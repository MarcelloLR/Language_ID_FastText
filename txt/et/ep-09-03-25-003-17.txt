<CHAPTER ID="003-17">
17. EÜ ja CARIFORUMi riikide vaheline majanduspartnerlusleping (
<SPEAKER ID="127" NAME="David Martin">
raportöör. - Proua juhataja, tean, kuidas kolleegid soovivad oma lõunapausiga täpsed olla - või oli see vastupidi, ma pole kindel - aga mul läheks vaid kaks minutit.
<P>
Esmaspäeva õhtul oli meil väga tähtis arutelu selle kohta, kas saame CARIFORUMiga nõus olla või mitte. Komisjon ja nõukogu lubasid meile - ning tähtis on, et mõlemad institutsioonid võtsid selle kohustuse - seoses kavandatava abiga, et nad seisavad hea abi kvaliteedi ja õigeaegsuse eest. Nad kinnitasid meile, et ükski majanduspartnerluslepingu säte ei mõjuta Kariibi mere riikide juurdepääsu ravimitele. Nad kinnitasid meile, et enamsoodustusrežiimi sätte kohaldamine ei mõjutaks mingil viisil lõuna-lõuna suunal toimuvat kaubandust ning et selle majanduspartnerluslepingu esimese etapi lõpus toimuv viie aasta järgne läbivaatamine oleks tõeline läbivaatamine, milles võetaks arvesse arengueesmärke.
<P>
Nende lubaduste põhjal - ning muidugi tingimusel, et need talletatakse nüüd Euroopa Parlamendi protokolli ning et nii nõukogu kui ka komisjon lubavad neid kohustusi järgida ja täita - usun, et Euroopa Parlament võib nüüd valdava enamusega anda täna nõusoleku Kariibi mere piirkonna majanduspartnerluslepingule.
<P>
Sooviksin tänada volinik Ashtonit tema väga suure koostöö eest selles vallas ning tema paindlikkuse ja pühendumuse eest. Asjaolu, et ta on ka tänasel hääletusel, kõneleb tema kohta palju. See hääletus oli kavandatud teisipäevaks. Tean, et ta loobus täna siin viibimise nimel väga tähtsatest kohustustest ja et ta on võtnud väga tähtsad kohustused Euroopa Parlamendi ees. Soovin tänada komisjoni koostöö eest ja paluda parlamendiliikmetel nõusoleku poolt hääletada.
<SPEAKER ID="128" NAME="Helmuth Markov" AFFILIATION="GUE/NGL">
- (DE) Proua juhataja, daamid ja härrad, see on kodukorda puudutav märkus. Sooviksin tsiteerida kirja, mille president Pöttering mulle saatis rahvusvahelise kaubanduse komisjoni esimehena. Ärge kartke, ma ei loe tervet kirja ette.
<P>
"Artikli 47 tõlgendamine põhiseaduskomisjoni poolt, millele te viitate, tehti teatavaks Euroopa Parlamendi 18. veebruari 2009. aasta istungil ja see loeti vastuväidete puudumisel vastuvõetuks. [...] Ettepanekud kahe majanduspartnerluslepingu kohta [see tähendab David Martini ja Erika Manni raportid] tehti ametlikult teatavaks ja esitati teie komisjonile [see tähendab rahvusvahelise kaubanduse komisjonile] alles 19. veebruari 2009. aasta istungil. Eeltoodud tõlgenduse põhjal ei ole enam võimalik kohaldada artiklit 47 seoses nende kahe menetlusega ega ka edasiste menetlustega.”
<P>
(DE) Seega tuleb ametlikes dokumentides kõik viited artiklile 47 kustutada. See on seotud nii dokumendi tiitellehe kui ka sisukorra, arvamuste lehekülje ja menetluse leheküljega, mis on rahvusvahelise kaubanduse komisjoni viimane lehekülg. Sooviksin selle protokolli jäädvustada.
<SPEAKER ID="131" NAME="Juhataja">
- Tänan teid, härra Markov. Tegelikult pidin teavitama Euroopa Parlamenti sellest, et sellesse raportisse on kõigis keeltes tehtud parandus, millega kustutatakse viide artiklile 47. Seega teie poolt viidatuga tegeletakse. Kuna tundub, et oleme ühel meelel, siis saame jätkata.

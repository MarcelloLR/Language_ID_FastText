<CHAPTER ID="008-12">
12. Tööstusheitmed (saastuse kompleksne vältimine ja kontroll) (uuesti sõnastatud) (
<P>
Enne hääletust:
<SPEAKER ID="118" NAME="Graham Watson">
fraktsiooni ALDE nimel. - Härra juhataja, kui ma sain teist õigesti aru, siis viitasite sellele, et president soovi tänab rakendada uuestisõnastamise menetlust Krahmeri raporti ja Cashmani raporti suhtes. Sellisel juhul soovib minu fraktsioon, et viivitame hääletamisega homseni, et meil oleks võimalik tagajärgi analüüsida.
<SPEAKER ID="119" NAME="Guido Sacconi" LANGUAGE="IT">
Härra juhataja, nagu eelnevalt mainisin, toetan seda ettepanekut, kuigi rõhutan, et kui ei oleks esitatud muudatusettepanekuid, mis ulatuvad mõnevõrra kaugemale keskkonna-, rahvatervise ja toiduohutuse komisjonis vastu võetud üldkompromissist, siis ei oleks seda probleemi esile kerkinud, sest kompromissmuudatused olid kõik selle ülevaatuse ehk uuestisõnastamise vaimus. Kui oleks nii olnud, siis oleksime saanud täna hääletada, kuid nõusume viivitusega, sest see on mõistlik.
<SPEAKER ID="120" NAME="Caroline Jackson">
fraktsiooni PPE-DE nimel. -Härra juhataja, kui härra Watson soovitab meil arvesse võtta uuestisõnastamise tagajärgi, siis peaks ta meile praegu selgitama, mis need uuestisõnastamise tagajärjed on. Ta soovib enne vastamist võib-olla härra Corbettiga paar sõna vahetada.
<P>
Ma olen selles suhtes täiesti rahulik, kuid oleks palju mõistlikum, kuna oleme selleks hääletamiseks ettevalmistusi teinud ja tõenäoliselt me ei muuda oma arvamust hääletamise suhtes (jah, ei või keeldumine), võttes arvesse uuestisõnastamise menetlusi hääletada praegu, kui meil on aega, selle asemel et hakata kiirustama ja lisada see hääletus homse päeva nimekirja, sest meil on siis palju muid asju teha. Seetõttu olen viivituse vastu.
<SPEAKER ID="121" NAME="Holger Krahmer" LANGUAGE="DE">
Härra juhataja, mul on väga hea meel, et juhataja on lõpuks andnud sõna raportöörile. Olen ka üpris üllatunud.
<P>
Praegu püüame endiselt kohaneda uuestisõnastamise reeglitega. Samas juhin teie tähelepanu asjaolule, et nende eeskirjade rakendamine ei tule üllatusena, isegi kui seda tehakse vahetult enne hääletust. Oleme neid eeskirju komisjonis pidevalt rakendanud ja on ainult loogiline, et neid rakendataks pidevalt ka plenaaristungil.
<P>
Kui peaksime praegu hääletama, poleks hääletusel ühtegi muudatust ja ühtegi kompromissi, mille üle pole arutletud. Kõik on hääletusnimekirjas üles loetletud. Härra Sacconiga samal põhjusel, kuid teisest järeldusest lähtuvalt ei näe ma mitte mingisugust põhjust edasilükkamiseks. Saame hääletada praegu.
<P>
(Aplaus)
<SPEAKER ID="123" NAME="Avril Doyle" AFFILIATION="PPE-DE">
Härra juhataja, kuna oleme otsustanud hääletada, siis võib-olla ütleksite, miks nii mitu muudatusettepanekut leiti olevat vastuvõetamatud. See ongi probleem ning see teema tõsteti esile seoses ülevaadatavate uuestisõnastatud versioonidega. Me ei saa aru, miks osa muudatusettepanekuid on vastuvõetamatud. Kas selgitaksite seda nüüd, kui hakkama hääletama?
<SPEAKER ID="124" NAME="Juhataja">
Tean üldjoontes, mis on probleemi põhjuseks, kuid kahjuks ei oska ma teile üksikasjadest rääkida. Praegu aga hääletame muudatusettepanekute üle, mille komitee on üle vaadanud, mida peetakse vastuvõetavateks, mis on olulised ja mis pruugivad või ei pruugi koja seisukohta esindada.
<SPEAKER ID="125" NAME="Monica Frassoni" AFFILIATION="Verts/ALE">
(IT) Härra juhataja, tahan vaid öelda, et tänane juhtum on selge näide sellest, et uuestisõnastamise kokkulepe ei toimi ja see mõjutab meie volitusi suveräänse ametkonnana. See on selle menetluse probleem, mida me nüüd väga hästi esile toome.
<SPEAKER ID="126" NAME="Anders Wijkman" AFFILIATION="PPE-DE">
Härra juhataja, vabandan, et arutelu venitan, kuid kas võin jätkata sellel teemal, millest minu kolleegid, proua Doyle ja proua Frassoni just rääkisid? Olen mitmete muudatuste üks autoritest ning olin ühenduses presidendi talitusega kuni kella 11.50 ega saanud selget jah- või ei-vastust, kas meie esitatud muudatuste, 136-139 üle hääletatakse või mitte. Vastus oli segane ning viimane sõna oli, et hääletamine lükatakse tõenäoliselt edasi. Nagu Avril Doyle ütles, me ei saa aru, miks on need muudatusettepanekud vastuvõetamatud. Selguse huvides peaksime võtma rohkem aega ja saama presidendi talitusest selgituse.
<SPEAKER ID="127" NAME="Juhataja">
Mulle on öeldud, et selles suhtes on otsustatud ja ainult teatud muudatusettepanekud on vastuvõetavateks kuulutatud, nii nagu see on igas kojas. Arvan, et sellest oleks abi, kui homme teeks hääletamist läbi viiv juhataja avalduse, et teema selgineks. Kuid hetkel peame hakkama hääletama. Mul on kahju nendest, kes on pettunud.
<P>
Enne muudatusettepaneku 88 suhtes hääletamist:
<SPEAKER ID="128" NAME="Christopher Heaton-Harris" AFFILIATION="PPE-DE">
Härra juhataja, suuremal osal meist on hääletusnimekirjades muudatusettepanekud 77 ja 89 märgitud vastuvõetamatutena ning pole juhtnööre hääletamise kohta. Kuigi teie sooviksite, et me hääletaksime, siis meil on sellega väike probleem, sest me ei tea, mille suhtes me hääletame, ega ka, kuidas peaksime hääletama.
<P>
Soovitan, et uuestisõnastamisel kasutatavat uut toimingut oleks võimalik rohkem analüüsida, sest tundub, et poliitilistes fraktsioonides puudub koostöö ja nad pole saanud piisavalt omavahel suhelda.
<SPEAKER ID="129" NAME="Holger Krahmer" LANGUAGE="DE">
Härra juhataja, daamid ja härrad. Saan teid siinkohal aidata ning isegi näidata, mida juhataja ise otsustas. Meil on käsil praegu muudatusettepanekud 106, 139, 88 ja 89. Juhataja on kuulutanud muudatusettepaneku 88 vastuvõetamatuks. Kõik peate sellele märkusele hääletusloendis tähelepanu pöörama. Kui ei, siis peate oma fraktsiooni vastutavate isikutega rääkima. Kahjuks on see nii.
<SPEAKER ID="131" NAME="Chris Davies" AFFILIATION="ALDE">
Härra juhataja, mõned muudatusettepanekud, mille kuulutasite vastuvõetamatuteks, kuulutas keskkonna-, rahvatervise ja toiduohutuse komisjon uuestisõnastamise menetluse alusel samuti vastuvõetamatuteks. Parlamendil pole õigust õigusakti kehtestada. Tema mõjutamisvõimalusteks on meile esitatud õigusaktide muutmine. Tundub, et selle viisiga, kuidas me uuestisõnastamise menetluse sõnastasime, suutsime ennast kastreerida. Kas võiksite presidendile öelda, et kui praegune parlament peab oma tõelist mehelikkust ikkagi demonstreerima, siis peaksime need üle vaatama?

<CHAPTER ID="005-20">
20. Nõukogu aastaaruanne Euroopa Parlamendile ühise välis- ja julgeolekupoliitika (ÜVJP) peamiste aspektide ja põhivalikute kohta 2009. aastal (
<SPEAKER ID="151" NAME="Giles Chichester" AFFILIATION="ECR">
Austatud juhataja! Samal ajal kui te oma naljatleval ja tavatul viisil käsitlete meelsasti istungisaalist esitatud taotlusi hääli kontrollida, tahaksin tagasihoidlikult märkida, et kui te tempot pisut aeglustaksite, siis jõuaks tõlge teie öeldule järele ning me saaksime õigeaegsemalt hääletada. Te kiirustate pisut ning esineb väike viivitus.
<SPEAKER ID="152" NAME="Juhataja">
Härra Chichester! Sellest sekkumisest järeldan, et mulle tundub, et te kiidate heaks mu tavatud meetodid.
<P>
Enne lõike 33 esialgse teksti hääletust:
<SPEAKER ID="154" NAME="Gabriele Albertini" LANGUAGE="IT">
Austatud juhataja! Mul ei ole mõtet seda tsiteerida. See on lisatud hääletuse selgitusele: see algab sõnaga "avaldab heameelt” ja lõpeb sõnaga "viisil”. Te saate seda tekstist lugeda.
<SPEAKER ID="156" NAME="Gabriele Albertini" LANGUAGE="IT">
Austatud juhataja! Ka kõnealusel juhul on tekst hääletusnimekirjas. Tahan vaid ühe märkuse teha: teema on protest demonstrantide hukkamõistmise vastu Bahreinis ning selle teguviisi kritiseerimise vastu.
<SPEAKER ID="157" NAME="Juhataja">
Ei, härra Albertini, see on muudatusettepaneku 7 suuline muudatusettepanek, mis järgneb lõikele 45.
<SPEAKER ID="158" NAME="Gabriele Albertini" LANGUAGE="IT">
Austatud juhataja! Ma eksisin teksti lugedes. Me jätsime välja nime "Makedoonia”, et mitte riivata mõnede isikute, sealhulgas minu arvates ka juhataja, tundeid.
<P>
Seepärast kasutati üksnes väljendit "endine Jugoslaavia Makedoonia Vabariik”. Me jätsime välja nime "Makedoonia”.
<SPEAKER ID="160" NAME="Nick Griffin" AFFILIATION="NI">
Austatud juhataja! Pean kordama Giles Chichesteri sõnu. Meie tõlgid lasevad meil hääletada vastu pärast seda, kui te olete öelnud "Εγκρίνεται” ["Vastu võetud”]. Ma ei tea, et Euroopa Parlamendi liikmetelt nõutaks kreeka keele oskust. Kui see on edaspidi nii, siis palun öelge meile. Kui ei, siis palun võtke pisut tempot maha.
<SPEAKER ID="161" NAME="Juhataja">
Vastus sellele küsimusele on see, et Euroopa Parlamendi liikmed nõuavad kreeka keele oskust.
<P>
(Aplaus ja naer)
<P>
Tegelikult võin seda teha väga aeglaselt, aga nii see toimib, head kolleegid, ning ma pole muutnud viisi, kuidas ma iga kord hääletust pean. Nagu te teate, on kõikidel tõlkidel olemas hääletusnimekiri. Vähemalt peaks olema. See ei sõltu sellest, kui kiiresti või aeglaselt juhataja mis tahes keeles numbreid teadustab; tõlkidel on olemas nimekiri. Igatahes üritan veidi aeglustada, kui see asja parandab. Kas sobib nii?
<SPEAKER ID="162" NAME="William" AFFILIATION="The Earl of) Dartmouth  (EFD">
Austatud juhataja! Te räägite väga hästi inglise keelt, nagu olete selgelt näidanud. Miks te siis jätkate seda farssi - pantomiimi - kõneldes tarbetult kreeka keeles?
<P>
(Pikaajaline müra)
<SPEAKER ID="164" NAME="Gabriele Albertini" LANGUAGE="IT">
Austatud juhataja! Palun vabandust, ma võin eksida, aga ma ei mäleta lõike 68 suulise muudatusettepaneku hääletust.
<P>
Kui ma ei eksi, siis oleme jätnud vahele suulise muudatusettepaneku, mida ma ennem mainisin ja mis puudutas Bahreini valitsuse suhtumise hukkamõistmist. Seepärast peaksime hääletuse juurde minema.
<SPEAKER ID="165" NAME="Juhataja">
Härra Albertini, vastuseks ütlen, et me võtsime vastu muudatusettepanekud 13 ja 18 ning seega jäi esialgne lõige, mille kohta teil oli suuline muudatusettepanek, välja.
<P>
Enne lõpphääletust:
<SPEAKER ID="166" NAME="Robert Goebbels" AFFILIATION="S&amp;D">
Austatud juhataja! Tahtsin toetada Gabriele Albertinit. Arvan, et võiksime hääletada tema suulist muudatusettepanekut täiendusena sellele lõikele, mida me hääletasime, sest see oleks hea, kui Euroopa Parlament mõistaks hukka Bahreinis toimuva, eriti surmanuhtlused.
<P>
(Aplaus)
<SPEAKER ID="167" NAME="Hannes Swoboda" AFFILIATION="S&amp;D">
Austatud juhataja! Soovin seda toetada, sest tõenäoliselt esines kas meie hääletusnimekirjades või meie hääletamiskorras viga, aga muudatusettepanekut toetati niivõrd ühehäälselt, et oleks väga veider, kui seda ei hõlmataks.
<P>
Arvan, et Euroopa Parlament nõustub Robert Goebbelsi ja Gabriele Albertini ettepanekuga hääletada asjaomast muudatusettepanekut täiendusena või eraldi lõikena.

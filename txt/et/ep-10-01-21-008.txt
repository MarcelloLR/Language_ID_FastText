<CHAPTER ID="008">
Selgitused hääletuse kohta
<P>
Suulised selgitused hääletuse kohta
<SPEAKER ID="111" NAME="Filip Kaczmarek" AFFILIATION="PPE">
(PL) Austatud juhataja! Hääletasin ELi Doonau piirkonna strateegiat käsitleva resolutsiooni poolt, sest minu arvates vajab Euroopa Liit selliseid piirkondlikke strateegiaid. Olen veendunud, et selliste strateegiate rakendamine võib piirkondlikule arengule väga positiivset mõju avaldada ning mõjutada selle tulemusel piirkonna elanike elusid ja parandada nende elukvaliteeti. Kindlasti on meie tegevuse - parlamendi ja Euroopa Liidu tegevuse eesmärgiks Euroopa Liidu elanikud. Seetõttu hääletasingi resolutsiooni vastuvõtmise poolt.
<SPEAKER ID="112" NAME="Bernd Posselt" AFFILIATION="PPE">
(DE) Austatud juhataja! Tervitan Doonau strateegiat kui midagi, mis on täielikult Euroopa oma. See ühendab Euroopa Liidu asutajaliikme, nimelt Saksamaa, kahe kõige uuema liikme, Bulgaaria ja Rumeeniaga. See ühendab ka järgmise kandidaatriigi Horvaatia riigiga, mis püüdleb kandidaadi staatuse poole - Serbiaga. Mul on hea meel, et kavatsetakse hõlmata ka Tšehhi Vabariik, Montenegro ja mõned teised, kes ajalooliselt ja geograafiliselt sellesse gruppi kuuluvad, kuigi nad ei asu otseselt Doonau ääres.
<P>
Ent paluksin, et Baierimaad selles kõiges ei hüljataks. Kui Baierimaa oleks iseseisev, oleks see Rumeenia järel teine suurim Doonau-äärne riik. Baierimaa on Doonau strateegiast eriti huvitatud. Seega olen tänulik ja tunnen heameelt, et nüüd selle strateegiaga edasi rühime.
<P>

<SPEAKER ID="113" NAME="Daniel Hannan" AFFILIATION="ECR">
Austatud juhataja, näeme taas kord, kuidas Euroopa Liit seab välimuse sisust ettepoole, kuidas see seab motiivi tulemusest ettepoole. Hääletasime just mitmete resolutsioonide üle, mis mõistavad Hiina inimõiguste rikkumised hukka. Mida siis Euroopa Liit reaalses maailmas teeb? Me isoleerime Taivani; oleme põhimõtteliselt nõustunud müüma relvi Pekingi kommunistlikule režiimile ning teeme sellega koostööd, et luua rivaal Ameerika GPS-süsteemile, mida president Chirac nimetab tehnoloogiliseks imperialismiks.
<P>
Vaadake, kuidas silmakirjalikkus on tõstetud juhtivaks põhimõtteks! Me pläkutame inimõigustest ning siis suuname raha Hamasile. Keeldume tegelemast Castro-vastaste dissidentidega Kuubas, hülgame demokraatia oma endi piiride raames, kui rahvahääletused valesti lähevad, ent veename end, et oleme ikkagi head, sest vaadake vaid teksti meie resolutsioonis inimõiguste kohta!
<P>
Nüüd saab meil olema erakordne vaatemäng, kui saadame paruness Ashtoni kui meie välisesindaja Iraani ja Kuubasse ja nendesse kohtadesse neile ütlema, et nende demokraatia ei ole piisav, kuigi ta ise pole kogu oma karjääri jooksul kordagi valimiskastist sõltunud ega kutsunud oma kaasmaalasi tema poolt või vastu hääletama.
<P>
Lõpetan, kui võin, õnnitledes Massachusettsi häid inimesi selle eest, et nad võtsid kindla seisukoha liigse maksustamise ja liigse valitsuse vastu. Massachusettsi inimesed alustasid revolutsiooni, et pääseda ideest, et makse võib kehtestada ilma enamuse nõusolekuta. Vajame siin Euroopas taas sellist revolutsiooni.
<SPEAKER ID="114" NAME="Mirosław Piotrowski" AFFILIATION="ECR">
(PL) Austatud juhataja! Tahan väljendada oma rahulolu selle üle, et Euroopa Parlament võttis vastu resolutsiooni kristlike vähemuste ründamise kohta. Euroopa Parlamendi liikmed ei tohi maailmas toimuvate kristlike vähemuste vastaste rünnakute juures vaikida, sest see teema puudutab Euroopa Liidu rahvaste alustalasid ja juuri. Selleks et meie hääl kõlaks usutavalt, oleksime täna pidanud vastu võtma kaks Euroopa konservatiivide ja reformistide fraktsiooni esitatud muudatusettepanekut, et distantseeruda Euroopa Inimõiguste Kohtu otsusest ristide osas. Mul on kahju, et seda ei juhtunud, sest peame meeles pidama tähtsat rolli, mida kristlus Euroopa ajaloolise ja kultuurilise identiteedi moodustamisel mänginud on, ning edendama ja kaitsma neid väärtusi nii maailmas kui ka Euroopa Liidus.
<SPEAKER ID="115" NAME="Juhataja">
Mirosław Piotrowski! Lubasin teil sõna võtta, kuigi teil ei olnud selleks õigust, sest selgitusi hääletuste kohta saab esitada vaid Doonau piirkonna strateegia, mitte kiireloomuliste resolutsioonide kohta. Ent olete nüüd kõnelenud ning seega ütlen tuleviku tarbeks, et kiireloomuliste resolutsioonide osas ei esitata hääletuste selgitusi. Seega ütlen ka registreeritud sõnavõtjatele, et hääletuste selgitused peavad puudutama ainult ELi Doonau piirkonna strateegiat.
<P>

<P>
Suulised selgitused hääletuse kohta
<P>
Resolutsiooni ettepanek
<SPEAKER ID="118" NAME="Ryszard Czarnecki" AFFILIATION="ECR">
(PL) Lugupeetud juhataja! Ka mina tahaksin rääkida kristlaste diskrimineerimisest Aafrikas ja Aasias, ent räägin loomulikult meie strateegiast äärmiselt tähtsa teema osas. Pidagem meeles, et Doonau on Volga järel teine pikim Euroopa jõgi! Doonau voolab läbi 10 Euroopa riigi ning selle vesikonnas asuvad 17 riiki. See on loomulikult Euroopa Liidu jaoks teatud vastutuse, teatud väljakutse küsimus, sest mõnedes nendest riikidest avaldab praegu mõju ka väga suur kriis. Ma räägin ka Euroopa Liidu liikmesriikidest. Euroopa Liit näitab niimoodi üles teatud solidaarsust. Loodan, et see on nii ka teistel juhtudel.
<SPEAKER ID="119" NAME="Bogusław Liberadzki" AFFILIATION="S&amp;D">
(PL) Austatud juhataja! Hääletasin Doonau strateegiat käsitleva resolutsiooni poolt. Miks? Sest see näitab, et Euroopa Liit on avatud konkreetsetele piirkondadele, piirkondadele, millel on mingi ühine joon, näiteks neid läbiv pikk jõgi. Tahaksin väljendada oma rahulolu ka selle üle, et Euroopa konservatiivide ja reformistide esitatud muudatusettepanekuid ei võetud vastu. See on meie resolutsiooni selgemaks teinud. Tahaksin, et sellele resolutsioonile järgneks keskendumine ka teistele iseloomulikele piirkondadele, kaasa arvatud võib-olla ka Odra koridorile.
<P>
Kirjalikud selgitused hääletuse kohta
<SPEAKER ID="994" NAME="Maria Da Graça Carvalho  " AFFILIATION="PPE">
kirjalikult. - (PT) Tervitan Euroopa Nõukogu otsuseid 18.-19. juunist 2009, kus see palub Euroopa Komisjonil koostada 2011. aastaks Doonau piirkonna jaoks Euroopa strateegia. Hääletan siin esitatud resolutsiooni ettepaneku poolt. Doonau piirkonnal seisavad ees mitmed väljakutsed ning selle piirkonna strateegia parandab ühendusi ja kommunikatsioonisüsteeme, säilitab keskkonda ja soodustab kasvu, töökohtade loomist ja julgeolekut. On tähtis, et komisjon kasutaks maksimaalselt ära töökogemust, mille sai Läänemere piirkonna strateegiast, ning et see strateegia põhineks liikmesriikide valitsuste ja kodanike ning piirkondade meelekindlusel ületada eelseisvad ühised väljakutsed. Samuti on tähtis viia see strateegia kooskõlla strateegia EL 2020 ja komisjoni raportiga, mille pealkiri on "Piirkonnad 2020”, et tegeleda Euroopal praegu eesolevate suurte väljakutsetega, nagu globaliseerumine, demograafilised trendid, kliimamuutus ja energia kasutamine ning tarne. Samuti kutsuksin parlamenti üles arendama mõtisklusprotsessi Euroopa ühtekuuluvuspoliitika tuleviku osas ning leiutama uusi võimalikke strateegiaid ka teiste piirkondade jaoks, et need saaksid kohanduda globaalse maailma muudatuste ja survetega.
<SPEAKER ID="993" NAME="Vasilica Viorica Dăncilă  " AFFILIATION="S&amp;D">
kirjalikult. - (RO) Arvan, et ELi Doonau piirkonna strateegia kindlustamise tähtsus soodustab Euroopa Liidu välistegevust selle lähimas naabruses, tuues esile selle potentsiaalse rolli stabiilsuse toomise aitamisel Kagu- ja Ida-Euroopas piirkondadesse, rakendades konkreetseid projekte, mis toetavad nende piirkondade majanduslikku ja sotsiaalset arengut. Tõsiasi, et Doonau-äärsed liikmesriigid on võtnud Euroopa Liidu tasandil Doonau piirkonna jaoks selle strateegia loomise ettepaneku edendamise eest vastutuse, kinnitab nende võimet anda konkreetne panus suurte algatuste edendamisse, mis suudavad tagada Euroopa integratsiooniprotsessi jätkumise.
<SPEAKER ID="125" NAME="Ioan Enciu  " AFFILIATION="S&amp;D">
kirjalikult. - (RO) Hääletasin Euroopa Parlamendi Doonaud käsitleva ühisresolutsiooni poolt, milles pakutakse välja, et sellele piirkonnale koostataks võimalikult kiiresti Euroopa strateegia. See strateegia annab oluliselt hoogu rahvusvahelisele koostööle ning sellel on järgmised eesmärgid: Rein-Maas-Main-Doonau veeteel jõetranspordi ning ka Doonau piirkonnas maantee- ja raudteetranspordi arendamine ja uuendamine; taastuvenergiaallikate arendamine ja tõhus kasutamine eesmärgiga vähendada süsihappegaasi heidet ja suurendada energiajulgeolekut; keskkonna kaitsmine, rakendades piirkonna ökosüsteemide taastamiseks ja kaitsmiseks mõeldud projekte; tõhus Euroopa Liidu fondide tarbimine ja investeeringute ligimeelitamine ning turismi edendamine, mis kõik on kirjas strateegias "Euroopa Liit 2020”.
<P>
See strateegia avaldab positiivset mõju Rumeeniale, eriti riigi sidemetele Euroopa transpordivõrgustikega, Delta muinsuspärandi kaitsele ning ka Doonau jõgikonna paikade ja teiste piirkondade sotsiaalmajanduslikule arengule.
<SPEAKER ID="126" NAME="Diogo Feio  " AFFILIATION="PPE">
kirjalikult. - (PT) Usun kindlalt, et Euroopa Liidu täielik areng saab toimuda vaid siis, kui kõigi Euroopa Liidu piirkondade jaoks on olemas pädevad arengupoliitikad, mis austavad nende erinevusi, vajadusi ja konkreetseid omadusi.
<P>
Minu arvates tähendab territoriaalne ühtekuuluvus eri piirkondadele erinevate strateegiate loomist, jätkusuutliku arengu soodustamist keskkonna austamise kontekstis ning selle potentsiaali majanduslikku ärakasutamist.
<P>
Olen teadlik, et makropiirkondlikud strateegiad on suunatud tasakaalus piirkondliku arengu edendamisele Euroopa Liidus, kasutades olemasolevaid ressursse.
<P>
Lõpetuseks kinnitan Doonau strateegilist, territoriaalset, keskkondlikku ja kultuurilist tähtsust Kesk-Euroopas. Kõigil nendel põhjustel hääletan selle resolutsiooni ettepaneku poolt võtta vastu Euroopa Liidu strateegia Doonau piirkonna jaoks.
<SPEAKER ID="127" NAME="José Manuel Fernandes  " AFFILIATION="PPE">
kirjalikult. - (PT) See resolutsioon toetab Doonau piirkonna strateegiat sidusa territoriaalse lähenemisega selle tähtsa jõe jaoks ning võimaldab läbi 14 Euroopa riigi ulatuva piirkonna jätkusuutlikku ja integreeritud arengut.
<P>
Esitatud strateegia võimaldab koordineeritud ja integreeritud poliitikat, mis võib saavutada sünergilisi mõjusid, edendada ühtekuuluvust ning soodustada majanduskasvu ja konkurentsivõimet, kaitstes samal ajal keskkonda.
<P>
Saavutatavad ja ühtlustatavad eesmärgid hõlmavad sadamate uuendamist, jõe sõidukõlblikkuse parandamist (kaubakoridoride, telekommunikatsioonivõrkude vastastikuse sidumise ja Põhjamerega ühendvedude teel), vee kvaliteedi parandamist, kogu Doonau jõgikonna kaitsmist ning ka võrgustikku Natura 2000 jäävate ökosüsteemide kaitsmist.
<P>
Seega peaks komisjon varsti kõigi Doonau-äärsete riikidega käivitama laialdase konsultatsiooniprotsessi, et küsimuse all olev strateegia selle aasta lõpuks ära kavandataks ning viidaks kooskõlla järgmise mitmeaastase finantsvõrgustikuga.
<SPEAKER ID="128" NAME="João Ferreira  " AFFILIATION="GUE/NGL">
kirjalikult. - (PT) Oleme nõus Doonau piirkonnale strateegia loomisega, mis põhineb varasemal konsultatsioonil ja koostööl nende riikide ja piirkondade vahel, mis selle teel asuvad. Selline strateegia edendab nende piirkondade majanduslikku ja sotsiaalset ning territoriaalset ühtekuuluvust ilma neist ühtegi ohustamata. Strateegia nõuab Doonau ökoloogilise staatuse parandamist ning põhjaliku kava koostamist looduslike varude säilitamiseks ja taastamiseks.
<P>
Lisaks sellele on see positiivne strateegia ka Doonau mitmekultuurilise keskkonna ja kultuurilise dialoogi parandamiseks ning selle kultuurilise ja ajaloolise pärandi kaitsmiseks. Nagu raportis öeldud, usume, et selle strateegia rakendamine ei tohi avaldada mõju piirkondliku ja kohaliku valitsuse kohustustele, põhinedes selle asemel piirkonna riikide ja alade vahelisel koostööl.
<SPEAKER ID="992" NAME="Jacek Olgierd Kurski  " AFFILIATION="ECR">
kirjalikult. - (PL) Doonau piirkonna strateegia, mille oleme koostanud ja mille üle täna hääletasime, võimaldab edendada piirkondlikku ja piiriülest koostööd. Doonau jõgikond ühendab praegu 10 Euroopa riiki - Saksamaad, Austriat, Slovakkiat, Ungarit, Horvaatiat, Serbiat, Bulgaariat, Rumeeniat, Moldovat ja Ukrainat, millest enamik on Euroopa Liidu liikmesriigid või püüdlevad selle poole. Sellel põhjusel on Doonau piirkond tähtis tegur, tuues kokku eri programmid, mis on osa Euroopa Liidu ühtekuuluvuspoliitikast, ja ka kandidaatriikide programmid ning Euroopa naabruspoliitikas sisalduvad programmid. See, mille täna vastu võtsime, on teatud kava Doonau jõgikonna ala toetamiseks, ent see, kas programm jääb paberile või mudeli ümber luuakse ka konkreetne sisu, sõltub sellest, kas leitakse täiendavaid vahendeid, mis ei mõjuta ega vähenda üksikutes riikides ühtekuuluvuspoliitika jaoks mõeldud fondi. Loodan, et Doonau piirkonna ühtne strateegia aitab tõsta heaolu ning tagada jätkusuutliku ja kestva arengu ja luua piirkonnas uusi töökohti ja kindlust.
<SPEAKER ID="129" NAME="Petru Constantin Luhan  " AFFILIATION="PPE">
kirjalikult. - (RO) Hääletasin Doonau jaoks arengustrateegia koostamise poolt, mis lubab meil komisjonilt paluda selle dokumendi võimalikult kiiret koostamist, võttes arvesse konkreetseid konsultatsioone selle valdkonna ekspertidega ja vastavates piirkondades, leides saadavalolevad finantsallikad ja hõlmates ka Euroopa Liidu välised riigid. See strateegia peab keskenduma aspektidele, mis on seotud keskkonnakaitse, vee kvaliteedi, majandusliku potentsiaali ja üleeuroopaliste transpordivõrkudega. Euroopa Liidu Doonau piirkonna strateegiat käsitlev resolutsioon rõhutab kohalike tegijatega laialdase konsulteerimise rolli ja tähtsust, mida Euroopa Komisjon peab korraldama nii, et kodanike huvisid saaks esindada nii ausalt kui võimalik.
<P>
Lisaks sellele sätestatakse resolutsioonis, et iga makropiirkondadega seotud strateegia tuleb ühendada ühtekuuluvuspoliitikasse, mis on Euroopa Liidu tasandil koordineeriv poliitika. Lisaks sellele tuleb teostada selle strateegia poolt seoses Euroopa territoriaalse ühtekuuluvusega loodud lisandväärtuse analüüs. Minu arvates on vaja strateegia TEN-T (üleeuroopalise transpordivõrgu), kus Doonau on punkti 18 all, ühendada uue territoriaalse ja majandusliku arengu strateegiaga, et areng ühtselt edeneks.
<SPEAKER ID="130" NAME="Nuno Melo  " AFFILIATION="PPE">
kirjalikult. - (PT) Arvestades Doonau piirkonna strateegilist tähtsust selle asukoha tõttu, on tihedamad suhted kõigi selle piirkonna riikide vahel väga tähtsad, eriti nende jaoks, kes ei kuulu veel Euroopa Liitu. See aitab kaasa integratsioonile, kui Euroopa Liit tulevikus laieneb. Seega on selles resolutsiooni ettepanekus heakskiidetud soovituste rakendamine väga tähtis, kui 2010. aasta lõpuks tahetakse Doonau piirkonna jaoks Euroopa Liidu strateegia esitada.
<SPEAKER ID="131" NAME="Andreas Mölzer  " AFFILIATION="NI">
kirjalikult. - (DE) Doonau piirkonna strateegia kujutab endast mõistlikku mudelit selle külgneva piirkonna jaoks Euroopa Liidu meetmete koordineerimiseks. Lisaks jõega seotud küsimustele, nagu vee kvaliteedi ja ökoloogilise olukorra parandamine, võiks komisjoni koostatav programm kaasa tuua ka majanduslikud ja valitsemisega seotud sünergiad. Esitatud raport sisaldas selles osas mõningaid häid ettepanekuid, mistõttu hääletasingi selle poolt.
<SPEAKER ID="132" NAME="Wojciech Michał Olejniczak  " AFFILIATION="S&amp;D">
kirjalikult. - (PL) Toetasin ELi Doonau piirkonna strateegiat käsitlevat resolutsiooni. Territoriaalne ühtekuuluvus on Lissaboni lepingus üles loetud kui üks Euroopa Liidu prioriteete. Doonau piirkonna strateegia toimimine puudutab paljusid toetusvaldkondi, nagu sotsiaalpoliitika, kultuur ja haridus, keskkonnakaitse, infrastruktuur ja kestev majandusareng. Strateegia ja selle lahenduste suur mõju nendes valdkondades tõestab, et tuleks luua ja rakendada piirkondlikke strateegiaid. Doonau piirkond vajab strateegiat, toetust ja meie tegutsemist, sest see teema puudutab paljusid Euroopa riike. Kuus neist on Euroopa Liidu liikmesriigid ja ülejäänud on võimalikud kandidaadid. Selle piirkonna mõju on tähtis ka teistele riikidele, mis ei ole sellega otseselt seotud.
<P>
Funktsionaalsete piirkondade - makropiirkondade - loomise idee algas Läänemere piirkonna strateegiaga. Doonau strateegia, nagu ka teiste ELi kavandatud makropiirkondlike strateegiate, põhiline eesmärk on tugevdada integratsiooni, tehes koostööd piirkondlikul ja kohalikul tasandil. On väga tähtis, et valitsused, kohalikud valitsused, valitsusvälised organisatsioonid ja kodanikud teeksid Euroopa Liiduga vastuvõetavate lahenduste arendamisel ja elluviimisel koostööd, sest koos meiega moodustavad nad Euroopa Liidu.
<SPEAKER ID="133" NAME="Artur Zasada  " AFFILIATION="PPE">
kirjalikult. - (PL) Toetada tuleks kõiki ELi algatusi, mille eesmärk on koordineerida ja tugevdada piirkondlikke algatusi ja mis aitavad kaasa suuremale majanduskoostööle, parandavad transpordi infrastruktuuri ja keskkonnakaitset. Doonau piirkonna strateegia kinnitab Euroopa Liidu regionaalpoliitikale makropiirkondliku lähenemise tähtsuse kasvu. Tänu täna vastuvõetud dokumendile tugevdatakse ühest küljest suhteid vanade, uute ja potentsiaalsete ELi liikmesriikide vahel ning teisest küljest Kesk-Euroopa ja Musta mere piirkonna vahel. Usun, et mitte väga kauges tulevikus antakse samasugune heakskiit ka Odra liinil põhineva koridori ideele. See ühendaks Läänemere Aadria merega ja jookseks Rootsist läbi Poola, Tšehhi Vabariigi, Slovakkia ja Ungari Horvaatiasse.
<SPEAKER ID="134" NAME="Juhataja">
See ei ole võimalik, Artur Zasada. Olen juba seletanud, et hääletuste selgitused kiireloomuliste resolutsioonide kohta ei ole võimalikud. Hääletuste selgitused võivad puudutada ainult ELi Doonau piirkonna strateegiat. Mul on kahju, aga see ei olnud minu otsus.

<CHAPTER ID="004-05">
5. Olukord Gazas (hääletus)
<P>
- Enne hääletust
<SPEAKER ID="080" NAME="José Ignacio Salafranca Sánchez-Neyra" AFFILIATION="PPE-DE">
(ES) - Hr president, konsulteerinud ühisresolutsiooni allkirjastavate fraktsioonidega, teeme me ettepaneku muuta lõike 3 ülesehitust.
<P>
See ei ole suuline muudatusettepanek, sest me ei soovi sõnu lisada ega välja jätta. Me teeme lihtsalt ettepaneku jagada sama tekst kolmeks eraldi lõikeks.
<P>
Hr president, lubage mul igaks juhuks see siinkohal ka sõnastada:
<P>
"3. kordab nõudmist lõpetada viivitamatult kõik vägivallateod;
<P>
4. kutsub Iisraeli üles lõpetama sõjaline tegevus, milles hukkuvad või satuvad ohtu tsiviilelanikud, samuti kohtuvälised kindla sihtmärgiga tapmised;
<P>
5. kutsub Hamasi üles pärast Gaza sektori õigusvastast ülevõtmist takistama Palestiina relvarühmitustel tulistada rakette Gaza sektorist Iisraeli territooriumile;”
<P>
Seega, hr president, sõnastus ei muutu. Me ei palu sõnade lisamist ega väljajätmist, vaid ühe lõike jagamist kolmeks lõikeks.
<P>
(Parlament kiitis ettepaneku heaks)

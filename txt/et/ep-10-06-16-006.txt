<CHAPTER ID="006">
Tervitus
<SPEAKER ID="085" NAME="Juhataja">
Head kolleegid! Mul on hea meel teile öelda, et parlamentidevaheliste kohtumiste raames viibib 29. Euroopa Parlamendi ja Hiina parlamentidevahelise kohtumise puhul Euroopa Parlamendis mõned päevad töövisiidil Hiina Rahvavabariigi rahvakongressi delegatsioon. Sooviksin südamest tervitada kõiki delegatsiooni liikmeid!
<P>
Selle 29. kohtumise kaaspresidendid on vastavalt Hiina Rahvavabariigi rahvakongressi väliskomisjoni aseesimees Zha Peixin ja Euroopa Parlamendi liige Crescenzio Rivellini.
<P>
Euroopa Parlamendil on hea meel, et selline juba mõnda aega toimunud korrapärane dialoog aset leiab. Uue kohtumisega tugevdatakse meie parlamentide suhteid ning seal on võimalik arutada laiaulatuslikku teemaderingi, mille suhtes ELil ja Hiina Rahvavabariigil ühishuvid on.
<P>
Tahan mõlema delegatsiooni liikmetele öelda, et nii juba peetud kui ka täna toimuvad kohtumised annavad aktiivse panuse meie kahe institutsiooni lähendamisse.

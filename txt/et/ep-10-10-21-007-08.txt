<CHAPTER ID="007-08">
8. Ukraina (
<SPEAKER ID="127" NAME="Hannes Swoboda" AFFILIATION="S&amp;D">
Austatud juhataja! Kui me ei suuda saavutada enamust, tahaksin paluda, et parlament lükkaks resolutsiooni üle hääletamise järgmisele istungile, mis toimub Strasbourgis.
<P>
Eilne arutelu oli väga avameelne ja paljud meist väljendasid muret mõne muutuse pärast Ukrainas.
<P>
Järgmisel nädalal on meil arutelu välisministriga. Meil on valimiste vaatlemise missioon. Järgmise kuu alguses toimub Kiievis ja Odessas ELi ja Ukraina parlamentide koostöökomitee koosolek. Seega oleks õige, kui hääletaksime resolutsiooni üle kohe pärast seda visiiti, Brüsseli osaistungjärgul.
<P>
Loodan, et parlamendiliikmed sellega nõustuvad ja seda toetavad.
<SPEAKER ID="128" NAME="Juhataja">
Aitäh, härra Swoboda! Kuulame ära veel ühe kõneleja, kes on selle poolt.
<SPEAKER ID="129" NAME="Michał Tomasz Kamiński" AFFILIATION="ECR">
(PL) Proua juhataja! Tahaksin toetada Hannes Swoboda ettepanekut. Arvan, et oleks mõistlik, kui Euroopa Parlament lükkaks eile arutletud Ukraina olukorra hindamise järgmisele osaistungjärgule. Siis oleksid Ukrainas tähtsad sündmused möödas ja meie vaade märkimisväärselt laiem. Meil on siis olemas Ukraina valimisi vaatlema läinud kolleegide aruanne ja mulle tundub, et hääletuse edasilükkamine oleks mõistlik.
<SPEAKER ID="130" NAME="Juhataja">
Aitäh, härra Kamiński! On ka vastupidise arvamusega kõneleja. On mul õigus, härra Gahler?
<SPEAKER ID="131" NAME="Michael Gahler" AFFILIATION="PPE">
Proua juhataja! Palun kolleegidel selle edasilükkamise vastu hääletada. Peame oma arvamuse välja ütlema enne valimisi. Seega peab see toimuma nüüd.
<P>
Küsimus on ausates valimistes Euroopa riigis ja see ei saa olla parteipoliitiline küsimus. Viimane kord, 2004. aastal, saime sõna võtta alles pärast võltsitud valimisi ja olime üksmeelsed.
<P>
Seekord on juba enne valimisi palju tõendeid julgeolekuteenistuse sekkumise ning paljude kandidaatide keelamise ja valede parteinimekirjade kohta, mis hääletajaid segadusse ajavad.
<P>
Olgem siis taas kord demokraatia nimel üksmeelsed. Arvan, et see, kuidas Ukraina saatkonnad kogu Euroopas lobitööd teevad, et me seda resolutsiooni vastu ei võtaks, on tõend selle kohta, kui õige on praegune oma arvamuse väljaütlemine.
<SPEAKER ID="132" NAME="Juhataja">
Panen nüüd hääletusele Hannes Swoboda ettepaneku lükata hääletus edasi.
<SPEAKER ID="133" NAME="Francesco Enrico Speroni" AFFILIATION="EFD">
(IT) Lugupeetud juhataja, kas te saaksite palun selgitada, kas hääletus tahetakse edasi lükata Brüsseli või Strasbourgi osaistungjärgule, sest kuulsin mõlemat versiooni?
<SPEAKER ID="134" NAME="Juhataja">
Näib, et Brüsselisse. Kas kõigile on selge, et ettepanek on lükata hääletus edasi Brüsseli osaistungjärgule? Niisiis panen ettepaneku hääletusele.
<P>
(Parlament kiitis hääletuse edasilükkamise taotluse heaks.)

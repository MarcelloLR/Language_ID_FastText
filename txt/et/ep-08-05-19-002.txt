<CHAPTER ID="002">
Presidentuuri avaldus
<SPEAKER ID="006" NAME="President">
Daamid ja härrad, eelmise nädala kolmapäeval, 14. mail 2008 korraldas terroriorganisatsioon ETA järjekordse rünnaku Hispaanias. Legutianos Álava provintsis sai julgeolekujõudude ohvitser Juan Manuel Piñuel Villalón autopommi plahvatuse tagajärjel politseikasarmu ees surma. Euroopa Parlament mõistab teravalt hukka selle põlastusväärse mõrva, nagu ka selle, et viga said ka teised ohvitserid.
<P>
Sooviksin kogu Euroopa Parlamendi nimel väljendada suurt kurbust ja sügavat kaastunnet ohvri perekonnale. Samuti soovin kinnitada meie solidaarsust Hispaania elanikega, ametiasutustega, nende demokraatlike institutsioonide ja julgeolekujõududega.
<P>
Nüüd teeme leinaseisaku meenutamaks mõrvatud politseiohvitseri.
<P>
(Täiskogu tõusis leinaminutiks püsti.)

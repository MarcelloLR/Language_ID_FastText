<CHAPTER ID="009-12">
12. Komisjoni strateegia keskkonnainfo kättesaadavuse, keskkonnaasjade otsustamises üldsuse osalemise ning neis asjus kohtu poole pöördumise konventsiooni osaliste kolmandal kohtumisel (hääletus) 
<P>
- Enne hääletust:
<P>
Juhataja. - Ma arvan, et Miroslav Ouzký soovis sõna võtta, sest eilne arutelu oli väga lühike. Ehk selgitaksite meile, miks.
<SPEAKER ID="123" NAME="Miroslav Ouzký" AFFILIATION="PPE-DE">
(CS) Soovin sõna võtta, et rõhutada nimetatud resolutsiooni olulisust. Eile kõnealusel teemal või õigemini suuliselt vastatava küsimuse teemal arutelu ei toimunud. Meie parlamendikomisjon sai juba voliniku vastuse ning seega tervitan asjaolu, et nimetatud teema on päevakorda jäänud ning pannakse hääletusele.
<SPEAKER ID="124" NAME="Juhataja">
Ma juhtisin tähelepanu asjaolule, et kõnealune arutelu oli päevakorras eile, kuid kuna keegi ei avaldanud soovi sõna võtta, ei toimunud ka arutelu. Seega on oluline anda sõna asjaomase parlamendikomisjoni esimehele.
<SPEAKER ID="125" NAME="Inés Ayala Sender" AFFILIATION="PSE">
(ES) Härra juhataja, tahtsin öelda, et sõnavõtjaid siiski oli ning me olime täiskogu istungil kohal. Kohal ei olnud hoopis härra Ouzkýt ning juhatus ja juhataja otsustasid teema tühistada. Sõnavõtjad olid valmis ning komisjoni esindaja oli samuti kohal.
<SPEAKER ID="126" NAME="Juhataja">
Teil on täiesti õigus sellele tähelepanu juhtida. Sõnavõtjad olid kohal, kuid asjaomane parlamendikomisjon tühistas nimetatud päevakorrapunkti.

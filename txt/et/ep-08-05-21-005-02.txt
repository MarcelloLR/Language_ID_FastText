<CHAPTER ID="005-02">
2. Metallilise elavhõbeda ekspordi keelustamine ja ohutu ladustamine (
<P>
- Enne hääletust:
<SPEAKER ID="127" NAME="Dimitrios Papadimoulis" LANGUAGE="EL">
Härra president, ma tänan veel kord variraportööre nende suurepärase koostöö eest. Dialoogis nõukogu esindajatega, kes olid juures kõigil etappidel, jõudsime nendega väga rahuldava kompromissini tänu komisjoni panusele.
<P>
Samas on oht, et see kompromiss variseb kokku ja me peame otsast alustama juhul, kui võetakse vastu muudatusettepanekud nr 37 ja 41 Almadéni kohta.
<P>
Lubage mul teile, daamid ja härrad, meenutada, et esimesel lugemisel toetasin ka mina raportöörina Almadéni muudatusettepanekuid, kuid me oleme nüüd silmitsi reaalsusega. Ei nõukogu ega komisjon kiida neid muudatusettepanekuid heaks. Kui need heaks kiidetakse, oleme tagasi alguses. Aasta eest kiitis nõukogu heaks ainult ühe Euroopa Parlamendi muudatusettepaneku. Nüüd on meil kõigi fraktsioonide koostöös õnnestunud saavutada lepingu tekstis 22 muudatusettepaneku heakskiitmine. Ma küsin teilt: kas me ohverdame selle edu? Eile väljendus volinik Dimas väga selgelt. Komisjon ei kiida heaks muudatusettepanekuid 37 ja 41. Nõukogus ei nõudnud isegi Hispaania valitsus nende muudatuste sisseviimist.
<P>
Seetõttu palun teil need muudatusettepanekud tagasi lükata, et saaksime ära kasutada seda suurt edasiminekut, mille oleme saavutanud kokkuleppes nõukoguga keskkonna ja rahvatervise kaitsmise asjus. See võimaldab meil vastu võtta rahuldava otsuse, et keelustada elavhõbeda eksport väga suure häälteenamusega.

<CHAPTER ID="008-01">
1. Kolmandad riigid, kelle kodanikel peab välispiiride ületamisel olema viisa, ja need kolmandad riigid, kelle kodanikud on sellest nõudest vabastatud (
<SPEAKER ID="076" NAME="Tanja Fajon">
raportöör. - Lugupeetud juhataja! Nagu eilsel arutelul teatati, on Euroopa Parlament ja nõukogu jõudnud kokkuleppele poliitilises ühisdeklaratsioonis, millega nimetatud kaks institutsiooni on komisjoni heakskiidul võtnud kohustuse viia protsess Bosnia ja Albaania suhtes nii kiiresti lõpule kui võimalik. Nüüd tahan lugeda ette deklaratsiooni teksti.
<P>
"Euroopa Liit toetab igati eesmärki kaotada viisanõue kõikide Lääne-Balkani riikide suhtes. Euroopa Parlament ja nõukogu tunnistavad, et endine Jugoslaavia Makedoonia Vabariik, Montenegro ja Serbia täidavad kõiki viisanõude kaotamise tingimusi. Seetõttu on olnud võimalik võtta aegsasti vastu määruse (EÜ) nr 539/2001 muudatusettepanekud, et võimaldada nimetatud kolmel riigil ühineda viisavabadusega 19. detsembriks 2009.
<P>
Euroopa Parlament ja nõukogu väljendavad lootust, et Albaania ning Bosnia ja Hertsegoviina täidavad viisanõude kaotamise tingimused samuti varsti. Selleks õhutavad Euroopa Parlament ja nõukogu neid kahte riiki tegema kõik, et täita komisjoni tegevuskavas toodud kriteeriumid.
<P>
Euroopa Parlament ja nõukogu kutsuvad komisjoni üles esitama õigusakti ettepanekut määruse (EÜ) nr 539/2001 muutmiseks kohe, kui tema hinnangul täidab kumbki riik tegevuskavade kriteeriume, et saavutada nimetatud riikide kodanike suhtes viisanõude kaotamine esimesel võimalusel.
<P>
Euroopa Parlament ja nõukogu käsitlevad ettepanekut määruse muutmiseks Albaania ning Bosnia ja Hertsegoviina suhtes kiireloomulise küsimusena.”
<SPEAKER ID="077" NAME="Algirdas Šemeta">
komisjoni liige. - Komisjonil on hea meel, et see õigusakti ettepanek võeti eilsel Euroopa Parlamendi täiskogu istungil rõõmuga vastu. Nimetatud ettepaneku vastuvõtmisel on asjaomaste riikide kodanikele tuntav mõju.
<P>
Nagu me eile ütlesime, ei unustata ka Bosnia ja Hertsegoviinat ega Albaaniat. Komisjon esitab ettepanekud nende riikide suhtes viisanõuete kaotamiseks 2010. aastal esimesel võimalusel, kohe kui nad on täitnud tegevuskavas toodud vajalikud eeltingimused.
<P>
Selles suhtes toetab komisjon nõukogu ja Euroopa Parlamendi ühisdeklaratsiooni.
<SPEAKER ID="078" NAME="Anna Maria Corazza Bildt" AFFILIATION="PPE">
Austatud juhataja! Tahan lihtsalt öelda, et on kahetsusväärne, et eesistujariik Rootsi ei olnud täna siin nõuetekohasel ministri tasemel esindatud, sest teda ei olnud kutsutud.
<P>
Ühisdeklaratsiooni saavutas eesistujariik Rootsi ja see on viisanõuete kaotamise valdkonnas peamine poliitiline saavutus. Me võlgneme selle eesistujariigile, aga meil ei ole isegi võimalust öelda aitäh. Tahan, et protokollitaks tõsiasi, et nõukogu eesistuja ei ole siin kohal mitte seetõttu, et ta ei taha siin olla, vaid seetõttu, et teda pole kutsutud.
<SPEAKER ID="079" NAME="Juhataja">
Lugupeetud proua Corazza Bildt! Ma saan täielikult aru, mida te silmas peate. Kuid ma tahan selgitada, et nõukogu võib meie kohtumistel igal ajal osaleda. Seega, tal on õigus siin olla ning teda pole vaja kutsuda.

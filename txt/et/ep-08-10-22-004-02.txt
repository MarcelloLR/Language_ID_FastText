<CHAPTER ID="004-02">
2. Euroopa Ülemkogu kohtumine (15.-16. oktoober 2008) (hääletus)
<P>
- Enne hääletust:
<SPEAKER ID="080" NAME="Pervenche Berès  " LANGUAGE="FR">
Härra juhataja, käesoleva kriisiga toimetulemises on parlament näidanud oma vastutusvõimet. Vastutusvõime vaimus tuli esmaspäeva õhtul kokku ka majandus- ja rahanduskomisjon, et vaadata üle kapitalinõuete direktiivi (CRD) muudatus, mida komisjon peab üheks olulisemaks faktoriks oma reageeringus Euroopa Liidus valitsevale tõsisele finantskriisile.
<P>
Soovin teavitada täiskogu, et komisjon ei pidanud vajalikuks osaleda töös, mida majandus- ja rahanduskomisjon esmaspäeva õhtul arvamuste vahetamisega tegi.
<P>
- Enne hääletust lõike 6 üle:
<SPEAKER ID="082" NAME="Wolf Klinz" AFFILIATION="ALDE">
(DE) Härra juhataja, daamid ja härrad, olete saanud selle kirjalikult. Pooldan meie lisatud fraasi, mille sõnastus inglise keeles on järgnev:
<P>
'Deplores the expected spillover effects to other sectors of the economy, therefore ...' ('Taunib eeldatavaid kõrvalmõjusid teistele majandussektoritele, seetõttu....')
<P>
(DE) Nimetatud lisandus selgitaks, et finantskriisil on negatiivne mõju kogu majandusele.
<P>
(Suulist muudatusettepanekut ei võetud vastu)
<SPEAKER ID="084" NAME="Hartmut Nassauer" AFFILIATION="PPE-DE">
(DE) Härra juhataja, soovin juhtida tähelepanu faktile, et me hääletame nelja poliitilise fraktsiooni resolutsiooni ühisettepaneku poolt. Fraktsioonid on lubanud ühisele tekstile mitte ühtegi muudatusettepanekut lisada. Suulised muudatusettepanekud on samuti muudatusettepanekud ning Euroopa Demokraatide ja Liberaalide liidu fraktsioon on samuti resolutsiooni ühisettepanekule alla kirjutanud. Seetõttu peame kahjuks kõik muudatusettepanekud, ka suulised muudatusettepanekud tagasi lükkama.
<P>
- Pärast hääletust muudatusettepaneku 6 üle:
<SPEAKER ID="086" NAME="Avril Doyle" AFFILIATION="PPE-DE">
Härra juhataja, kas me ei pea hääletama lõike 6 üle? Soovin teie nõuannet.
<SPEAKER ID="087" NAME="Juhataja">
Ei, selle lõike üle pole eraldi hääletamist palutud.
<P>
- Enne hääletust lõike 9 üle:
<SPEAKER ID="089" NAME="Margarita Starkevičiūt" AFFILIATION="ALDE">
(LT) Soovin lisada sõnad, mis on lõike 9 kõrval ning siis kõlaks tekst järgnevalt:
<P>
'and their conformity with the Treaty provisions' ('ja nende vastavus asutamislepingu sätetele'), selguse huvides. Seega kõlaks tekst järgnevalt: 'state aid rules to measures taken and their conformity with the Treaty provisions' ('riigiabi eeskirjade kohaldamine meetmete suhtes ja nende vastavus asutamislepingu sätetele.')
<P>
(Suulist muudatusettepanekut ei võetud vastu)
<P>
- Enne hääletust lõike 29 üle:
<SPEAKER ID="092" NAME="Ona Juknevičien" AFFILIATION="ALDE">
Härra juhataja, usun, et kolleegid fraktsioonist PPE-DE räägivad lühidalt, kuid enne soovitaksin ma neil kaaluda, kas nende põhimõtete vastu käiks minu suulise muudatusettepaneku toetamine. Suuline muudatusettepanek lisaks kaks sõna, mis rõhutaksid fakti, et Balti regioon on energiasektoris isoleeritud ning sõltub sajaprotsendiliselt Venemaast. Sooviksime rõhutada ning tervitada komisjoni ning eriti nõukogu initsiatiivi aitamaks lõpetada Balti regiooni isoleeritust energiasektoris. Seetõttu lõikes 29, kus räägime Ida-Euroopast, sooviksin ma mainida Balti regiooni. Palun teie toetust.
<P>
(Aplaus keskelt ja vasakult)
<SPEAKER ID="093" NAME="Hartmut Nassauer" AFFILIATION="PPE-DE">
(DE) Härra juhataja, teen ettepaneku, et meie kaasliikmed Euroopa Demokraatide ja Liberaalide Liidu fraktsioonist esitaksid oma põhjendatud vastuväited läbirääkimiste ajal, mis on selleks eesmärgiks ette nähtud. Selliste ettepanekute tegemine täiskogu ees on häbematus, kuna me ei saa siin neid tõsiselt arutada. See on ebaparlamentaarne ja peaks seetõttu kõrvale jäetama.
<P>
(Aplaus)
<P>
(Suulist muudatusettepanekut ei võetud vastu)
<P>
- Pärast hääletust muudatusettepaneku 1 üle:
<SPEAKER ID="095" NAME="Hélène Goudin" AFFILIATION="IND/DEM">
(SV) Härra juhataja, arvan, et ei ole mingeid vabandusi faktile, et me ei saanud muudatusettepanekuid enne kui kell kümme täna hommikul ja ka siis ainult inglise, läti ja soome keeles. Nii ei peaks asjad toimima.
<SPEAKER ID="096" NAME="Juhataja">
Märgime teie kaebuse üles, proua Goudin.
<P>
- Pärast hääletust:
<SPEAKER ID="097" NAME="Alexander Alvaro" AFFILIATION="ALDE">
Härra juhataja, tahtsin juhtida täiskogu tähelepanu sellele, et me hääletasime Euroopa Ülemkogu kohtumise resolutsiooni üle ning on häbiasi, et kedagi sealt kohal ei ole, et näha, mille kallal me töötanud oleme ning mida meil öelda on. Nii me koostööd ei tee.
<P>
(Aplaus)
<SPEAKER ID="098" NAME="David Martin" AFFILIATION="PSE">
Härra juhataja, võib olla tõsi, et nõukogu esindatust siin ei ole, kuid palun täiskogult luba tervitada meie uut volinikku, kes kohe pärast heakskiitu võttis vaevaks siin hääletamiseks kohal olla. Tervitan täiskogus Catherine Ashtonit.
<P>
(Tugev aplaus)
<SPEAKER ID="099" NAME="Juhataja">
Tõepoolest, härra Martin. Olete väga hästi informeeritud.

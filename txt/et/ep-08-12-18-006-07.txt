<CHAPTER ID="006-07">
7. 2009. eelarveaasta üldeelarve nõukogu muudatustega projekt (kõik jaod) (
<P>
Pärast hääletust muudatusettepaneku 1 üle:
<SPEAKER ID="079" NAME="Jutta Haug" LANGUAGE="DE">
Lugupeetud juhataja! Oleme loomulikult üritanud oma suulises muudatusettepanekus uut olukorda arvesse võtta. Tahame nõukogule rõhutada enda kui parlamendi soovi alustada läbirääkimisi 5 miljardi euro üle, mille kontrollimise kohta komisjon ettepaneku tegi. Meie muudatusettepanek kõlab järgmiselt - loen selle ette inglise keeles, sest meie töökeel oli inglise keel, et saada kõik kaasliikmed meiega võimalikult kiiresti nõusse:
<P>
"Väljendab oma tugevat valmisolekut astuda nõukoguga läbirääkimistesse komisjoni ettepaneku põhjal mitmeaastase finantsraamistiku 2007-2013 muutmiseks 5 miljardi euro võrra välja pakutud Euroopa majanduse taastamiskava raames ning võtab teadmiseks Euroopa Ülemkogu 2008. aasta detsembri järeldused sellega seoses”.
<SPEAKER ID="082" NAME="Jutta Haug">
raportöör. - (DE) Lugupeetud juhataja, kõnealune ettepanek puudutab Euroopa koole Brüsselis. Oleme seda paljudes kõnelustes pikalt arutanud. Eelnevalt tekstis olevaid arve tuleb mõnevõrra koomale tõmmata, sest tahame, et komisjon tõesti tegutsema hakkaks. Seega määrab uus tekst selleks samuti tähtaja. Loen selle taas inglise keeles ette:
<P>
"märgib murega Brüsseli Euroopa koolide praeguste ja tulevaste noorte õpilaste olukorda, mis tuleneb hilinenud ja veel eelseisvast neljanda kooli avamisest Laekenis ning praegusest registreerimismenetlusest, mis toovad laste jaoks kaasa pikad ja mittevastuvõetavad sõiduajad; loodab, et komisjon, koostöös Brüsseli Euroopa koolide peasekretäriga, esitab 2009. aasta märtsi lõpuks muudetud registreerimismenetluse objektiivsete ja mõistetavate kriteeriumidega (sealhulgas peamine elukoht ning juba registreeritud õed-vennad), mis jõustub koos järgmise registreerimisperioodiga”.
<P>
(Suuline muudatusettepanek võeti vastu)
<P>
- Pärast lõplikku hääletust:
<SPEAKER ID="085" NAME="Robert Goebbels" AFFILIATION="PSE">
Väga hea, väga hea!

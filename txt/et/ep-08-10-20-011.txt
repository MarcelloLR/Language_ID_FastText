<CHAPTER ID="011">
Tööplaan
<SPEAKER ID="020" NAME="Juhataja">
Käesoleva osaistungjärgu päevakorra projekti lõppversioon, mille koostas esimeeste konverents oma teisipäeva, 16. oktoobri 2008. aasta koosolekul kooskõlas kodukorra artiklitega 130 ja 131, on välja jagatud.
<P>
Esmaspäev, teisipäev ja neljapäev:
<P>
muudatusteta.
<P>
Kolmapäev:
<P>
regionaalarengukomisjon on palunud, et komisjonile esitatud, Euroopa Liidu solidaarsusfondi käsitleva suuliselt vastatava küsimuse arutelu lükataks edasi järgmisele osaistungjärgule.
<SPEAKER ID="021" NAME="Lambert van Nistelrooij" AFFILIATION="PPE-DE">
(NL) Härra juhataja, regionaalarengukomisjoni palvel on solidaarsusfondiga seotud küsimuste arutelu tõepoolest kolmapäeva istungi päevakorras. Nüüd aga ilmnes, et pädev volinik proua Hübner, kellega me tahaksime väga sel teemal mõtteid vahetada, ei saa arutelul osaleda.
<P>
Seepärast tegid nii komisjoni büroo kui ka eri fraktsioonide koordinaatorid ettepaneku viia see Euroopa Parlamendi jaoks nii oluline arutelu läbi novembrikuu täiskogu istungil. Niisiis paluksime lükata arutelu edasi novembris toimuvale osaistungjärgule. Sellise palve sooviksingi esitada.
<P>
(Euroopa Parlament kiitis taotluse heaks.)
<P>
(Tööplaan kinnitati.)
<P>
o
<P>
o o
<SPEAKER ID="023" NAME="Philip Bradbourn" AFFILIATION="PPE-DE">
Härra juhataja, ma tahan vaid juhtida teie tähelepanu asjaolule, et Strasbourgi parlamendihoone kaheksandal korrusel on pärast meie viimast Strasbourgis viibimist vähemalt kahe parlamendiliikme kabinettides käidud ja sealt asju minema viidud. Ma tahaksin teada, kas tegemist on erandliku sündmusega või kas on veel tõendeid sellest, et ka teiste parlamendisaadikute kabinettidesse on sisenetud ja et neid on - ütleme nii - tühjendatud asjadest sel ajal, mil me Strasbourgis ei olnud. Minu arvates tekitab see olukord hämmeldust. Kui me ei suuda tagada, et kabinetid on meie äraolekul kaitstud, siis on asjad väga halvasti.
<SPEAKER ID="024" NAME="Juhataja">
Suur tänu, härra Bradbourn. Seda küsimust uuritakse, peasekretär hoolitseb selle eest.

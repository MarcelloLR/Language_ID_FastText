<CHAPTER ID="008-13">
13. Toiduainete radioaktiivne saastatus (
<SPEAKER ID="145" NAME="Juan Fernando López Aguilar" AFFILIATION="S&amp;D">
- (ES) Austatud juhataja! Tahan märkida, et see hääletus toimus väga ruttu pärast eelmist hääletust ja seetõttu tahan, et protokollis oleks kirjas, et annan vastuhääle. Kuigi mul ei õnnestunud hääletada, olen vastu.
<P>
Lisaks tahan juhtida Euroopa Parlamendi tähelepanu sellele, et Euroopa patenti käsitleva otsuse ettepanek sõltub Euroopa Kohtu lahendist, mis peaks tehtama 8. märtsil. Seetõttu kavatsesin ma teha ettepaneku, et Euroopa Parlament lükkaks hääletuse Euroopa patendi üle edasi, kuni Euroopa Kohus on langetanud otsuse keelekorraldusega seonduvas kohtualluvuse küsimuses.
<P>
Palun see protokollida.
<SPEAKER ID="147" NAME="Ivo Belet" AFFILIATION="PPE">
Lugupeetud juhataja! Tegemist on Michèle Rivasi algatusel tehtud suulise muudatusettepanekuga kahju hüvitamise kohta põllumajandustootjatele. See on sõnastatud alljärgnevalt: "Komisjon esitab hiljemalt märtsis 2012 Euroopa Parlamendile ja nõukogule aruande mehhanismi, millega hüvitatakse kahjud põllumajandustootjatele, kelle toiduained on saastatud üle lubatud piirmäärade ja kes ei saa neid turustada, asjakohasuse kohta. Selle mehhanismi aluseks peaks olema põhimõte, et saastaja maksab. Aruandele lisatakse vajaduse korral õigusakti ettepanek sellise mehhanismi kehtestamiseks”. See on viie fraktsiooni ühisettepanek.
<SPEAKER ID="149" NAME="Juhataja">
Sellega on hääletus lõppenud.

<CHAPTER ID="006-19">
19. Läänepoolse hariliku stauriidi varu ja püügi mitmeaastane kava (
<P>
- Enne hääletust:
<SPEAKER ID="107" NAME="Pat the Cope Gallagher">
raportöör. - Austatud juhataja! Märkasin, et sotsiaaldemokraadid on muudatusettepaneku 29 tagasi võtnud põhjustel, mida mina ei mõista. Tagamaks, et me saame selle üle hääletada, kinnitan ma seega Euroopa Demokraatide ja Liberaalide Liidu fraktsiooni nimel, et me võtame selle muudatusettepaneku üle.
<P>
Pean seda väga tõsiseks probleemiks ning palun parlamendiliikmetel kaaluda tõsiasja, et kuigi paljud ei pruugi selle teaduslikke aspekte täielikult mõista, tähendab sotsiaaldemokraatide muudatusettepaneku vastu võtmata jätmine ja Euroopa Rahvapartei (kristlike demokraatide) fraktsiooni muudatusettepaneku vastuvõtmine seda, et läheme vastuollu teadlaste soovitustega ning loome kaks lubatud kogupüügi piirkonda ühe varu piires.
<P>
Toetan Euroopa Rahvapartei (kristlike demokraatide) fraktsiooni muudatusettepaneku vastu hääletamist ja sotsiaaldemokraatide raporti vastuvõtmist nüüd, mil nad ise on muudatusettepaneku tagasi võtnud. Selle põhjusi teavad ehk Euroopa lõunaosast pärit inimesed paremini.
<SPEAKER ID="108" NAME="Juhataja">
Teisisõnu kasutate te kodukorra artikli 156 lõiget 5, härra Gallagher, ja võtate üle hääletusnimekirjas sisalduva muudatusettepaneku 29, mis tähendab, et meil tuleb selle üle hääletada.

<CHAPTER ID="002">
Presidentuuri avaldus
<SPEAKER ID="006" NAME="Juhataja">
Tahaksin kõigepealt väljendada lootust, et järgmisel nädalal jõustuva Lissaboni lepingu rakendamisel on meie koostöö teiste Euroopa institutsioonidega sujuv. Tegelen selle küsimusega pidevalt ning olen ühenduses nii komisjoni presidendi kui ka eesistujariiki Rootsit esindava peaministriga. Samuti soovin üle korrata, et Euroopa Parlament on valmis alustama volinikukandidaatide kuulamist. Oleme selleks ette valmistunud ning ma olen teavitanud sellest ka mõlemat institutsiooni - nõukogu ja komisjoni (see tähendab komisjoni presidenti).
<P>

<P>
Järgmisel nädalal, 1. detsembril on rahvusvaheline AIDSi ohvrite mälestamise päev. Tähtis on, et meil oleks selle kohutava haiguse ohvrid meeles kogu aeg, mitte üksnes sel päeval. Ohvrite mälestamine ja teadmised haiguse kohta võivad tulevikus aidata vähendada uute haigusjuhtude arvu.
<P>

<P>
Kahe nädala pärast, 10. detsembril on Ühinenud Rahvaste Organisatsiooni inimõiguste ülddeklaratsiooni vastuvõtmise ja väljakuulutamise 61. aastapäev. Selle vastuvõtmise tingisid Teise maailmasõja sündmused. Deklaratsioon võeti vastu ühehäälselt ja see asjaolu väärib rõhutamist. Inimõiguste ülddeklaratsiooni võib pidada Ühinenud Rahvaste Organisatsiooni esimeseks märkimisväärseks saavutuseks inimõiguste kaitse vallas. Juhin teie tähelepanu sellele tähtsale kuupäevale sellepärast, et see valdkond on üks Euroopa Parlamendi peamisi huviküsimusi ja seda õigustatult. Me ei tohiks seda teemat kunagi meelest lasta.

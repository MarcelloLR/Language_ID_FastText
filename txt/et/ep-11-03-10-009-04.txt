<CHAPTER ID="009-04">
4. Inimõiguste nõukogu 16. istungjärk (Genf, 28. veebruar - 25. märts 2011) (
<SPEAKER ID="139" NAME="Heidi Hautala">
inimõiguste allkomisjoni esimees. - Austatud president! Mul on väga hea inimõigusi puudutav uudis. Sahharovi auhinna kandidaat Haitham al-Maleh, 80aastane inimõigustega tegelev advokaat Süürias, amnesteeriti ja vabastati kaks päeva tagasi. See on suurepärane näide selle kohta, kuidas Euroopa Parlament saab inimõigusi tugevdada.
<P>
Nüüd kui Haitham al-Maleh on taas vaba, on ta täis jõudu, taotledes oma eesmärki aidata vabastada Süüria tuhandeid poliitvange.
<P>
(Vali aplaus)
<SPEAKER ID="140" NAME="President">
Tänan, et selle uudise meile edastasite! Kindlasti annab see meie tööle uut hoogu.
<P>
Enne hääletust lõike 8 üle
<SPEAKER ID="141" NAME="Jean-Pierre Audy" AFFILIATION="PPE">
(FR) Austatud president! Sooviksin lihtsalt juhtida tähelepanu sellele, et kui võtate algselt hääletusele pandud teksti lõike 8, siis prantsusekeelse tõlke kohaselt oli see lõige 19. Seega oli hääletusjuhistega arusaamatus.
<SPEAKER ID="142" NAME="President">
Me uurime seda. Tänan teid märkuse eest!
<SPEAKER ID="144" NAME="Fiona Hall" AFFILIATION="ALDE">
Austatud juhataja! Sooviksin lihtsalt kasutada võimalust, et tänada 400 kolleegi kogu parlamendis, kes allkirjastasid kirjaliku deklaratsiooni nr 81. Sooviksin samuti tänada oma personali kogu raske töö eest ja kirjaliku deklaratsiooni teenistust nende toetuse eest, kuid eelkõige sooviksin tänada kampaania korraldajaid, kelle pühendumus tegi kõik selle võimalikuks.
<P>
Olen uhke selle üle, et kuulun parlamenti, kuhu tavakodanikud saavad tulla ja oma hääle kuuldavaks teha ja kus Euroopa Parlamendi liikmed kuulavad ja lasevad end veenda. See on demokraatia selle parimal kujul ja see näitab, et Euroopa Parlament ei ole rahvast kaugenenud.

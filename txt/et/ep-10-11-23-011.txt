<CHAPTER ID="011">
Presidentuuri avaldus
<SPEAKER ID="401" NAME="Juhataja">
Alustan lühikese teadaandega.
<P>
Mõistan teravalt hukka Korea Rahvademokraatliku Vabariigi rünnaku Lõuna-Korea Yeonpyeongi saare vastu. Tänased sündmused Korea poolsaarel valmistavad mulle sügavat muret. Toore jõu ja sõjalise võimu kasutamisega ei lahendata ühtki probleemi ning vältida tuleb inimelude täiendavat kaotamist.
<P>
Korea poolsaare ja laiema piirkonna huvides peaksid põhi ja lõuna tegema jõupingutusi püsiva usalduse taastamiseks. Seetõttu rõõmustab mind president Lee Myung-baki avaldus, mille kohaselt kavatseb Lõuna-Korea valitsus vältida murettekitava olukorra halvendamist.
<P>
Kutsun Korea Rahvademokraatlikku Vabariiki üles peatama viivitamatult igasugune vaenutegevus ja hoiduma sammudest, mis võiksid sõjategevust laiendada. Korea Rahvademokraatlik Vabariik peab Korea vaherahu lepingut täielikult täitma.

<CHAPTER ID="008-14">
14. Laste arengule ja tervisele viitavate toidu kohta esitatavate teatavate tervisealaste väidete lubamine ja nende lubamisest keeldumine (
<P>
Enne hääletust:
<SPEAKER ID="136" NAME="Glenis Willmott" AFFILIATION="S&amp;D">
Austatud juhataja! Euroopa Parlamendi liikmetel on tähtis osa tervisealaste väidete kohta tehtavate otsuste kontrollimisel. Olen posti teel ja elektrooniliselt saanud palju murelikke kirju lastevanematelt, suurtelt tervise- ja tarbijaorganisatsioonidelt, ämmaemandate, õdede ja arstide organisatsioonidelt ning UNICEFilt ja WHOlt. Seni kuni teadusringkond ei ole selle väite paikapidavuses täielikule üksmeelele jõudnud, ei tohi me seda lubada. Praegused tõendid ei ole veenvad. Samuti puuduvad andmed, mis toetaksid selle väite kasutamist jätkupiimasegude puhul.
<P>
Kui tulevikus tõestatakse, et sünteesitud DHA on imikutele tõesti kasulik, tuleks meil nõuda selle lisamist vajaliku koostisosana kõikidele piimasegudele ning keelata selle kasutamine konkreetse kaubamärgiga seotud turundusvõttena. Kutsun teid üles resolutsiooni toetama.
<SPEAKER ID="137" NAME="Esther de Lange" AFFILIATION="PPE">
Lugupeetud juhataja! Kindlasti ei soovi ma taasalustada arutelu, kuid igal juhul peaksime põhjalikult mõtlema, kas on vaja anda sõna inimestele, kes esitavad teaduslike tõendite kattevarjus oma isikliku arvamuse. Hakakem hääletama. Me oleme oma otsuse teinud.
<P>
(Aplaus)

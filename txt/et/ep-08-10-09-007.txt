<CHAPTER ID="007">
Hääletused
<SPEAKER ID="078" NAME="Juhataja">
Järgmine päevakorrapunkt on hääletamine.
<P>
(Hääletuse tulemused ja muud üksikasjad: vt protokoll)
<P>

<SPEAKER ID="079" NAME="Alain Hutchinson" AFFILIATION="PSE">
(FR) Härra juhataja, ma palun vabandust, ma ei ole kindel, millisele kodukorra artiklile tuginedes ma Euroopa Parlamendi poole peaksin pöörduma, kuid tahaksin teha presidentuurile avalduse praeguse olukorra kohta parlamendis: see on muutumas mingiks alaliseks laadaplatsiks, mistõttu on väga raske rahulikult töötada, kui me püüame siin tõsiseid asju arutada.
<P>
(Aplaus)
<P>
Ma arvan, et see olukord saavutas haripunkti eile õhtul, ja ma paluksin presidentuuril võtta meetmeid, et taastada Euroopa Parlamendis rahulik ja tõsine õhkkond, mis peaks olema eeskujuks kogu maailmale; meil peaks siin olema tõsine parlament, mitte mingi tsirkus.
<P>
(Aplaus)
<SPEAKER ID="080" NAME="Juhataja">
Härra Hutchinson, ma kujutan ette, et te viitate mitmesugustele väljapanekutele vahekäikudes ja koridorides. Te teate, et selliste asjade eest vastutavad kvestorid. Me anname teie märkused muidugi edasi.
<SPEAKER ID="081" NAME="Pervenche Berès" AFFILIATION="PSE">
(FR) Härra juhataja, ka mina tahaksin teha ühe märkuse rahuliku tööõhkkonna ja korra kohta. Eile pärastlõunasel istungil võisime kuulda üht väga liigutavat kõnet, kuid päevakorra häirimise tõttu lükkusid sõnavõtud sedavõrd tähtsal teemal nagu finantskriis edasi enam kui kahe tunni võrra ja segi paisati ka kõnelejate järjekord. Sellised asjad ei aita kaasa Euroopa Parlamendi sujuvale töökorraldusele.
<SPEAKER ID="082" NAME="Juhataja">
Selle teema puhul ei edasta ma teie märkusi mitte kvestoritele, vaid esimeeste konverentsile, sest niisuguste asjade eest vastutab see organ.

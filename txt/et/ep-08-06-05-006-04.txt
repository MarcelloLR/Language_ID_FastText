<CHAPTER ID="006-04">
4. Korruptsioonivastane kontaktpunktide võrgustik (
<P>
- Enne hääletust:
<SPEAKER ID="088" NAME="Hubert Pirker">
raportöör. - (DE) Härra president, volinik, daamid ja härrad, enne kui te - võimalusel kõik - hääletate käesoleva raporti poolt, tahaksin edastada põgusa teabe ja kutsuda üles nõukogu, keda ei ole taas kohal. Liikmesriigid ja Euroopa Liit soovivad ja peavad võtma korruptsiooni vastu ambitsioonikama ja tõhusama meetme. Seepärast toetas Euroopa Parlament korruptsioonivastase kontaktpunktide võrgustiku loomist. Vähemalt vastutav komisjon hääletas ühehäälselt niisuguse sammu poolt.
<P>
Võrgustiku eesmärk on esiteks võimendada liikmesriikide ametiasutuste vahelist koostööd ning teiseks ergutada tõhusaid strateegiaid käsitlevate andmete vahetamist. Siiski ei ole ka nõukogu ettepanek piisavalt ambitsioonikas ning on puudulik ja seega praegusel kujul liigne. Seoses sellega esitas parlament mitmeid väga olulisi muudatusettepanekuid, mida vastutav komisjon ühehäälselt toetas.
<P>
Esiteks, OLAF, Europol ja Eurojust peaksid moodustama võrgustiku lahutamatu osa, mistõttu me palume, et nende osalus oleks kohustuslik. Teiseks, võrgustik peaks esitama oma tegevuse kohta iga-aastaseid aruandeid Euroopa Parlamendile, tehes praktilisi ettepanekuid selle kohta, kuidas parandada korruptsiooni vältimist ja selle vastu võitlemist. Kolmandaks, kõigi võrgustiku liikmete kulud tuleks katta ühenduse eelarvest, et tagada kogu võrgustiku sõltumatus.
<P>
Seega soovitan ma nõukogul tungivalt lisada oma ettepanekusse parlamendi ettepanekud ja luua kiiresti kontaktpunktide võrgustik, et see annaks meile lõpuks võimaluse saavutada Euroopa Liidu ühine strateegia ja luua asjakohane korruptsioonivastase võitluse mehhanism.

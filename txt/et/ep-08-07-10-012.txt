<CHAPTER ID="012">
Kvoorum (jätkamine)
<SPEAKER ID="296" NAME="Juhataja">
Täna küsisin ma pärastlõunase istungi alguses vähemalt ühe iga fraktsiooni esindaja arvamust, kuna sain taotluse kvoorumi kindlakstegemiseks vastavalt kodukorra artiklile 149. See taotlus põhines neljakümne parlamendiliikme kirjalikul taotlusel. Kui päris aus olla, siis tegelikult oli neid 39+1, kuna nimekirja üheteistkümnes allkiri oli täiesti loetamatu. Ma ei saa teile öelda, me ei saa teile öelda, kes see neljakümnes isik seal nimekirjas on.
<P>
Pärast arutelu ning olles kuulnud põhiseaduskomisjoni esimehe arvamust, võtsin ma endale vastutuse ning tõlgendasin ise kodukorra artikli 149 lõiku 4, milles on öeldud, et parlamendiliikmed, kes on esitanud kvoorumi kindlaksmääramise taotluse, loetakse kohalviibivaiks, isegi kui nad ei viibi enam istungisaalis.
<P>
Tahaksin juhtida teie tähelepanu sõnale "enam”. On öeldud mitte "ei viibi”, vaid "enam ei viibi”. See näitab, et nad pidid siin viibima varem. "Varem” ei tähenda kindlasti mitte asjaolu, et nad olid kohal eelmistel kuudel, vaid tähendab päris kindlasti aega, mil kvoorumi kindlakstegemise taotlus tehti. Sellepärast ma täpsustasin, et kontrollin enne hääletust, kas nelikümmend taotluse esitajat on kohal, kuigi mul on raske teile öelda, kes see neljakümnes on.
<P>
Vastavalt talituste infole on viis neist kohal. Olgu siis öeldud, et kui nelikümmend parlamendiliiget nüüd püsti tõusevad ja esitavad taotluse kvoorumi kindlakstegemiseks, siis teen ma seda. Kas siin on nelikümmend parlamendiliiget, kes tõusevad püsti ja nõuavad kvoorumi kindlakstegemist?
<SPEAKER ID="297" NAME="Neena Gill" AFFILIATION="PSE">
Härra juhataja, kas saaksite ise kontrollida, kas need 40 parlamendiliiget on siin, sest seda on väga raske öelda?
<SPEAKER ID="298" NAME="President">
Proua Gill, ma arvan, et eriti pärast tänast õhtupoolikut on artikkel 149 mulle juba pähe jäänud. Te viitate lõikele 5. See on istungi juhataja ja ainult tema asi, kui ta otsustab ükskõik millal kindlaks teha, et kvoorumit ei ole kohal. Võttes siiski arvesse eesseisvate hääletuste tähtsust, mida kavatseme läbi viia, eriti surmamõistetud isiku juhtumit, ei hakka ma seda väikest mängu mängima. Kui nelikümmend kollegi ei võta püsti tõustes vastutust enda peale, ei hakka ma kvoorumit kindlaks tegema.
<P>
Kas siin on nelikümmend kolleegi, kes püsti tõusevad? Ma ei näe neid. Sellepärast asume nüüd hääletamise juurde.

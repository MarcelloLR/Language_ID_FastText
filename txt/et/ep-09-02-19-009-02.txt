<CHAPTER ID="009-02">
2. NATO roll Eli julgeolekustruktuuris (
<P>
- Enne hääletust
<SPEAKER ID="098" NAME="Ari Vatanen">
raportöör. - Proua juhataja, palun vabandust kõigi aja raiskamise ja lõunasöögi edasilükkamise pärast, kuid ma teen seda vaid kord 10 aasta jooksul, nii et ehk te ei pane seda pahaks. Tegelikult olen ma nagu see Soome parlamendiliige, kes vaid ühe korra kõigi oma aastate jooksul Soome parlamendis tõusis ja sõna võttis ning ütles: "kas te võiksite palun akna sulgeda”.
<P>
Ma sooviksin öelda paar sõna nende kolme raporti kohta, mis on kõik osa ühest paketist, mille juurde kuuluvad Karl von Worau ja Jacek Saryusz-Wolski raportid. Hetkel otsime me lahendusi finantskriisile. See oli isepõhjustatud ning me ütleme, et seda kriisi ei tohi korrata, kuid kuidas on Euroopa Liidu olemasolu põhjusega, milleks on sõdade ja inimkriiside ärahoidmine? Ka neid ei tohi korrata ning need ei varise meile peale nagu Strasbourgi parlamendihoone katus. Need ei peagi korduma, kuid ainult tingimusel, et me koos töötame.
<P>
Tuletan teile meelde, et rahu ei ole ainult selle täiskogu poole monopoliks. Rahu kuulub kõigile. Rahu loomine on meie ühine kohustus. See on veidi nagu armastuski. See on tingimusteta. Me peame olema selles elus idealistlikud. Nagu metsas joostes peame me kaugele vaatama. Sest metsas joostes ei vaata me oma jalge ette maha. Me vaatame kaugele ette, et saada teada, kus me oleme ning seejärel seame me jalad automaatselt õigele teele. Seda peame me tegema. Me peame olema brutaalselt ausad ning tuletama meelde, milleks EL asutati: seda tehti rahu loomiseks.
<P>
Ma ütlen vaid, et kui me tahame Jean Monnet' ja oma esiisade pärandit austada, siis peame kuuluma kõigest ühte parteisse ja selleks rahu loomise parteiks on partei "Jah, ma suudan”. Ainult siis saavad meile osaks ajaloo seisvad ovatsioonid. Ja uks on avatud.
<SPEAKER ID="100" NAME="Ari Vatanen">
raportöör. - Proua juhataja, ma vabandan parlamendi aja raiskamise pärast. Ma sooviksin lihtsalt kustutada lõikest 29 ELi operatsioonide peakorteri asjus järgmise lause: "rõhutab, et kavandatav ELi operatsioonide peakorter lahendab nimetatud probleemi”.
<SPEAKER ID="102" NAME="Vytautas Landsbergis">
fraktsiooni PPE-DE nimel. - Proua juhataja, mul on sellele lõikele kaks suulist muudatusettepanekut. Esimene on, et sõnad "inimõigused ja õigusriik” pandaks tõstetakse väärtustest esimesele kohale, mitte viimasele. Palun toetage seda rohkem euroopalikumat seisukohta.
<P>
Teine suuline muudatusettepanek on seotud lõike teise osaga, mis käsitleb Venemaa muutumist tõeliseks demokraatiaks määramata tulevikus. Kuna demokraatia tähenduse lahtimõtestamiseks on vägagi sõltumatuid kontseptsioone, oleks parem midagi lisada. Seega on minu suuline muudatusettepanek lisada sõna "demokraatia” järele "ning lõpetab sõjaväeliste ähvarduste kasutamise poliitilise rõhu avaldamiseks oma naabrite vastu”.
<P>
Palun toetage seda muudatusettepanekut, kuna me ei saa selliseid poliitikaid toetada.

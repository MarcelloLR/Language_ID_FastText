<CHAPTER ID="005-14">
14. Üldsuse juurdepääs Euroopa Parlamendi, nõukogu ja komisjoni dokumentidele (
<P>
Enne lõpphääletust:
<SPEAKER ID="124" NAME="Michael Cashman">
raportöör. - Proua juhataja, sooviksin kodukorra artikli 53 alusel paluda, et komisjon vastaks meile, kas ta kavatseb võtta vastu kõik Euroopa Parlamendi muudatusettepanekud täna vastuvõetud kujul.
<SPEAKER ID="125" NAME="Günter Verheugen">
komisjoni asepresident. - Proua juhataja, mul on au esitada komisjoni nimel järgmine avaldus.
<P>
Komisjon võtab Euroopa Parlamendis hääletatud muudatusettepanekud teadmiseks ja tutvub nendega üksikasjalikult. Komisjon kinnitab, et soovib saavutada kompromissi Euroopa Parlamendi ja nõukoguga. Komisjon kaalub oma ettepanekut alles pärast seda, kui kaks eelarvepädevat institutsiooni on oma seisukoha vastu võtnud. Komisjon kavatseb vahepeal püüda jätkata mõlema institutsiooniga konstruktiivset dialoogi.
<SPEAKER ID="126" NAME="Michael Cashman">
raportöör. - Proua juhataja, ma ei tea, kus volinik viibis, aga me võtsime selle seisukoha täna hommikul vastu.
<P>
Seetõttu paluksin, et täiskogu istungi hääletusel saadetaks raport tagasi parlamendikomisjonile, mis annaks viimasele võimaluse asuda läbirääkimistesse nii nõukogu kui ka komisjoniga.
<P>
Seetõttu palun Euroopa Parlamendi toetust vastutavale komisjonile tagasisaatmiseks.
<SPEAKER ID="128" NAME="Michael Cashman">
raportöör. - Proua juhataja, tänan Euroopa Parlamenti kannatlikkuse eest ja sekkun nüüd viimast korda. Kas ma võiksin paluda, proua juhataja, et te esitaksite eesistujariigile Tšehhile ja ka järgmisele eesistujariigile Rootsile ametliku üleskutse alustada esimesel võimalusel ametlikke kõnelusi Euroopa Parlamendiga?
<P>
Samuti soovin - nagu hääletusnimekirjas on öeldud - praegu vastu võetud teksti selguse ja sidususe huvides, et te paluksite parlamendi teenistustel ilma oluliste muudatusteta rühmitada artiklid sisu järgi eraldi temaatiliste jaotiste alla, järjestada põhjendused ja määratlused vastavalt ümber ning koostada ja avaldada esimesel võimalusel parlamendi seisukoht konsolideeritud tekstina.
<P>
Lõpetuseks soovin avaldada tänu suure ja toetava töö eest, mida on minu heaks teinud nii sekretariaadid kui ka dokumentide esitamise teenistused.
<P>
(Aplaus)
<SPEAKER ID="129" NAME="Juhataja">
Ma edastan selle palve, härra Cashman, ja tulemused tehakse teatavaks.

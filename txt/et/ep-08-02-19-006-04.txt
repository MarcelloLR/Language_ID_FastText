<CHAPTER ID="006-04">
4. (
<P>
- Enne hääletust:
<SPEAKER ID="070" NAME="Hans-Peter Mayer">
raportöör. - (DE) Hr president, daamid ja härrad, järgmised kolm kodifikatsiooni sisaldavad uuendust selles mõttes, et me hääletame ka parlamendi, komisjoni ja nõukogu õigusteenistuste ühisettepanekute üle. See on esimene kord, kui parlament hääletab sama teksti üle kui nõukogugi.
<P>
Kui jätta kõrvale need hääletused, mida ma toetan, siis sooviksin esile tõsta, et me reguleerime siin küsimusi, mida Euroopa Parlament ei tohiks reguleerida. See ei ole rahvalähedane otsustamine, see ainult jätab meist naeruväärse mulje üldsuse silmis, kui me anname seadusi küsimustes, nagu põllu- ja metsamajanduslike ratastraktorite valgustus- ja valgussignaalseadmete paigaldamine.
<P>
(Vali aplaus)
<P>
Palju loogilisem oleks vastu võtta traktoridirektiiv, milles sätestatakse üldnõuded ja ohutusmeetmed. Üksikasjad saaks seejärel määratleda standardites. Euroopas on olemas Euroopa Standardikomitee (CET) ja Euroopa Elektrotehnika Standardikomitee (CETELEC), mis asuvad Brüsselis. CETi ja CETELECi liikmete hulka kuuluvad kolmekümne riigi, sealhulgas kõikide ELi ja EFTA riikide standardiorganisatsioonid.
<P>
Seda põhimõtet võtta vastu ülddirektiive, milles viidatakse Euroopa standarditele, on kohaldatud juba rohkem kui 25 muus valdkonnas. Miks mitte kohaldada seda ka traktoritele? Ma eeldan, et meie kohalviibiv volinik hr Verheugen on samal seisukohal. Me tahame paremat reguleerimist ning parlamendiliikmetena peaksime olema heaks eeskujuks.
<P>
(Aplaus)

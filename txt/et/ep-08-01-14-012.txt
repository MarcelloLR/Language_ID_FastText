<CHAPTER ID="012">
Tööplaan
<SPEAKER ID="024" NAME="President">
Lõppversioon esialgsest päevakorrast, mille koostas esimeeste konverents oma kohtumisel neljapäeval, 10. jaanuaril 2008, vastavalt kodukorra artiklitele 130 ja 131, on laiali jagatud. Esitati järgnevad muudatusettepanekud:
<P>
Esmaspäev:
<P>
Muudatusi pole.
<P>
Teisipäev:
<P>
Fraktsioon PPE-DE tegi ettepaneku, et kaks Demetriou ja Cashmani esitatud aruannet isikute kontrollimise kohta ELi välispiiridel lükataks edasi järgmise istungini.
<SPEAKER ID="025" NAME="Panayiotis Demetriou" AFFILIATION="PPE-DE">
- (EL) Hr president, näib, et selle aruande sisu on nõukogu täielikult heaks kiitnud, kuid kõik takerdub menetlusküsimuse taha, kuna Coreper ei ole veel koosolekut pidanud - arvan, et see toimub kas homme või ülehomme. Lisaks on eesistujariik Sloveenia palunud ametlikel ning menetlusega seotud põhjustel lükata kohtumine edasi järgmise täiskogu osaistungjärguni Belgias. Vastuväiteid edasilükkamisele pole.
<P>
(Parlament võttis ettepaneku vastu.)
<P>
Kolmapäev:
<SPEAKER ID="026" NAME="President">
Euroopa Demokraatide ja Liberaalide Liidu fraktsioon (ALDE) tegi ettepaneku, et arutelu nõukogu ja komisjoni avalduste üle Benazir Bhutto mõrvale järgnenud olukorrale Pakistanis lõpetataks resolutsiooni ettepanekute esitamisega.
<SPEAKER ID="027" NAME="Graham Watson" AFFILIATION="ALDE">
Hr president, me oleme puhkuse ajal näinud murettekitavat arengut Pakistanis, eelkõige muidugi Benazir Bhutto mõrv.
<P>
Meil on võimalus seda teemat arutada sel nädalal. Fraktsiooni ALDE arvates peaksime lõpetama arutelu resolutsiooni üle, kuna eelkõige peame võtma seisukoha, saates sõnumi Pakistani ametiasutustele enne hr Musharaffi visiiti parlamendi väliskomisjoni.
<SPEAKER ID="028" NAME="President">
Kas keegi sooviks veel selle ettepaneku kasuks kõneleda?
<SPEAKER ID="029" NAME="Daniel Cohn-Bendit" AFFILIATION="Verts/ALE">
(DE) Hr president, daamid ja härrad, leian, et tähtsate arutelude ettepanekuteta lõpetamine on halb tava. Euroopa Parlament on kogunenud siia selleks, et võtta selged seisukohad, ning pole fraktsioonide esimeeste ja teiste fraktsioonide esindajate jaoks vaid jututuba, kus resolutsioone vastu ei võeta.
<P>
Hr Musharraf saabub siia ning ta peaks teadma, mida arvab parlament tema riigis valitsevast olukorrast, et see võimaldaks meil koos sellele lahendus leida. Usun, et peaksime olema piisavalt julged, et loobuda vanast harjumusest lükata otsuste vastuvõtmine edasi kartuses käituda oma vastutustunde kohaselt, ning hääletama resolutsiooni poolt.
<P>
(Parlament lükkas ettepaneku tagasi.)
<SPEAKER ID="030" NAME="President">
Pidades silmas seda, et sõnavõttude jaoks ettenähtud aega on kolmapäevasel pärastlõunasel istungil vähe, on sotsiaaldemokraatide fraktsioon teinud ettepaneku pidada arutelusid kuni kella 18.00. Nõukogu heakskiidul võib infotundi pikendada kuni kella 19.30.
<SPEAKER ID="031" NAME="Hannes Swoboda" AFFILIATION="PSE">
(DE) Hr president, mis puutub seletuskirja, siis mainisite ära kõik, mida see sisaldas. On positiivne, et nõukogu infotundi kokkuvõttes ei lühendatud. Tahtsin vaid sellele teie tähelepanu juhtida.
<P>
(Parlament kiitis ettepaneku heaks.)
<P>
(Päevakord võeti vastu.)

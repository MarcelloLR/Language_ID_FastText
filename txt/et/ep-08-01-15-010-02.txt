<CHAPTER ID="010-02">
2. (
<P>

<SPEAKER ID="116" NAME="Christopher Beazley   -" AFFILIATION="PPE-DE">
Härra president, ma tõstatan küsimuse vastavalt kodukorra artiklitele 152 ja 160 seoses hääletuse korra ja nimelise hääletusega. On ilmselge, et kodukorda on kuritarvitatud ja kasutatud täiesti vastupidiselt selle eesmärgile. Sooviksin teie kaudu nõuda, et spetsialistid nagu härra Corbett ja teised jälgiksid väga põhjalikult, mis täna on juhtunud. Minu arusaamist mööda on presidendil valikuvabadus otsustada, et igasugune nõue nimeliseks hääletamiseks tunnistatakse kehtetuks. See võib tulevikus vajalikuks osutuda raskemate hääletuste puhul.
<SPEAKER ID="117" NAME="Reinhard Rack" AFFILIATION="PPE-DE">
(DE) Härra president, meil on siin parlamendis väga liberaalne ja eriti vähemustesõbralik kodukord ja seda õigusega. Meie sooviks ja kohuseks on seda kaitsta. See aga eeldab, et eri fraktsioonid kasutavad oma vähemusõigust vastavalt korrale ega kasuta seda kurjasti. Kui see juhtub - nagu täna - peaksime me seda tava uuesti kaaluma.
<SPEAKER ID="118" NAME="Daniel Hannan" AFFILIATION="PPE-DE">
Härra president, ma pean avaldama vastuseisu kahele äsja esitatud töökorralduse punktile. Eeskirjad on selles suhtes täiesti selged. Igal fraktsioonil on õigus nõuda nimelist hääletamist. Eesistujale ei ole antud mingisugust tühistamise voli. Me oleme alati nõustunud, et igas demokraatlikus parlamendis saab enamik õiguse, kuid me just kuulsime kõige sallimatumat seisukohta, mis ei luba mingisugust vastuseisu, mingisugust eriarvamust. Kui minu kolleegid tahavad teada, miks Euroopa Liit on valijate seas nii ebapopulaarne, tuleb üksnes mõelda teie enda sallimatule seisukohale kõigi suhtes, kes väljendavad teie seisukohast erinevat arvamust.
<P>
(Aplaus)
<SPEAKER ID="119" NAME="President">
Härra Hannan, minu teada on kõik täna hommikul toimunud hääletused olnud nimelised hääletused. Seega on kodukorda täpselt järgitud.
<SPEAKER ID="120" NAME="Nigel Farage" AFFILIATION="IND/DEM">
Härra president, ma sooviksin märkida härra Beazleyile ja härra Rackile ja võib-olla ka teile, härra president, et täna on alates ajast, kui mina olen Euroopa Parlamendi liige, parlamendis esimene päev, kus me saame tegelikult kindlad olla, et tulemused on õiged, sest tavaliselt on siin toimuv farss! Seega ärge hädaldage meie pärast: me aitame selle platsi puhtaks pühkida, et tulevikus tehtaks rohkem tööd ära komisjonides ning meie ette ei toodaks sadu või mõnel juhul isegi tuhandeid muudatusettepanekuid. Kõik, mida me oleme teinud, on täielikult kooskõlas kodukorraga ja kõik - eelkõige need, kes usuvad parlamenti - peaksid sellest õppima.
<SPEAKER ID="121" NAME="Martin Schulz">
fraktsiooni PSE nimel. - (DE) Härra president, ma võtan sõna vastavalt kodukorra artiklile 171 ja esitan Euroopa Parlamendi Sotsiaaldemokraatide fraktsiooni nimel järgmise ettepaneku: seoses kiireloomulise vajadusega arutada kodukorda ja selle tõlgendamist teen ettepaneku istung alates praegusest hetkest peatada ja kõik edasised arutelud, sealhulgas selgitused hääletamise kohta, täna õhtul kella kümneni edasi lükata.
<P>
(Aplaus)
<SPEAKER ID="122" NAME="President">
Neliteist parlamendiliiget on taotlenud hääletuse selgitamist kõigi seitsme eile ja täna hommikul toimunud arutelu kohta. Neliteist parlamendiliiget, kellest igaüks on palunud selgitust kõigi seitsme arutelu kohta: kümme on fraktsiooni IND/DEM liikmed, kaks on PPE-DE omad ja kaks fraktsioonilise kuuluvuseta.
<P>
Kui need hääletuse selgitused praegu aset leiavad, võtab see ilmselt kaks tundi aega.
<P>
Seetõttu esitan parlamendile järgmise töökorraldusliku küsimuse: me kas tegeleme hääletuse selgitustega ja jääme siia veel kaheks tunniks või peatame istungi praegu, nagu härra Schulz pakkus, ja tegeleme hääletuse selgitustega täna õhtul.
<P>
(Parlament nõustus selle ettepanekuga.)
<P>
Daamid ja härrad, teavitamine hääletuse selgituste ajast toimub kell 15.00).

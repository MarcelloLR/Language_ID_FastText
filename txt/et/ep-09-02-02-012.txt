<CHAPTER ID="012">
Tööplaan
<SPEAKER ID="016" NAME="Juhataja">
Välja on jagatud käesoleva osaistungjärgu päevakorra lõplik projekt, mis koostati neljapäeval, 29. jaanuaril 2009 toimunud esimeeste konverentsi koosolekul vastavalt kodukorra artiklitele 130 ja 131. Käesoleva projekti kohta esitati järgmised muudatusettepanekud:
<P>
Esmaspäev - Martine Roure võttis tagasi taotluse esineda lühiettekandega oma raporti varjupaigataotlejate ja pagulaste vastuvõtu miinimumnõuete kohta liikmesriikides. Nimetatud raport pannakse hääletusele neljapäeval.
<P>
Neljapäev - Fraktsioon Liit Rahvusriikide Euroopa eest esitas taotluse asendada päevakorrapunkt olukorra kohta Filipiinidel päevakorrapunktiga "Brasiilia keeldumine anda välja Cesare Battisti".
<SPEAKER ID="017" NAME="Roberta Angelilli">
fraktsiooni UEN nimel. - (IT) Härra juhataja, olles konsulteerinud paljude kolleegidest parlamendisaadikutega, sooviksin paluda teilt päevakorra muutmist, nagu just mainisite. Täpsemalt, sooviksin küsida, kas Battisti küsimust oleks võimalik pakilise teemana päevakorda lisada.
<P>
Brasiilia valitsus otsustas tõepoolest paar päeva tagasi keelduda nelja mõrva sooritamise eest eluks ajaks vangi mõistetud terrorist Cesare Battisti väljaandmisest ning andis sellele mõrtsukale poliitilise põgeniku staatuse. Lisaks institutsioonide ja Itaalia kohtusüsteemi teotamisele rüvetab kõnealune otsus ohvrite mälestust ja solvab nende perekondi ning haavab üldsuse autunnet.
<P>
Just see oli selle taotluse ajendiks, mis minu arvates muu hulgas tuleks kuuldavaks teha; samuti see, et selle taotluse tegid algselt Itaalia kõrgeimad ametiisikud, alates Itaalia Vabariigi presidendist härra Napolitanost. See oli seega käesoleva taotluse põhjuseks.

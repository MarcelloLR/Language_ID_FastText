<CHAPTER ID="004-03">
3. Vahendusmenetluse teatavad aspektid tsiviil- ja kaubandusasjades (
<P>
- Enne hääletust:
<SPEAKER ID="083" NAME="Arlene McCarthy">
raportöör. - Hr juhataja, ühise seisukoha osas muudatusettepanekuid ei ole. Seda tänu suurepärasele tööle parlamendi, nõukogu ja komisjoni vahel ning eriti minu variraportööride pr Wallise ja hr Gauzès'i (fraktsioon PPE-DE) tööle, kes juhindusid tugevalt nõukogust ja komisjonist.
<P>
Arvan, et on möödunud üle aasta ajast, mil me selle ettepaneku osas kokku leppisime, kuid see on selle sektori vahendusekspertide ja -spetsialistide vastus parlamendi kõige esimesele veebipõhisele arutelule, mis veenis meid selle õigusakti väärtuses. Tean, et nad tervitavad tänast hääletust, mis muudab need ettepanekud õigusaktiks.
<P>
Liialt tihti näeme juhtumeid, kus abielu või suhe, millesse on kaasatud lapsed, muutub halvaks ning osapooled lõpetavad aastatepikkuste kohtumenetluste ning tohutute õigusabi kuludega. Üks minu valijatest, kellel oli kreeklasest partner, sai tohutud õigusabi arved ning pidi oma laste tagasisaamiseks käima kolm aastat mööda kohtusüsteemi. Vahendamine saab seega olla kodanike jaoks väärtuslikuks töövahendiks, et saavutada õiguskaitse kättesaadavus ning potentsiaalselt alandada vaidluse lahendamise kulusid, ilma tihti terava kohtupinki minemise protsessita.
<P>
Sellel on lisanduv hüve, mis seisneb kohtu aja vabastamises juhtumitest, mis kohtu otsust ei vaja. See uus õigusakt peaks aitama inimesi kogu Euroopas, et saada kiire ja taskukohane õiguskaitse kättesaadavus. Seetõttu soovitan parlamendiliikmetel tungivalt teist lugemist toetada ning avada kodanikele kogu ELis uued teed kahju hüvitamiseks ja õiguskaitsevahendite kasutamiseks.
<P>
(Aplaus)
<SPEAKER ID="084" NAME="Juhataja">
Ma tuletaksin kolleegidele meelde, et täiskogu istungil on raportööril õigus paluda kõneaega kaheks minutiks - seega palun kõigil rakendada vajalikku enesekontrolli. Vaatamata sellele ma usun, et Reinhard Rack on palunud sõna vastavalt töökorrale.
<SPEAKER ID="085" NAME="Reinhard Rack" AFFILIATION="PPE-DE">
(DE) Hr juhataja, tavaliselt me ütleksime, et masinavärk ei tööta, kuid praegusel juhul ei tööta liftid. Paljud meie kolleegid ootavad, et tulla alla istungisaali. Seda arvestades oleks ehk mõistlik, kui me kaaluks selliste avalduste lubamist.
<SPEAKER ID="086" NAME="Juhataja">
Kinnitan, et kõik võimalik liftide töökorra taastamiseks tehakse niipea kui võimalik või võimaldatakse meie kolleegidel hääletada liftides.

<CHAPTER ID="001">
Osaistungjärgu avamine
<P>
(Istung algas kell 9.00.)
<SPEAKER ID="005" NAME="Richard Corbett" AFFILIATION="PSE">
Hr juhataja, seoses istungi kodukorraga võtan sõna, et küsida meie kodukorra artikli 147 võimaliku kohaldamise kohta pärast eilseid häbiväärseid sündmusi, kui mõned meie kolleegidest käitusid ausalt öeldes nagu huligaanid. Tahaksin esitada juhatajale ja esimeeste konverentsile tungiva palve sellega tegeleda - võtta aega ja teha seda korralikult, aga see on kindlasti juhtum, kus artiklis 147 ette nähtud karistuste määramist tuleks vähemalt kaaluda.
<P>
Vaatasime selle artikli eelmisel aastal läbi, et teha selgelt vahet protestide vahel, mis on mõõdukad, mis on nähtavad, kuid ei häiri istungit, ja käitumise vahel, mis parlamendi istungit tegelikult häirib. Eile karjuti kõnelejatest üle, sealhulgas meie külalisest, Portugali peaministrist, nii et neid ei olnud kuulda. See ei ole kohane käitumine pluralistlikus ja demokraatlikus parlamendis, kus meid viib edasi nõuetekohane arutelu, mitte inimestest üle karjumine.
<P>
Palun juhatajal tungivalt selle küsimusega tegeleda ja teatada võib-olla jaanuari istungil, milliseid karistusi ta kavatseb määrata - vähemalt noomituse, nagu ette nähtud, aga võib-olla mõne meie kodukorras sätestatud rangematest karistustest.
<SPEAKER ID="006" NAME="Juhataja">
Hr Corbett, jättes kõrvale oma isikliku arvamuse, milles kaldun nõustuma teie tunnete ja seisukohaga, edastatakse probleem kindlasti juhatusele vastavalt kodukorra artiklile 147 ning olen kindel, et president võtab järelmeetmeid vastavalt kodukorra artikli 147 sätetele.
<SPEAKER ID="007" NAME="Joseph Daul" AFFILIATION="PPE-DE">
(FR) Hr juhataja, kõnealuses küsimuses nõustun täielikult hr Corbeti öelduga. Sooviksin lihtsalt lisada, et viibisin täna hommikusel istungil ja kuulsin fraktsiooni esimehe hr Bonde vabandust selle pärast, mis juhtus eile seoses saaliteenindajatega.
<P>
On vastuvõetamatu, et parlamendi personali liiget, kes üksnes täitis oma kohust, nagu juhataja ja eesistuja nõudsid, rünnati sõnade ja väljenditega, mida ma ei nimetaks liiga karmiks, vaid lihtsalt jamaks - vabandage väljendust, kuid kasutan lihtsalt sama keelt.
<P>
Ma ei näe ühtegi ametlikku vabandust, mistõttu peame võtma vajalikud meetmed parlamendi personali kaitsmiseks. Seetõttu olen täna hommikul siin.
<SPEAKER ID="008" NAME="Juhataja">
Tänan teid, hr Daul. Ma lõpetan sõnavõttude soovide vastuvõtmise selle päevakorrapunkti kohta vastavalt menetluskorrale ja annan sõna hr Beazley'le.
<SPEAKER ID="009" NAME="Christopher Beazley" AFFILIATION="PPE-DE">
Hr juhataja, räägin hästi lühidalt. Tahan kogu südamest ühineda hr Corbeti ja oma fraktsiooni esimehe hr Dauliga. Eile toimunu oli täielikult andestamatu. Tahaksin siiski esimeeste konverentsi hoiatada, et nad peaksid meeles hr Cohn-Benditi - võib-olla tarka - nõuannet, et nendele inimestele ei tohi pöörata tähelepanu, mida nad oma üsna vastuvõetamatu käitumisega otsivad.
<P>
Ma mõtlen, et parlamendi teenistused võiksid näiteks uurida, kas parlamendi lastesõimele oleks võimalik leida lisaruume, nii et need, kes kannatavad ilmselt "Faragia sündroomina” kirjeldatava nähtuse all - selle sümptomiteks on eemalviibimise tunne ja raev, äärmuslikus vormis võib see olla nakkav - nende jaoks, kes tunnevad kohustust sinna lastesõime minna, ja pakun selle juhataja kohale hr Faraget; nende jaoks on ainuke tuntud ravi edasi-tagasi marssimine, hoides käes üksikute sõnadega plakatit ja täiest kõrist üksteise peale karjumine. Kui palavik on järele andnud, võivad nad puhata ja taas täiskasvanutega ühineda. Nii et soovin neile, kes eile neid absurdseid plakateid hoidsid, ja neile, kes kohutavalt käitusid, häid jõule; kui neil on jõuluajal mahti oma käitumise üle järele mõelda, siis võiksid nad isegi mõelda, mida nad tahaksid teha, kui suureks kasvavad.
<SPEAKER ID="010" NAME="Juhataja">
Samuti võtame arvesse teie ettepanekut, ehkki mul isiklikult on raske kujutada neid kaasliikmeid ette lastesõimes, sest võttes arvesse vägivaldseid kalduvusi, mida mõned nende seast üles näitavad, võib tekkida "süütute veresauna" oht. Toimime täpselt nii, nagu on sätestatud kodukorra artiklis 147 ja teeme seda kindlasti järjekindlalt.

<CHAPTER ID="008-03">
3. Alternatiivsete investeerimisfondide valitsejad (
<SPEAKER ID="125" NAME="Jean-Paul Gauzès" LANGUAGE="FR">
Austatud juhataja, kallid kolleegid! Hääl, mille te annate, on seotud ühe põhiküsimusega, mis puudutab Euroopa reaktsiooni finantskriisile, nimelt alternatiivsete investeerimisfondide, sealhulgas riskimaandusfondide ja erakapitali investeerimisfondide reguleerimisega.
<P>
Seda kompromissdokumenti või kompromissteksti on kaua ette valmistatud. Oleme saavutanud laialdase kokkuleppe ning tahaksin siinkohal avaldada majandus- ja rahandusministrite nõukogu eesistuja ees tunnustust eesistujariigile Belgiale, kes on selles küsimuses otse ja märkimisväärselt osalenud, eelkõige ministri aktiivse osalemisega olulistes kolmepoolsetes kõnelustes. Lisaks tahaksin tänada volinik Barnier'd, kelle töö on olnud eriti kasulik.
<P>
Lisaks sooviksin tänada oma kolleegidest variraportööre, sekretariaadi töötajaid ja eksperte, kes meid abistasid. Sellele tööle kulus üle 14 kuu ning tehti 1690 muudatusettepanekut. See oli suur hulk tööd, aga usun, et oleme nüüd esitanud teksti, mis tänu eesistujariigile Belgiale on märkimisväärne edusamm Euroopa finantsregulatsiooni valdkonnas.

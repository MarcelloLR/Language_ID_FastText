<CHAPTER ID="002">
Presidentuuri avaldus
<SPEAKER ID="006" NAME="President">
Kümme päeva tagasi hukkus Moskvas terroristide käe läbi veel rohkem inimesi. Me jagame ohvrite perekondade valu ja loodame, et rünnaku eest vastutavad isikud tabatakse kiiresti ja antakse kohtu alla. Euroopa Parlament on alati sedalaadi vägivallaaktid hukka mõistnud ja teeb seda ka praegu.
<P>
Täna möödub 70 aastat Stalini korraldusest lasta maha rohkem kui 20 000 Poola armee ohvitseri. Nad olid sõjavangid ning neid hoiti vangistuses pärast NSVLi agressiooni Poola vastu 1939. aasta septembris. Eelmise parlamendi ametiaja ajal oli parlamendiliikmetel võimalik vaadata nendest sündmustest jutustavat filmi "Katyń”. Eelmisel reedel näitas Vene riigitelevisioon seda filmi esimest korda. Esimest korda avaldavad Poola Vabariigi ja Vene Föderatsiooni peaministrid koos austust Katyńis toimepandud kuriteo ohvritele täna, 7. aprillil. See oluline samm Poola-Vene leppimise teel ning samuti teel leppimisele idas on samuti ka signaal kogu Euroopale ja kujutab endast järgmist etappi meie kontinendi ida- ja läänepoole leppimises, mida me kõik tahame.
<P>
(Aplaus)
<P>
Ma sooviksin teid samuti teavitada sellest, et tänasel istungjärgul esindab Euroopa Komisjoni Maroš Šefčovič. President Barroso ei saa mõjuvatel perekondlikel põhjustel osaleda.

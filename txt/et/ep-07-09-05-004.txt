<CHAPTER ID="004">
Päevakord (vt protokoll)
<SPEAKER ID="081" NAME="Richard Howitt" AFFILIATION="PSE">
Härra juhataja, kodukorda puudutava märkusena, kas ma tohiksin paluda parlamendi presidendi kiiret tegutsemist, et nõuda Kolumbia delegatsiooni, kes külastas meie parlamenti 27. ja 28. juunil, kaitsmist, sest nende liikmed on käesoleval nädalal saanud avaliku surmaähvarduse seetõttu, et nad olid siin kõnelenud Kolumbia konfliktis vangide humanitaarset vahetamist käsitleva ettepaneku toetuseks?
<P>
Süüdistus, et delegatsiooni liikmed, sealhulgas Yolanda Pulecio de Betancourt, endise Kolumbia presidendikandidaadi ema, Monsignor Luis Augusto Castro, katoliku kiriku pea Kolumbias, ja doktor Jose Noe Rios, Kolumbia liberaalse partei peasekretär, toetavad kõik riigi partisaniliikumist, on ühtaegu naeruväärne ja seab need isikud tõsisesse ohtu.
<P>
Üksnes humaansetel alustel, palun ma presidendil teha kõik võimalik nende turvalisuse parandamiseks.
<P>
(Aplaus)

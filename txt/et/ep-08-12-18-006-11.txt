<CHAPTER ID="006-11">
11. Mänguasjade ohutus (
<P>
Pärast hääletust muudatusettepaneku 142 üle:
<SPEAKER ID="096" NAME="Herbert Reul" AFFILIATION="PPE-DE">
(DE) Lugupeetud juhataja, ühe päevakorrapunktina oleme kolmepoolse kokkuleppe alusel loomulikult vastu võtmas otsust, direktiivi. Eile oli meil heitkogustega kauplemisega seoses samasugune olukord. Täna paneme õigusega kõik teised muudatusettepanekud pärast üldise otsuse vastuvõtmist eraldi hääletusele, mis minu arvates on õige ja sobilik. Eile me seda ei teinud ja ma ei saa tõesti aru, miks mitte. Faktid olid samad, ent ei korraldatud eraldi hääletusi. Minu arvates ei ole see vastuvõetav. Esitasime ju mina ja 40 kaasliiget eile muudatusettepanekud, nii et arvan, et mul on õigus näha ka nende hääletuste tulemusi.
<SPEAKER ID="097" NAME="Juhataja">
Ma teen ainult oma tööd ja mul on ainult täidesaatev funktsioon. Mul võib olla mõjuvõimu, ent mul ei ole tegelikku võimu.
<SPEAKER ID="098" NAME="Hannes Swoboda" AFFILIATION="PSE">
(DE) Lugupeetud juhataja, teil oleks mõistlik saada kokku esimeeste konverentsiga, et kaaluda üldise toimingu kasutuselevõttu. Tervitaksin kindlasti eile järgitud süsteemi, ent peaksime sellistel juhtudel alati ühte ja sama hääletamissüsteemi kasutama.
<SPEAKER ID="099" NAME="Juhataja">
Teavitame sellest esimeeste konverentsi ning jõuame lõpuks mingile otsusele.
<SPEAKER ID="100" NAME="Evelyne Gebhardt" AFFILIATION="PSE">
(DE) Lugupeetud juhataja! Üks komponent kokkuleppes parlamendi ja nõukogu vahel oli komisjoni avaldus, mille volinik Verheugen meile lubanud oli. Ta ei esitanud seda avaldust esmaspäeval. Oletasin, et volinik Verheugen - kes täna loomulikult siin ei ole, kuid keda esindab volinik Barrot - teeb nimetatud avalduse, mis puudutab kolme parlamendile tähtsat punkti, parlamendis enne hääletust, ent ma ei ole veel seda avaldust kuulnud. Tahaksin viivitamatult selle toimingu tegelikust käigust kuulda.
<SPEAKER ID="101" NAME="Juhataja">
Juhatajat ei ole eelöeldust teavitatud, ent võtan selle nüüd teadmiseks. Volinik Gebhardt, millal leiate olevat sobiva aja selleks, et komisjon võiks soovi korral avalduse teha - nüüd või hiljem?
<SPEAKER ID="102" NAME="Evelyne Gebhardt" AFFILIATION="PSE">
(DE) Lugupeetud juhataja! Tavaliselt kuuleme kõnealust avaldust enne hääletust, sest see moodustab osa tekstist, ent tekst tuleb parlamendile veel ametlikult ja kirjalikult esitada. Seega vajame kõigepealt seda teksti ametlikult - seda poleks tarvis öeldagi.
<SPEAKER ID="103" NAME="Juhataja">
Volinik Gebhardt! Ütlete, et tavaliselt kuuleme komisjoni avaldust alguses, ent see aeg on juba möödas.
<P>
Asepresident Barrot, võite nüüd oma avalduse teha.
<SPEAKER ID="104" NAME="Jacques Barrot">
komisjoni asepresident. - (FR) Lugupeetud juhataja! Vastuseks volinik Gebhardtile esitan teile kolm deklaratsiooni, ning need võib toimikusse lisada.
<SPEAKER ID="105" NAME="Juhataja">
Lugupeetud asepresident! Kui pikk kõnealune avaldus on? Kui see ei ole väga pikk, siis äkki loeksite selle ette, nagu volinik Gebhardt palus?
<SPEAKER ID="106" NAME="Jacques Barrot">
komisjoni asepresident. - Lugupeetud juhataja! Siin on kolm deklaratsiooni: Euroopa Komisjoni deklaratsioon ohutusaspektidest kinnipidamise kohta, Euroopa Komisjoni deklaratsioon heli tekitavate mänguasjade kohta, Euroopa Komisjoni deklaratsioon raamatute liigitamise kohta.
<P>
(FR) Võin need teile ette lugeda.
<SPEAKER ID="108" NAME="Juhataja">
See oli tehniline selgitus.
<SPEAKER ID="109" NAME="Hannes Swoboda" AFFILIATION="PSE">
(DE) Lugupeetud juhataja! Kas võin nendes tingimustes paluda, et jätkame hääletusega, aga ei korralda lõplikku hääletust? See võimaldaks meil vaadata teksti ja siis jaanuaris lõplikult hääletada, kui rahul oleme.
<P>
(Liikmed koputavad heakskiitvalt lauale)
<SPEAKER ID="110" NAME="Juhataja">
Sain teie reaktsioonist aru, et toetate volinik Swoboda ettepanekut. Sellisel juhul jätkame nüüd hääletustega, ent ei korralda lõplikku hääletust.
<P>
- Pärast hääletust muudetud ettepaneku üle:
<P>
Lükkame lõpliku hääletuse edasi, kuni oleme komisjoni seisukoha täielikult ära kuulnud.
<SPEAKER ID="111" NAME="Jacques Toubon" AFFILIATION="PPE-DE">
- (FR) Lugupeetud juhataja! Olen kõiki teemakohaseid arutelusid algusest lõpuni jälginud, eriti neid, mis peeti esmaspäeva õhtul. Peame oma kaaskodanike ohutuse suhtes võtma vastutustundliku suhtumise. Nad ootavad väga kõnealust seadusandlust, mis peaks laste ja perekondade elu ohutumaks muutma. Me ei jõua ära oodata.
<P>
Esmaspäeva õhtul andis volinik Verheugen väga täpse ülevaate volinik Barrot' poolt esitatud kolme deklaratsiooni sisu kohta. See oli lihtsalt nende deklaratsioonide ametlik esitamine. Nagu volinik Verheugen esmaspäeva õhtul ütles, saame ja peame hääletama; see on meie kohustus Euroopa tarbijate suhtes.
<P>
(Aplaus)
<SPEAKER ID="112" NAME="Juhataja">
Head kolleegid! Hetk tagasi olite teisel arvamusel. Hääletame siis selle üle, kas korraldada hääletus või mitte.
<SPEAKER ID="113" NAME="Bernd Posselt" AFFILIATION="PPE-DE">
(DE) Lugupeetud juhataja! Kogu austuse juures tahaksin küsida, miks volinik ei saa ette lugeda, mis ta endaga kaasa tõi? Kas sellega on mingi suur probleem?
<SPEAKER ID="114" NAME="Juhataja">
Volinik ei saa või ei taha vastata, härra Posselt. Ka mina ei taha kommenteerida, kuna see pole minu töö.

<CHAPTER ID="006-01">
1. 2008. eelarveaasta, nõukogu muudatustega (hääletus)
<P>
- Eelarveaasta 2008
<P>
- Enne hääletust:
<SPEAKER ID="068" NAME="Kyösti Virrankoski  " AFFILIATION="ALDE">
raportöör. - Hr juhataja, teine lugemine eelarve lepitusmenetluses eelarvepädeva institutsiooni kahe haru vahel toimus 23. novembril 2007. Parlament saavutas eelarve oma põhieesmärkide teostamiseks: Galileo rahastamine (2,4 miljardit eurot) mitmeaastase finantsraamistiku 2007-2013 läbivaatamise ja paindlikkusvahendi (200 miljonit eurot) kasutamise kaudu, paindlikkusvahendi oluliselt suurem edasine kasutamine (70 miljonit eurot) ühise välis- ja julgeolekupoliitika suurenenud kulutuste rahastamiseks.
<P>
Eelarvekomisjon hääletas teise lugemise muudatusettepanekuid seoses lepitusmenetluse tulemustega 29. novembril 2007. Pärast näitajate tehnilist kontrollimist osutusid vajalikuks mõned tehnilised kohandused, et tagada lepitusmenetluse 23. novembri tulemuste täielik arvessevõtmine seoses läbivaadatud finantsraamistiku piirmäärade ja maksete üldise tasemega.
<P>
Kokkulepitud muudatused on järgmised:
<P>
Rubriigis 1a kohandatakse kulukohustuste assigneeringuid järgmiselt:
<P>
Muudatusettepanek 335:
<P>
06 02 09 01 (Galileo järelevalveasutus) kuni 7 460 000 eurot
<P>
06 02 09 02 (Galileo järelevalveasutus) kuni 3 100 000 eurot
<P>
08 07 01 (teaduskoostöö - transport) kuni 348 922 000 eurot
<P>
Muudatusettepanek 331:
<P>
02 02 01 (konkurentsivõime ja uuendustegevus) kuni 126 300 000 eurot
<P>
Muudatusettepanek 69:
<P>
06 03 03 (TEN-T) kuni 955 852 600 eurot
<P>
Teiseks, rubriigis 1b, et saavutada lepitusmenetluses kokku lepitud üldine maksetase, muudetakse maksete assigneeringuid ridadel:
<P>
Muudatusettepanek 27:
<P>
04 02 17 (ESF) kuni 3 823 198 181 eurot
<P>
Muudatusettepanek 140:
<P>
13 03 16 (ERDF lähenemine) kuni 10 606 637 496 eurot
<P>
Muudatusettepanek 141:
<P>
13 03 18 (ERDF konkurentsivõime) kuni 2 540 832 078 eurot
<P>
Esmaspäeval, 10. detsembril kiitis eelarvekomisjon kõik need tehnilised kohandused ühehäälselt heaks.
<P>
Kolmandaks tehakse rida tehnilisi/nomenklatuurseid muudatusi, peamiselt seoses katseprojektide ja ettevalmistavate tegevustega. Need muudatused on esitatud parlamendi presidendile. Need muudatused ei mõjuta näitajaid ega muuda mitmeaastase finantsraamistiku liigitusi.
<P>
(Tehnilised kohandused võeti vastu)
<P>
- Pärast hääletust:
<SPEAKER ID="070" NAME="Emanuel Santos" LANGUAGE="PT">
Hr juhataja, daamid ja härrad, kas ma tohin rõhutada, enne Euroopa Liidu 2008. aasta eelarve vastuvõtmise tulemuste kommenteerimist, et täna on minu jaoks eriti rõõmus päev mitte üksnes eurooplasena, vaid ka Portugali kodanikuna? Viitan loomulikult ajaloolisele sündmusele - Lissaboni lepingu allkirjastamisele -, mis peaks toimuma pisut üle tunni aja pärast mu kodumaa pealinnas. Pärast Euroopa Liidu laienemist 27 liikmesriigini on see veel üks otsustav samm Euroopa integratsioonis, mis muudab Euroopa oma toimimises varasemast demokraatlikumaks, esinduslikumaks, paindlikumaks ja tõhusamaks.
<P>
Kui teeksin lühikese ja varajase kokkuvõtte eesistujariigi Portugali saavutustest, juhiksin tähelepanu kolmele olulisele edukale valdkonnale Euroopa Liidu tuleviku jaoks. Nendeks on kokkulepe, mis tegi võimalikuks ELi reformilepingu, Lissaboni lepingu, mis allkirjastatakse täna, ELi ja Aafrika riikide tippkohtumise ja ELi ja Brasiilia tippkohtumise korraldamine. Sellele võiksime nüüd lisada ka olulise kokkuleppe, milleni jõudsime strateegilise Galileo programmi rahastamise suhtes.
<P>
Daamid ja härrad, täna toimub 2008. aasta eelarve teine lugemine, viimane etapp pikast läbirääkimiste protsessist, mis lõpuks väga edukalt lõppesid. Võin rahuloluga teatada kokkuleppest, milleni kaks institutsiooni jõudsid lepituskoosolekul 23. novembril, mis käsitles täielikult kõiki eelarvealaseid ettepanekuid 2008. aastaks, milleni me selleks kuupäevaks olime jõudnud.
<P>
Vastavalt menetluskorrale pean juhtima tähelepanu, et nõukogu on valmis aktsepteerima maksimaalset eelarve suurendamise määra, milleni jõuti teise lugemise tulemusena. Märgin siiski, et mõned väiksed kohandamised on veel vajalikud seoses kulude klassifikatsiooniga, milleks nõukogu jätab omale õiguse.
<P>
Kokkuvõtteks, hr juhataja, tahaksin kasutada seda võimalust väljendada veel kord oma tänulikkust eelarvekomisjoni esimehele hr Bögele ja kahele raportöörile, hr Virrankoskile ja hr Itäläle, oma kolleegidele nõukogus, volinik Grybauskaitéle ja kõikidele, kes on aidanud viia lõpule see väga suuri nõudmisi esitav eelarvemenetlus, mis kulmineerus parlamendi heakskiiduga.
<SPEAKER ID="071" NAME="Juhataja">
Minister, olete muuhulgas öelnud lause, mida ma ootasin. Seetõttu ma märgin, et eelarvemenetlus on lõpetatud vastavalt asutamislepingu sätetele ja 17. mai 2006. aasta institutsioonidevahelisele lepingule. Ma märgin ka, et vastavalt institutsioonudevahelise lepingu artiklile 13 nõustuvad nõukogu ja parlament mittekohustuslike kulutuste kasvu maksimummääraga, mis on nimetatud teisel lugemisel parlamendis. Sellest tulenevalt võib eelarvemenetluse kuulutada lõpetatuks ja eelarve lõplikult vastuvõetuks.
<P>
(Aplaus)
<P>
Nagu teate, on president praegu Lissabonis, kus toimub väike allkirjastamistseremoonia. Minu volitused asepresidendina lõpevad siin. 2008. eelarveaasta eelarve ametlik allkirjastamine toimub täiskogu istungil teisipäeval, 18. detsembril Brüsselis.

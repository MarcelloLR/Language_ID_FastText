<CHAPTER ID="008">
Hääletused
<SPEAKER ID="127" NAME="Juhataja">
Järgmine päevakorrapunkt on hääletused.
<P>
(Hääletuse tulemused ja muud üksikasjad (vt protokoll))
<SPEAKER ID="128" NAME="Robert Atkins" AFFILIATION="ECR">
Austatud juhataja! Esitan taas pretensiooni parlamendi ajajuhtimise kohta. Nii eile kui ka täna anti meile hääletusaega ning oleme seda jälle kuritarvitanud. Kindlasti iseloomustab hästijuhitud ja tõhusat parlamenti see, kui ta suudab teha oma asju nõuetekohaselt ja õigel ajal. Kas võiksite palun nõuda ametiasutustelt, et nad võtaksid ohjad enda kätte? Vastasel korral koheldakse meid põlgusega, mille oleme ära teeninud.
<SPEAKER ID="129" NAME="Derek Roland Clark" AFFILIATION="EFD">
Austatud juhataja! Minu kodukorda puudutav märkus on seotud esimese kahe hääletusega, mida täna peame järgmise aasta ja ülejärgmise aasta ajakava üle. Esitaksin kaks märkust, kui lubate. Esiteks need hääletused lihtsalt illustreerivad, kui jõuetu parlament tegelikult on. Kõik siin arvavad, et nad saavad üha rohkem võimu ja üha rohkem mõjujõudu. Kuid nende muudatustega minnakse lihtsalt mööda asjaolust, et meil peab olema 12 osaistungjärku.
<P>
(Istungi juhataja katkestas sõnavõtu)
<SPEAKER ID="130" NAME="Juhataja">
Derek Roland Clark! Teil on kodukorda puudutav märkus, mitte kõne. Palun vabandust, kuid pean teid katkestama! Nüüd alustame hääletusega.
<SPEAKER ID="131" NAME="Edward McMillan-Scott" AFFILIATION="ALDE">
Austatud juhataja! Ma tavaliselt tee selliseid märkusi ja asepresidendina austan ma istungi juhatajat.
<P>
Aga fraktsioonidele on öeldud, et ajakava üle hääletamine, mis on väga piiratud - minu arvates on kaks muudatusettepanekut -, toimub hääletuste alguses, mitte pärast kolleeg Schmitti sõnavõttu täiskogu ees. Minu arvates on väga lugupidamatu kolleeg Schmitti suhtes lubada inimestel lahkuda ja paluda neil seejärel tagasi tulla kaheks hääletuseks pärast tema sõnavõttu.
<P>
Seetõttu palun, et esitaksite täiskogule ettepaneku päevakorra muutmiseks, et kõik tänased hääletused toimuksid enne kolleeg Schmitti sõnavõttu ja alustaksime ajakava hääletuste alusel.
<P>
(Aplaus)
<SPEAKER ID="132" NAME="Juhataja">
Lugupeetud McMillan-Scott! Mul on vastus sellele, mida te just ütlesite, ja see on, et esmaspäeval hääletas parlament päevakorra üle. Päevakorras on näha, et parlament hääletas, et ajakava hääletused toimuksid kell 12.30-13.30. Selle otsuse võttis parlament esmaspäeval vastu.
<SPEAKER ID="133" NAME="Edward McMillan-Scott" AFFILIATION="ALDE">
Austatud juhataja! Palun vabandust, et pean seda pikendama, kuid tuleb välja, et hääletusnimekirjad on edastatud kõikidele fraktsioonidele. Kui see oli viga, tuleb see parandada. On naeruväärne ja lugupidamatu ühe meie liikmesriigi presidendi ja praeguse eestistuja suhtes kutsuda parlamendiliikmed tagasi täiskogu istungisaali pärast tema sõnavõttu. Tehkem seda nüüd järjekorras, nagu see on hääletuspaberil! Selle uuesti muutmiseks ei ole õigustust.
<P>
(Aplaus)
<SPEAKER ID="134" NAME="Juhataja">
See toimub nii. Igal esmaspäeval hääletame päevakorra üle. Kuulake mind! Ärge ahhetage ega ohhetage! Kui soovite kodukorda muuta, saate seda teha, kuid praeguse kodukorra kohaselt hääletame igal esmaspäeval päevakorra üle. Tegime seda nende parlamendiliikmetega, kes olid istungisaalis. Sellele vaatamata on juhatajal õigus panna päevakord taas hääletusele, kui enamik parlamendiliikmeid seda soovib, seega kasutan oma kaalutlusõigust ja küsin teilt: kas te soovite hääletada, et muuta tänast päevakorda? Kes on selle poolt, et hääletada päevakorra muutmist? Kes on vastu? Erapooletuid?
<P>
(Aplaus)
<P>
Seda silmas pidades, kallid kolleegid, tuletan ma teile meelde, et kui soovite midagi öelda päevakorra kohta, olge siin esmaspäeviti.
<P>
Kolleegi McMillan-Scotti ettepanek oli hääletada ajakava üle enne Ungari presidendi sõnavõttu, kui aeg peaks seda võimaldama - sest nagu näete, kaotame me aega. Arvestades praegust ajakulu, eeldan, et meil tuleb pärast presidendi sõnavõttu tegeleda mitme hääletusega. Seega, kes on selle poolt, et hääletada ajakava üle enne Ungari presidendi sõnavõttu, kui meil tegelikult on selleks aega? Kes on vastu? Erapooletuid?
<P>
Seega teeme me nii: hääletame ajakava üle, kui meil on aega, enne Ungari presidendi sõnavõttu.
<P>
(Vastuväited)
<P>
Kolleegid, see ei muuda midagi; jätkame igal juhul hääletamist pärast presidendi sõnavõttu.
<P>
(Eriarvamuse pomin)
<P>
Kasutan oma kaalutlusõigust. Selle naeruväärsuse lõpetamiseks tõstan ajakava hääletuse esimeseks. Kas nüüd on kõik õnnelikud?
<P>
(Aplaus)
<P>
Hästi, olete siiski siin, et hääletada pärast presidendi sõnavõttu, kuid lubagem mul minna edasi hääletusega 2012. aasta ajakava üle!

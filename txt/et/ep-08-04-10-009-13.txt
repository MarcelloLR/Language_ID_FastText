<CHAPTER ID="009-13">
13. Endise Jugoslaavia Makedoonia Vabariigi 2007. aasta eduaruanne (
<P>
- Enne hääletamist
<SPEAKER ID="092" NAME="Hannes Swoboda" LANGUAGE="DE">
Hr juhataja, andke andeks, et ma liiga vara, hetk tagasi, püsti tõusin. Ma teen lühidalt. Olen täielikult nõus hr Meijeri raporti põhiideega; ta on teinud väga head tööd. Seal on üks tundlik teema ja see on nimeküsimus. Me soovime teha Makedoonial selle kadalipu lihtsamaks, mistõttu tahame kuni Strasbourgi osaistungjärguni teha koostööd raportööri ja variraportööriga, et leida lahendus nii, et me saame järgmise Strasbourgi osaistungjärgu ajal hääletada. See tähendab täna hääletuse edasilükkamist.
<SPEAKER ID="093" NAME="Daniel Cohn-Bendit">
fraktsiooni Verts/ALE nimel. - (DE) Hr Swoboda, see on naeruväärne! Igaüks teab, et me ei suuda leida nädala jooksul lahendust. See vaidlus on käinud aastaid ja vastu tuleb võtta otsus, et Makedoonia on Makedoonia on Makedoonia. Kreeka peab seda tunnustama ja siis me hääletame. Ei ole vahet, kas me teeme seda täna või ootame nädala, Makedooniat kutsutakse ikka Makedooniaks.
<P>
(Aplaus)
<SPEAKER ID="094" NAME="Martin Schulz" AFFILIATION="PSE">
(DE) Hr juhataja, ma tahaksin hääletada hr Swoboda ettepaneku poolt isegi kui hr Cohn-Bendit ei kujuta ette, et see võiks õnnestuda, ehk sellepärast, et see ei sobitu kergesti tema poliitilise töö stiiliga. Vaid mõne päevaga on võimalik saavutada kompromisse, kui võtta endale aega neid kompromisse otsida ja see on täpselt hr Swoboda ettepaneku eesmärk. Jah, me saame hääletada järgmisel osaistungjärgul, kuid vahepealsel ajal võiksime me leida meie resolutsiooni osas mingisugusegi kompromissi, arvestades, et paistab, et oleme siin täiskogul teel seda tegema. Peaksime võtma aega, et seda teha, isegi kui hr Cohn-Bendit tunneb endal survet lasuvat.
<SPEAKER ID="095" NAME="Erik Meijer">
raportöör. - (NL) Hr juhataja, kuigi ma põhimõtteliselt hr Cohn-Benditiga nime suhtes eriarvamusel ei ole, arvan, et hr Swoboda ettepanek tuleks vastu võtta. Arvan, et parlamendil oleks mõistlik seda edasi uurida ja leida lahendus, ja läbirääkimised, Makedoonia ja Kreeka vahelised suhted on eelolevatel päevadel olulised. Seepärast arvan, et tõepoolest on mõistlik see hääletus Strasbourgini edasi lükata.
<P>
(Parlament võttis ettepaneku vastu. Hääletamine lükati edasi)

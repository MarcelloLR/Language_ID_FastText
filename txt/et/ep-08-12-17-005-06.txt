<CHAPTER ID="005-06">
6. Uute sõiduautode heitenormid (
<P>
- Pärast hääletust:
<SPEAKER ID="084" NAME="Avril Doyle">
raportöör. - Austatud juhataja, mina kui raportöör tahtsin kõnelda enne seda, kui hääletatakse minu raportit, aga ma tänan teid võimaluse eest kõnelda nüüd, sest meie kõigi huvides on, et protokolli märgitaks üles paar asja.
<P>
Tõenäoliselt ühendaks meid kõiki täna hommikul siin istungisaalis üks küsimus. See on tõsiasi, et esimesel lugemisel sõlmitud kokkulepped pole õigustatud ei vastava parlamentaarse menetluse ega ka õigusakti sisu tõttu, eriti siis, kui konkreetne küsimus on väga keeruline ja tehniline.
<P>
(Aplaus)
<P>
Seetõttu peavad esimesel lugemisel sõlmitud kokkulepped olema harvad ja erandlikud ning üksnes erandlikus olukorras võib nii erakordsel moel toimida.
<P>
Minu teine menetlusalane märkus puudutab asjaolu, et ükski õigusnorm ei käsitle riigipeade kaasamist kaasotsustamismenetlusse.
<P>
(Aplaus)
<P>
Kuigi eelmise nädala tippkohtumise päevakorras olid kliimapaketi küsimused ja tippkohtumisel esitati nõue, et kõik ELi heitkogustega kauplemise süsteemi muudatusettepanekutes tehtavad parandused oleksid edaspidi kättesaadavad, et neid saaks tulevastel tippkohtumistel arutada, lisasin ma pärast laupäeva hommikul Brüsselis toimunud järgmist kolmepoolset kohtumist variraportööride täielikul toetusel oma raportisse uue põhjenduse, millega laupäeva pärastlõunal nõustus ka alaliste esindajate komitee. Selles põhjenduses rõhutati ELi heitkogustega kauplemise süsteemi käsitlevate õigusaktide ainulaadset ja muutlikku olemust ning märgiti, et niisugust nõupidamist riigipeade ja valitsusjuhtidega ei tohi mingil juhul käsitada pretsedendina, millest lähtuda muude õigusaktide puhul.
<P>
Tegemist on olnud pika ja keerulise õigusloomealase teekonnaga. Tahan tänada volinik Dimast ja minister Borlood ning nende meeskondi, samuti edastada erilised tänusõnad suursaadik Léglise-Costale, kes tegi ära tohutu töö. Tahan tänada keskkonna-, rahvatervise- ja toiduohutuse komisjoni personali - ja lubage mul esile tuua Virpi Köykkä pühendunud tööd -, kõiki meie fraktsiooni töötajaid, minu isiklikku assistenti Kavit väsimatu töö eest ning iseäranis oma variraportööre ja nende personali väga hea koostöö eest.
<P>
(Aplaus)
<SPEAKER ID="085" NAME="Miroslav Ouzký" LANGUAGE="CS">
Tahan pärast peaaegu aasta kestnud tööd kasutada juhust ja tänada kõiki, kes selles osalesid. Eriti tahan tänada raportööre ja variraportööre. Ma ei hakka kordama raportöör Avril Doyle'i sõnu. Tõeliselt erandlikus olukorras on vaja erandlikke meetmeid ning eesistujariik Prantsusmaa on tõepoolest teinud kompromissi saavutamiseks erilisi jõupingutusi. Usun kindlalt, et tõsiasi, et kliimapakett ei meeldi ei neile, kes on rohkem edasipüüdlikud, ega ka neile, kes on vähem edasipüüdlikud, tõendab tõelise kompromissi saavutamist.
<SPEAKER ID="086" NAME="Juhataja">
Suur tänu. Lugupeetud kolleegid, loodan, et kõnelen kõigi siinolijate nimel, kui ütlen, et Euroopa Parlament on olnud nõukogu suhtes ülimalt koostööaldis, ja kui teatan ametlikult, et viis, kuidas me antud juhul otsuseni jõudsime, peab jääma erandiks ega tohi muutuda reegliks ning et tulevikus peame me põhimõtteliselt tungivalt nõudma esimest lugemist parlamendis, et väljendada Euroopa Parlamendi selget seisukohta.
<P>
(Aplaus)

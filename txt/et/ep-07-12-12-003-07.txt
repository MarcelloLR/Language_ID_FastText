<CHAPTER ID="003-07">
7. Kalandus- ja akvakultuuritoodete turu ühine korraldus (hääletus) 
<P>
- Raport: Pedro Gueirrero
<P>
- Enne hääletust:
<SPEAKER ID="067" NAME="Pedro Guerreiro">
raportöör. - (PT) Ma sooviksin alustada seda lühikest avaldust tervitusega Euroopa Parlamendi Kalanduskomitee otsusele esitada raport kalandus- ja akvakultuuride turu ühtse korralduse kohta. Teatud ja tunnistatud on, et see TÜK ei ole ikka veel realiseerinud neid eesmärke, mille jaoks ta loodi, nimelt, kalandusproduktidele stabiilsete turgude tagamiseks ja tootjatele õiglase sissetuleku kindlustamiseks. Antud juhul me hindame Euroopa Komisjoni ehkki pikaleveninud otsust, võtta ette olemasoleva TÜKi sügavuti hindamine ja nõuda selle kiiret ümbervaatamist, et suurendada selle panust sektori tulude garanteerimiseks, turustabiilsuse tagamiseks, kalandustoodete turustamise parandamiseks ja lisandväärtuse loomise suurendamiseks, eriti finantsressursside olulise suurendamisega.
<P>
Vaatamata tõsiasjale, et mõned meie algsetest ettepanekutest ei saanud kalanduskomisjonis vajalikku konsensust, arvame, et praegu hääletusele pandav raport sisaldab hinnatavaid meetmeid määratlemaks, kas olemasolevad sekkumismehhanismid on kõige sobivamad ja kas nad on piisavalt paindlikud asjakohaste vajaduste rahuldamiseks erinevates liikmesriikides: kehtestada kompensatsioonitasu sardiinidele nagu see, mis juba on olemas tuunikalale; rahuldada struktuurifondide vajadusi panustamiseks uuendustesse ja tugiinfrastruktuuride loomisesse tootjatele tootmise/turustamise kontekstis; osutada tegelikku abi tootjate organisatsioonide ja eelkõige rannaäärsete väike- ja traditsiooniliste kalatööstuste loomiseks ja rahastamiseks; tagada siseturgudel müüdavatele imporditud kalatoodetele niisamasuguste reeglite ja nõuete rakendamist nagu on rakendatud ühenduse kalatoodetele. Need on küsimused, mis, kuigi võivad mõnedele liikmetele olla vähetähtsad, on suure tähtsusega kaluritele.

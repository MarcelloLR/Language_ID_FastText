<CHAPTER ID="007-03">
3. Olukord Valgevenes (
<P>
- Enne lõike 2 hääletust:
<SPEAKER ID="143" NAME="Justas Vincas Paleckis" AFFILIATION="S&amp;D">
Austatud juhataja, me soovitame teha ühe olulise ja lühikese täienduse lõikele 2: "on eriti mures viimased 31 päeva näljastreigil olnud Mikalai Statkevitši tervise pärast”.
<SPEAKER ID="145" NAME="Jacek Protasiewicz" AFFILIATION="PPE">
Lugupeetud juhataja, meil on Justas Paleckise ettepanekule väga sarnane muudatusettepanek. Kuna see resolutsioon ei ole üksnes Euroopa Parlamendi poliitiline avaldus, vaid pakub vangistatutele ka moraalset tuge, sooviksime teha ettepaneku lisada resolutsioonile praegugi KGB poolt kinni peetava nelja endise presidendikandidaadi nimed.
<P>
Need on Uladzimir Njakljajev, Andrei Sannikav, Mikalai Statkevitš ja Aless Mihhalevitš. Samuti tuleks lisada kahe demokraatliku opositsioonipartei juhid: Pavel Sevjarõnets, kes on Valgevene Kristlike Demokraatide Partei kaasesimees, ja Anatol Ljabedzka, kes on Ühinenud Kodanikepartei juht. Me palume teie toetust, kolleegid, nende kuue nime lisamiseks lõikele 3.
<SPEAKER ID="147" NAME="Vytautas Landsbergis" AFFILIATION="PPE">
Austatud juhataja, oleks asjakohane pidada silmas ... või pigem lisada lõike 9 tekstile järgmine mõte: "samas peaks komisjon rahastama Uladzimir Njakljajevi luuleraamatute, mis Valgevene ametivõimude poolt hiljuti konfiskeeriti ja tulle heideti, uuestitrükki ja jaotamist”. Palun ärge olge selle ettepaneku vastu.
<SPEAKER ID="149" NAME="Kristiina Ojuland" AFFILIATION="ALDE">
Austatud juhataja, me tahaksime esitada suulise muudatusettepaneku ja lisada lõikes 13 pärast fraasi "idapartnerluse-alasest tegevusest” sõnad "mitte hiljem kui”. Me vajame seda muudatust, sest meil on vaja kiireid otsuseid, mis käsitlevad suhteid Valgevenega, ning eriti seoses idapartnerluse ja Valgevene jätkuva osalemisega selles. Me palume, et te toetaksite seda ettepanekut.

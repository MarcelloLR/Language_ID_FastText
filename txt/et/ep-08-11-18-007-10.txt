<CHAPTER ID="007-10">
10. Frank Vanheckelt parlamendiliikme puutumatuse äravõtmise taotlus (
<P>
Enne hääletust
<SPEAKER ID="132" NAME="Bruno Gollnisch" AFFILIATION="NI">
(FR) Härra juhataja, minu taotlus põhineb kodukorra artiklil 168. Härra juhataja, ma istusin 10 aastat parlamendi kodukorra-, volituste kontrollimise ja immuniteetide komisjonis. Ma lugesin tähelepanelikult härra Lehne raportit ja ma pean väljendama - ja ütleksin, et hoolimata kõnealuse parlamendiliikme poliitilisest kallutatusest - hämmeldust, et praegu kaldume me kõrvale komisjoni väljakujunenud kohtupraktikast, milleks on olnud toetada poliitilistel põhjustel vastutusele võetud parlamendiliikmete puutumatust.
<P>
Siiski võetakse härra Vanhecke praegu väljaande juhina kohtulikule vastutusele. Seda tehakse ühe artikli pärast, mille autor on teada ja vastavalt Belgia seadusele, nagu raportis tunnistatud, ei tohiks sellises olukorras väljaande juhti vastutusele võtta. Lisaks sellele põhineb vastutusele võtmine asjaolul, et hauarüvetajate välisriigi päritolu on paljastatud. Seda tehti Belgia sotsialistidest nõunike algatusel.
<P>
See on selge ja see on mu viimane punkt, härra juhataja...
<P>
(Juhataja katkestas sõnavõtjat)
<SPEAKER ID="133" NAME="Juhataja">
Härra Gollnisch, ma vabandan, kuid arutelu sellist tüüpi hääletuse üle ei ole lubatud. Ma andsin teile oma taotluse illustreerimiseks üheks minutiks sõna, kuid te olete rääkinud kauem ja me ei saa arutelu alustada.
<P>
(Taotlus vastutavale komisjonile tagasisaatmise kohta lükati tagasi)

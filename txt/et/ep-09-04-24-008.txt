<CHAPTER ID="008">
Selgitused hääletuse kohta
<SPEAKER ID="158" NAME="Juhataja">
Jätkame nüüd selgitustega hääletuse kohta.
<P>

<SPEAKER ID="159" NAME="Bogusław Rogalski" AFFILIATION="UEN">
(PL) Proua juhataja, tahaksin rääkida täna tõsisest süüdistusest, mis tehti siin istungisaalis parlamendiliikmete vastu - härra Martini laimusõnadest Euroopa Parlamendi kohta, kui ta ütles, et mõned parlamendiliikmed ei hääleta ise, vaid saadavad asendajad, kes hääletavad parlamendiliikme hääletuskaarti kasutades. Selline käitumine on lubamatu, sest Euroopa Parlamendi tööd kajastatakse otse-eetris. Euroopa kodanikud istuvad rõdul ja nad kuulsid täna, valimisteaastal, midagi erakorralist. See on laim ja tahaksin paluda, et juhatus nõuaks järgmisel istungil, et härra Martin võtaks oma sõnad tagasi ja vabandaks kõikide parlamendiliikmete ees.
<SPEAKER ID="160" NAME="Juhataja">
Härra Rogalski, nägite, et ma palusin selle paikapidavust kohe kontrollida.
<P>
Seega on see ametlik. See oli vale. Seega kajastub see Euroopa Liidu Teatajas. Nüüd palun Euroopa Parlamendi presidendil võtta vajalikud meetmed ja räägime sellest ka juhatuses.
<SPEAKER ID="161" NAME="Gay Mitchell" AFFILIATION="PPE-DE">
Proua juhataja, tegelesite sellega tõesti väga kiiresti, aga minu arvates on lubamatu, et parlamendiliige tõuseb oma kohal püsti ja esitab sellise tõsise süüdistuse teiste parlamendiliikmete vastu. Ma ei toeta paremäärmuslasi, aga Euroopa Parlamendi president peab järgima ja kaitsma parlamendiliikmete õigusi. Meid süüdistatakse igasugustes jõledustes ning meil on siin parlamendis ja õigupoolest ka väljaspool seda õigus, et kolleegid kohtleksid üksteist kohaselt ja eetiliselt.
<SPEAKER ID="162" NAME="Juhataja">
Palun, ma olen kõik teie öeldu teadmiseks võtnud. Nägite, et püüdsime tegeleda nende asjadega kiiresti, sest need on olulised. Olen teiega täiesti nõus ja vaatame, milliseid abinõusid tarvitusele võtta.
<SPEAKER ID="163" NAME="Christopher Beazley" AFFILIATION="PPE-DE">
Proua juhataja, pärast seda sõnavõttu ja teie väga kasulikku vastust ei suutnud ma eile teie kolleegi tähelepanu püüda, et öelda, et sama parlamendiliige - keeldun ütlemast auväärne - on Austria pressis avaldanud artikli, kus nimetab ühte Euroopa Parlamendi personaliliiget. See tundub mulle veel üks täiesti kohatu käitumise näide olevat, sõltumata sellest, kas süüdistused on õiged või valed. On täiesti võimalik, et selle tegelase mandaati ei uuendata, kui Austria valijaskond on piisavalt rumal, et teda toetada.
<SPEAKER ID="164" NAME="Juhataja">
Võtsin teie öeldu teadmiseks, härra Beazley. Oleme kõik ühel meelel, et peame olema siin mõistlikud, aga teil on õigus, härra Beazley, et tavaliselt toob see kahju asjaomasele isikule endale.
<P>

<P>
Suulised selgitused hääletuse kohta
<SPEAKER ID="167" NAME="Christopher Heaton-Harris" AFFILIATION="PPE-DE">
Proua juhataja, see raport oli puuetega inimeste õiguste kohta ja tahtsin ametlikult esile tuua Euroopa Parlamendi töölispartei liikme Richard Howitti tööd puuetega inimeste eest võitlemisel.
<P>
Olen alati väga toetanud puuetega inimestele sportimisvõimaluste avamist. Oleme kõik kuulnud paraolümpialiikumisest, aga sel aastal tunnustavad Euroopa Parlament ja komisjon esimest korda härra Tim Shriveri juhitud eriolümpialiikumise suurepärast tööd vaimse puudega inimestega. Liikumisel on programme kogu planeedil ja ühte neist hakatakse nüüd osaliselt rahastama Euroopa Liidu eelarvest.
<P>
Mul on olnud erakordne võimalus käia nii suvistel maailmamängudel Shanghais kui ka selle aasta talimängudel Idahos Boises ning mul on raske kirjeldada seda tunneteskaalat, mida tunned neid sportlasi võistlemas ja osalemas vaadates. Tahtsin lihtsalt ametlikult välja öelda, et toetan seda resolutsiooni täielikult.
<SPEAKER ID="169" NAME="Syed Kamall" AFFILIATION="PPE-DE">
Proua juhataja, arvan, et see on taas kord üks selline raport, mille paljud heaks kiidavad. Parema energiasäästu ja tõhusama energiakasutuse poole püüdlemisel tahame minu arvates kõik näha rohkem energiatõhusaid tooteid. Ent taas kord pean juhtima tähelepanu asjaolule, et peaksime siin parlamendis eeskujuks olema.
<P>
Kui räägime energiatõhususest, peame endal korra majja seadma. Euroopa Parlamendil on kolm hoonet - kaks parlamendihoonet ja üks haldushoone, üks Brüsselis, üks Strasbourgis ja üks Luxembourgis. See näitab selgelt, et energiatõhususes ei toimi me oma sõnade järgi.
<P>
On aeg näidata eeskujuna teed. On aeg seada energiatõhususe poole püüdlemine esiplaanile. Peame Strasbourgi parlamendihoone ja Luxembourgi haldushoone sulgema ja jääma Brüsselisse.
<SPEAKER ID="171" NAME="Michl Ebner" AFFILIATION="PPE-DE">
(DE) Proua juhataja, tahtsin sõna võtta sellepärast, et need välismaksed on väga kasulikud ja näitavad, et positiivse lahendusega ja lisatakistuste kaotamisega hoolib Euroopa Parlament teadlikult kodanikest ja kehtestab eeskirjad, mis muudavad igapäevaelu asjad neile lihtsamaks. Usun kindlalt sellesse raportisse ja sellepärast olen veendunud, et oleme siin astunud olulise sammu edasi, et lihtsustada Euroopa Liidus tegutsemist. Loodan, et see on pretsedent teiste valdkondade jaoks.
<SPEAKER ID="173" NAME="Syed Kamall" AFFILIATION="PPE-DE">
Proua juhataja, loodan, et ei tekita oma hääletuse kohta selgituste andmisega sama väiklast reaktsiooni, mida on oodata parlamendi teiselt poolelt.
<P>
Arvan, et oleme kõik ühel meelel, et peame maksudest kõrvalehiilimisega midagi ette võtma, aga samas peame aru saama, et on täiesti mõistetav, kui kõvasti tööd tegevaid ettevõtjaid, kes loovad töökohti ja rikkust teistele, maksustatakse karmilt, siis tahavad nad juriidiliselt oma raha madalamate maksude süsteemi üle viia.
<P>
Arvan, et me kõik oleme ühel nõul, et pettustega on vaja võidelda, aga ärgem keelakem seaduslikke rahaülekandeid. Võime ju arvata, et sellise tegevuse tulemusena madalate maksude süsteemid kaotatakse ja me kõik peame suuremaid makse maksma ning tean, et inimesed, eelkõige Euroopa Parlamendi teises pooles, selle heaks kiidavad. Ent peame ka aru saama, et meie tegevusel võib olla mõnikord soovimatuid tagajärgi, ja kui me tahame liialt karmilt suhtuda madalamate maksude süsteemidesse ja aladesse, siis selle asemel, et ajada raha ühest riigist teise, ajame väga vajaliku kapitali, uuendustegevuse ja ettevõtluse Euroopast üldse välja.
<SPEAKER ID="174" NAME="Astrid Lulling" AFFILIATION="PPE-DE">
(FR) Proua juhataja, hääletasin muidugi Hamoni raporti vastu, kuna see on veel hullem kui komisjoni ettepanek säästude maksustamise kohta, sest täiesti loogikavastaselt hääletas Euroopa Parlamendi enamus - mis ei esinda kaugeltki parlamendiliikmete enamust - selle poolt, et kaotada toimiv maksustamine allikalt, et hoida alles ainult teabevahetussüsteem, mis on kulukas, bürokraatlik ja ebatõhus. See on arusaamatu!
<P>
Tunnistan meeleldi, et suurem osa siinolevaid parlamendiliikmeid ei olnud küsimusega hästi kursis, muidu nad ei oleks hääletanud sellise süsteemi kaotamise poolt, mis on tõhus, odav ja mille kohaselt makstakse maksu sissetulevalt kapitalilt, selle asemel et teabevahetust propageerida.
<P>
Härra Hamon ütles mulle, et teda ei huvita, kas kõik maksavad makse. Eile õhtul ütles ta mulle: "Tahan teada, et prantslased ...”
<P>
(Juhataja katkestas kõneleja.)
<SPEAKER ID="175" NAME="Gay Mitchell" AFFILIATION="PPE-DE">
Proua juhataja, tahan rääkida samast küsimusest seoses vaba hääletusega. Mul ei ole maksude mahaarvamise süsteemi vastu põhimõtteliselt midagi, aga arvan, et peame panema maha märgi selle kohta, et maksudest kõrvalehiilimine ei ole vastuvõetav.
<P>
Olen nõus väidetega selle kohta, et maksukonkurents on hea asi. Arvan, et see on hea asi. Arvan, et igaüks, kes on seda iseseisvalt uurinud, ütleb, et see on hea asi. Sageli öeldakse, teil on lihtne - teil on Iirimaal ettevõtte tulumaks 12,5%, ja mina ütlen, et miks teil ei ole 12,5% ettevõtte tulumaksu, kui see on probleem? Aga siin on probleem ja peame panema maha märgi maksudest kõrvalehoidmisega seoses. See on kriminaalkuritegu ja peame vaatama, et ei saaks liiga lähedaseks nendega, kes sellega tegelevad.
<P>
Oleme näinud, kuhu halvad õigusaktid ja halvad tavad on finantsmaailma viinud. Seega ei ole ma põhimõtteliselt maksude mahaarvamise vastu, aga tahan panna maha märgi, et peame maksudest kõrvalehiilimise suhtes tegema midagi enamat.
<SPEAKER ID="177" NAME="Zita Pleštinská" LANGUAGE="SK">
Meie fraktsioonil - Euroopa Rahvapartei (Kristlike Demokraatide) ja Euroopa Demokraatide fraktsioonil - on hea meel tänase hääletustulemuse üle seoses Catherine Nerise raportiga ehitustoodete ühtlustatud turustustingimuste kohta.
<P>
Nõukogult ei olnud võimalik esimese lugemise heakskiitu saada, sest mõned liikmesriigid ei olnud nõus kohustusliku vastavusdeklaratsiooniga. Tänane hääletus määratleb Euroopa Parlamendi seisukoha mõnel poliitiliselt tundlikul teemal, eelkõige seoses CE-märgisega, mis peaks veenma nõukogu jõudma ühisele seisukohale, millele järgneb Euroopa Parlamendi ja komisjoni heakskiit teisel lugemisel.
<P>
Meie fraktsioon - PPE-DE - koos Euroopa Parlamendi Sotsiaaldemokraatide fraktsiooni, Euroopa demokraatide ja liberaalide liidu fraktsiooni ja Roheliste / Euroopa Vabaliidu fraktsiooniga toetas ainult tehnilisi täiendusi tekstile ja oma täiendavate muudatusettepanekutega muutsime siseturu- ja tarbijakaitsekomisjonis vastu võetud teksti nõukogu töötekstiga sarnasemaks. PPE-DE ei toetanud parlamendikomisjonis läbi läinud muudatusettepanekuid 17 ja 54, sest olime nõus Euroopa Komisjoni ettepanekuga - oleme vastu riigisiseste märgiste kasutussevõtmisele, sest need takistavad siseturu arengut, ja oleme nõus sellega, et liikmesriigid peaksid kaotama kõik riiklikud vastavusmärgised, mis ei ole CE-märgised.
<P>
Mul on hea meel, et volinik Verheugen seda seisukohta eilsel arutelul selgelt toetas. Edu sellele õigusaktile!
<SPEAKER ID="179" NAME="Philip Claeys" AFFILIATION="NI">
(NL) Selles resolutsioonis on kindlasti mõned positiivsed elemendid, nagu näiteks üleskutse tugevdada Frontexi volitusi ja teha Euroopa-sisese julgeolekupoliitika algatusi, mis peaksid täiendama riiklikke julgeolekukavasid. Lõppkokkuvõttes otsustasin hääletada ikkagi selle vastu, sest minu arvates on täiesti vastuvõetamatu, et Euroopa Parlament, mis peaks ikkagi esindama Euroopa kodanikke, ripub visalt Lissaboni lepingu küljes. Üleskutse esitada võimalikult vara ettepanekuid, millega muuta võõrtööliste sissetoomine lihtsamaks, ei olnud samuti minu meele järele ja oli minu arvates piisav põhjus vastu hääletada.
<SPEAKER ID="181" NAME="Christopher Heaton-Harris" AFFILIATION="PPE-DE">
Proua juhataja, toetan nagu teisedki parlamendiliikmed uut püüet elustada tuumarelva leviku tõkestamise lepingut, kaasa arvatud Julgeolekunõukogu resolutsiooni kaotada olemasoleva õigusliku raamistiku augud.
<P>
Ent ma ei ole nõus raportis oleva otsese vihjega, et Euroopa Liit peaks välja vahetama liikmesriigid, kes on selle protsessi põhitegijad. Uskumatu, et see peaks oma kombitsad sellesse valdkonda ajama, eelkõige kui arvestada asjaolu, et tuumarelv on ainult kahel liikmesriigil ja veel neli osalevad NATO tuumarelvajagamises.
<P>
Selle raporti eesmärk on pigem asendada liikmesriike rahvusvahelise valitsemise laua ümber kui pöörata piisavat tähelepanu ohule, et tuumarelva võivad levitada terroristid ja pahatahtlikud riigid.
<SPEAKER ID="182" NAME="Syed Kamall" AFFILIATION="PPE-DE">
Proua juhataja, arvan, et kui lähtuda algpõhimõtetest, oleme kõik ühel meelel, et tuumarelvad on halvad. Arvan, et me kõik peame sõda halvaks - mitte nagu emadust ja õunakooki. Nagu suur filosoof Edwin Starr kord ütles: "Või sõda? Milleks see hea on? Mitte millekski.”
<P>
Aga kui me seda vaatame, peame küsima: kas EL peaks tõesti kogu tuumarelva leviku tõkestamise protsessis asendama kaht tuumarelvaga liikmesriiki, arvestades teadmiste ja kogemuste puudumist väljaspool neid liikmesriike? On aeg teha ettepanek, et Ühendkuningriik peaks lõpetama lõhustuva materjali tootmise, kui seda materjali on nii palju, et see võib sattuda terroristide ja teiste pahatahtlike liikmesriikide kätte.
<P>
See on lihtsalt võimu haaramine ja tegelikult annab see tuumarelva leviku vastu võitlemises palju vähem tulemusi ning me ei tohiks võimuhaaramist unustada, vaid tegelema tegelikult probleemi endaga.
<SPEAKER ID="184" NAME="Christopher Heaton-Harris" AFFILIATION="PPE-DE">
Proua juhataja, paar nädalat tagasi sõin oma kodukoha lähedal Long Buckby külas oma lemmiksööki - karrirooga - ja juhtisin poliitilist vestlust rühma inimestega, kes on poliitikas uustulnukad. Nagu kõik - ja te kõik teate seda - mõtlevad nad Euroopa Parlamendi liikme puhul kohe mitmele asjale. Esiteks sellele, et olete sattunud kullaauku ega hooli eriti tavainimestest, ja teiseks sellest, et Euroopa ei toimi: eeskirju on liiga palju. Võib-olla on neil mõneti õigus - eeskirjade kohta tuleks teha kulude ja tulude analüüs - ja neid rakendatakse halvasti, õiguspoolest ei rakendata neid kogu Euroopas ühtselt.
<P>
Raport käsitleb ühenduse õiguse järelevalvet ja see on hea asi. Kui vaatate Eurobaromeetri veebisaiti, näete hulka rikkumismenetlusi, mida komisjon on liikmesriikide vastu algatanud. Ent see rakendamata jätmine ja ebaühtlane rakendamine on üks suurimaid probleeme, millega siin istungisaalis olijad, kes ei ole minusugused - kes on eurofiilid, mitte euroskeptikud -, peavad silmitsi seisma.
<SPEAKER ID="185" NAME="Syed Kamall" AFFILIATION="PPE-DE">
Proua juhataja, arvan, et sellele küsimusele vaadates on taas kord ruumi üksmeelele, sõltumata sellest, kas ollakse Euroopa tulevase lõimumise suhtes skeptilised või soovitakse, et nende riik ühineks riikide riigiga. Arvan, et oleme kõik ühel meelel, et praegu oleme kõik Euroopa Liidu liikmed ja peame järgima ühenduse õigust, sest oleme läbinud protseduurireeglitekohase protsessi, arutelud ja juriidilised protsessid.
<P>
Sellepärast on meil vaja paremat ühenduse õiguse kohaldamise järelevalvet - arvan, et jagate seda arvamust. Nii et kui minu Londoni valijad ja juustukaupmehed kaebavad mulle, et nad pidid tegema suuri investeeringuid näiteks selleks, et nende müügikohad vastaksid ELi normidele, millele Briti riigiteenistujad on kullaproovi andnud, ja kui nad lähevad teistesse liikmesriikidesse, kus juustu müüakse vabalt tänavaturul ja see sulab, tekivad neil kahtlused ühenduse õigusaktide kohaldamise kohta teistes riikides, siis on aeg, et me näitaksime, et suhtume ühenduse õiguse kohaldamisse karmilt kogu ELis.
<SPEAKER ID="187" NAME="Richard Corbett" AFFILIATION="PSE">
Proua juhataja, ma lihtsalt mõtlesin, et kas härra Kamalli üleskutse Euroopa Parlamendile asutamislepinguid ja seaduslikke kohustusi eirata ning tegelikult suurendada Euroopa Parlamendi volitusi kolmes erinevas kohas asuvate hoonete suhtes on õige. Ta teab väga hästi, et kahjuks otsustavad institutsioonide asukoha üle liikmesriigid ja kahjuks tema partei endise juhi John Majori eestvedamisel panid nad 1992. aasta Edinburghi tippkohtumisel Euroopa Parlamendile juriidilise kohustuse pidada 12 osaistungjärku Strasbourgis.
<P>
See on kahetsusväärne, aga lahendus ei ole muidugi seadust rikkuda. Lahendus on aga see, et valitsustel palutakse see tema partei endise juhi eestvedamisel tehtud kahetsusväärne otsus läbi vaadata.
<P>
Kirjalikud selgitused hääletuse kohta
<SPEAKER ID="190" NAME="Edite Estrela  " LANGUAGE="PT">
Andsin Euroopa Parlamendi resolutsioonile naiste õiguste kohta Afganistanis oma poolthääle, sest arvan, et uus seaduseelnõu šiiidi naiste staatuse kohta on vastuvõetamatu. Selle õigusaktiga, mille hiljuti kiitsid heaks Afganistani parlamendi mõlemad kojad, seatakse naiste liikumisvabadusele ranged piirangud, seadustatakse abielusisene vägistamine ja soodustatakse naiste diskrimineerimist abielu, lahutuse, pärimise ja haridusele juurdepääsuga seotud küsimustes. See ei ole kooskõlas üldiste rahvusvaheliste inimõigusnormidega ega naiste õigustega.
<P>
Arvan, et Euroopa Liit peab saatma selge signaali, et see seaduseelnõu tuleb tühistada, sest selle sisu on vastuolus soolise võrdõiguslikkuse põhimõttega, mis on sätestatud rahvusvahelistes konventsioonides.
<SPEAKER ID="192" NAME="Edite Estrela  " LANGUAGE="PT">
Andsin oma poolthääle resolutsiooni ühisettepanekule toetada Sierra Leone eritribunali, sest tuleb tagada, et rahvusvahelise humanitaarõiguse kohaselt vägivaldsete kuritegude, nimelt sõjakuritegude ja inimsusvastaste kuritegude toimepanijad saaksid karistatud ja kannaksid oma karistuse.
<P>
See 2000. aastal Sierra Leone valitsuse ja ÜRO poolt asutatud rahvusvaheline kohus oli esimene, mida rahastatakse vabatahtlike annetustega, esimene, mis asutati riigis, kus väidetavad kuriteod toime pandi, ja samuti esimene, kes mõistis sõjakuritegudes ja inimsusvastastes kuritegudes süüdi Aafrika ametisoleva riigipea.
<SPEAKER ID="194" NAME="Luís Queiró  " LANGUAGE="PT">
Ashrafi laagri elanikud on Iraani režiimi rõhumise ja selle režiimi vägivalla vastasuse üks ilminguid.
<P>
Seos, mida on korduvalt püütud tõmmata Iraani vastupanuliikumise liikmete ja terrorismi vahele, on põhjendamatu, nagu ajalehed, poliitikud ja kohtud on suutnud tõestada. Vastupidi, olukord Ashrafi laagris on avalik ja paljud inimesed, sealhulgas parlamendiliikmed ja ajakirjanikud, on laagrit külastanud ja oma järeldused teinud. Ashrafi laagri elanikud on Genfi konventsiooni kohaselt kaitsealused isikud. Sellepärast on Euroopa Parlamendi saadetav signaal väga oluline: Ashrafi laagri elanikel on õigus olla kaitstud ja mitte mingil juhul olla antud üle Iraani režiimile. See on kõige elementaarsema inimõiguste austamise küsimus. Sellepärast loodame, et resolutsioon annab tulemusi.
<P>
Lõpetuseks tahan öelda ühe asja Iraani režiimi kohta. On oluline, et Ameerika Ühendriikide liitlaste Iraaki sissetungi alguses ja selle ajal tehtud vigadele lisaks ei tehtaks vigu ka sealt lahkumisel. Kui selle protsessi lõpus on Iraani fundamentalistlik režiim selles piirkonnas oma mõjuvõimu tugevdanud, eelkõige Iraagi siseasjade üle kontrolli omades, on see piirkond rahust kaugemal ja maailm on silmitsi suurema ohuga.
<SPEAKER ID="195" NAME="Toomas Savi  " AFFILIATION="ALDE">
kirjalikult. - Härra juhataja, julgustasin kõiki oma liberaalidest kolleege hääletama Verts/ALE ja PSE muudatusettepanekute vastu, sest resolutsiooni eelnõu oli juba hästi tasakaalus ning need muudatusettepanekud ei läinud kokku resolutsiooni vaimu ja olemusega.
<P>
Iraanlaste kõige silmapaistvama opositsiooniliikumise - PMOI - kritiseerimine ja süüdistamine ilma olulise tõendusmaterjalita näib väga püüdena otsida lepitust Iraani Islamivabariigi autoritaarselt režiimilt. Ma ei suuda ette kujutada, kuidas saab keegi end hästi tunda, kui teeb sellisele rõhuvale režiimile heateo ja toetab muudatusettepanekuid, mis annavad Iraanile võimaluse rünnata ja nõrgestada opositsiooniliikumist, mis on Iraanis propageerinud inimõigusi ja demokraatiat.
<P>
Tahaksin tänada kõiki kolleege, kes toetasid algset resolutsioonieelnõu, mis ei ohustanud kuidagi Ashrafi laagri elanike elu ega puutumatust. Peame paluma neil Iraanis esile kutsuda režiimimuutus, mis tagaks rahu ja turvalisuse selles piirkonnas, mis on aastakümneid olnud väga ettearvamatu ja ebastabiilne.
<SPEAKER ID="197" NAME="Alessandro Battilocchio  " LANGUAGE="IT">
Proua juhataja, mina hääletasin raporti poolt.
<P>
Viimastel aastakümnetel on küpsenud kalduvus käsitleda puuetega inimeste küsimust õigustepõhisest vaatevinklist ja see on rahvusvaheliselt laialdaselt aktsepteeritud.
<P>
Puuetega inimeste õiguste austamine on alati olnud üks Euroopa sotsiaalpoliitika oluline tahk ja selles mõttes on ÜRO inimõiguste konventsioon samm selles suunas.
<P>
Konventsiooni põhimõtted on väärikus, autonoomia, valikuvabadus, sõltumatus, mittediskrimineerimine, sotsiaalne kaasamine, erinevuste austamine, võrdsed võimalused, kättesaadavus ning meeste ja naiste võrdõiguslikkus.
<P>
Sotsiaalse kaasamise jaoks on eriti olulised artiklid 24, 27 ja 28, milles käsitletakse haridust, tööhõivet ja sotsiaalkaitset. Seepärast loodan, et konventsioon võetakse vastu võimalikult paljude poolthäältega ja kõik liikmesriigid ratifitseerivad selle niipea kui võimalik.
<SPEAKER ID="198" NAME="Edite Estrela  " LANGUAGE="PT">
Andsin oma poolthääle proua Jeleva raportile ÜRO puuetega inimeste konventsiooni kohta, mille eest vastutavad esimest korda ühiselt ühendus ja liikmesriigid ning milles nõutakse puuetega inimeste väärikuse ja autonoomia austamist, nende mittediskrimineerimist, ühiskonda kaasamist ja aktsepteerimist inimkonna mitmekesisuse osana.
<SPEAKER ID="199" NAME="Mieczysław Edmund Janowski  " LANGUAGE="PL">
Andsin Jeleva raportile ÜRO puuetega inimeste õiguste konventsiooni kohta oma poolthääle. Need küsimused on mulle eriti olulised ja olen seda ka korduvalt näidanud, näiteks kohtumistel, mis on tuntud Taga-Karpaatia Vojevoodkonna Rehabilitatsiooniparlamendi nime all - neid on olnud 18.
<P>
Rõhutan pidevalt, et puuetega inimesi tuleb kohelda nagu puueteta inimesi. See ei tähenda mitte ainult üllastes deklaratsioonides ja õigusaktides, vaid eelkõige praktilistes igapäevaelu küsimustes. Konventsiooni põhimõtted on alljärgnevad: loomupärase väärikuse austamine, individuaalne autonoomia, sealhulgas vabadus teha ise valikuid, ja inimeste sõltumatuse austamine, mittediskrimineerimine, täielik ja tulemuslik osalus ühiskonnas ja sinna kaasamine, erisuste austamine ja puuetega inimeste aktsepteerimine inimliku mitmekesisuse ja inimkonna osana, võrdsed võimalused, kättesaadavus, meeste ja naiste võrdõiguslikkus, puuetega laste arenevate võimete austamine ja puuetega laste identiteedi säilitamise õiguse austamine.
<P>
Arvan, et selles vallas on ÜRO puuetega inimeste õiguste konventsiooni sätted väga positiivsed. ELis puudutavad need umbes 50 miljonit inimest ja kogu maailmas on see arv hinnanguliselt 650 miljonit.
<SPEAKER ID="200" NAME="Athanasios Pafilis  " AFFILIATION="GUE/NGL">
kirjalikult. - (EL) Kreeka kommunistlik partei ei andnud oma poolthäält raportile ELi poolt ÜRO puuetega inimeste õiguste konventsiooni sõlmimise kohta, sest meie arvates ei ole ELil õigust selliseid lepinguid ÜROga 27 liikmesriigi nimel sõlmida ja ratifitseerida. ELi-poolne allkirjastamine rikub ELi liikmesriikide sõltumatust ja suveräänsust, sest liikmesriigid on ÜRO liikmed ning neil on õigus ja kohustus allkirjastada. Kõnesoleval juhul toetab Kreeka kommunistlik partei konventsiooni ja protokolli puuetega inimeste õiguste kohta ning liikmesriikide kohustust seda kohaldada, hoolimata sellest, et see küsimus on seotud kapitalistlike riikide üldise poliitikaga, mis on erivajadustega inimeste suhtes ebainimlik.
<SPEAKER ID="202" NAME="Richard James Ashworth  " AFFILIATION="PPE-DE">
kirjalikult. - Briti konservatiivid jagavad mõneti raportis väljendatud muret, et esineb tõsiseid kodanike vabaduste rikkumisi mõnedel harvadel profiili koostamise juhtudel, ja meil on hea meel selle üle, et Euroopa Parlament püüab sellele liikmesriikide valitsuste tähelepanu juhtida. Ent arvame, et meie õiguskaitseorganid peavad saama kasutada oma ülesannete täitmiseks piisavaid vahendeid, millest üks on profiili koostamine, eelkõige intelligentsuse alusel.
<P>
Ent seda konkreetset teksti me toetada ei saanud, sest eelkõige põhjenduste toon ei ole tasakaalus ja on liiga alarmeeriv. Raportöör nõuab proportsionaalsuse põhimõtte järgimist, mis on eriti kahetsusväärne, sest raporti koostamisel seda ei ole järgitud.
<SPEAKER ID="203" NAME="Alessandro Battilocchio  " LANGUAGE="IT">
Proua juhataja, mina hääletasin raporti poolt.
<P>
Üks kohustus, mida peab täitma iga riik, kus valitseb õigusriigi põhimõte, on tagada, et ennetustegevus tsiviilisikute kaitse eesmärgil toimuks mitte isiku etnilise päritolu, vaid käitumise alusel.
<P>
Eetiliselt võttes ei saa ega tohi kedagi kinni pidada, kui ei ole tegusid, mille alusel teda süüdistada ja mis tõendavad tema süüd. Sisserände- ja terrorismiprobleemi ohjeldamiseks oleme nüüd jõudnud profiilide koostamise etappi: selle meetodi on loonud politseiorganisatsioonid ja sellega saab eelnevalt tuvastada terrori- ja kuritegude võimalikeks pooldajateks peetavate isikute suhteid. Üks kõige tulemuslikumaid profiili koostamise meetodeid on andmete hankimine (data mining) ja selle kohaselt otsitakse arvutiandmebaaside abil inimesi tunnuste alusel, mis on varem kindlaks määratud ja mille aluseks on rass, rahvus, usutunnistus ja kodakondsus.
<P>
Peame tegutsema, et reguleerida profiili koostamist juriidiliste parameetritega, et oleks võimalik tagada iga inimese õigused sõltumata nende rassist või usutunnistusest.
<SPEAKER ID="204" NAME="Carlos Coelho  " LANGUAGE="PT">
Profiili koostamist kasutatakse nüüd juba paljudes valdkondades alates rahu tagamisest kuni piiride haldusliku ja tollialase valvamiseni ning samuti terrorismivastases võitluses.
<P>
Selle inimeste kohta erinevatest allikatest teabe (sh tundlikumate andmete, nagu rahvus, rass, kodakondsus ja usutunnistus) kogumisel põhineva uurimistehnika kasutamise vastu tuntakse üha enam huvi.
<P>
Ent nende tehnikate kasutamine on tunduvalt edasi läinud, ilma et oleks olnud võimalust nende üle eelnevalt arutleda ja jõuda järeldusele, kuidas ja millal neid kasutada ning millal nende kasutamist võib pidada vajalikuks, õiguspäraseks ja proportsionaalseks.
<P>
Samuti on selge, et tuleb kehtestada vajalikud tagatised isikute põhiõiguste ja vabaduste kaitsmiseks.
<P>
Selline olukord on veelgi murettekitavam, kui võtta arvesse, et erinevate andmebaaside, nagu SIS II (Schengeni Infosüsteem), VIS (Visa Infosüsteem) ja Eurodac, vahel peavad olema ristviited.
<P>
Seetõttu kiidan raportööri, proua Ludfordi, tema algatuse eest ja võimaluse eest, mis see on meile andnud selle arutelu alustamiseks selle raporti alusel, mis on minu arvates üsnagi tasakaalus ja järgib meie vahel läbiräägitud kohustusi.
<SPEAKER ID="205" NAME="Hélène Goudin ja Nils Lundgren  " AFFILIATION="IND/DEM">
kirjalikult. - (SV) Juuni loetelu toetab sõnastust, milles väljendatakse vajadust võtta poliitilises arutelus midagi ette profiili koostamisega, mis toimub andmete automaatse hankimise teel, sest see eirab üldist reeglit, et kuritegevuse vastu võitlemise otsuste aluseks peab olema isiku käitumine. Me oleme väga vastu profiili koostamisele rahvuse alusel, sest see hõlmab võimude meelevaldset teabekasutust muu hulgas rassi, nahavärvi, keele, usutunnistuse, kodakondsuse ja rahvuse alusel ning me näeme selget ohtu, et süütuid inimesi võidakse meelevaldselt arreteerida.
<P>
Ent me ei arva, et seda probleemi saab kõige paremini lahendada ELi tasandil. See tuleks lahendada rahvusvahelisel tasandil rahvusvaheliste lepingute ja konventsioonide abil, võib-olla näiteks ÜRO kaudu.
<P>
Toetame selles raportis paljut, aga eeltoodud põhjustel oleme otsustanud hääletada raporti kui terviku vastu.
<SPEAKER ID="206" NAME="Athanasios Pafilis  " AFFILIATION="GUE/NGL">
kirjalikult. - (EL) Raportis on juttu meetodist, mida kasutavad ELis repressiivmehhanismid ja salateenistused, mille aluseks on Ameerika Ühendriikide samalaadsete mehhanismide standardid, ja mida kasutatakse inimeste standardimiseks ja liigitamiseks võimalikeks terroristideks ja kurjategijateks, kasutades selleks rahvust või rassi, nende käitumist, nende poliitilisi, sotsiaalseid, usulisi ja ideoloogilisi tõekspidamisi ja nende sotsiaalset tegevust. Muidugi ei ole see meetod uus. Kodanlaste repressiivmehhanismidel on värvikas ajalugu, milles on kuriteod kommunistide vastu ja sotsiaalsete võitlejate vastu, kelle peal seda liigitust kasutati, et sildistada nad avalikule korrale ja julgeolekule ohtlikeks. Tänapäeval tuuakse need terrorismi ettekäändel taas Euroopa kodanluse ajaloo süngeimatest aegadest tagasi.
<P>
Kuigi raportis suhtutakse nendesse meetoditesse kriitiliselt, keeldutakse selles neid kategooriliselt hukka mõistmast ja nõudmast nende kohest keelustamist. Vastupidi, selles peetakse neid õiguspärasteks politseijuurdluse meetoditeks, tingimusel, et nendele kohaldatakse rangeid tingimusi ja piiranguid. Sellistel fašismile kalduvatel meetoditel ei ole tagatisi ega piiranguid ega saagi olla.
<P>
Sel põhjusel hääletas Kreeka kommunistlik partei raporti vastu. Kutsume töötajaid üles pea püsti ja allumatult kukutama represseerimise, tagakiusamise, terrorismi ning demokraatlike õiguste ja vabaduste rikkumise ELis.
<SPEAKER ID="208" NAME="Richard James Ashworth  " AFFILIATION="PPE-DE">
kirjalikult. - Briti konservatiivid toetavad algatusi, millega tagada ELi eelarvega seotud pettuste vastase võitluse edu. Sellest vaatepunktist on raportis palju mõistlikke ettepanekuid, sealhulgas OLAFi sõltumatuse tugevdamine.
<P>
Ent tahame selgelt välja öelda, et me ei ole nõus Euroopa Prokuratuuri loomisega ja seega raporti lõikes 57 esitatud ettepanekuga.
<SPEAKER ID="210" NAME="Richard Corbett  " AFFILIATION="PSE">
kirjalikult. - Külastasin eelmisel nädalal oma ringkonnas aiasaaduste tootjat Johnson of Wixleyt, kus väljendati muret viimase pestitsiidipaketi mõnede elementide üle, eelkõige teatud pestitsiidide range keelustamise üle, kui neile veel asendust ei ole.
<P>
Ent mul on hea meel, et antud juhul on ettepanek vähem vastuoluline. Kui Euroopa Parlamendi ja nõukogu vahel paistis tekkivat üksmeel, oli mul hea meel, et saan toetada nõukogu teksti ja kokkulepitud muudatusettepanekuid, kuigi viimaseid lõpuks vastu ei võetud.
<P>
Regulaarne andmete kogumine ja levitamine pestitsiidide kasutamise kohta peaks aitama parandada teadlikkust pestitsiidide kasutamisest, ohjama nende kasutamist ja sellel peaks olema väike, aga tähtis roll pestitsiidide inim- ja keskkonnaohutuse tagamises, vältides samaaegu eelmise paketi probleeme.
<SPEAKER ID="211" NAME="Edite Estrela  " LANGUAGE="PT">
Hääletasin taimekaitsevahendite statistika raporti teise lugemise soovituse muudatusettepanekute poolt. Arvan, et see raport täiendab teisi olemasolevaid pestitsiidialgatusi, mille suhtes eelmise aasta lõpus kokku lepiti.
<P>
Raport teeb mitu olulist muudatust, nagu näiteks sõna taimekaitsevahendid asendamine sõnaga pestitsiidid, kohaldamisala laiendamine biotsiididele ja kommertsliku mittepõllumajandusliku kasutusega pestitsiidide kaasamine. Selle määrusega tagab Euroopa Liit pestitsiidide palju ohutuma kasutamise.
<SPEAKER ID="212" NAME="Christa Klaß  " AFFILIATION="PPE-DE">
kirjalikult. - (DE) Määrus taimekaitsevahendite statistika kohta on osa Euroopa taimekaitsevahendite poliitika läbivaatamisest, millesse kuulub ka heakskiitmismäärus ja direktiiv pestitsiidide säästliku kasutamise kohta, mis aasta alguses üksteise järel vastu võeti.
<P>
Eesmärgiks on vähendada riskide vähendamise teel taimekaitsevahendite negatiivset mõju nii palju kui võimalik. Selle mõõtmiseks on vaja näitajaid ja nende väljatöötamiseks on vaja usaldusväärseid andmeid, mille määrab ära statistika, mis tagab liikmesriikidevahelise võrdluse. Sel põhjusel hääletasin raporti poolt. Ent me ei tohi unustada, et andmeid esitavad vaid need, kes turustavad tooteid õigusaktide kohaselt. Ajakohased aruanded euroopaülesest ebaseaduslikust pestitsiidikaubandusest näitavad, et peame selle kindlamalt sihikule võtma. Sama kehtib toodete sissevedamisele kolmandatest riikidest. Peame sellekohast kontrolli parandama.
<P>
Euroopa karm heakskiidumenetlus tagab inimeste ja keskkonna laialdase kaitse. Kõik, kes müüvad või kasutavad taimekaitsevahendeid ilma loata, ja kõik, kes ei kontrolli piisavalt jääkainete piirmäärasid, mitte ainult ei tekita välditavaid ohte, vaid häbistavad ka toote tootjat ja põllumajandussektorit. Olemasolevad õigusaktid tagavad selles vallas piisava kaitse. Ent neid tuleb järgida ja järgimist kontrollida.
<SPEAKER ID="214" NAME="Edite Estrela  " LANGUAGE="PT">
Hääletasin energiat tarbivate toodete ökodisaini ettepaneku poolt, sest praegustel tarbimisharjumustel on väga oluline keskkonnamõju, peamiselt kasvuhoonegaaside tekitamise ja saastamise kaudu.
<P>
Arvan, et tarbimis- ja tootmisharjumusi tuleb muuta, ilma et see tekitaks olulisi lisakulusid ettevõtetele või leibkondadele.
<SPEAKER ID="216" NAME="Edite Estrela  " LANGUAGE="PT">
Hääletasin ehitustoodete ühtlustatud turustustingimuste raporti poolt, et edendada seda liikumist ja selliste toodete kasutamist. Ühtse tehnilise keele kasutamine ehitustoodete toimimise näitamiseks selgitab ja lihtsustab CE-märgise saamise tingimusi, tagades kasutajatele suurema ohutuse.
<SPEAKER ID="217" NAME="Zuzana Roithová  " LANGUAGE="CS">
Mul on väga hea meel, et tänasel täiskogu istungil kõrvaldati ehitustoodete ühtlustatud turustustingimuste määruse ettepanekust olulised puudused, mille oli sellesse tehnilisse standardisse lisanud sotsiaaldemokraatide raportöör. Variraportöör Zita Pleštinská on ära teeninud meie aplausi. Praegune versioon on professionaalsel tasemel tänu tema erialasele kogemusele ja usinusele siseturu- ja tarbijakaitsekomisjonis. Ühtlustamise ja partiitootmise CE-märgise abil muutuvad asjad lihtsamaks ja odavamaks, eelkõige väikeettevõtetele. 27 liikmesriigi ühildamatud nõuded enam ei kehti. Partiitootmise CE-vastavusmärgis annab piisava tagatise, et tooted vastavad Euroopa standardile. Ühtlustamine ei ole vajalik prototüüpide ja üksiktoodete puhul. Näiteks ainult siis, kui ehitustooteid imporditakse riikidesse, kus on maavärinaoht, peavad need vastama ka nende eritingimustega seotud nõuetele. Hindan eesistujariik Tšehhi toetust sellele versioonile.
<SPEAKER ID="219" NAME="Alessandro Battilocchio  " LANGUAGE="SK">
Tänan teid, proua juhataja. Mina hääletasin raporti poolt.
<P>
Määruse (EÜ) nr 2560/2001 peamine teema on välismaksed ja elektrooniliste välismaksete äri. Määrus võeti vastu 19. detsembril 2001 ja selle eesmärk on tagada, et välismaksete teenustasu oleks sama, mis liikmesriigisisestel maksetel.
<P>
Kuni 1. jaanuarini 2006 kohaldati seda vaid ülekannetele, sularahaautomaadist väljavõtmistele ja deebet- või krediitkaardiga tehtavatele kuni 12 500eurostele maksetele ELi riikides, aga alates nimetatud kuupäevast on summa suurust tõstetud 50 000 eurole. See muutus on langetanud hindu ja suurendanud konkurentsi makseteenuste turul. Määrusel (EÜ) nr 2560/2001 on aga ka puudusi, nagu näiteks "vastavate maksete” määratlemata jätmine ja läbivaatamissätte puudumine, ning nende punktide suhtes tuleb kohe midagi ette võtta.
<P>
Tahaksin lõpetada, öeldes, et pooldame muudatusettepanekuid, mille eesmärk on määrust (EÜ) nr 2560/2001 ajakohastada ja muuta, sest meie kohus on muuta välismaksed lihtsamaks ja odavamaks.
<SPEAKER ID="221" NAME="Edite Estrela  " LANGUAGE="PT">
Andsin Schnellhardti raportile muuks otstarbeks kui inimtoiduks ettenähtud loomsete kõrvalsaaduste sanitaareeskirjade kohta oma poolthääle, sest arvan, et selle dokumendi ettepanekud parandavad oluliselt nende toodete ohutust, tagades eelkõige jälgitavuse kogu töötlusprotsessi jooksul. Seega paraneb ELis toiduainete ohutus ja tarbijakaitse.
<SPEAKER ID="222" NAME="Véronique Mathieu  " LANGUAGE="FR">
See raport võimaldab Euroopa Liidul luua endale täpsema õigusliku raamistiku, millega parandada ohutust kogu toidutoomis- ja -jaotusahelas. Teksti teene on see, et selles pakutakse välja meetod, mille aluseks on rohkem ohud ja kontroll, ning see muudab loomsete kõrvalsaaduste eeskirjad ja hügieeni valdkonna õigusaktid sidusamaks, sätestades samas ka lisaeeskirjad loomsete kõrvalsaaduste jälgitavuse kohta.
<P>
Samuti võin öelda, et hr Schnellhardti eelmisel raportil toiduainete hügieeni kohta (2002) oli väga positiivne mõju, sest Euroopa ulukisektor sai oma kohustustest teadlikuks. Selle määruse ülevõtmine riigisisesesse õigusesse on andnud kohapeal positiivseid tulemusi, sealhulgas parandanud väljaõpet seitsmel miljonil jahimehel, kes selles keskkonnas pidevalt töötades suudavad kiiresti ja tulemuslikult tuvastada metsloomade tervisekriise.
<P>
Sellepärast toetan raportit, mis võimaldab Euroopa Liidul paremini valmistuda ja reageerida võimalikele toidukriisidele, mis on seotud loomset päritolu toodetega.
<SPEAKER ID="223" NAME="Rovana Plumb  " LANGUAGE="RO">
Hääletasin selle raporti poolt, sest Rumeenias ja ka teistes liikmesriikides on aeg-ajalt loomsete toodetega seotud kriise, mis tekitavad inimeste ja loomade tervisele ohte, nagu näiteks nakkav spongioosne entsefalopaatia, dioksiinid, sigade klassikaline katk ning suu- ja sõrataud. Sellistel kriisidel võib olla ka laiem kahjulik mõju talupidajate sotsiaalmajanduslikule olukorrale ja asjaomastele tööstussektoritele, sealhulgas tarbijate usu vähenemine loomsete toodete ohutusse. Haiguspuhangutel võivad olla ka keskkonda kahjustavad tagajärjed: korjuste kõrvaldamine ja bioloogiline mitmekesisus. Muuks otstarbeks kui inimtoiduks ettenähtud loomsete kõrvalsaaduste määrus oli vaja õiguslikust vaatevinklist läbi vaadata.
<P>
Seega lahendab see määruse kohaldamisala tõlgendamise erinevustega seotud probleemid, nagu näiteks konkurentsimoonutus ning inimeste ja loomade tervise kaitsmise erinevad määrad; peamiselt riskidel põhinev loomsete kõrvalsaaduste liigitus, erandite selgemaks muutmine (näiteks loomsete kõrvalsaaduste mõju teadusuuringutele, haiguspuhangud, loodusõnnetused), halduskoorma vähendamine, kaotades teatud liiki majandusüksuste lubade dubleerimise.
<P>
Läbivaatamisel järgitakse ELis muuks otstarbeks kui inimtoiduks ettenähtud loomsete kõrvalsaaduste kasutamisele, töötlemisele, kõrvaldamisele, jälgitavusele ja jaotamisele kohaldatavaid põhimõtteid, tagades nii inimeste ja loomade tervise hea kaitse.
<SPEAKER ID="225" NAME="Edite Estrela  " LANGUAGE="PT">
Raportis on Euroopa Parlamendi õigusloomega seotud resolutsiooni eelnõu ettepanek võtta vastu nõukogu direktiiv, millega muudetakse direktiivi 2003/48/EÜ hoiuste intresside maksustamise kohta.
<P>
Andsin sellele raportile hoiuste intresside maksustamise kohta oma poolthääle, sest see tugevdab läbipaistvuse ja rahalise õigluse põhimõtteid.
<SPEAKER ID="226" NAME="Robert Goebbels  " LANGUAGE="FR">
Hamoni raportis propageeritakse teabevahetuse üldist kasutamist, mis on bürokraatlik ja lõppkokkuvõttes ebatõhus süsteem. Pooldan maksude kinnipidamist, mis tähendab, et iga inimene maksab kogu mõistliku maksusumma (20% või isegi 25%) liikmesriigile, mille maksukohustuslane ta on. Seda tuleks kohaldada füüsilistele ja juriidilistele isikutele ning seda peaks koguma allikalt finantsasutus, kus raha (väärtpabereid jms) hallatakse, ja see tuleks edastada maksumaksja maksuosakonda. Ideaalis peaks sellest saama ühenduse ressurss.
<SPEAKER ID="227" NAME="Hélène Goudin ja Nils Lundgren  " AFFILIATION="IND/DEM">
kirjalikult. - (SV) Me peame ELi liikmesriikides maksupettuste vastu võitlema. Ent Euroopa Komisjoni ettepanek ja parlamendikomisjoni raport kubiseb sõnastustest, mis ainult aitaks kaasa ELi koostöö ülereguleerimisele, kui need peaksid Euroopa Parlamendi toetuse saama.
<P>
Hääletasime raporti kui terviku vastu ja nõuame kogu õigusakti ettepaneku põhjalikku muutmist.
<SPEAKER ID="228" NAME="David Martin  " AFFILIATION="PSE">
kirjalikult. - Mina toetan seda ettepanekut hoiuste intresside maksustamise kohta, et kaotada olemasolevad augud ja kaotada maksudest kõrvalehiilimine. Kogemused on näidanud, et praegusest direktiivist saab kõrvale hiilida, mis võimaldab kõige rikkamatel maksude maksmisest kõrvale hiilida, samal ajal kui palju vähem teenivad inimesed maksavad endiselt makse; selle ettepanekuga hakatakse seda protsessi kaotama.
<SPEAKER ID="229" NAME="Peter Skinner  " AFFILIATION="PSE">
kirjalikult. - Selles raportis tunnistatakse maailma liidrite arvamust, et maksuparadiisid on osa maailmamajandusest, mille positiivne mõju peaks olema laiem. Maksude kinnipidamise suhtes on juba palju ära tehtud ning see raport aitab kaasa praegusele soovile suurendada hoiuste ja tehingute läbipaistvust sellistes maksuparadiisides. See on eriti oluline seoses ettevõtete ja eraisikute maksudest kõrvalehoidmise vastase tegevusega.
<SPEAKER ID="231" NAME="Hélène Goudin ja Nils Lundgren  " AFFILIATION="IND/DEM">
kirjalikult. - (SV) Kindlate maksupettusi vältivate süsteemide loomine on väga oluline. See kehtib eelkõige käibemaksu kohta. Ent meie arvates tõstatavad meie ees olevad komisjoni ettepanek ja raport rohkem küsimusi, kui pakuvad lahendusi. EL on kaua püüdnud eeskirjakoormat vähendada. Komisjoni ettepanek näib liikuvat vastupidises suunas ja võib halduskoormat suurendada, eelkõige Euroopa väikeettevõtete jaoks. Ettepanekus on ka sõnastusi, mis viivad suurte muutusteni Rootsi õigusaktides.
<P>
Otsustasime esimesel lugemisel selle raporti vastu hääletada, aga ootame siiski, et komisjoni esialgset ettepanekut arendatakse konstruktiivselt edasi.
<SPEAKER ID="232" NAME="Peter Skinner  " AFFILIATION="PSE">
kirjalikult. - EPLP-l on hea meel hr Visseri raporti üle, milles käsitletakse maksudest kõrvalehiilimist seoses impordi ja teiste piiriüleste tehingutega. Kuigi käibemaks on mõnikord keeruline, võib selle piiriülene mõju tekitada konkreetseid probleeme, mida selles raportis püütakse leida ja lahendada.
<SPEAKER ID="234" NAME="Peter Skinner  " AFFILIATION="PSE">
kirjalikult. - EPLP saab seda raportit toetada, kui vaadelda laiemalt liikmesriikide majandustegevust praeguses majandussurutises. Kuigi eurovõlakirju võib pidada nutikaks ideeks, mis annab valitsustele vahendeid, ei näi olevat õiguslikku alust selle saavutamiseks, seega on ebatõenäoline, et seda lahendust saab kasutada.
<SPEAKER ID="236" NAME="Edite Estrela  " LANGUAGE="PT">
Hääletasin nanomaterjalide raporti poolt, sest nanotehnoloogiaga võib saada fantastilisi tulemusi, eelkõige energiasektoris ja biomeditsiinis. Ent minu arvates on vaja enne toodete turuleviimist tagada nende ohutus, kuna nanotehnoloogiaga seonduvad ohud, mida veel täielikult ei mõisteta.
<SPEAKER ID="237" NAME="Adam Gierek  " LANGUAGE="PL">
Alla 10-9 m suurustest osadest koosnevad materjalid on nanomaterjalid. Neid esineb vabal kujul või väljapaisatud nanoosakestena teiste materjalide, nagu näiteks ühendite sees.
<P>
Need nanomaterjalid on saadud nn ülevalt-alla tehnoloogia ja suure energiakoguse abil.
<P>
Nanoosakestel on suur pindala ja oluline pindenergia, mis annavad neile järgmised omadused:
<P>
võime olla keemiliste reaktsioonide katalüsaatoriks;
<P>
oluline reaktiivsus (potentsiaal);
<P>
võime lihtsalt tungida elusrakkudesse.
<P>
Vabade nanoosakeste kontrollimatu keskkondapaiskamine võib tervist kahjustada. Erinevate materjalide vabad nanoosakesed võivad tekitada kantserogeenseid keemilisi reaktsioone, kui nad satuvad elusrakkudesse, aga selle kohta ei ole kinnitust saadud.
<P>
Nanoosakeste keskkonda sattumise teed:
<P>
nn ülevalt-alla meetodil toodetud tooted, näiteks tsinkoksiidi nanoosakesed päevituskreemis ja bakteritsiidsed lisandid, näiteks hõbeda nanoosakesed;
<P>
soovimatud kõrvalsaadused nanoosakeste näol, näiteks põlemise, rehvide kulumise ja teiste kontrollimatute protsesside tulemusel Browni liikumisel tekkivad nanoaerosoolid.
<P>
Kas nanoosakeste kasutamine ultraviolettkiirguse takistamiseks kasutatavates päevituskreemides mõjutab tervist? Seda saab ja tuleb uurida.
<P>
Kas igal pool meid ümbritsevate nanoaerosoolide katalüütilisus kahjustab tervist? Ka see vajab kiiret teaduslikku uurimist, mida aga on füüsilistel ja keemilistel põhjustel keeruline ellu viia.
<SPEAKER ID="239" NAME="Koenraad Dillen  " LANGUAGE="NL">
Selles resolutsioonis on kindlasti mõni positiivne element, nagu näiteks üleskutse tugevdada Frontexi volitusi ja arendada Euroopa-sisese julgeolekupoliitika algatusi, mis peaksid täiendama riiklikke julgeolekukavasid. Lõppkokkuvõttes otsustasin hääletada ikkagi selle vastu, sest minu arvates on täiesti vastuvõetamatu, et Euroopa Parlament, mis peaks ikkagi esindama Euroopa kodanikke, ripub visalt Lissaboni lepingu küljes. Üleskutse esitada võimalikult vara ettepanekuid, millega muuta võõrtööliste sissetoomine lihtsamaks, ei olnud samuti minu meele järele.
<SPEAKER ID="240" NAME="Frank Vanhecke  " AFFILIATION="NI">
kirjalikult. - (NL) Kuigi ma hääletasin selle resolutsiooni vastu, tahtsin selgitada, et selles on kindlasti palju positiivseid asju, eeskätt kui käsitleda Frontexi tugevdamist ja tugevamat, vastastikku täiendavat Euroopa-sisest julgeolekupoliitikat. Minu jaoks on põhiprobleem endiselt see, et Euroopa Parlament ripub visalt Lissaboni lepingu küljes, nagu oleks see suur päästja. Muidugi ei saavuta me nii mingit edu. See on endiselt võitlus lõpuni ning lõpuks kannatavad ainult demokraatia ja demokraatliku Euroopa-projekti tõsiseltvõetavus. Ei ole vaja öeldagi, et olen täiesti vastu sinise kaardi süsteemi kohaldamise laiendamisele. See on midagi, mida ma algusest peale kartsin, ja see hirm on saanud tõelisuseks. Nagu tavaliselt tuleb meile kurgust alla suruda tüüpiline Euroopa salaamipoliitika, mille kohaselt langetatakse otsuseid jupikaupa ja järgnevate otsuste mõju hoitakse seni salajas.
<SPEAKER ID="242" NAME="Luís Queiró  " LANGUAGE="PT">
G20 tippkohtumine ja teadmine, et maailma praegusele majandusolukorrale on vaja kooskõlastatud ühist reaktsiooni, on üleilmastumise positiivne külg. Enam ei ole üksikuid riike, sõltumatuid majandusi ega ebaolulisi üleilmastunud riike. Vastupidi, need riigid, kus tingimused on palju halvemad kui kriisi "ohvritel”, ei ole üleilmastumisega kaasa läinud, nagu näiteks enamik Aafrika riike, aga neil on endiselt probleemid ja nad jäävad lahendusest välja. See on probleem, millele lahendust pakutud ei ole.
<P>
Teine õppetund nendest aegadest on see, et ainult alternatiivne turumajandus on paremini toimiv turumajandus. Valida tuleb see tee.
<P>
Lõpetuseks pean rõhutama, et kriisile reageerimise võime sõltub paljugi sellest, kas on olemas võime riigi majandust reformida ja luua paindlikkuse tingimusi. Rahanduskriisile reageerimisega samal ajal peame reageerima maailma majanduse paradigma muutumisele. Vastasel juhul on kriis sügav, aga tsükliline ja struktuurilised probleemid meie majanduses ei lahene.
<SPEAKER ID="243" NAME="Peter Skinner  " AFFILIATION="PSE">
kirjalikult. - Nõustun soovitustega, mis on resolutsioonis, mis tuleb rahanduskriisile reageerimiseks hädavajalikul ajal.
<P>
Kõigepealt tuleb öelda, et kriis ei ole veel läbi ja võimud ei tohi käsi rüppe lasta, mõeldes, et see möödub.
<P>
Vaja on tegeleda mitme olulise aspektiga.
<P>
Esiteks tuleb tegeleda süsteemsete ohtudega: rahvusvahelisi institutsioone tuleb tugevdada, et tulla toime tulevaste ohtudega. ELis tuleb mõelda ühele asutusele, nagu näiteks EKP, mis koordineeriks jõulist tegutsemist, kui hädasti vaja.
<P>
Teiseks on olulised elemendid olemasolevate õigusaktide paremaks muutmine ja selliste uute õigusaktide loomine, mis arvestavad finantsteenuste sektorite erivajadustega (eelkõige Solvency II ja kapitalinõuete direktiiv) ning aitavad kaasa riskijuhtimisele. Nüüd hakatakse reguleerima ka krediidireitinguagentuure.
<P>
Praegu liikmesriikide kavandatavate finantsmeetmete puhul on oluline jätkata mõistlike, tasakaalus lähenemistega, mis ei suurenda protektsionismi.
<P>
Töötus tõuseb ja nõudlus väheneb. Ka sotsiaalpoliitikas peavad kajastuma Euroopa kodanike mureküsimused ja sellega tuleb tegeleda rohkem, kui praegu teadaolevatest soovitustest välja lugeda võib.
<SPEAKER ID="245" NAME="Alessandro Battilocchio  " AFFILIATION="PSE">
kirjalikult. - (IT) Lääne-Balkani piirkond on aastaid olnud koht, kus toimuvad Euroopa barbaarseimad veretööd. ELi liikmeks saamise väljavaade on praeguses olukorras peamine stabiilsuse ja reformi tagatis.
<P>
Mõningast edasiminekut on ikka veel vaja: peame meeles pidama, et naabrus- ja koostööpoliitika on alus piirkonna liikumisele ELi liikmeks saamise suunas ning et Lääne-Balkani piirkonnas on veel vaja lahendada teatud kahepoolsed küsimused eri riikide (ühenduse riikide ja ühenduseväliste riikide) vahel.
<P>
Aga ELi mõju ja selle võime tegutseda vahendajana, toetades Balkani maades toimuvaid reforme, võimaldab neil riikidel täita täielikult Kopenhaageni kriteeriumid ja ühineda ELiga selle täieõiguslike liikmetena.
<P>
Üha suureneva lõimumise toetamiseks (peamiselt noorte vahel), on meie kohustus toetada ELis Lääne-Balkanist pärit tudengite ja teadurite rahastamise ja õppestipendiumide arvu suurendamist programmi Erasmus Mundus raames. See mitte ainult ei ole veel üks haridusvõimalus paljudele noortele, vaid võimaldab neil saada ELis isiklikult tuttavaks teiste omavanustega, et nad tunneksid end Euroopa täieõiguslike kodanikena, kellel on igal oma identiteet, aga kes on ühinenud mitmekesisuses.
<SPEAKER ID="246" NAME="Koenraad Dillen  " LANGUAGE="NL">
Kokkuvõttes on see resolutsioon koostatud tasakaalukalt. Sellegipoolest hääletasin selle vastu, sest poolthääl viitaks sellele, et ma toetan Lissaboni lepingut ja kõikide Lääne-Balkani riikide liitumist. Nii meie partei kui ka absoluutne eurooplaste enamus on Lissaboni lepingu ja uute liitumiste vastu, kui neile antaks võimalus hääletada. Euroopa Parlament võib ju Euroopa kodanike soove ja kaebamist eirata, aga kindlasti mitte mina.
<SPEAKER ID="247" NAME="Maria Eleni Koppa  " AFFILIATION="PSE">
kirjalikult. - (EL) Euroopa Parlamendi fraktsioon PASOK hääletas Lääne-Balkani raporti poolt, sest see on oluline raport, kuna rõhutab selgelt Balkani maade Euroopa-väljavaateid, mis on PASOKi tavaseisukoht. Ent samas märgime, et kahepoolsetele erimeelsustele lahenduse leidmine toimub heanaaberlike suhete raames ning peab olema ühinemisläbirääkimiste alustamise ja toimumise eeltingimus.
<SPEAKER ID="248" NAME="Frank Vanhecke  " LANGUAGE="NL">
Kaks olulist põhjust ei lubanud mul seda resolutsiooni toetada. Esiteks arvan, et laienemisele tuleb täielik keeld panna, välja arvatud Horvaatia puhul. Kõigepealt peame ELi 25 või 26 praegust liikmesriiki õigel teel hoidma ja nad tulemuslikult toimima panema. Edasiste laienemiste ja ebademokraatlikult tekkinud Lissaboni lepingu tagantkiirustamine ei ole mingil juhul õige tee edasiliikumiseks. Pole kahtlust, et tulevased Euroopa Parlamendi valimised näitavad taas kord valijate laialdast apaatiat Euroopa küsimuste suhtes. Aga mida me ootame, kui valijad näevad, et nende arvamusi ikkagi ei arvestata?
<SPEAKER ID="250" NAME="Koenraad Dillen  " LANGUAGE="NL">
Hääletasin raporti vastu. Lõik, kus on kirjas, et Euroopaga liitumine on kogu Lääne-Balkani maade elanikkonna huvides, ning kus avaldatakse kahetsust, et Bosnia ja Hertsegoviina poliitikud väidavad, et nende eesmärk on ELiga liitumine, lühinägelikel ja natsionalistlikel motiividel, näitab, et poolthääl sellele resolutsioonile oleks olnud poolthääl Bosnia liitumisele ELiga.
<P>
Kuna olen arvamusel, et Euroopal on hädasti vaja lõpetada laienemine, hääletasin selle resolutsiooni vastu.
<SPEAKER ID="251" NAME="Erik Meijer  " AFFILIATION="GUE/NGL">
kirjalikult. - (NL) Bosnias ja Hertsegoviinas elab peamiselt kolm rahvust, kes keegi ei moodusta riigis enamust. Osal neist on tugevad sidemed Serbiaga, teistel Horvaatiaga ja kolmas rühm sooviks rõhutada nende enda - bosnia - identiteeti. Õigupoolest on see taskuformaadis Jugoslaavia - föderatsioon, kus erinevatel rahvustel on valik kas elada rahumeelselt koos või sõdida seesmiste territoriaalsete konfliktide pärast.
<P>
Et Jugoslaavia 1992. aastal lagunes, on püütud Bosniast ja Hertsegoviinast teha ühtset riiki, aga edutult. Arvan, et see ei ole võimalik ei lähemas ega kaugemas tulevikus. Kolme rahvuse ja nende poliitiliste juhtide kokkulepe toimiva valitsemise üle on võimalik ainult siis, kui keegi ei tunne end teistest ega välismaailmast ohustatud.
<P>
Kompromiss on võimalik ainult siis, kui ELi kõrge esindaja ja võõrväed on sellest riigist lahkunud. Seniks jääb stagnatsiooniperiood kestma. Sellepärast ei ole ma nõus selle riigi kohta kavandatud resolutsiooniga, mis võib viia vaid protektoraadi seisuse ja järelikult stagnatsiooni jätkumiseni.
<SPEAKER ID="253" NAME="Glyn Ford  " AFFILIATION="PSE">
kirjalikult. - Toetasin Beeri raportit tuumarelva leviku tõkestamise kohta, sealhulgas muudatusettepanekuid 5 ja 8, milles kutsuti Euroopat üles saama tuumarelvavabaks alaks, sest pooldan tuumarelvadest vabanemist. Kiidan president Obama sellesisulise algatuse heaks. Ent Ameerika Ühendriigid ja teised ei usu endiselt Iisraeli massiivset tuumarelvavõimekust, mis on aluseks Iraani soovile saada tuumariigiks.
<P>
Teiseks ei ole maailmas suurim levitaja olnud varem mitte Phjongjang, vaid Pakistan. A. Q. Khan ja Pakistani juhid, kes on oletatavasti lääneriikide liitlased, on teinud meie maailma ohtlikumaks muutmisel enam kui ükskõik milline nn probleemne riik või kogu kurjusetelg kokku.
<SPEAKER ID="254" NAME="Richard Howitt  " AFFILIATION="PSE">
kirjalikult. - Leiboristidest parlamendiliikmed toetavad võetud desarmeerimiskohustusi ja ülemaailmse tuumarelvade leviku tõkestamise ja desarmeerimise nurgakivi - tuumarelvade leviku tõkestamise lepingu - VI artiklis sätestatud kohustusi. Leiboristidest parlamendiliikmed tahavad maailma, kus ei ole tuumarelva vaja.
<P>
Kuigi me peame tuumarelvade konventsiooni ettepanekut õigeks, kardab Britannia, et me ei julge nüüd tuumarelvade leviku tõkestamise lepingult tähelepanu kõrvale juhtida ega seda õõnestada, kiites nii agaralt heaks Euroopa Parlamendi resolutsiooni, millega uuesti sõnastada meie kui parlamendi toetus sellele lepingule. Tervitame rõõmuga president Obama ja peaminister Gordon Browni hiljutisi tuumarelvade vähendamise üleskutseid ning leiboristidest parlamendiliikmed toetavad jätkuvalt tugevalt kõiki samme tuumarelvavarude vähendamiseks ja leviku tõkestamiseks ning peame endiselt kõiki riike vastutavateks oma kohustuste eest, mis on sätestatud tuumarelvade tõkestamise lepingus.
<SPEAKER ID="255" NAME="Alexandru Nazare  " LANGUAGE="RO">
Meie õigustatud sooviga, et maailm ja Euroopa oleksid tuumarelvavabad, peaksid koos käima tõendid selle kohta, et saadakse vastutustundlikult ja küpselt aru meid ümbritsevast reaalsusest. On selge, et suurimad ohud tulevad kahest suunast: mitte kellegi ees vastutavate ebademokraatlike režiimide käes olevatest tuumarelvadest ja tsiviilotstarbeliste tuumaressursside vastutustundetust kasutamisest. Tuumarelvade leviku tõkestamise leping on õige raamistik, milles me nende probleemidega tegelenud oleme ja mille peale saame endiselt midagi luua.
<P>
Hääletasin proua Beeri raporti poolt ja tahaksin rõhutada, et dokument on oluline just selge vajaduse tõttu suurendada tuumaenergia kasutamist tsiviilotstarbel. Teame hästi energiasõltumatuse puudumisest tingitud probleeme. Samamoodi teame tuumaenergia kui puhta energia panust üleilmse soojenemise vastasesse võitlusesse. Tänapäeval on tuumaenergia ainus võimalus suures koguses puhta energia saamiseks. Loodan, et me saame selle ohutu kasutamise raamistiku, et rahuldada arenevate majanduste ja Euroopa kodanike vajadusi.
<SPEAKER ID="256" NAME="Geoffrey Van Orden  " AFFILIATION="PPE-DE">
kirjalikult. - Konservatiivid on pidevalt propageerinud karmi tuumarelvade leviku tõkestamise režiimi ja mitmepoolset lähenemist tuumarelvade vähendamisele, olles vastu kõigile ettepanekutele, mille eesmärk on ühepoolne tuumarelvade desarmeerimine. Toetame uut püüet parandada tuumarelva leviku tõkestamise lepingut, kaasa arvatud Julgeolekunõukogu resolutsiooni kaotada olemasoleva õigusliku raamistiku augud. Ent me ei ole nõus vihjega, et EL peaks välja vahetama liikmesriigid, kes on selle protsessi põhitegijad. Tuumarelv on ainult kahel ELi liikmel ja veel neli osalevad NATO tuumarelvajagamises. Me ei toeta ettepanekut, et Ühendkuningriik peaks lõhustuva materjali tootmise rajatised sulgema. Samuti on raportis pööratud liiga vähe tähelepanu terroristide ja pahatahtlike riikide poolt tuumarelvade levitamise ohule vastupidiselt relvade säilitamisele või väljavahetamisele olemasoleva viie tuumariigi poolt. Mitmed muudatusettepanekud oleks raporti oluliselt halvemaks muutnud, sealhulgas ettepanek, et EL peaks saama tuumarelvavabaks alaks. Arvestades, et raportis on palju, mida me toetame, jäi Briti konservatiivide delegatsioon neil põhjustel erapooletuks.
<SPEAKER ID="258" NAME="Alessandro Battilocchio  " AFFILIATION="PSE">
kirjalikult. - (IT) Õiguskomisjon.
<P>
Tänan teid, proua juhataja. Hääletan Frassoni raporti poolt, mis tuletab meile meelde Euroopa Parlamendi, riikide parlamentide ja riikide kohtute olulist rolli, mida nad peavad täitma ühenduse õiguse kohaldamisel.
<P>
Olen nõus, et peame komisjonile meelde tuletama võimalust, et oleks süsteem, mis näitaks kodanikele selgelt erinevate õiguskaitsevahendite kasutamise võimalusi. See süsteem võiks olla ELi ühisportaal või üks online-teabekoht, mis annaks kodanikele abi.
<P>
Kodanikele peaks olema läbipaistvus samasugune kui siis, kui nad esitavad asutamislepingu alusel ametliku kaebuse või kasutavad petitsiooniõigust; seetõttu tuleb petitsioonikomisjonile avaldada selget teavet rikkumismentluste edenemise kohta, mis on samuti petitsioonide puhul olulised. Esitajad tuleb täiel määral nende kaebuste menetlemise kuluga iga eelmääratletud tähtaja möödumisel kursis hoida.
<P>
Tuleb koostada kokkuvõtted ja teha need avalikkusele ühest kohast kättesaadavaks. Lisaks ei tohiks need kokkuvõtted õigusloomeprotsessi lõpuleviimisel kaduda, sest just siis muutuvad need avalikkusele ja ettevõtetele veelgi olulisemaks.

<CHAPTER ID="021">
2009. aasta eelarve: Euroopa Parlamendi esialgne eelarvestus (arutelu) 
<SPEAKER ID="077" NAME="Juhataja">
Järgmine punkt on eelarvekomisjoni nimel härra Lewandovski koostatud raport 2009. majandusaasta parlamendi tulu-kulu eelarvestuse kohta..
<SPEAKER ID="078" NAME="Janusz Lewandowski">
raportöör. - (PL) Härra juhataja, hinnates Euroopa Parlamendi 2009. finantsaastaks prognoositud tulusid-kulusid, oleme arvesse võtnud erilisi asjaolusid ning väljakutseid, mis meid tuleval aastal ees ootavad. Me kõik siin nõustume, millised need väljakutsed on: parlamenti on vaja kohandada Lissaboni lepingu oodatava jõustumise järgselt suurenevate volitustega, kätte on jõudmas valimised, mille kampaaniaid tuleb rahastada, tuleb vastu võtta uued eeskirjad Euroopa Parlamendi liikmete tasude kohta, ning -lubage loota- läbipaistvad eeskirjad, parlamendi assistentide värbamise ja töötasude kohta.
<P>
Mitte kõiki selle aasta väljakutseid ei ole kukuprognoosis koguseliselt väljendatud ning arvesse võetud. Ebakindlatel juhtudel saame ilmselgelt kasutada eelarvereservi, ning just seda arutasime parlamendi juhatusega toimunud kohtumisel, mida me oma eelarvežargoonis kutsume "eelleppe" saavutamise kohtumiseks. Mul hea meel teile öelda, et õhkkond kohtumisel oli hea mingi paljud meie ettepanekud võeti vastu. Märkimisväärne on, et eelarvestusse lülitati 65 uut plaanitavat ametikohta, ning veidi raha jäeti reservi. Lisaks loodi "Lissaboni reserv”, et võtta arvesse ajutise töörühma leidusid, kes hindab praegu Lissaboni lepingu mõju parlamendi uutele vajadustele. Eelarvekomisjon võttis arvesse fraktsioonide taotlusi ning tunnustas vajadust suurendada tugipersonal, ent eelarvedistsipliini põhimõtete kohaselt peab uute ametikohtade rajamisele eelistama vanade lepingute pikendamist.
<P>
Mis puutub ehitistesse ning ehituspoliitikasse, ootame mais pikaajalise strateegia esitamist, eriti seda, kas summad, mis on selleks ajaks reservis ette nähtud ja asuvad seal koos selle aasta kasutamata vahenditega, on arvessevõetavad. Leidsime eelarvest 3,4 miljonit euro suuruse assigneeringu, mis oli ette nähtud asbesti eemaldamiseks SDMi hoonest Strasbourgis. Nähes üpris ebasoosivat kajastust, mis ümbritseb konflikti Strasbourgi munitsipaalvõimudega, ning arvestades küsimuse tundlikkust, vajab küsimus kindlasti selgitamist ning on vaja teha teatavaid muudatusettepanekuid. Näiteks taotleda reservist raha, et katta vajalikud meetmed. Ma ei hakka siin sügavamalt lahkama teisi küsimusi, sealhulgas rasket rahalist koormust, mida kujutab näiteks parlamendi külaliskeskuse arvutiseerimine ning lisateenused Euroopa Parlamendi liikmetele. Rõhutamist väärib vaid asjaolu, et me moodustame ikka veel vähem kui 20% Euroopa institutsioonide halduskuludest. See 20% ei ole eesmärk omaette, vaid tundlik lävi, mille oleme iseenda suhtes kehtestanud, mis tõstab meie usaldusväärsust, kui kutsume teisi institutsioone eelarvedistsipliinist kinni pidama. Ma loodan, et kuluprognoos vastab lõpuks parlamendi lõplikule eelarvele. Loodan, et säilitame usaldava õhkkonna, mis on märkimisväärsel määral peasekretäri Rømeri suur isiklik saavutus. Homne hääletamine peaks kulgema sujuvalt, kuna esitatud on vaid neli muudatusettepanekut.
<P>
Lõpuks tahaksin ma tänada kõiki neid, kes on aidanud sellel pilootmenetlusel, mis arvati olevat väga probleemiderikas, seni väga sujuvalt kulgeda. Ma loodan, et see läheb ka nii edasi kuni parlamendi lõpliku eelarve kinnitamiseni.
<SPEAKER ID="079" NAME="Reimer Böge">
fraktsiooni PPE-DE nimel - (DE) Härra juhataja, daamid ja härrad, tõsiasi, et Lewandowski raporti kohta on esitatud vaid neli muudatusettepanekut, on selge tõestus raportööri silmapaistvast eeltööst ning tema suurtest pingutustest saavutada eri fraktsioonidega ühine arusaam. Võib-olla demonstreerib see ka nii-öelda pilootprotsessi eesmärki, ehk et selle raames loodame sel aastal astuda esimese sammu juhatuse ja eelarvekomisjoni eduka koostöö suunas, mis põhineb vastutuse jagunemisel ja millele eelnevad väga intensiivsed arutelud nii juhatuse kui ka parlamendi haldusosakonnaga, et kaotada vääritimõistmine ning koguni möödarääkimised, mida me oleme sageli kogenud. Üle kõige peame saama asjadest ühtmoodi aru.
<P>
Lisaks on oluline, eriti ajal, mil arutluse all on reformilepingu rakendamine, taas rõhutada, et parlament jääb kindlalt truuks eelarvedistsipliinile ning ei ületa 20% läve rubriigis nr 5 niikaua, kui senine olukord jätkub.
<P>
Samuti on oluline taas rõhutada, et kui juhatus otsustab ise, nagu see just juhtus, kirjendada eelarvereservi assigneeringuid teatavate uute ametikohtade tarbeks ning ei tee siin-seal vaid paari halduslikku ettepanekut, vaid lülitub üksikasjalikumasse ja sisulisse arutellu selle kohta, milles üks eelarve täpselt seisneb, siis see on praktiliselt kultuurirevolutsioon, või vähemalt uus algus. See hõlbustab ka eelarvekomisjoni tööd ning muudab juhatuse ja eelarvekomisjoni vahelise koostöö sujuvamaks.
<P>
Esimesel lugemisel peame me otse loomulikult arutama palju detailsemal määral vahendite ümberpaigutamist komisjonide ja fraktsioonide toetamiseks, et saaksime edukalt täita reformilepingus ette nähtud ülesandeid.
<P>
Et väljendada ennast väga selgelt, et ma loodan, et juhatus võtab nii täiskogu otsuste kui ka juhatuse ning meie vaheliste eelkõneluste põhjal sel nädalal, kas siis täna või kolmapäeval, tõepoolest vastu hädavajalikud otsused assistentide režiimi, staatuse ja teiste oluliste küsimuste kohta. Nendes küsimustes on olnud selgeid täiskogu otsuseid ning juhatus peab neid ainult täitma, et tulla üksmeelselt vastu sisemisele ning avalikule arutelule.
<SPEAKER ID="080" NAME="Thijs Berman">
fraktsiooni PSE nimel - (NL) Kui pikalt nii võib, et vähemasti üks kümnendik Euroopa Parlamendi liikme assistentidest töötab siin ilma igasuguse sotsiaalkindlustuskaitseta, siinses eri lepingute rägastikus, mis on täiesti ebaselge ning annab alust kahtlustada pettusi?
<P>
Iga kord, kui sotsiaaldemokraadid Euroopa Parlamendis üritavad anda parlamendiliikme abilisele korralikku lepingut koos kõigi tavapäraste sotsiaaltagatistega, siis Euroopa Rahvapartei (Kristlike Demokraatide) ja Euroopa Demokraatide fraktsioon seisavad assistentidele sellise staatuse andmise vastu. Sõna "staatus” on tõesti tabu Euroopa Rahvapartei ja Euroopa Demokraatide fraktsiooni jaoks. Nüüd asendati sõna "staatus" sõnaga "režiim". See pole lihtsalt sõnamäng. See parlament peaks olema eeskujuks oma töötingimustega, aga on lootusetult maas sellest, mis on pikalt olnud tavalised standardid. Ilma ühetaolise staatuseta ei saa meie kolleegid eales seda kaitset, millele neil on igasugune õigus.
<P>
See üks punkt, staatus assistentidele, on seetõttu oluline, ning muudatusettepanek, mille eesmärk on see kõrvale jätta, oleks plekk muidu suurepärasele härra Lewandowski raportile. Ma nõustun tema ja härra Böge kommentaaridega. Eelarve püsib ikka veel piirides, vaatamata parlamendi suurematele volitustele uue aluslepingu järgi. Kindlasti on vaja rohkem selgust, esmalt muidugi personali ametissenimetamise ning teisalt Euroopa Parlamendi hoonetest asbesti eemaldamise osas. Selgus nendes küsimustes peab olema esmanõue, kui meil summasid, mida me selleks reservi tahame paigutada, reaalselt kasutama hakatakse.
<SPEAKER ID="081" NAME="Anne E. Jensen" LANGUAGE="DA">
Härra juhataja, parlamendi eelarvet ei võeta vastu enne oktoobrit, aga härra Lewandowski raportiga oleme me põhimõtteliselt toetamas 2009. aastaks juhatuse poolt aprillis vastu võetud eelarvestust ning eriti dialoogi eelarvestuse üksikasjade osas, mis viiakse sel aastal pilootprojektina läbi. Arvan, et esimesed kogemused näitavad, et dialoog on kasulik. See tähendab, et eelarve vaadatakse üksikasjalikult uuesti läbi nende poolt, kes poliitiliselt vastutavad ning et asjasse on nõuetekohaselt kaasatud eelarvekomisjon. See on hea. Dialoog on keskendunud väga tugevalt personalivajadustele, mis tulenevad parlamendi uute ülesannetega Lissaboni lepingu alusel. Mitte vähem tähtis on tagada, et vajadused rahuldatakse läbi võimalike ümberpaigutuste enne, kui me hakkama personali arvu kasvatama. Oleme näinud väga suurt personali hulga kasvu pärast Euroopa Liidu laienemist ning meil on nüüdseks vaja hingamisaega, enne kui vaatame hoolikalt läbi personalivajadused.
<P>
Oleme lisaks nõustunud koostama enne selle kuu lõppu pikaajalise strateegiakava hoonete ning nende hooldamise kohta. Taaskord, on vajalik kaaluda valdkondlikku tulevikupoliitikat. Asbestiküsimus näitab, et asi on kinni üksikasjades. Me oleme väga üllatunud, et kõrvale on pandud vahendeid SDMi puhastamiseks asbestist, kuna kui parlament hoone ostis, öeldi meile, et selles ei ole asbesti! Euroopa Demokraatide ja Liberaalide Liidu fraktsioon toetab seepärast ettepanekut, mille esitas Euroopa Parlamendi sotsialistide fraktsioon, panna raha reservi.
<P>
Viimaks sooviksin rõhutada vajadust võtta assistentide jaoks vastu režiim, nagu sai arutatud parlamendi peasekretäri Harald Rømeriga. Seekord see ei saa valesti minna, me peame selles küsimuses selgusele jõudma.
<SPEAKER ID="082" NAME="Wiesław Stefan Kuc">
fraktsiooni UEN nimel - (PL) Härra juhataja, Euroopa Parlamendi resolutsiooni ettepanek 2009. aasta eelarvestuse kohta, mille esitas härra Lewandowski koos esialgse eelarveprojektiga, märgib suurt saavutust parlamendi selle aasta ülesannete (mis tulenevad Lissaboni lepingu jõustumisest, Euroopa Parlamendi valimistest, parlamendiliikmete uuest staatusest, ehituspoliitikast, parlamendiliikmetele pakutavate teenuste parandamisest, energiasäästmisest ja nii edasi) kombineerimises kulude kokkuhoiuga. Alati on öeldud Euroopa Liidu eelarve kui terviku kohta, et ei saa teha enamat vähema raha eest, on nüüd osutunud võimalikuks. Härra Lendowski ja meie kõigi teadmised ja tohutu kogemus ning suurepärane koostöö juhatusega on kandnud imelisi vilju. Minu fraktsioon hääletab resolutsiooni ettepaneku poolt.
<SPEAKER ID="083" NAME="Gerard Batten">
fraktsiooni IND/DEM nimel - Härra juhataja, 21. aprillil võttis juhatus vastu esialgse eelarvestuse projekti, kogumahus 1,5 miljardit eurot, mis kulub Euroopa Parlamendi peale. 2009. aasta näeb Lissaboni lepingu mõju - kui liikmesriigid lepingu tõepoolest ratifitseerivad.
<P>
Meile öeldi, et Lissaboni leping - teise nimega ka Euroopa põhiseadus - oli lihtsalt puhastusharjutus, mis peaks lihtsustama parlamendi tööd. Ent lepingust tulenevad lisakulud nõuavad 2 miljonit eurot ametnike peale, kes tööle võetakse ning ainuüksi parlamendis luuakse 65 uut ametikohta, et fraktsioonidele lepingut selgitada. See kõik on heaks kiidetud enne aluslepingu ratifitseerimist Suurbritannias ning enne kui Iirimaa inimesed on saanud referendumil oma sõna öelda.
<P>
Otse loomulikult on parlament juba otsustanud eirata Iiri rahva otsust, kui nad ütlevad "ei" ja selleks, et julgustada Iirimaad ütlema "jah"., on Euroopa Liit lubanud Iirimaale täiendavaid rahalisi vahendeid summas 332 miljonit eurot. Loodame, et iirlased ei loovuta enda vabadust nii tühise summa eest. Ent nagu kuulus inglane, Ken Dodd, kunagi mainis, siis igal pilvel on hõbedane serv pluss käibemaks.
<P>
Raportis märgitakse, et külastuskeskus vajab lisaraha. Mina olen alati arvanud, et mida rohkem inimesi parlamenti tuleb ja seda suurt jutumulinat ja õigusaktide konveiermeetodil vastuvõtmist näeb, seda rohkem pöörduvad nad parlamendi vastu.
<P>
Kui iga Euroopa kodanik näeks kaootilist ja sümboolset viisi, kuidas selles parlamendis õigusakte hääletatakse, siis oleks selline partei nagu Suurbritannia Sõltumatu Partei igas Euroopa Liidu liikmesriigis. See oleks vähemasti hästi kulutatud raha.
<SPEAKER ID="084" NAME="Margaritis Schinas" AFFILIATION="PPE-DE">
(EL) Härra juhataja, arvan, et me oleme teinud väga hea alguse parlamendi 2009. aasta eelarvele. See on reaalne ning poliitiliselt nutikas algus, sest ei tohi unustada, et 2009. aasta on valimiste aasta.
<P>
Ma arvan, et plaan, mida me täna arutame, omab kolme plusspunkti, mis lubavad meil rääkida heast algusest.
<P>
Esimene on distsipliin. Vastupidiselt sellele, mida me kuuleme euroskeptikutelt, on see kolmas järjestikune aasta, mil me oleme hoidnud Euroopa Parlamenti allpool 20% halduskulu lävendit. Parlament on kummutanud äärmuslikud Euroopa vaated tänu distsiplineeritud ning mõistuspärasel viisil toimimisele.
<P>
Teiseks, inimressurss kajastab esimest korda meie kasvanud vajadust seoses kaasotsustamismenetlusega uue aluslepingu tingimustel. Meil on organisatsiooniline struktuur, mis on läbipaistev ja selgepiiriline.
<P>
Kolmas positiivne aspekt on ehitiste poliitika. Ma arvan, et me peaks selles osas helded olema. Kui asi jõuab asbesti eemaldamiseni, siis me ei saa hoida kokku turvalisuse arvelt, see on hindamatu. Me peame seetõttu olema helded ning tegutsema targalt. Igaüks meist siin, samamoodi nagu ka meie kolleegid riigiteenistujad peavad töötama keskkonnas, kus tervis ja turvalisus töökohas on tagatud.
<P>
Otse loomulikult on see kõigest algus, me ei ole veel valmis ning esimene lugemine toimub sügisel. Ma arvan, et suurepärane koostöö eelarvekomisjoni ja presidentuuri vahel nendes küsimustes peaks jätkuma. Me eeldame, et presidentuur püsib meiega otsekontaktis, et anda eelolevatele esimese ja teise lugemise etappidele väga tugeva aluse.
<SPEAKER ID="085" NAME="Vladimír Maňka" AFFILIATION="PSE">
(SK) Ma sooviksin tänada raportööri selle suurepärase raporti puhul. See eelarve on eriline seetõttu, et see peab võtma arvesse mitut uut reaalsust: Lissaboni lepingu ratifitseerimine, Euroopa Parlamendi valimised ning Euroopa Parlamendi liikmete uus põhimäärus, ma usun, et ka assistentidele. Siiski, me peame ka kaaluma ning kehtestama tõhusad parameetrid kinnisvarapoliitika tarbeks, sealhulgas hooldus- ja keskkonnakaitse kulud. Selleks et teha õigeid otsuseid, on meil vaja selles valdkonnas pikaajalist strateegiat, mille me peame suutma hinnata nii ruttu kui juba järgmisel kuul.
<P>
Meie peamine ülesanne on valmistada ette head õigusaktid. Välja pakutud teadmiste haldamise süsteem, suulise ning kirjaliku tõlke teenused ning raamatukogu analüütilised teenused tagavad parema teenuskvaliteedi ning hoiavad vahendeid kokku. See on järjekordne põhjus, miks meile peaksid saadaval olema kõik vajalikud analüüsid enne esimest lugemist eelarve teemal, nii et me saaksime tõestada oma kodanikele, et me kasutame nende raha vastutaval viisil.
<SPEAKER ID="086" NAME="Jan Mulder" AFFILIATION="ALDE">
(NL) Nii nagu ka paljud teised inimesed, arvan ka mina, et Euroopa Parlamendi liikmete assistendid peaksid nii kiiresti kui võimalik saama staatuse. See säästaks meid tulevikus suurest hulgast hädadest.
<P>
Ma sooviksin öelda pisut ehitiste kohta. Kui me ostsime mõned aastad tagasi Strasbourgis mitmeid ehitisi, siis see, kas nad sisaldasid asbesti, oli meie jaoks väga oluline. Eksperdikontroll viidi läbi ning see paljastas, et hoonetes oli asbesti, nagu enamikel sel ajal ehitatud hoonetes, aga see polnud mitte mingil määral ohtlik. Me ostsime hooned sellel alusel. Ei antud kordagi soovitust, et me peaksime asbesti eemaldama esimesel võimalusel.
<P>
Seega arvan, et haldustalitus on valel teel, kui nõuab kulude ettenägemist nüüd, kuna asbest on tingimata vaja eemaldada, sest selle peab kinni maksma Strasbourgi linnavalitsus. Kuigi selles osas on suur ebaselgus, ei usu ma, et me peame hakkama hoonetest asbesti eemaldama parlamendi kulul. Me peame selgitama asjaolu kõigepealt Strasbourgi linnavalitsusega, kuna just nemad peaksid selle eest maksma.
<SPEAKER ID="087" NAME="Zbigniew Krzysztof Kuźmiuk" AFFILIATION="UEN">
Härra juhataja, ma sooviksin tuua välja kolm punkti.
<P>
Esmalt, kui Lissaboni lepingu ratifitseerivad kõik liikmesriigid, on 2009. aasta esimene, mil parlament töötab selle aluslepingu alusel. Euroopa Parlament ei saa mitte ainult suuremaid volitusi, vaid see on kohustatud ka konsulteerima liikmesriikide parlamentidega väljapakutud õigusaktide teemal. See kindlasti tähendab märkimisväärset tegevuskulude kasvu, kuna tööle tuleks võtta rohkem personali ning rohkem kulub eksperdiarvamuste ja -nõuannete jne peale.
<P>
Teiseks, aastal 2009 toimuvad järjekordsed parlamendivalimised ning kehtestatakse Euroopa Parlamendi liikme uus põhimäärus, mis kahtlemata nõuab parlamendilt märkimisväärseid kulutusi.
<P>
Kolmandaks ja viimasena, eksperdid hindavad, et keskmine aastane inflatsioonimäär Euroopa Liidus on 2009. aastal umbes 4%, mille tulemusena suurenevad parlamendi halduskulud üsna olulisel määral.
<P>
Ma usun, et kõiki neid tegureid võetakse arvesse, kui valmistatakse ette Euroopa Parlamendi lõplikku eelarvet.
<SPEAKER ID="088" NAME="Valdis Dombrovskis" AFFILIATION="PPE-DE">
(LV) Härra juhataja, daamid ja härrad, vaadates Euroopa Parlamendi 2009. aasta eelarvestust, tahaksin ma kõigepealt õnnitleda raportööri selle eest, et tema põhjalik lähenemine eelarvekuludele on osutunud sobivaks ning et Euroopa Parlamendi kogukulud ei ületa rohkem 20% Euroopa Liidu halduskuludest kokku. Seega, vaatamata Euroopa Parlamendis 2009. aastal oodatavatele muudatustele, mis on seotud Lissaboni lepinguga ja mis hõlmab õigusloometöö kasvu, muudatust Euroopa Parlamendi liikmete palgasüsteemis ning ka avalikkuse teavitamise kampaaniat seoses Euroopa Parlamendi valimistega, jäävad kogukulud ikkagi kehtestatud piiridesse. 2009. aasta eelarve kontekstis peaksime me ka õigesti hindama erinevatest ambitsioonikatest projektidest tuleneva kasu. Esiteks on olnud juttu Euroopa Parlamendi veebitelevisiooni projektist. Selleks, et hinnata selle ja paljude sarnaste projektide kasulikkust, peaksime me kokku koguma andmed Euroopa Parlamendi veebitelevisiooni populaarsusest ning leidma, kui paljud vaatajaid on mitmemiljoniline investeering haaranud. Järgides parlamendi kommunikatsioonipoliitikat ja eesootavat avalikkuse teavitamise kampaaniat, tuleks keskenduda detsentraliseeritud suhtlemisele läbi parlamendi infobüroode liikmesriikides. Suhtlemine eri liikmesriikide kodanikega on niiviisi palju efektiivsem, kui ta oleks tsentraliseerituna. Tänan tähelepanu eest.
<SPEAKER ID="089" NAME="Brigitte Douay" AFFILIATION="PSE">
(FR) Härra juhataja, taaskord selles eelarvega seotud arutelus peaksid suurimad tänud minema härra Lewandowskile väga hästi tasakaalustatud raporti eest. Ning taaskord ma tahan teile meelde tuletada, et aasta 2009 on Euroopa demokraatiale väga oluline, sest kuna tulemas on nii uues koosseisus parlament kui ka komisjon, on see võtmeaasta meie institutsioonide suhtlemises avalikkusega.
<P>
Siiski, selleks et avalikkus tunneks ennast Euroopa küsimustes huvitatuna ja kaasarääkivana ning et suur hulk inimesi läheks hääletama, peab eri Euroopa Liidu institutsioonide kommunikatsioonimeetod olema ühtne ja selge. Seda silmas pidades ning suurema tulemuslikkuse huvides on kolme põhiinstitutsiooni, mis on kommunikatsiooniga seotud, lähedane koostöö - kas otseselt või detsentraliseeritud alusel läbi liikmesriikides asuvate esinduste - ülima tähtsusega ajal, mil valimised on kõigest aasta kaugusel.
<P>
Sellised on mõtted härra Lewandowski raporti kohta tehtud muudatusettepaneku 2 taga, mille minu fraktsioon esitas. Meie eesmärk on olla kodanikusõbralikum ning see on tõeline mure meile kõigile siin täiskogus.
<SPEAKER ID="090" NAME="Ville Itälä" AFFILIATION="PPE-DE">
(FI) Härra juhataja, ma sooviksin tänada raportööri härra Lewandowskit suurepärase töö puhul ning sooviksin tõmmata tähelepanu mõnele punktile.
<P>
Kõigepealt sooviksin öelda pisut assistentide režiimi kohta. Ma olen selle poolt, mida raportöör on välja pakkunud. Ta väidab siin, et see on oluline küsimus ning selle peab lõplikult lahendama raporti tulemusena.
<P>
Nüüd tahaksin käsitleda asbesti probleemi, mida siin on arutatud. Enne kui võimaldatakse üldse mingisugust rahastamist, peab välja selgitama, kes on vastutav ning kui suur summa on vajalik. Peab olema ka selge plaan, kuidas jätkata. On üsna loomulik, et me ei saa töötada hoones, kust me uskumatuna näivalt leiame asbesti pärast seda, kui me oleme hoone ostnud.
<P>
Tahaksin ka tõmmata tähelepanu tõsiasjale, et pikalt on juttu olnud EMASist, kuigi selle seonduvalt ei ole ühtegi selget plaani. Ma loodan ka, et enamik parlamendist on selgelt otsustanud, et haldustalitus peaks tegema ettepaneku, et me peaks investeerima parlamendis keskkonnasõbralikemasse sõidukitesse, mida parlamendis igapäevaselt kasutatakse ent ka selle kohta pole plaani.
<SPEAKER ID="091" NAME="Esko Seppänen" AFFILIATION="GUE/NGL">
(FI) Härra juhataja, ma põhimõtteliselt nõustun härra Lewandowski raportiga, ent me jääme hääletusel erapooletuks, kuna parlamendi eelarvet ei võeta hääletusele enne selle lõplikku versiooni sügisel ning parlamendi esialgne eelarveprojekt ei rahulda meid. Meie kogemus näitab, et sügiseks on kõik palju selgem ning me ei aa praegu võtta seisukohta lõpliku sõnastuse kohta, mis saab valmis alles sügiseks.
<P>
Positiivsel noodil sooviksin tähelepanu juhtida peasekretär Rømeri tehtud avaldusele, milles ta ütles, et reisikulud järgmise parlamendi ametiaja jooksul hüvitatakse täies mahus tegelike kulutuste põhjal ning et ühtegi vahepealset ega tähtajalist lahendust ei rakendata.
<P>
Ma nõustun härra Mulderi kriitikaga Strasbourgi ehitiste programmi suhtes: meie arvates oleks tüssamine, kui me peaks asbesti tõttu renoveerimise läbi viima.
<SPEAKER ID="092" NAME="Janusz Lewandowski">
raportöör. - (PL) Härra juhataja, esiteks, läbipaistvus eeskirjades, mille alusel makstakse palka parlamendi assistentidele ning mida me üritame paika panna, ei tohiks olla küsimus, mis paneb poliitilised fraktsioonid omavahel tingima ja tülitsema. See on parlamendi kui terviku ühine eesmärk. Teiseks, meie ning juhatuse vaheline oleks seda usalduslikum, mida sagedaminit ning põhjalikumalt teavitatakse meid ette meetmetest, mis toovad kaasa mõju eelarvele. Kolmandaks, meie töö seoses eelarvega on valmistada ette kõige tõenäolisem prognoos tulevaks aastaks. Seal, kus on ebaselgusi, on vastus eelarvereservis ning see kehtib ka Lissaboni lepingu ja selle mõju ebaselguse kohta.
<SPEAKER ID="093" NAME="Juhataja">
Arutelu on lõppenud.
<P>
Hääletamine toimub homme, 20. mail 2008.
<P>
Kirjalikud avaldused (kodukorra artikkel 142)
<SPEAKER ID="094" NAME="Nathalie Griesbeck  " AFFILIATION="ALDE">
kirjalikult. - (FR) Täna meie ees oleva raporti otstarve meie institutsiooni jaoks on võtta seisukoht Euroopa Parlamendi 2009. aasta eelarveprojekti suhtes.
<P>
See saab olema ülioluline aasta: aasta, mil parlamendi koosseis uueneb, aasta, mis näeb ka märkimisväärseid muudatusi Euroopa Parlamendi liikmete ja nende abiliste põhimääruses, ning üle kõige, esimene aasta, mil Lissaboni leping on jõus ning mis annab meie institutsioonile ühtlasi lisavastutuse ja lisatöö.
<P>
Ma soovin toetada esialgse eelarvestuse projekti, mille juhatus on esitanud. Suuremaid rahaliste vajadustega, millega parlament silmitsi seisab, hoiab esialgse eelarvestuse projekt meid siiski allpool 20% rubriigis 5 osutatud kulukünnist. Meie haldustalitus peab jätkama ratsionaalset juhtimist, et optimeerida meie tööd veelgi ning seda eelkõige personali ümberpaigutamise teel.
<P>
Ma sooviksin lisada, et praegu viiakse läbi mõjuanalüüsi selle kohta, millised vajadused tekivad, kui uus lihtsustatud leping jõustub ning et prognoosi täpsustamine ei ole võimalik enne eelarve hääletamist sügisel esimesel lugemisel.

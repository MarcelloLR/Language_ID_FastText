<CHAPTER ID="008-09">
9. Äriühingute juhtimisega seotud deontoloogilised küsimused (
<P>
Enne hääletust:
<SPEAKER ID="109" NAME="Derek Roland Clark" AFFILIATION="EFD">
Lugupeetud juhataja! Kuna te kuulutate järgmisena välja deontoloogiat käsitleva Lehne raporti hääletuse, siis lubage mul küsida, miks see hääletus toimub? See pidi olema eile arutlusel registreerimata sõnavõttude ajal. See jäeti ära ning seega hääletame me küsimuse üle, mida ei ole arutatud, kuid samas ei ole seda ka kusagil öeldud. Lugupeetud juhataja! Teile teadmiseks, et kui veidi aega tagasi sedasama küsimust tööhõivekomisjonis arutati, ei teadnud komisjonis keegi, isegi mitte esimees, mida deontoloogia tähendab, kuni ma neile seda seletada püüdsin. Minu arvates on äärmiselt sobimatu hääletada selle tundmatu ja läbi arutamata ettepaneku üle.
<SPEAKER ID="110" NAME="Juhataja">
Ma võin teile kinnitada, et seda raportit arutati õiguskomisjonis, kus see ka koostati, ning see on läbinud menetluse kõik vajalikud etapid. Seega kavatsen ma hääletusega edasi minna.

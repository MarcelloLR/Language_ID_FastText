<CHAPTER ID="005-07">
7. Inimõigused maailmas 2007. aastal ja ELi poliitika selles valdkonnas (
<P>
Enne hääletamist muudatusettepaneku nr 3 üle:
<SPEAKER ID="119" NAME="Hannes Swoboda">
fraktsiooni PSE nimel. - (DE) Proua juhataja, lubage mul vaid teha järgmine avaldus oma fraktsiooni nimel: me soovime selle muudatusettepaneku nr 3 tagasi võtta. Me oleme jätkuvalt seisukohal, et vägivallatus ei ole alati piisav, et tagada inimõiguste austamine - tuletaksin siinkohal vaid meelde Kosovot ja Darfuri - kuid see ei tohiks tähendada, et me oleme vägivallatuse põhimõtte vastu. Seetõttu soovime oma muudatusettepaneku tagasi võtta. Me hääletame fraktsiooni PPE-DE esitatud muudatusettepaneku poolt ja lähtume sellest.
<P>
Enne hääletamist muudatusettepaneku nr 7 üle:
<SPEAKER ID="121" NAME="Marco Cappato">
raportöör. - (IT) Proua juhataja, daamid ja härrad, ma tahaksin tänada hr Swobodat sotsialistide fraktsioonist selle, eest et ta võttis lihtsustamise huvides selle muudatusettepaneku tagasi, samuti selle eest, et ta selgitas, et see ettepanek ei ole nii-öelda ainsaks vahendiks.
<P>
Sooviksin esitada fraktsiooni PPE-DE esitatud muudatusettepaneku suhtes suulise muudatusettepaneku, mille eesmärk on samuti lihtsustamine: punkti algus oleks järgmine: "leiab, et vägivallatus on sobivaim vahend", ning ülejäänud osa punktist jääks samaks. Samuti paluksin kirjutada sõna "vägivallatus" ühe sõnana kõikides keeltes, kuna see ei ole ainult negatiivne mõiste, mis tähistab vägivalla puudumist, vaid ka positiivne tegevuspõhimõte, nagu Dalai Lama, Gandhi ja teised ajaloolised tegelased on meile õpetanud.
<P>
(Parlament nõustus suulise muudatusettepaneku vastuvõtmisega)
<P>
- Enne hääletamist punkti 23 üle:
<SPEAKER ID="123" NAME="Hélène Flautre" AFFILIATION="Verts/ALE">
(FR) Proua juhataja, ma sooviksin raportööri nõusolekul välja pakkuda punkti 23 suulise muudatuse, et öelda järgmist:
<P>
märgib murelikult, et viimasel tegevusaastal ei ole see uus organ tõestanud oma usaldusväärsust, ning rõhutab veel kord ÜRO Pagulaste Ülemkomissari määravat rolli ÜRO üldises struktuuris;”.
<P>
(Parlament nõustus suulise muudatusettepaneku vastuvõtmisega)

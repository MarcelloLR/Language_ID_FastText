<CHAPTER ID="007-09">
9. Horvaatia 2008. aasta eduaruanne (hääletus)
<P>
- Enne hääletust muudatusettepaneku 13 kohta:
<SPEAKER ID="109" NAME="Hannes Swoboda">
fraktsiooni PSE nimel. - (DE) Tänan, härra president. Paari viimase päeva jooksul on fraktsioonide vahel toimunud hulk arutelusid, tegelikult päris viimase minutini välja. Nüüd näib mulle, et järgmine muudatus leiab sellel täiskogul kõige laiemat toetuspinda, ning - vastavalt minu saadud otsesele informatsioonile - on selle hääletamine toimunud nii Horvaatia kui ka Sloveenia poolthäältega.
<P>
Inglise keeles kõlab see muudatus järgmiselt:
<P>
"tuletab meelde mitteametlikku kokkulepet, mille 26. augustil 2007 sõlmisid Horvaatia ja Sloveenia peaministrid ja mille sisuks on piirivaidluse esitamine rahvusvahelisele organile; tervitab Horvaatia ja Sloveenia valmisolekut võtta vastu komisjoni ettepanek tegutseda vahendajana ning on seisukohal, et vahendamise aluseks peab olema rahvusvaheline õigus; ootab selles kontekstis liitumisläbirääkimiste kiiret edasiminekut;”.

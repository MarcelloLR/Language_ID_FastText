<CHAPTER ID="001">
Istungi avamine
<P>
(Istung avati kell 10.00)
<SPEAKER ID="005" NAME="Bernd Posselt" AFFILIATION="PPE-DE">
(DE) Austatud juhataja, väga lühidalt: mõned meie kolleegidest pole sellest veel teadlikud, aga mulle mainiti, et eile otsustati, et järgmine osaistungjärk toimub Brüsselis. Olen kuulnud, et siin Brüsselis on tohutuid probleeme öömajaga, kuna hotellitoad on seoses kaubandusmessiga reserveeritud. Selle osaistungjärgu oleks lihtsalt pidanud edasi lükkama või muutma miniosaistungjärguks. See oleks olnud parim lahendus. Teatud hulga hea tahtega oleks seda teha saanud.
<P>
Teine teema, millel tahaksin lühidalt peatuda, on otseselt seotud järgmisega: kas siinse hoone ohutust on tegelikult kontrollitud? Olen kuulnud, et siin on suured konstruktsioonivead. Kas seda hoonet on kontrollitud, toetudes samadele kriteeriumidele, mida on rakendatud Strasbourgi hoones?
<SPEAKER ID="006" NAME="Juhataja">
Daamid ja härrad, ärgem alustagem praegu sellel teemal arutelu. Teateid antakse täna pärastlõunal hääletuse ajal.
<P>
On astutud kõik vajalikud sammud, et kontrollida hooneid ettevaatusabinõuna ja teha vajalikke parandustöid Strasbourgis, et saaksime sinna tagasi pöörduda niipea kui võimalik.
<P>
Me ei pöördu tagasi, kuni oleme kindlad, et see on ohutu.
<SPEAKER ID="007" NAME="Philip Bushill-Matthews" AFFILIATION="PPE-DE">
Austatud juhataja, teen lühidalt, mõistes, et te ei soovi arutelu läbiviimist. Kui teadaanne saabub kell 12, kas selles teadaandes võib olla öeldud, kas juhatus kavatseb - ja ma ei ürita olla väljakutsuv - pikemat Brüsselis oleku perioodi, et saaksime teha otsused varakult hotellide ja koosolekuruumide saamiseks? Sest need pidevad ükshaaval tulevad otsused ei tee meist kellegi elu kergemaks. Praktilises mõttes, kas seda võiks kaaluda ja palun, kas saaksime kommentaari teadaandes kell 12?
<SPEAKER ID="008" NAME="Juhataja">
Härra Bushill-Matthews, parlamendil ei ole tavaks viia istungit üle Brüsselist Strasbourgi ilma põhjuseta. Oli tõsine ootamatu põhjus ja parlament üritab asjaga tegeleda enesevalitsusega, otsustavusega ja järjekindlusega. Peame kõik näitama üles sama enesevalitsust, tõsidust ja küpsust.
<P>
Teavet antakse siis, kui faktid on saadud ja antakse piisava ajavaruga, et võimaldada parlamendiliikmetel broneerida toad kohapeal, kui tarvis.
<P>
Arvan, et selle probleemiga tegelemiseks on vaja küpsust, õiget suhtumist ja meelerahu. Ma ei pea seda tõsiseks kriisiks, kuna oleme ära hoidnud selle, mis oleks juhtuda võinud.

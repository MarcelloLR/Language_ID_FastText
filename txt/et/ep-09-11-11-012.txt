<CHAPTER ID="012">
Tööplaan
<SPEAKER ID="026" NAME="Juhataja">
Näljapäeval, 2009. aasta 22. oktoobril esimeeste konverentsil kodukorra artikli 137 kohaselt koostatud osaistungjärgu lõplik päevakorra projekt on välja jagatud. Kokkuleppel fraktsioonidega esitati järgmine muudatusettepanek.
<P>
Kolmapäev
<P>
Komisjoni avalduse "Poliitiline olukord Hondurases, võttes arvesse 29. novembri 2009. aasta valimisi” pealkirja muudetakse, uus pealkiri on "Komisjoni avaldus - olukord Hondurases”.
<SPEAKER ID="027" NAME="Ioannis Kasoulides">
fraktsiooni PPE nimel. - Austatud juhtaja! PPE fraktsioon ei ole nõus päevakorras olnud nime muutmisega seoses Hondurasega ning ettepanekuga kustutada pealkiri, milles viidatakse 29. novembri valimistele. Nende valmiste kuupäev on väga tähtis osa kogu arutelust ning meie arvates peaks see jääma nii, nagu see oli.
<SPEAKER ID="028" NAME="Ulrike Lunacek" LANGUAGE="DE">
Austatud juhataja! Olen uue ettepaneku säilitamise poolt. Lõppude lõpuks on ju selge, et läbirääkimised Hondurases on läbi kukkunud. Nende valmiste jaoks puudub ühine ettepanek. Valimised on ebaseaduslikud, sest ametisolev president sai võimule riigipöörde tagajärjel. Seepärast palun täiskogul nõustuda juhatuse ettepanekuga valimised pealkirjast välja võtta.
<SPEAKER ID="029" NAME="Alojz Peterle">
(SL) Olen päevakorra muutmata kujul säilitamise poolt. Käisin Euroopa Rahvapartei (kristlike demokraatide) fraktsiooni delegatsiooni liikmena Hondurasel, kus meil oli võimalus sealse olukorraga tutvuda. Idee, et 29. novembri valimised peetakse juunis toimunud sündmuste tõttu, ei pea paika. Valimisi nõuti kuus kuud enne nimetatud sündmusi ja need pole otseselt seotud järgnevate poliitiliste sündmustega, samuti ei saanud need sündmused mõjutada uute kandidaatide esitamist. Arvan ka, et 29. novembri valimised on pigem osa lahendusest, mitte osa probleemist. Kõik viitab sellele, et päevakord peaks säilima sellisel kujul, nagu see on, ja et peaksime toetama selle riigi demokraatlikku arengut ka edaspidi.
<SPEAKER ID="030" NAME="Agustín Díaz de Mera García Consuegra" AFFILIATION="PPE">
(ES) Austatud juhataja! Soovin teha kodukorda puudutava märkuse. Mul ei ole hetkel oma hääletuskaarti kaasas, sest praeguseks ei olnud hääletust plaanitud, palun aga võtta teadmiseks, et soovin hääletada tööplaani muutmata jätmise poolt. Antud juhul ei saa mõni masin mind asendada.
<SPEAKER ID="031" NAME="Juhataja">
Head kolleegid! Sooviksin tänada kõiki teisi, kellel siin on sama probleem, kuid palun ärge võtke sõna. Teie kõigi soovid protokollitakse, kuid neid soove ei saa hääletamisel või häälte lugemisel arvesse võtta. Nendega arvestatakse ainult protokollis, kuid mitte häälte lugemise otstarbel. Mul on väga kahju, aga hääletuskaarti tuleks alati kaasas kanda, sest hääletamine võib toimuda igal ajal.
<P>
(Parlament lükkas ettepaneku tagasi)
<P>
(Tööplaan kinnitati)
<P>
(Istung katkestati kell 16.05 ja jätkus kell 16.15)

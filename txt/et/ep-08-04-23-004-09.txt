<CHAPTER ID="004-09">
9. Endise Jugoslaavia Makedoonia Vabariigi 2007. aasta eduaruanne (
<P>
- Enne hääletust:
<SPEAKER ID="094" NAME="Erik Meijer">
raportöör. - Hr juhataja, hr Landsbergise suuline muudatusettepanek kohustab mind selgitama nimega seotud keerulist olukorda.
<P>
FYROM pole kunagi olnud ühegi riigi nimeks - see saab olla üksnes endise Jugoslaavia Makedoonia Vabariigi (former Yugoslav Republic of Macedonia) lühendiks. Minu eelmises raportis, mis võeti vastu selle parlamendi 12. juuli 2007. aasta täiskogu istungil, otsustati mitte kasutada seda lühendit nimena, vaid üksnes kasutada neid nelja sõna.
<P>
Järelduseks oli asendada muudatusettepanekutes kõik teised terminid nimetusega "endine Jugoslaavia Makedoonia Vabariik”.
<P>
Teen ettepaneku selle juurde jääda. Hr Landsbergise tehtud suuline ettepanek ei ole selle otsusega kooskõlas. Eeldan, et 2008. aasta kokkulepe Kreekaga toob selle riigi nime erinevate käsitluste osas lahenduse ning et termin FYROM unustatakse igaveseks.
<SPEAKER ID="095" NAME="Vytautas Landsbergis" AFFILIATION="PPE-DE">
Hr juhataja, oleme ühega oma naabritest keerulises olukorras, kus tavapäraselt olemasolev vabariik Euroopa mandril loetakse ÜRO otsuse alusel ametlikult mitte-eksisteerivaks - üksnes endiseks M. Vabariigiks.
<P>
Enne kui Washington järgneb New Yorgile ja nõuab, et Kaukaasias asuvat Gruusiat tuleks nimetada "endiseks Nõukogude Gruusia Vabariigiks”, võiksime väljendada sellise praktika suhtes oma rahulolematust ning töötama "M-ile” lahenduse leidmise suunas. See on minu vahepealne ettepanek - mitte asendada kellegi "endise” nimega, vaid parandada olukord meie raporti tekstiga, lisades täiendava selgituse: "riik nimega FYROM”.
<P>
Palun vähest huumorisoont ning toetust. Peaksime aitama nii Kreekat kui ka "M-i”.
<P>
(Parlament ei võtnud suulist muudatusettepanekut vastu)

<CHAPTER ID="009">
Tervitus
<SPEAKER ID="133" NAME="Juhataja">
Lugupeetud kolleegid! Mul on hea meel teatada, et parlamentidevaheliste istungjärkude raames on Euroopa Parlamendis töövisiidil Maroko parlamendi delegatsioon, mida juhivad parlamendi esimees Abdel Wahid Al-Radi ja nõunikekoja president Mohamed Sheikh Biadillah. Delegatsioon saabus siia selleks, et osaleda ELi-Maroko parlamentaarse ühiskomisjoni avakoosolekul. Tervitan südamlikult kõiki delegatsiooni liikmeid. Meie esindajatekogu ja ühe Magribi riigi esimese ühise organi esimehed on Maroko parlamendi välisasjade, riigikaitse ja islamiküsimuste komisjoni juht Mbarka Bouaida ning Euroopa Parlamendi liige Pier Antonio Panzeri.
<P>
Euroopa Parlamendil on hea meel tõdeda, et ELi ja Maroko suhted on suurepärased. Seda tõendab ka ühiselt vastu võetud dokument, millega antakse Marokole eelisseisund. See uus dialoogiraamistik tugevdab veelgi Euroopa Parlamendi delegatsioonide ja Magribi riikide suhteid ning võimaldab laiendada ELi ja Maroko läbirääkimisi ühist huvi pakkuvatel teemadel. Ma loodan ja usun, et Euroopa Parlamendis aset leidnud kokkusaamine oli viljakas ning aitab palju kaasa kahe parlamendi lähenemisele.

<CHAPTER ID="007">
Hääletused
<SPEAKER ID="133" NAME="Juhataja">
Järgmine päevakorrapunkt on hääletamine.
<P>
(Hääletuse tulemused ja muud üksikasjad: vt protokoll)
<P>
RadvilMorkūnaitė-Mikulėnienon soovinud esitada kodukorraga seotud ettepaneku.
<SPEAKER ID="134" NAME="RadvilMorkūnaitė-Mikulėnien" AFFILIATION="PPE">
(LT) Austatud juhataja, kallid kolleegid! Käesoleva aasta 13. jaanuaril möödub 20 aastat sündmusest, mille tulemusena lagunes Nõukogude impeerium. 1991. aastal hakkas mitmetuhandepealine relvastamata rahvamass Leedus vastu Nõukogude armee agressioonile, kaitstes oma vabadust ja sõltumatust. 13. jaanuari öö verised sündmused vapustasid Euroopat ja kogu maailma. Riigid, rahvusvahelised organisatsioonid ja üksikisikud reageerisid okupatsioonivägede vägivallale, saates Vilniusesse toetussõnumeid. Ma tahaksin kogu Leedu rahva nimel tänada Euroopa Parlamenti 24. jaanuaril 1991 vastu võetud resolutsiooni eest, milles toetati Balti riike ja mõisteti hukka Nõukogude agressioon. Me täname riike, keda te esindate, sest nad ei hüljanud meid. Tänuavaldusena leiate oma kastidest trükise, milles meenutatakse neid sündmusi. Et selline traagiline olukord enam kunagi ei korduks, peame ...
<SPEAKER ID="135" NAME="Juhataja">
Tänan teid, proua Morkūnaitė-Mikulėnienė. Ma palun teil nüüd lõpetada. Ma lasin teil rääkida, ehkki see ei olnud kodukorraga seotud ettepanek, mille te esitasite. Viisakusest ei tahtnud ma teid katkestada. See, mida te ütlesite, oli ka õige. Tänan teid.

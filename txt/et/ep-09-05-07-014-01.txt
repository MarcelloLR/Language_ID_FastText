<CHAPTER ID="014-01">
1. Iraan: Roxana Saberi juhtum
<SPEAKER ID="294" NAME="Laima Liucija Andrikien" AFFILIATION="PPE-DE">
Proua juhataja, mul on ettepanek, et sõnad "Iraani võimud” lõike 3 alguses asendataks sõnadega "apellatsioonikohus oma 12. mai istungil”. Lõiget 3 tuleks siis lugeda: "Nõuab tungivalt, et apellatsioonikohus vabastaks oma 12. mai 2009. aasta istungil Roxana Saberi...”.
<SPEAKER ID="296" NAME="Marios Matsakis">
autor. - Proua juhataja, pärast seda, kui resolutsiooni ühisettepanek oli heaks kiidetud ja esitatud, saabus teade veel ühest häbiväärselt julmast juhtumist, mil Iraani kodanik kividega surnuks loobiti.
<P>
Sellepärast mõtlesime, et oleks asjakohane lisada lõikesse 7 järgmine tekst: "nõuab selles kontekstis, et Iraani Islamivabariigi ametivõimud keelustaksid viivitamatult kividega surnuksloopimise läbiviimise; mõistab sügavalt hukka hiljutise Vali Azadi hukkamise kividega surnuksloopimise teel ning väljendab suurt muret Mohammad Ali Navid Khamami ja Ashraf Kalhori eesseisva hukkamise pärast;”. Ma saan aru, et see leiab teiste fraktsioonide esindajatelt heakskiitu.

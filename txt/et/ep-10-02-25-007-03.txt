<CHAPTER ID="007-03">
3. Parlamendi prioriteedid ÜRO Inimõiguste Nõukogu istungjärgul (Genf, 1.-26. märts 2010) (
<SPEAKER ID="114" NAME="José Ignacio Salafranca Sánchez-Neyra" AFFILIATION="PPE">
(ES) Austatud juhataja! Eilsel arutelul seoses resolutsiooni ettepanekuga, mille üle me nüüd hääletame, väljendasime oma kurbust Orlando Zapata Tamayo surma pärast. 42-aastane Zapata Tamayo oli ehitaja ja Kuuba poliitvang, kes suri pärast näljastreiki ning aastatepikkust meelevaldset, ebaõiglast, ebainimlikku ja julma vangistust.
<P>
Eile mõistis volinik Georgieva siin täiskogul selle juhtumi väga jõuliselt hukka. Kutsun teid, austatud juhataja, parlamendi nimel üles saatma oma kaastundeavaldused Orlando Zapata Tamayo perele, keda isegi Orlando Zapata matustel taga kiusatakse.
<P>
Palun teil väljendada Kuuba ametivõimudele oma ranget hukkamõistmist seoses surmajuhtumiga, mida oleks saanud ära hoida ja mida Kuuba Inimõiguste ja Rahvusliku Lepituskomisjoni juht Elizardo Sánchez õigluseks maskeeritud mõrvaks nimetas. Ma loodan, austatud juhataja, et selle surma tõttu hakkavad mõtlema need, kes tahavad heast tahtest või lihtsalt naiivsusest muuta nõukogu ühist ja auväärset seisukohta, millega tahetakse siduda igasugused arengud paremuse poole seoses Kuubaga kohe inimõiguste ja põhivabadustega, mida aga endiselt rikutakse, nagu me nägime.
<P>
(Aplaus)
<SPEAKER ID="116" NAME="Elmar Brok" AFFILIATION="PPE">
(DE) Austatud juhataja, head kolleegid! Teen suulise muudatusettepaneku panna osade kaupa hääletusele järgmine teksti osa lõikes 10: "peab asjakohatuks lisada nimetatud kontseptsioon rassismi, rassilist diskrimineerimist, ksenofoobiat ja kõiki diskrimineerimise vorme käsitlevasse täiendavate normide protokolli”. See väga oluline osa nõuab osade kaupa hääletust, sest ma ei mõista, miks me need asjad omavahel seome ja ei ütle selgelt välja, et peame võitlema usuvähemuste diskrimineerimise vastu sama innukalt kui kõikide teiste diskrimineerimise liikide vastu. See, et meetmed usuvähemuste diskrimineerimise vastu võitlemiseks on vähem rangemad, on vastuvõetamatu. Seepärast peaks meil olema võimalus selle üle osade kaupa hääletada.
<SPEAKER ID="118" NAME="Elmar Brok" AFFILIATION="PPE">
(DE) Austatud juhataja! Soovin osade kaupa hääletust ka seoses sõnade "ELi seisukohtadesse” kustutamisega viimasest lausest. Tekst kõlaks siis järgmiselt: "nõuab, et soovitused ja sellega seotud märkused kaasataks ELi dialoogidesse mõlema osapoolega, samuti mitmepoolsetel foorumitel”. Sõnad "ELi seisukohtadesse” oleksid kustutatud. Palun panna antud punkt osade kaupa hääletusele.

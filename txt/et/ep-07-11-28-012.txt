<CHAPTER ID="012">
Tööplaan
<SPEAKER ID="016" NAME="Juhataja">
Päevakorra projekti lõplik versioon, mis koostati vastavalt kodukorra artiklitele 130 ja 131, on välja antud. Tehti järgmised muudatusettepanekud:
<SPEAKER ID="017" NAME="Martin Schulz" LANGUAGE="DE">
Proua juhataja, meie päevakorras on täna komisjoni avaldus partnerluslepingute kohta AKV riikidega ning kõnealuse arutelu kohta on kavas välja anda resolutsioon. Täna hommikul ja viimastel päevadel on meie fraktsioon pidanud resolutsiooni üle väga põhjalikke arutelusid. Oleme teinud suuri jõupingutusi, et koostada kompromissresolutsioon teiste fraktsioonidega niisuguse kompromissi saavutamiseks. Kahjuks osutus see võimatuks. Sellest hoolimata ei taha me kõnealusest ülesandest loobuda ja püüame endiselt kompromissile jõuda, enne kui selle üle hääletama hakkame.
<P>
Oma fraktsiooni nimel teen ma seega ettepaneku, et resolutsioon komisjoni avalduse kohta ja hääletus kõnealuse resolutsiooni kohta lükataks edasi kuni detsembri osaistungjärguni. Ma oleksin tänulik täiskogu liikmetele, kui nad niisugust asjade käiku toetaksid, kuna see pakuks kompromissläbirääkimisteks teatavaid võimalusi.
<SPEAKER ID="018" NAME="Juhataja">
Härra Schulz, me viitame sellele teemale õigel ajal, vastavalt tööplaanile.
<P>
Kolmapäev
<P>
Ühine arutelu ühenduse raudteede kohta peetakse enne proua Hieronymi teleringhäälingut käsitleva raporti esitlust.
<P>
Ortuondo Larrea raport ühenduse raudteevõrgu koostalitlusvõime kohta pannakse hääletusele järgmisel osaistungjärgul Strasbourgis.
<P>
Neljapäev
<P>
Teatan teile, et hääletamisel:
<P>
kiidetakse vastavalt kodukorra artikli 43 lõigule 1 heaks härra Leineni raport Euroopa ühenduste üldeelarve suhtes kohaldatavat finantsmäärust käsitleva määruse muutmise kohta ja registreeritakse see hääletamiseks.
<P>
Bloklandi raport ohtlike kemikaalide kohta lükatakse edasi jaanuari osaistungjärgule, nii et esimesel lugemisel oleks võimalik jõuda kokkuleppele.
<P>
Nüüd räägime teemast, mille te tõstatasite, härra Schulz:
<P>
Sain sotsialistide fraktsioonilt palve, et majanduspartnerluslepinguid käsitleva resolutsiooni ettepanekute hääletamine tuleks lükata edasi detsembri istungile, määrates selle tulemusena koostatavate tekstide esitamiseks uued tähtajad.
<SPEAKER ID="019" NAME="João de Deus Pinheiro">
fraktsiooni PPE-DE nimel. - (PT) Proua juhataja, ma märgin sotsialistide ridade avaldatud soovi saavutada kompromiss ning fraktsiooni PPE-DE nimel pean ütlema, et me oleme samuti kompromissile avatud ja ei ole seega kõnealuse ettepaneku vastu. Siiski sooviksime, et pärast Venezuelas toimunud referendumit võetaks detsembri osaistungjärgul vastu resolutsioon olukorra kohta kõnealuses riigis. Sooviga saavutada kompromiss ning seoses jõuludega leian ma, et me suudame kõnealuseid ettepanekuid kohandada.
<SPEAKER ID="020" NAME="Juhataja">
Härra Pinheiro, kõnealune teema ei käsitle Venezuelat, vaid sotsialistide fraktsiooni ettepanekut majanduspartnerluslepinguid käsitleva resolutsiooni ettepanekute edasilükkamise kohta detsembri istungile.
<P>
Kas keegi liikmetest on ettepaneku poolt?
<SPEAKER ID="021" NAME="João de Deus Pinheiro">
fraktsiooni PPE-DE nimel. - (PT) Proua juhataja, tõenäoliselt Te ei kuulnud, mida ma ütlesin. Alustuseks ütlesin ma, et kompromissi saavutamise nimel oleksime valmis kõnealuse ettepaneku heaks kiitma. Siiski meeldiks meile, kui jõuludega seotud kompromissi saavutamiseks kiidaksid meie sotsialistidest sõbrad omakorda heaks Venezuela küsimust käsitleva resolutsiooni ettepaneku pärast riigis toimunud referendumit.
<SPEAKER ID="022" NAME="Juhataja">
Kas keegi liikmetest on ettepaneku vastu?
<SPEAKER ID="023" NAME="Helmuth Markov">
fraktsiooni GUE/NGL nimel. - (DE) Proua juhataja, ma olen sotsialistide fraktsiooni ettepaneku üle pigem üllatunud. Sotsialistide, roheliste ja minu fraktsiooni ühine resolutsiooni ettepanek hõlmas Kigalis vastu võetud resolutsiooni. Kigalis leppisid fraktsiooni PPE-DE liikmed samuti kokku kõnealuse kompromissi suhtes, seega ei saa ma lihtsalt aru, miks kõik tuleks nüüd edasi lükata edasiseks aruteluks, kui käesoleva parlamendikoosseisu liikmed on juba jõudnud kokkuleppele. Kigalis nõustusid kõik selle kompromissiga! Seega ei ole ma edasilükkamisega nõus, kuna suur hulk liikmeid on dokumendi juba heaks kiitnud ja seega võiks selle üle täna hääletada.
<SPEAKER ID="024" NAME="Daniel Cohn-Bendit">
fraktsiooni Verts/ALE nimel. - (DE) Proua juhataja, lihtsalt selleks, et midagi ei jääks arusaamatuks: probleem ei seisne sisus, vaid selles, et nad soovivad tagada häälteenamuse. Ma leian, et see on õigustatud. Teil on täiesti õigus, härra Markov, ettepanek nõuab arutelu uuesti alustamist, millest on keeruline aru saada, kuid sotsialistide idee seisneb häälteenamuse tagamises, et toetada seda, mida igaüks niikuinii soovib. Selles ongi küsimus ja see on põhjus, miks nad taotlevad edasilükkamist. See on kõik.
<P>
(Parlament kiitis taotluse heaks)
<SPEAKER ID="026" NAME="Juhataja">
Hääletus majanduspartnerluslepinguid käsitlevate ettepanekute üle lükatakse detsembrisse ja kavandatavad tähtajad on järgmised:
<P>
resolutsiooni ettepanekute esitamiseks kolmapäev, 5. detsember kell 12.00;
<P>
muudatusettepanekute ja ühiste resolutsiooni ettepanekute esitamiseks esmaspäev, 10. detsember kell 19.00.
<P>
Hääletamine toimub kolmapäeval, 12. detsembril.
<P>
Euroopa Rahvapartei ja Euroopa Demokraatide fraktsioon esitasid mulle taotluse, et arutelu Venezuela referendumit käsitleva komisjoni avalduse kohta lõppeks resolutsiooni ettepanekute esitamisega.
<P>
Kas keegi liikmetest on kõnealuse taotluse vastu?
<SPEAKER ID="027" NAME="Martin Schulz">
fraktsiooni PSE nimel. - (DE) Proua juhataja, härra de Deus Pinheiro mainis just jõule. Ma olen samuti jõuludega seotud kompromissi poolt, kuid me ei tohiks seda üle hinnata. Lõppude lõpuks oli meil päris suur soov, et kompromiss saavutataks Kigalis.
<P>
Kui rääkida Venezuelast, siis jäävad härra Chávezit käsitlevatel aruteludel alati alles eri arvamused, mis on tõepoolest vastandlikud. Me usume, et arutelu on kasulik ning on praegu käimas, kuid me ei ole veendunud, et me suudame koostada mõistliku resolutsiooni lühikese ajaga, mis oleks saadaval juba täna või homme. Kui me lükkame resolutsiooni koostamise edasi detsembri osaistungjärguks, on see selleks ajaks kolm nädalat vana. Oleks väga kasulik, et arutelu toimuks praegu, kuid me ei taha resolutsiooni, sest see oleks kas kiirustades kokku pandud või avaldataks liiga hilja. Ma arvan, et arutelu peaks toimuma täna ja et sellest piisab.
<SPEAKER ID="028" NAME="Juhataja">
Kas keegi liikmetest on kõnealuse taotluse poolt?
<SPEAKER ID="029" NAME="João de Deus Pinheiro">
fraktsiooni PPE-DE nimel. - (PT) Proua juhataja, tänan teid selle võimaluse eest. Pärast Venezuelas toimuvat referendumit tekib uus olukord. See on väga oluline referendum ja minu arvates oli oluline ka see, et käesolev täiskogu oleks suuteline pidama praegu kõnealuse küsimuse üle mõistlikku arutelu, pidades silmas referendumi võimalikke tulemusi. Seejärel võime püüda võtta detsembris vastu resolutsiooni. Ma usun, et see on võimalik ja et me peaksime selle jõupingutuse tegema. Ma teen selle ettepaneku jõule ja koostööd silmas pidades.
<P>
(Parlament lükkas taotluse tagasi)
<P>
(Tööplaan võeti vastu koos vastavate muudatustega)

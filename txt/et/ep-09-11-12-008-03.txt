<CHAPTER ID="008-03">
3. 18. novembril 2009 Stockholmis toimuv EL-Venemaa tippkohtumine (hääletus)
<SPEAKER ID="083" NAME="Hannes Swoboda" AFFILIATION="S&amp;D">
- (DE) Lugupeetud juhataja! Tahan esitada alljärgneva muudatusettepaneku, mis sõnastati ettepaneku autoriga nõu pidades. Loen teksti ette inglise keeles.
<P>
"Mõistab hukka Inguššias surnuks tulistatud populaarse inimõiguste aktivisti ja opositsioonitegelase Makšarip Auševi julma mõrva.” Vahepealse teksti kustutaksime ära, aga edasi läheks nii: "palub Venemaa võimudel võtta vastu ennetuslikke kaitsemeetmeid inimõiguste kaitsjate suhtes, näiteks alustada uurimist kohe, kui nende suhtes tehtud ähvardused saavad süüdistajale ja õiguskaitsesüsteemile teatavaks.”
<P>
Selles oleks selge sõnum ja sellepärast tahan toetada säärast muudatusettepanekut koos roheliste fraktsiooniga, kes pani kõnealuse muudatusettepaneku hääletusele.
<SPEAKER ID="086" NAME="Vytautas Landsbergis" AFFILIATION="PPE">
Lugupeetud juhataja! Kuna Venemaa otsus taganeda energiaharta lepingust ei ole ühekordne juhtum, vaid nüüdseks mitmeid kordi rakendatud meetod, oleks kasulik lisada märkus selle kohta, et viimane taganemine "vähendab selle riigi allkirja üldist usaldusväärsust”.
<P>
Uute allkirjade taotlemisel peaksime oma auväärselt partnerilt paluma tulevikus tõsisemat suhtumist.
<SPEAKER ID="088" NAME="Vytautas Landsbergis" AFFILIATION="PPE">
Lugupeetud juhataja! Põhjenduses H on kas koostamise käigus või hooletusest tekkinud viga, sest selles mainitakse hiljutist konflikti "Gruusia ning temast lahku löönud piirkondade /.../ vahel”, vaatamata tegelikule olukorrale. Siin on üks sõna puudu.
<P>
Vastavalt teabekogumismissiooni aruandele oli tegemist sõja või sõjalise konfliktiga Gruusias Venemaa ja Gruusia vahel, kus osalesid ka mõned Venemaa liitlaste lisaüksused ja Põhja-Kaukaasia palgasõdurid. Seega resolutsioonis, mis ei oleks naiivne või erapoolik, tuleks teha järgmine täiendus: "Venemaa ning Gruusia ja temast lahku löönud piirkondade /.../ vahel.”
<P>
Keegi ei arva tegelikult, et Gorit pommitas ja Thbilisile lähenes Lõuna-Osseetia sõjavägi. Sellepärast lendas president Sarkozy kohtuma president Medvedeviga ja mitte president Kokoitõga.
<P>
Täitkem selge peaga see kogemata tekkinud lünk.

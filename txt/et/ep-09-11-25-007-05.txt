<CHAPTER ID="007-05">
5. Kopenhaageni kliimamuutuste konverents (hääletus)
<SPEAKER ID="096" NAME="Satu Hassi" AFFILIATION="Verts/ALE">
Lugupeetud juhataja, minu fraktsiooni arvates on muudatusettepanekute 43 ja 54 hääletamise järjekord selles nimekirjas valepidi.
<P>
Kui muudatusettepanek 43 vastu võetakse, ei peaks muudatusettepanek 54 kõrvale jääma, sest muudatusettepanek 54 käsitleb ka küsimusi, mida muudatusettepanek 43 ei hõlma.
<P>
Kui üks muudatusettepanek teise välistab, tuleks muudatusettepanek 54 panna hääletusele esimesena ja muudatusettepanek 43 alles pärast seda.
<P>
See on nimekirja teisel leheküljel. Ma tahtsin sellest lihtsalt teada anda, et te oleksite kursis, kui me hääletusega sinnani jõuame.
<SPEAKER ID="097" NAME="Juhataja">
Kas parlamendikomisjoni esindaja sooviks midagi selle kohta öelda? Võib-olla Jo Leinen? Kas te teete ettepaneku hääletamise järjekorda muuta? Ma pean ütlema, et see muudatus tuli ootamatult. Ühtki sellist ettepanekut pole tehtud.
<SPEAKER ID="098" NAME="Jo Leinen">
keskkonna-, rahvatervise- ja toiduohutuse komisjoni esimees. - (DE) Jah, austatud juhataja, proua Hassil on õigus. Me võime hääletada selles järjekorras, mille ta välja pakkus.
<SPEAKER ID="100" NAME="Markus Ferber" AFFILIATION="PPE">
(DE) Austatud juhataja, just praegu viitas tõlk artiklile 20, mitte artiklile 22. Meil on niiviisi raske mõista, mida te kavatsete. Loodan, et tõlgid tõlgivad nüüd numbreid poola keelest õigesti.
<SPEAKER ID="101" NAME="Juhataja">
Ehk oli see minu viga. Palun vabandust.
<SPEAKER ID="102" NAME="Jo Leinen" AFFILIATION="S&amp;D">
(DE) Lugupeetud juhataja, Euroopa Parlamenti esindab Kopenhaagenis ametlik delegatsioon. Ka teie osalete selles, ja esimest korda ei ole meil vaja linnas bürood üürida. Selle asemel oleme ametlikult kohal Euroopa Liidu paviljonis. See on hea ja me oleme tänulikud. Niisiis on lõige 61 tarbetu.
<P>
Lissaboni leping tagab, et rahvusvaheliste lepingute küsimuses ei kuulata Euroopa Parlamenti mitte üksnes ära, vaid ta peab nendega ka nõustuma. See on meie jaoks uue ajastu algus ja seetõttu palume lõike 60 alusel, et meid ei jäetaks ukse taha, vaid meil võimaldataks osaleda Euroopa Liidu kooskõlastuskoosolekutel. Komisjon peab lepingu läbirääkimiste kohta teavet andes kohtlema meid samamoodi, nagu ta kohtleb nõukogu, ja me palume, et see saaks alguse juba Kyoto protokollist. See on meie palve komisjonile. Võib-olla tahaks volinik Reding sel teemal midagi öelda?
<P>
(Aplaus)
<SPEAKER ID="103" NAME="Viviane">
Reding, komisjoni liige. - (DE) Austatud juhataja, ma sain sellest sõnumist aru ning annan selle komisjoni presidendile ja teistele volinikele edasi.
<SPEAKER ID="104" NAME="Jeanine Hennis-Plasschaert" AFFILIATION="ALDE">
Lugupeetud juhataja, ma paluksin teil natuke tempot tõsta, sest kui me jätkame selles tempos, venib hääletamine täiskogu istungil keskööni.

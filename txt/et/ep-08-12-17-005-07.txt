<CHAPTER ID="005-07">
7. Tööaja arvestus (
<P>
- Pärast hääletust:
<SPEAKER ID="089" NAME="Alejandro Cercas" LANGUAGE="ES">
Austatud juhataja, tahan väga lühidalt tänada kõiki kolleege ja õnnitleda neid selle suursaavutuse puhul, mis on kõikide siinse parlamendi fraktsioonide töö tulemus. See on võit kogu Euroopa Parlamendi jaoks.
<P>
(Aplaus)
<P>
Pean avaldama tänu kahele miljonile Euroopa arstile ja ühele miljonile arstiteaduse üliõpilasele nende töö eest ning samuti pean tänama Euroopa Ametiühingute Konföderatsiooni ja kõiki liikmesriikide ametiühinguid, kes on kõvasti pingutanud.
<P>
Austatud juhataja, nõukogule on vaja meelde tuletada, et tegemist ei ole tagasilöögiga, vaid võimalusega parandada ebaõiget otsust. Nõukogu peab nägema seda võimalusena tuua meie eesmärgid kodanike omadele lähemale. Me peame paluma, et komisjon tõmbaks nõukogu särgi asemele, mida ta kolm viimast aastat on kandnud, selga oma kohtunikurüü. Kui ta on seda teinud, siis alustagem lepitusmenetlust, et töö- ja pereelu ühitamine ning sotsiaalne Euroopa muutuks võimalikuks.
<P>
(Vali aplaus)
<SPEAKER ID="090" NAME="Jan Andersson" AFFILIATION="PSE">
(SV) Tahan edastada siirad tänusõnad Alejandrole ja kõikidele teistele, kes selle küsimuse kallal töötasid. Ma ei näe siin täna nõukogu esindajat. Me oleme püüdnud alustada nõukoguga läbirääkimisi, aga nad ei ole tahtnud läbirääkimistelaua taha tulla. Praegu näeme siin parlamendis suurt enamust. Asugem siis selle laua taha, et saaksime koostada hea tööajadirektiivi. Nüüd me teame, milline on Euroopa Parlamendi suure enamuse arvamus.

<CHAPTER ID="009-01">
1. Ungari meediaseadus (
<P>
Enne hääletust
<SPEAKER ID="110" NAME="Joseph Daul">
fraktsiooni PPE nimel. - (FR) Austatud president! Enne kavas olevat hääletust Ungari meediaseadust käsitleva resolutsiooni üle, sooviksin juhtida kaasparlamendiliikmete tähelepanu viimasele arengule olukorras ja esitada ühe konkreetse ettepaneku.
<P>
Neli päeva tagasi võttis Ungari parlament vastu muudatusettepanekud - kõik muudatusettepanekud -, mida Euroopa Komisjon oli palunud, vaatamata sellele, muide, et vastu hääletasid Ungari sotsialiste ja roheliste hulka kuuluvad parlamendiliikmed. Volinik Kroes oli hääletusel kohal ja ta teatas, et seaduse muudetud versioon on kooskõlas Euroopa õiguse ja eriti põhiõiguste hartaga. Siiski ignoreeritakse neid fakte täielikult vasakpoolsete fraktsioonide resolutsioonis, mis keskpäeval hääletusele läheb. Tekst on praktiliselt sama, mis kolme nädala eest, ja selles ei mainita Ungari parlamendi hääletust. Minu küsimus on järgmine: kas meie parlament elab reaalses või kujutluste maailmas? Kas see resolutsioon on suunatud Ungari valitsuse vastu või Euroopa Komisjoni vastu, kes seaduses enam ühtegi probleemi ei näe?
<P>
(Aplaus)
<P>
Eriti küsiksin liberaalide fraktsiooni esimehelt: kas usaldate volinik Kroesi või mitte?
<P>
Euroopa Rahvapartei (kristlike demokraatide) fraktsioon on arvamusel, et parlament kaotaks usaldusväärsuse, kui selle vastuvõetud tekstid ei vasta tegelikkusele. Kas meist peab saama riigisiseste poliitiliste arvete õiendamise lava?
<P>
(Aplaus)
<P>
Seda arvestades võtab fraktsioon PPE oma resolutsiooni tagasi ja kutsub teisi fraktsioone üles sedasama tegema. Kaalul on parlamendi usaldusväärsus.
<SPEAKER ID="111" NAME="President">
Head kolleegid! Ettepanek on täiesti selge. Saan aru, et Euroopa Rahvapartei (kristlike demokraatide) fraktsioon on oma resolutsiooni tagasi võtnud. Seepärast on meil ainult üks resolutsioon, mille on esitanud mitu fraktsiooni. Sooviksin paluda fraktsioonide esindajatel seda selgitada.
<SPEAKER ID="112" NAME="Hannes Swoboda">
fraktsiooni S&D nimel. - (DE) Austatud president! Head kolleegid! Joseph Daul rääkis reaalsusest. Hea küll, see on reaalselt tõesti nii, et Ungari valitsus või Ungari parlament muutis seadust ja et see on hea, sest ma mäletan arutelu siin parlamendis, kui mõned ütlesid - sh teie, Joseph Daul - et mitte midagi ei ole vaja muuta, kõik on korras. Nüüd äkki siis oli vaja muuta.
<P>
(Aplaus vasakult)
<P>
Siiski on ka see reaalsus - ja ka teie võite seda lugeda -, et nii Euroopa Julgeoleku- ja Koostööorganisatsiooni (OSCE) meediavabaduse esindaja kui ka Euroopa Nõukogu ütlevad, et need muudatused on ebapiisavad. See on reaalsus, Joseph Daul. See on reaalsus.
<P>
(Aplaus vasakult)
<P>
Meie fraktsiooni eileõhtusel koosolekul, mida ma juhatasin, arutasime seadust ning selle muudatusi ja - nagu OSCE ja Euroopa Nõukogu - jõudsime järeldusele, et need muudatused on ebapiisavad. Sõltumata sellest, mida täna otsustatakse - kas võidate teie, Joseph Daul, või võidame meie -, ei loobu me meediavabaduse eest võitlemast, Bernd Lange. Kui teie seda teete, siis on see teie asi.
<P>
(Aplaus vasakult)
<P>
Meediavabadus käib demokraatiaga lahutamatult kokku. Tahame demokraatiat ja tahame meediavabadust. Seepärast palume teil täna vastavalt hääletada. Teame, et ka teie fraktsioonis on mõned parlamendiliikmed, kes meiega nõustuvad. Peame võitlema meediavabadus eest - nii Ungaris kui ka mujal.
<P>
(Aplaus vasakult)
<SPEAKER ID="113" NAME="President">
Head kolleegid! Nagu ma aru saan, ei võta neli fraktsiooni oma deklaratsiooni tagasi. Võiksime arutelu siinkohal lõpetada ja jätkata hääletusega, kuid ma saan aru, et ka Euroopa Demokraatide ja Liberaalide Liidu fraktsioon Euroopa Parlamendis soovib teha avalduse. Palun, teil on sõna!
<SPEAKER ID="114" NAME="Alexander Graf Lambsdorff" LANGUAGE="DE">
Austatud president! Siin pöörduti konkreetselt meie poole. Muidugi usaldame volinik Kroesi tööd. Tema teisese õigusakti läbivaatamine oli eeskujulik. Soovime, et volinik oleks esmaste õigusaktide läbivaatamisel teinud oma tööd samamoodi ja siin ongi probleem.
<P>
(Aplaus vasakult)
<P>
Reaalse olukorra osa on see, millest Hannes Swoboda just rääkis, ja nimelt et, nii Euroopa Nõukogu kui ka Euroopa Julgeoleku- ja Koostööorganisatsiooni (OSCE) arvates on need muudatused ebapiisavad. Ungari asepeaminister ning avaliku halduse ja kohtuminister Tibor Navracsics on ise tunnistanud, et tegemist ei olnud meediaseaduse olulise muutmisega. Võiksin mainida ajakirjanduse allikate kaitset, mis on seni reguleerimata, või meediaasutuse koosseisu ja volitusi. Kõik need on teemad, mida tuleb veel arutada.
<P>
Seepärast soovin Euroopa Demokraatide ja Liberaalide Liidu fraktsiooni nimel kinnitada, et me ei võta resolutsiooni ettepanekut tagasi, vaid palume selle asemel hääletust.
<SPEAKER ID="115" NAME="President">
Head kolleegid! Hääletame nelja fraktsiooni resolutsiooni üle.

<CHAPTER ID="004">
Euroopa hädaabinumber 112 (kirjalik avaldus) (vt protokoll)
<P>

<SPEAKER ID="047" NAME="Monica Frassoni" AFFILIATION="Verts/ALE">
(IT) Austatud president, daamid ja härrad, ma ei saa küll ühelegi konkreetsele artiklile viidata, kuid ma soovin teile meelde tuletada, et eile ütlesite te, et Euroopa Liit ei tohiks sekkuda kiriku maksukorraldusse. Te ütlesite ka, et räägite isiklikust seisukohast. Ma arvan, et Euroopa Parlamendi president ei saa rääkida isiklikust seisukohast küsimustes, mis käsitlevad Euroopa Komisjoni volitusi. Seetõttu tahtsin öelda, et minu arvates oli teie poolt öeldu täiesti sobimatu, sest te olete ka minu president ning ma arvan, et kiriku maksukorralduse küsimust tuleb selgitada Euroopa eeskirjade valguses.
<P>
(Aplaus)
<SPEAKER ID="048" NAME="President">
Proua Frassoni, ma võin teile kinnitada, et selles ei olnud midagi dramaatilist. Ajakirjanik intervjuul palus mul öelda oma seisukohad mõningates küsimustes, mida te mainisite, ja selles intervjuus ütlesin, et me peame alati jälgima solidaarsuse põhimõtet väga hoolikalt, enne kui võtame meetmeid Euroopa Liidu tasandil. Ma ei arutanud kõnealust küsimust põhjalikumalt.
<P>
(Aplaus)
<SPEAKER ID="049" NAME="Marco Cappato" AFFILIATION="ALDE">
(IT) Austatud juhataja, daamid ja härrad, ma vabandan, et surun läbi selle punkti, kuid ma viitaksin artiklile, mille kohaselt olete te selle täiskogu ja sündsust käsitlevate artiklite esindaja suhetes teiste Euroopa institutsioonidega.
<P>
Vastupidiselt teie poolt öeldule, seisneb probleem selles, et Euroopa Komisjon viib läbi uurimust ning palus Itaalia valitsuselt teavet konkurentsiõiguse rikkumise riski kohta, see praktika aga ei seostu subsidiaarsuse põhimõtte, vaid ELi eeskirjadega. Te ütlesite sõna-sõnalt, et see küsimus tuleks jätta Itaalia ametiasutustele, kuidas te aga saate seda öelda, kui uurimine käsitleb konkreetselt ühenduse õiguse rikkumist Itaalia ametivõimude poolt? Just nimelt selles seisneb vastuolu teie sõnades.
<P>
(Aplaus) <BRK>
<SPEAKER ID="050" NAME="President">
Härra Cappato, me oleme arutanud ka teisi küsimusi, milles teil on konkreetsed tähelepanekud. Praegu on tegemist üldiste põhimõtetega. Me ei arutanud mingisuguseid üksikasju. Ma soovitan seda seika mitte üle tähtsustada. Muuseas ei kaitse keegi Euroopa õigust nii resoluutselt kui mina. Minu jaoks on Euroopa õigus alati olnud põhieesmärk. Seega soovin ma selle nüüd kõrvale jätta.
<SPEAKER ID="051" NAME="Antonio Tajani" AFFILIATION="PPE-DE">
(IT) Austatud juhataja, daamid ja härrad, ma tahtsin vaid toonitada, et parlamendi presidendil härra Pötteringil oli õigus öelda, et ta räägib isiklikust seisukohast. Ma tuletan härra Cappatole meelde, et Euroopa Liidul ei ole pädevust konkurentsi küsimuste üle avalike teenuste osutamisel.
<SPEAKER ID="052" NAME="President">
Tänan, härra Tajani, kuid me soovime selle teema nüüd lõpetada.

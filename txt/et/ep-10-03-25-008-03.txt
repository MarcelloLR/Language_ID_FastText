<CHAPTER ID="008-03">
3. Ülemaailmse finants- ja majanduskriisi mõju arengumaadele ja arengukoostööle (
<P>
Enne hääletust
<SPEAKER ID="125" NAME="Enrique Guerrero Salom">
raportöör. - (ES) Austatud juhataja! Tahan tänada kõiki, kes raporti koostamisel osalesid!
<P>
Tahtsin kõigest mainida, et lõike 31 juurde on tehtud suuline muudatusettepanek. Nagu kokku lepitud, loen ma nüüd ette ingliskeelse versiooni teise osa.
<P>
"peab seetõttu asjakohaseks uurida võimalusi kokkuleppeks doonorriikidega ajutise moratooriumi kehtestamiseks või kõige vaesemate riikide võlgade tühistamiseks, mis võimaldaks neil rakendada antitsüklilist maksupoliitikat, et leevendada kriisi raskeid tagajärgi; teeb ettepaneku teha jõupingutusi läbipaistva võlaasjade vahekohtu loomise lihtsustamiseks”.
<SPEAKER ID="127" NAME="Juhataja">
Igal juhul, Enrique Guerrero Salom, kui meile ei ole just esitatud valeteavet, siis käib see suuline muudatusettepanek lõike 34, mitte lõike 31 kohta.
<P>
(Enrique Guerrero Salom tunnistas, et muudatusettepanek oli tõepoolest lõike 34 teise osa kohta)
<P>
Nüüd on kõik selge.
<P>
(Hääletus toimus)
<P>
(Parlament võttis suulise muudatusettepaneku vastu)
<P>
- Enne hääletust lõike 22 üle
<SPEAKER ID="128" NAME="Charles Goerens" AFFILIATION="ALDE">
(FR) Austatud juhataja! Tegime suulise muudatusettepaneku lõike 22 kohta. Juhiksin tähelepanu sellele, et lõige 22 käsitleb ülemaailmset juhtimist ning eeskätt G20 koosseisu, millesse ei kuulu ebatavalisel kombel mitte ühtegi vähemarenenud riigi esindajat.
<P>
Suulise muudatusettepaneku eesmärgiks on täita see lünk ning tekst, mille kohta ma Euroopa Parlamendile ettepaneku teen, rahuldab just selle vajaduse.
<SPEAKER ID="130" NAME="Daniel Cohn-Bendit" AFFILIATION="Verts/ALE">
(FR) Austatud juhataja! Alles hetk tagasi tervitasite Tuneesia delegatsiooni. Kas te võiksite kutsuda Tuneesia delegatsiooni üles sekkuma ning nõudma Taoufik Ben Briki vabastamist, mida kogu Euroopa Parlament nõuab?
<SPEAKER ID="132" NAME="Hannes Swoboda" AFFILIATION="S&amp;D">
(DE) Austatud juhataja! Tahaksin teha kodukorda puudutava märkuse. Mul on hääletuse üle väga hea meel. Sellele vaatamata oli tegemist põhimõtteliselt omaalgatusliku raportiga ning sellel juhul on võetud vastu teistsugune menetlus. Nüüd lubati meil aga pidada individuaalne hääletus seoses omaalgatusliku raportiga. Peame selle küsimuse lahendama, vastasel juhul korraldatakse edaspidi iga omaalgatusliku raporti puhul individuaalsed hääletused. Kas te paluksite põhiseaduskomisjonil küsimuses selgitust anda? Vastasel juhul muudavad parlamendi teenistused oma tõlgendusega kogu reformi mõttetuks.
<SPEAKER ID="133" NAME="Juhataja">
Hannes Swoboda, seda saab teha. Menetluse kohaselt, mida fraktsioonid ise soovisid, on võimalik taotleda osade kaupa hääletust. Kõike saab igatahes edaspidi veel läbi vaadata. Ka see punkt võidakse tulevikus läbi vaadata, kuid hetkel jääb see nii.

<CHAPTER ID="011-02">
2. Bangladesh (hääletus) 
<P>
Resolutsioon Bangladeshi kohta
<P>
- Pärast hääletust põhjenduse F muudatusettepaneku 2 kohta
<SPEAKER ID="164" NAME="Charles Tannock" AFFILIATION="PPE-DE">
Austatud juhataja, kas te võtsite vastu minu suulise ettepanku lisada kolmanda endise peaministri Moudud Ahmedi nimi originaalteksti? See oleks tulnud kõigepealt vastu võtta. See oli tehniline muudatus. Ma ei ole kindel, kas hääletuskord seda takistab, kuid arvan, et see oleks tulnud kõigepealt vastu võtta ja siis oleks tulnud osade kaupa hääletus.
<SPEAKER ID="165" NAME="Juhataja">
Istungite talituse viidete kohaselt oli teie suuline muudatusettepanek härra Tannock esitatud juhul, kui muudatusettepanek 2 tagasi lükatakse. Muudatusettepanek 2 aga võeti vastu. Seega põhimõtteliselt muutub teie suuline muudatusettepanek kehtetuks. Samas kui liikmed arvavad, et me saame lisada Moudud Ahmedi nime põhjendusesse F, siis minul vastuväiteid ei ole.
<P>
Kas kellelgi on vastuväiteid selle suulise muudatusettepaneku suhtes?
<P>
(Parlament nõustus suulise muudatusettepaneku vastu võtma)

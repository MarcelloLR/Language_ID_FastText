<CHAPTER ID="009-06">
6. Olukord Iraanis (
<P>
- Enne hääletust:
<SPEAKER ID="137" NAME="José Ignacio Salafranca Sánchez-Neyra" AFFILIATION="PPE">
(ES) Lugupeetud juhataja! Enne kui me hakkame hääletama seda resolutsiooni Iraani kohta, tahaksin ma parlamendiliikmetele vaid teada anda, et hiljuti üritati rünnata Itaalia saatkonda Teheranis ning sarnased vahejuhtumid leidsid aset ka teiste liikmesriikide, näiteks Saksamaa, Prantsusmaa, Ühendkuningriigi ja Hollandi saatkonna juures.
<P>
Austatud juhataja! Resolutsiooni projekti lõikes 24 kutsutakse üles looma Euroopa Liidu delegatsiooni Teheranis. Meie fraktsioon ei tahaks, et seda lõiget, mida on kasutatud ka muudes Euroopa Parlamendi resolutsioonides, tõlgendataks nende sündmustega leppimisena. Seetõttu ma paluksin volinik Fülel paruness Ashtonile edasi öelda, et asjaolusid, mida ma just mainisin, tuleks sellest resolutsioonist tulenevate volituste rakendamisel meeles pidada. Ma arvan, et kolleeg Gahler taotleb suulise muudatusettepaneku lisamist resolutsiooni tekstile, et Iraanis oleks võimalik kaitsta liikmesriikide diplomaatilisi huve.
<SPEAKER ID="138" NAME="Michael Gahler" AFFILIATION="PPE">
(DE) Lugupeetud juhataja! Seda on fraktsioonidega arutatud. Ma loen teksti ette inglise keeles.
<P>
Is concerned about the nature of demonstrations held in front of EU embassies in Tehran on 9 February as being orchestrated by the Basij militia, and calls on the Iranian authorities to guarantee the safety of diplomatic missions; (on mures liikmesriikide saatkondade ees Teheranis 9. veebruaril 2010 Basij relvarühmituse poolt dirigeeritud demonstratsioonide olemuse pärast, ja kutsub Iraani ametivõime üles tagama diplomaatiliste missioonide turvalisus;)
<SPEAKER ID="141" NAME="Lena Kolarska-Bobińska" AFFILIATION="PPE">
Austatud juhataja! Ma tahaksin äsja vastu võetud Iraani käsitleva resolutsiooni autorite nimel paluda, et Euroopa Parlamendi teenistused tõlgiksid selle teksti ka pärsia keelde, et Iraani valitsus ja rahvas saaksid täielikult aru sellest selgest sõnumist, mille Euroopa Parlament täna edastas.
<P>
(Aplaus)
<SPEAKER ID="142" NAME="Juhataja">
Tänan teid selle kasuliku ettepaneku eest. Me edastame selle vastavale teenistusele.

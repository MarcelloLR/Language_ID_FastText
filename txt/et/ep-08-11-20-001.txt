<CHAPTER ID="001">
Osaistungjärgu avamine
<P>
(Istung avati kell 9.05)
<P>

<SPEAKER ID="005" NAME="President">
Daamid ja härrad, ma loodan, et te andestate asjaolu, et ma mõne minuti hiljaks jäin. Meie endine kolleeg Otto von Habsburg tähistab täna oma 96. sünnipäeva. Ta oli Euroopa Parlamendi liige alates 1979. kuni 1999. aastani. Tema kohaloleku sagedus ja tema töö kvaliteet oli meile kõigile eeskujuks. Ma rääkisin just temaga telefoni teel, mistõttu jäin paar minutit hiljaks ning ma õnnitlesin teda soojalt teie kõigi nimel - loodan, et ma võin seda teha - ja muidugi kõigi tema Baieri Liidumaalt pärit poliitiliste sõprade nimel tema 96. sünnipäeva puhul.

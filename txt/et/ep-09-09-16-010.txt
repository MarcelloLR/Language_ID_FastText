<CHAPTER ID="010">
Finantsteenused (õigusaktidele alla kirjutamine) 
<SPEAKER ID="149" NAME="President">
Vastavalt koosotsustamise protsessile allkirjastavad õigusaktid Euroopa Parlamendi president ja praegune nõukogu esindav eesistuja. Enne istungi jätkamist allkirjastatakse õigusaktide pakett, et muuta see kehtivaks. Nõukogu nimel allkirjastab selle Cecilia Malmström, Euroopa asjade minister. Mul on väga hea meel, et ka volinik Benita Ferrero-Waldner on täna meiega.
<P>
Tahaksin öelda mõne sõna õigusakti kohta, mida täna allkirjastama hakkame. Täna, Euroopa Liidu erakorralise tippkohtumise eel, valmistudes Pittsburghis toimuvaks G20 tippkohtumiseks, on hea võimalus tugevdada Euroopa Parlamendi rolli kaasseadusandjana. Mul on palutud esindada Euroopa Parlamenti riigipeade või valitsusjuhtide õhtusöögil. Meie, Euroopa Liit, valmistume osalema G20 tippkohtumisel Pittsburghis.
<P>
Täna on meil ees tähtis nelja erineva õigusakti pakett vastavalt meie poolt rahanduskriisile reaktsiooniks heaks kiidetud koosotsustamismenetlusele. Mis sellesse paketti kuulub? Kapitalinõuete direktiiv, reitinguagentuuride määrus, uus määrus piiriüleste maksete kohta ning otsus, millega luuakse uus programm konkreetsete tegevuste toetamiseks finantsteenuste, finantsaruandluse ja auditi valdkonnas.
<P>
Direktiiv ja määrused on suunatud Euroopa Liidu investorite kaitsmisele ning Euroopa Liidu rahandussüsteemile ja tarbijaõiguste tagamise suurendamisele ning parema järelevalve tagamisele. Need aktid on mõeldud rahaturgude stabiliseerimiseks. Seega täidame prognoose, ent seadusandlus, millele allkirja oleme andmas, koostati parlamendis eelmisel ametiajal. Kas minister Malmström tahaks enne õigusaktide allkirjastamist sõna võtta?
<SPEAKER ID="150" NAME="Cecilia Malmström">
nõukogu eesistuja. - (SV) Lugupeetud president, hakkame nüüd allkirjastama mitmeid õigusakte, mis on kesksed Euroopa Liidu reaktsioonis rahandus- ja majanduskriisile, mis on Euroopat nii tugevasti tabanud ja jätkab mõju avaldamist. Tahaksin ära kasutada võimalust ja tänada eesistujariiki Tšehhit, mis on teinud ära suure töö, et saada need aktid sellise lühikese aja jooksul valmis. Tänu Tšehhile õnnestus meil kiirelt tekitada selline edukas koostöö nõukogu ja parlamendi vahel ning saavutada ka kiired ja tõhusad kokkulepped.
<P>
Nagu ma eelnevalt mainisin, oleme majandusolukorra suhtes ettevaatlikult optimistlikud, ent teame ka seda, et tulevasel perioodil tabab töötus väga rängalt paljusid riike. Seega on parlamendil, nõukogul ja komisjonil ikkagi põhjust üksteisega tihedat koostööd teha. Ootan huviga meie koostööd ja allkirjastan uhkusega need õigusaktid koos teiega, austatud president.
<SPEAKER ID="151" NAME="President">
Tahaksin juhtida tähelepanu faktile, et see, mida me teeme, on nõukogu, parlamendi ja komisjoni funktsioonide jätkuvuse väljendus. Vahepeal on Euroopa Parlamendis korraldatud valimised, mis ei ole mingil moel takistanud meie tegevusi ega tööd.
<P>
Tahaksin nüüd paluda minister Malmströmi ühiselt allkirjastamisega alustama, mida tehakse siin laua juures. Kutsun ka volinik Ferrero-Waldneri, proua Berèsi ning proua Bowlesi - eelmised majandus- ja rahaasjade volinikud - paluksin teil mõlemal siia keskele tulla, ning ka raportöörid, kelle hulka kuuluvad härrad Karas ja Gauzès. Teie olete allkirjastamise juures kohal ja minister allkirjastab.
<P>
Samuti tahaksin ära märkida, et proua Starkevičiūtja härra Hoppenstedt on endised raportöörid ning ei ole enam Euroopa Parlamendis, kuna nad olid liikmed eelmisel ametiajal.
<P>
Jätkame nüüd allkirjastamisega.

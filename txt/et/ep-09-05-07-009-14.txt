<CHAPTER ID="009-14">
14. Aastaaruanne inimõiguste kohta maailmas 2008. aastal ja Euroopa Liidu poliitika selles valdkonnas (
<P>
Enne hääletust
<SPEAKER ID="118" NAME="Hartmut Nassauer" AFFILIATION="PPE-DE">
(DE) Härra juhataja, tahaksin vastavalt artikli 151 lõigetele 1 ja 3 Euroopa Rahvapartei (Kristlike Demokraatide) ja Euroopa Demokraatide fraktsiooni nimel paluda teil Euroopa Demokraatide ja Liberaalide Liidu fraktsiooni esitatud muudatusettepanek 45a selles osas, mis käsitleb paavst Benedicti avaldust, tagasi lükata kui vastuvõetamatu järgmistel põhjustel. Esiteks, see avaldus on tehtud 2009. aastal, kuna raportis kõneldakse inimõiguste rikkumistest, mis toimusid 2008. aastal. Sellepärast ei muuda see muudatusettepanek teksti, mida ta on mõeldud muutma. Teiseks, see muudatusettepanek võrdleb paavsti tehtud avaldust inimõiguste kõige rängemat liiki rikkumistega, surmanuhtluse kasutamisega, inimõiguste rikkumistega Hiinas ja kõikjal toimuvate piinamistega. Selline võrdlus näitab küünilist lugupidamatust kogu maailmas toimuvate inimõiguste rikkumiste ohvrite vastu.
<P>
(Aplaus)
<P>
Kolmandaks, see on paavsti nii uskumatu laimamine, nii uskumatu diskrimineerimine, et sellega võiks küll väga hästi samastada fraktsiooni ALDE, kuid mitte mingil juhul Euroopa Parlamenti.
<P>
(Vali aplaus)
<SPEAKER ID="119" NAME="Juhataja">
Daamid ja härrad, edastan teile õigusteenistuse ja Euroopa Parlamendi presidendi arvamuse, sest vastavalt meie töökorrale on temaga muidugi nõu peetud.
<SPEAKER ID="120" NAME="Daniel Cohn-Bendit" AFFILIATION="Verts/ALE">
(FR) Härra juhataja, tahtsin härra Nassauerile lihtsalt õiguspärase märkusena öelda, et paavst ei arvesta aastaid, kuna ta arvestab igavikku.
<SPEAKER ID="121" NAME="Juhataja">
Palun, palun... Õigusteenistus on seda asja hoolikalt kontrollinud tehnilisest seisukohast, nimetatud tegurite seisukohast, sisu seisukohast ning uurimisaluse ajavahemiku seisukohast.
<P>
Õigusteenistuse arvamuse kohaselt on muudatusettepanek vastuvõetav ning see on ka Euroopa Parlamendi presidendi arvamus. Seetõttu saab otsustavaks ainult härra Pötteringi arvamus. Seega on mul kahju, härra Nassauer, kuid muudatusettepanek on vastuvõetav.
<P>
Enne hääletust lõike 25 kohta
<SPEAKER ID="122" NAME="Raimon Obiols i Germà">
raportöör. - (ES) Härra juhataja, soovin viidata ainult informatsiooni ajakohastamisele, kuna tekst kinnitab Sudaani liidri vangistust, kes on tegelikult vabastatud.
<SPEAKER ID="124" NAME="Alexander Graf Lambsdorff" AFFILIATION="ALDE">
(DE) Härra juhataja, härra Nassauer, enesemääramisõigus on inimõigus ning see hõlmab ka soolist enesemääramist. Sellisel määral oli see päevakajaline juba 2008. aastal ja see, mis öeldi, on eriti sobimatu.
<P>
Loen muudatusettepaneku 2 valjusti ette. Ühest küljest on see tõsiasja parandamiseks ja teisest küljest mõnevõrra tasakaalustatuma sõnastuse leidmiseks:
<P>
"Rõhutab seksuaal- ja reproduktiivtervise õiguste edendamise tähtsust kui eeltingimust edukaks võitluseks HIV/AIDSi vastu, mis põhjustab tohutuid kadusid inimeludes ja majandusarengus, kahjustades eelkõige maailma kõige vaesemaid piirkondi; on mures paavst Benedictus XVI avalduste pärast, mis tekitavad mulje, et kondoomi kasutamine võiks põhjustada isegi suuremat nakatumisohtu; on arvamusel, et need avaldused HIV/AIDSi vastast võitlust rängalt takistavad;”. Ülejäänud osa muudatusettepanekust jääb samaks.
<P>
(Aplaus vasakult)
<SPEAKER ID="126" NAME="Hartmut Nassauer" AFFILIATION="PPE-DE">
(DE) Härra juhataja, see muudatusettepanek ei ole enam nii jõhkras sõnastuses kui oli algvariant, kuid tõsiasjad on jäänud muutumatuks. Sellepärast lükkame me suulise muudatusettepaneku tagasi.
<P>
(Parlament ei nõustunud suulise muudatusettepanekuga.)
<P>
Pärast hääletust muudatusettepaneku 16 kohta
<SPEAKER ID="128" NAME="Christopher Beazley" AFFILIATION="PPE-DE">
Härra juhataja, andke andeks, et ma teid katkestan, kuid mulle jäi mulje, et muudatusettepanek 16 lükati tegelikult tagasi, kuid teie teatasite siiski, et see on vastu võetud. Kas võiksite lihtsalt olukorda selgitada?
<SPEAKER ID="129" NAME="Juhataja">
Jah, palun andke andeks, see oli keelevääratus. Enamus oli tõepoolest vastu. Seda võiks küll üle kontrollida, aga talitused on mu vea juba parandanud.
<P>
Tänan teid tähelepaneku eest!

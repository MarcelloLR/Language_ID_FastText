<CHAPTER ID="017">
Selgitused hääletuse kohta
<P>
Kirjalikud selgitused hääletuse kohta
<SPEAKER ID="998" NAME="Nicodim Bulzesc  " LANGUAGE="RO">
Andsin oma poolthääle Euroopa Parlamendi resolutsioonile Euroopa Liidu rolli kohta Lähis-Idas, sest olen nõus sellega, et peame Gaza sektori ülesehitamiskavasid toetama.
<P>
Selle resolutsiooni eesmärk on anda viivitamata kiiret ja piiramatut humanitaarabi ning selline meede on meie moraalne kohus. Abi tuleb anda tingimusteta ja ilma mingite piiranguteta. Iisraeli võimudel palutakse lubada Gaza sektorisse sisse piisav ja pidev humanitaarabivoog, kuhu hulka kuuluvad ka kõik vajalikud materjalid, et ÜRO agentuurid, nagu Palestiina pagulasi toetav abiorganisatsioon (UNRWA), ja rahvusvahelised organisatsioonid saaksid läbi viia oma tegevusi ning täita elanikkonna vajadusi.
<SPEAKER ID="997" NAME="Konstantinos Droutsas  " LANGUAGE="EL">
Euroopa Parlamendi resolutsiooniga Gaza sektorile antava humanitaarabi kohta püüab EL, juhindudes põhimõttest, mis kohtleb võrdselt tapatööd tegevaid iisraellasi ja vastupanu osutavaid palestiinlasi, varjata oma tohutut vastutust Palestiina inimeste tapmise eest Iisraeli mõrvarliku sissetungi ajal Gaza sektorisse, mille tulemuseks oli üle 1300 surmasaanu, kellest enamus olid lapsed, naised ja vanurid, ning enam kui 5000 haavatut. Tuhandete kodude ja kogu sotsiaalinfrastruktuuri täieliku hävitamise tulemusel koos täieliku majandusliku isolatsiooni pealesundimisega Iisraeli poolt elab Palestiina elanikkond traagilistes ja ebainimlikes tingimustes.
<P>
Igasuguse Iisraelile ja tema hukkamõistule ning Palestiina inimeste traagilise olukorra põhjustele viitamise vältimine kinnitab veel kord, et EL toetab Iisraeli kriminaalset tegevust tema püüdes suurendada oma rolli Lähi-Ida imperialistide omavahelises võitluses.
<P>
Armuand imperialistidelt ei ole see, mida Palestiina inimesed kõige enam vajavad. Nad vajavad hoopis iseseisva ja sõltumatu Palestiina riigi loomist, mille pealinn on Ida-Jeruusalemm ja mis on kooskõlas ÜRO resolutsioonidega 1967. aasta piiride kohta ning teiste rahvaste jagamatut solidaarsust oma võitluse suhtes.
<SPEAKER ID="062" NAME="Hélène Goudin ja Nils Lundgren  " AFFILIATION="IND/DEM">
kirjalikult. - (SV) Olukord Gaza sektoris on äärmiselt tõsine, kuna jätkuv konflikt jätab tsiviilelanikkonna ilma toidust, ravimitest ja kütusest. Olukord on nii tõsine, et vaja on viivitamatut välisabi. Seetõttu meie hääletasime selle resolutsiooni poolt.
<P>
Tunneme aga ka, et on äärmiselt kahetsusväärne - kuigi kahjuks mitte eriti üllatav -, et Euroopa Parlament kasutab taas kord katastroofi ära selleks, et aeglaselt aga kindlalt oma positsiooni parandada.
<SPEAKER ID="996" NAME="Pedro Guerreiro  " AFFILIATION="GUE/NGL">
kirjalikult. - (PT) Pärast enam kui 18 kuud ebainimlikku blokaadi, 22 päeva julma Iisraeli agressiooni Palestiina inimeste suhtes Gaza sektoris on 1324 inimest saanud surma ja üle 5000 haavatud, kellest enamus on lapsed. Üle 100 000 inimese on ümber asustatud ja rohkem kui 15 000 kodu on hävitatud. Põhiline infrastruktuur ja avalike teenuste asutused on hävitatud või lammutatud, mistõttu Palestiina elanikkonna esmavajaduste rahuldamine on ohus.
<P>
Sellise šokeeriva kuriteoga silmitsi seistes ei ütle Euroopa Parlament mitte ühtegi sõna Iisraeli hukka mõistmiseks.
<P>
Selles pole kahtlust, et Palestiina rahvas vajab kiiresti abi. Pole kahtlust, et peame tunnistama Palestiina elanike kannatusi. Kuid esmatähtis on ka hukka mõista agressorid ja nad vastutama panna. Selle asemel nõuab resolutsioon kindlalt Iisraeli süüst puhtaks pesemist agressiooni puhul Gaza sektorisse, peites seda sõna konflikt taha. See agressioon on osa strateegiast, et saada jagu Palestiina inimeste õigustatud vastupanust okupatsioonile ning õõnestada Palestiina riigi ülesehitamiseks vajalikke tingimusi.
<P>
EL, mis on alati nii kiire inimõigusi appi kutsuma, "unustab" need Iisraeli puhul, mis on üle 40 aasta koloniseerinud Palestiina alasid Läänekaldal, Gaza sektoris ja Ida-Jeruusalemmas.
<SPEAKER ID="063" NAME="Flaviu Călin Rus  " LANGUAGE="RO">
Andsin oma poolthääle Euroopa Parlamendi 18. veebruari 2009. aasta resolutsioonile Gaza sektorile antava humanitaarabi kohta , sest Gaza tsiviilelanikkond vajab sealse olukorra tõttu väga abi.
<P>
Olen seda meelt, et tuleb hinnata Gaza sektori elanike vajadusi ning algatada kavad selle piirkonna ülesehitamiseks.

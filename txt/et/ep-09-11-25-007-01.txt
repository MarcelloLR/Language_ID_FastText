<CHAPTER ID="007-01">
1. 2007. aasta üldeelarve täitmisele heakskiidu andmine: nõukogu (
<P>
Enne hääletust:
<SPEAKER ID="081" NAME="Nicole Sinclaire" AFFILIATION="EFD">
Austatud juhataja, ma võtan sõna artikli 173 alusel, et juhtida tähelepanu kodukorra artiklile 2. Tsiteerin: "Euroopa Parlamendi liige on oma ülesannete täitmisel sõltumatu.” Tänahommikusel arutelul nõukogu ja komisjoni avalduste teemal ütlesite te, austatud juhataja, et härra Farage'i märkused olid vastuvõetamatud. Euroopa Parlamendi uue liikmena paluksin ma teil seoses artikliga 2 selgitada, kas Euroopa Parlamendi liikmel on õigus oma arvamusi ilma tsensuurita väljendada või mitte.
<SPEAKER ID="082" NAME="Juhataja">
Teie loal kohtun ma härra Farage'iga, et sel teemal sõbralikult mõtteid vahetada. See on minu ettepanek. Suur tänu!
<SPEAKER ID="083" NAME="Martin Schulz" AFFILIATION="S&amp;D">
(DE) Austatud juhataja, ka mina osalesin tänahommikusel arutelul. Mulle ei jäänud muljet, et te oleksite olnud ebaõiglane või oma ametiseisundit mingilgi moel kuritarvitanud. Vastupidi...
<P>
(Lärm)
<P>
Vastupidi - ma ütleksin, et te kuulasite suure kannatlikkuse ja austusega, kui selle niinimetatud fraktsiooni esimees demonstreeris meile, et ta on elukutseline laimaja. Just selline oli härra Farage'i sõnavõtu sisu.
<P>
(Aplaus)
<SPEAKER ID="084" NAME="Søren Bo Søndergaard">
raportöör. - Lugupeetud juhataja, ma tahaksin taotleda nõukogu 2007. aasta eelarve täitmisele heakskiidu andmiseks nimelist hääletust. Minu arvates peaks nõukogu nägema, kui laialdane on Euroopa Parlamendi toetus meie nõudmisele, et nõukogu teeks järgmise heakskiidu andmise menetluse ajal Euroopa Parlamendi ja tema pädevate komisjonidega rohkem koostööd.

<CHAPTER ID="017-01">
1. Sri Lanka: ÜRO aruande järelmeetmed (
<SPEAKER ID="365" NAME="Claude Moraes" AFFILIATION="S&amp;D">
Austatud juhataja! Tahaksin Véronique De Keyseri nimel rääkides esitada suulise muudatusettepaneku lõike 13 kohta, mis on järgmine:
<P>
"kutsub komisjoni asepresidenti ning liidu välisasjade ja julgeolekupoliitika kõrget esindajat, nõukogu ja komisjoni üles toetama edasisi jõupingutusi vastutusprotsessi tugevdamiseks Sri Lankas ja toetama ÜRO aruannet, eriti rahvusvahelise õigusemõistmise mehhanismi viivitamatut loomist.”
<SPEAKER ID="366" NAME="Geoffrey Van Orden" AFFILIATION="ECR">
Austatud juhataja! Meil toimusid kuut fraktsiooni hõlmavad pikaleveninud läbirääkimised selle konkreetse resolutsiooni üle. Tegemist on kompromissresolutsiooniga ning see sisaldab ilmselgelt osi, mida paljud meist selles näha ei taha, ja tegelikult jäetakse sellest välja osad, mida paljud meist siin näha soovivad. Ent kuue fraktsiooni vaheline kokkulepe oli see, et muudatusettepanekuid - suulisi, kirjalikke ja mis tahes muul kujul - ei esitata, ning seega on minu arvates tegemist kokkuleppe murdmisega, mis muudab läbirääkimised mõttetuks, kui meil on praegu sellisel viisil esitatud muudatusettepanek. Seetõttu peaksime selle muudatusettepaneku tagasi lükkama.

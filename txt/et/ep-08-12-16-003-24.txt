<CHAPTER ID="003-24">
24. Kapitali adekvaatsuse nõuded (rakendustarkvara) (
<P>
- Enne hääletamist
<SPEAKER ID="052" NAME="Othmar Karas" AFFILIATION="PPE-DE">
(DE) Austatud juhataja, kallid kolleegid, soovin üksnes öelda, et parlament hääletab täna esmakordselt uue regulatiivmenetluse korra järgi, kus kontrollitakse seda, kas lükata komisjoni seadusettepanek tagasi või mitte. Käesolevale hääletusele tausta moodustava kapitalinõuete direktiivi raportöörina palun teie toetust resolutsiooni ettepanekule, mis võeti majandus- ja rahanduskomisjonis ühehäälselt vastu.
<P>
See võimaldaks Euroopa Parlamendil saata komisjonile selge signaali. Me nõuame sobivat tasakaalu komisjoni poolt ette pandud küsimustes ühisotsuse menetlusel ning küsimustes, mida komisjon käsitleb üksi komiteemenetluse käigus.
<P>
Komisjon on teinud komiteemenetluse raames konkreetseid ettepanekuid, mis on seotud krediidireitinguagentuuridega, ulatudes üle tehniliste aspektide, ning seetõttu tuleb need kaasotsustamismenetluseks tagasi saata.
<P>
Peame tagama, et väljastaksime sidusa õigusakti. Hetkel on meie ees raportid reitinguagentuuridest ning kapitalinõuete direktiivist ning üks komiteemenetluse ettepanek. Meie eesmärk on selge fookusega arutada kõike üheskoos kaasotsustamismenetlusel ning seetõttu palun teie toetust.
<P>
(Aplaus)

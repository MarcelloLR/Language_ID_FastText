<CHAPTER ID="005-01">
1. Põllumajandusturgude ühine korraldus ja kodulinnuliha turustusnormid (
<P>
- Enne hääletust:
<SPEAKER ID="077" NAME="Ilda Figueiredo" LANGUAGE="PT">
Härra president, daamid ja härrad, soovin lühidalt selgitada, et käesolevas raportis on lisatud põllumajanduse ja maaelu arengu komisjoni üksmeelselt vastu võetud muudatusettepanekud. Need lisanduvad siin täiskogus 19. juunil 2008 vastu võetud resolutsioonidele, mis lükkasid tagasi komisjoni ettepaneku, mille eesmärgiks oli lubada inimtoiduna kasutatava kodulinnuliha turustamine Euroopa Liidus isegi pärast selle töötlemist mikroobivastaste ainetega.
<P>
Seetõttu soovin tänada kõiki, kes koos minuga selle raporti koostamisel töötasid, kaasa arvatud Euroopa Parlamendi liikmeid ja keskkonna-, rahvatervise- ja toiduohutuse komisjoni arvamuse koostajat.
<P>
Loodame, et Euroopa Komisjon ja nõukogu võtavad arvesse seda raportit ja Euroopa Parlamendi arvamust, kaitstes Euroopa Liidu rahvatervist, toiduohutust ja kodulinnuliha tootjaid.

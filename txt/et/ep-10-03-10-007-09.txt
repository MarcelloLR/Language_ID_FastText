<CHAPTER ID="007-09">
9. ÜVJP 2008. aasta aruanne (
<SPEAKER ID="110" NAME="Heidi Hautala" AFFILIATION="Verts/ALE">
Lugupeetud juhataja! Kõnealuses raportis käsitletakse 2008. aasta ühist välis- ja julgeolekupoliitikat. Selles ei mainita aga 10. märtsi 2008. aasta sündmusi, kui tiibetlased korraldasid rahumeelse meelavalduse nende kultuuri ja usu allasurumise vastu. Täna on meil siin Tiibetist külaline, Namdrol Lhamo. Ta on nunn, kes mõisteti 12 aastaks Drapchi vanglasse selle eest, et osales rahumeelses meeleavalduses ja salvestas seejärel vanglas laule. Me peaksime avaldama kiitust talle ja teistele julgetele tiibetlastele, kes selles okupeeritud riigis elavad.
<P>
Ma kohtusin hiljuti dalai-laamaga ning me jõudsime järeldusele, et kiiresti on vaja korraldada rahvusvaheline uurimine selle kohta, mis toimus Lhasas 2008. aasta 10. märtsi paiku toimunud meeleavalduse ajal, sest kuni niisugust uurimist läbi ei viida, süüdistab Hiina valitsus jätkuvalt Tiibeti eksiilvalitsust ja dalai-laamat kõnealusele meeleavaldusele ja selle vägivaldsetele järelsündmustele õhutamises.
<P>
Tiibeti eksiilvalitsuse andmetel hukkus vähemalt 220 tiibetlast, palju neist politsei valimatu tulistamise ning vangis läbiviidud väärkohtlemise või piinamise tagajärjel. Paljud inimesed on aga veel kadunud.
<P>
(Pikk aplaus)
<SPEAKER ID="112" NAME="Adrian Severin">
fraktsiooni S&D nimel. - Lugupeetud juhataja! Me soovime esitada muudatusettepaneku.
<P>
Meie fraktsioon hääletaks muidu vastu, kuid et me saaksime siiski poolt hääletada, sooviksime jätta välja sõnad "mis lõpetaks Iisraeli blokaadi”.
<P>
Seda sellepärast, et Iisraeli blokaad on väga keeruline küsimus ning minu arvates puudub selge seos eelnevate ridade ja nende sõnade vahel. Kui me saame need sõnad välja jätta, siis ma arvan, et oleksime muudatusettepaneku ülejäänud osaga rahul ja võiksime hääletada poolt. See on väike muudatus, kuid võimaldaks meil anda poolthääle.

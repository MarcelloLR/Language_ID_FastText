<CHAPTER ID="009-02">
2. Lõunapoolsed naaberriigid ja eelkõige Liibüa ning humanitaaraspektid (
<SPEAKER ID="118" NAME="Ana Gomes" AFFILIATION="S&amp;D">
(PT) Austatud president! On juhtunud midagi, mis resolutsioonis ei kajastu, ja ma kutsun parlamenti üles ühinema meie nördimuse ja mure väljenduses. Asi puudutab seda, mis juhtus BBC ajakirjanike meeskonnaga, kes peeti ebaseaduslikult kinni ja keda piinati ning sunniti ka läbi tegema pseudohukkamist ja kes nägid palju teisi vanglates kinnipeetavaid liibüalasi, keda hoiti täiesti ebainimlikes tingimustes.
<P>
See näitab ka seda, et ajakirjanikel ei lasta Liibüas vabalt oma tööd teha. See on tähtis ja ma kutsun parlamenti üles ühinema meie nördimuse ning mure väljenduses, mille me peame edastama nõukogule.
<SPEAKER ID="119" NAME="President">
Ana Gomes, kas peate silmas konkreetset muudatusettepanekut? Me saame arvestada ainult konkreetset muudatusettepanekut, mitte üldist üleskutset.
<SPEAKER ID="120" NAME="Ana Gomes" AFFILIATION="S&amp;D">
(PT) Austatud president! Mul on teave, et liberaalide fraktsioon peaks soovima esitada suulise muudatusettepaneku, milles on kokku lepitud, kuid kui see pole nii, siis olen meelsasti nõus selle esitama.
<SPEAKER ID="121" NAME="President">
Hea küll, ma mõistan. See oli üldine märkus. Tänan teid!
<SPEAKER ID="122" NAME="Michał Tomasz Kamiński" AFFILIATION="ECR">
(PL) Austatud president! Minu lugupidamine! Kuulsime, et ütlesite, et resolutsioon võeti vastu, kuid ma ei näinud tulemust, vähemalt mitte minu ekraanil või sellel, mis minu ees on. Ma arvan, et meile tuleks esitada ka tulemused, mille all ma mõtlen hääletuse konkreetset tulemust.
<SPEAKER ID="123" NAME="President">
Siin on tulemus: 316 liiget hääletas poolt, 264 hääletas vastu ja 33 liiget jäi erapooletuks.
<SPEAKER ID="124" NAME="József Szájer" AFFILIATION="PPE">
Austatud president! Sooviksin meenutada parlamendile kaksikmoraali, mida me rakendame. Ungari meediaseaduse puhul ei kajastunud meie resolutsioonis sündmus, mis toimus esmaspäeval.
<P>
Nüüd proovime lisada midagi, mis toimus alles eile. See on selge kaksikmoraal, mida täiskogu rakendab ning mis on kahetsusväärne ja vastuvõetamatu.
<SPEAKER ID="126" NAME="Guy Verhofstadt" AFFILIATION="ALDE">
Austatud president! Ma teen seda kõigi fraktsioonide esimeeste ja samuti enamiku koordinaatorite nimel, sest eile pärast arutelu oli üldine arvamus, et lõiget 11 on vaja tugevdada. Suuline muudatusettepanek, mille ma esitan, on järgmine: "kutsub Euroopa Komisjoni asepresidenti / liidu välisasjade ja julgeolekupoliitika kõrget esindajat üles looma suhted ajutise rahvusliku üleminekunõukoguga ja alustama nende suhete ametlikuks muutmise protsessi, selleks et soodustada üleminekut demokraatiale, tagada Liibüa ühiskonna kõige erinevamate osade esindajate osalemine ja suurendada naiste ja vähemuste mõju üleminekuprotsessis ja toetada seda vabastatud aladel, selleks et kergendada elanikkonna olukorda ja rahuldada nende elementaarseid humanitaarseid vajadusi, sh ravi järele”.
<P>
See on seitsme fraktsiooni esimehe ja samuti kõigi sellega nõustunud koordinaatorite nimel esitatud suuline muudatusettepanek.

<CHAPTER ID="008-12">
12. Patsiendiõiguste kohaldamine piiriüleses tervishoius (
<P>
Enne hääletust:
<SPEAKER ID="173" NAME="Kartika Tamara Liotard" AFFILIATION="GUE/NGL">
(NL) Tahan tõstatada küsimuse, mis põhineb artikli 168 punktil 2. Meie fraktsioon esitas muudatusettepaneku õigusliku aluse muutmise kohta ning mõned teised fraktsioonid on sama teinud. Muudatus tähendab, et praegu hõlmatakse õiguslikku alusesse ainult artikkel 95 siseturu ja seega ainult majanduslike huvide kohta, ent mitte artiklit 152 rahvatervise kohta, milles alguspunktiks võetakse patsient.
<P>
Põhimõtteliselt küsis keskkonna-, rahvatervise ja toiduohutuse komisjon õiguskomisjoni arvamust, ent arvamust küsiti vaid komisjoni algse ettepaneku alusel. Bowise raportis on nüüd selge, et on tehtud muudatus, millega selles raportis samuti patsiendiõigusi mainitakse, ja seega on õiguslik alus muutunud. Need muudatusettepanekud on aga loetud vastuvõetamatuks ja seega on oluline muudatus, mida parlament teha soovib - ehk teiste sõnadega eksklusiivselt turule orienteerituselt patsiendiõiguste hõlmamiseni - ohustatud. Tahaksin paluda, et raport saadetaks tagasi Keskkonna-, rahvatervise ja toiduohutuse komisjonile.
<SPEAKER ID="174" NAME="Juhataja">
Proua Liotard, hakkame nüüd hääletama muudatusettepaneku 158 üle, mis on tagasilükkamise ettepanek, ja kui selle tulemuse saame, vastan teie tähelepanekule.
<P>
Tahaksin teha ettepaneku seoses õiguslikku alust puudutavate muudatusettepanekutega: eesistujariik peab otsustama nende muudatusettepanekute vastuvõetavuse üle, konkreetsemalt muudatusettepanekute 159, 119, 116 ja 125 üle, ent otsus peab loomulikult põhinema direktiivi lõplikul vormil, mis hääletamise käigus muutub.
<P>
Seega pakun välja, et hääletus nende muudatusettepanekute vastuvõetavuse üle peaks aset leidma lõpus, sest sellel hetkel on eesistujariigil olemas vajalikud faktid otsustamaks, kas need on vastuvõetavad või mitte. Muidu peaksime seda praegu ilma piisava teabeta otsustama.
<P>
Seega, kui auväärsed esindajad nõustuvad, hääletatakse nende muudatusettepanekute üle lõpus.
<SPEAKER ID="175" NAME="Philip Bushill-Matthews">
raportöör. - Härra juhataja, olen selle ettepanekuga nõus, ent kas võiksite selguse mõttes mainida neid muudatusettepanekuid, mida õiguslik alus katab - 159, 119 jne? Ja nii edasi peaks hõlmama ka põhjendust, mis on muudatusettepanek 126.
<SPEAKER ID="176" NAME="Juhataja">
Seega hääletame 80 vastava komisjoni muudatusettepaneku üle ning oleme teadlikud, et härra Bushill-Matthews soovib esitada suulise muudatusettepaneku muudatusettepanekule 100.
<P>
- Enne hääletust muudatusettepaneku 100 üle:
<SPEAKER ID="177" NAME="Philip Bushill-Matthews">
raportöör. - Härra juhataja, vabandan kolleegide ees, et seda nii hilises etapis tutvustan, aga põhjus selleks on lihtne.
<P>
Muudatusettepanek 100 viitab liikmesriikide vastutusele vahetada teavet tervishoiutöötajate suhtes tehtud distsiplinaar- ja kriminaalotsuste kohta. See on vägagi sobilik, ent minu tähelepanu pöörati viimasel hetkel sellele, et seda võib tõlgendada nii, et kui sellised tervishoiutöötajad osaleksid näiteks liiklussüütegudes, siis oleks liikmesriikidel kohustus selle kohta teavet jagada. See ei ole loomulikult muudatusettepaneku eesmärk, nii et selguse mõttes võiks plaanitud sõnastus nüüd välja näha nii: "Liikmesriigid vahetavad koheselt ja aktiivselt teavet tervishoiuteenuste osutajate suhtes algatatud distsiplinaar- ja kriminaalmenetluste kohta, kui need mõjutavad nende registreerimist või nende õigust osutada teenuseid”. Nii et see on ainult selgitamise küsimus.
<SPEAKER ID="178" NAME="Juhataja">
Siiamaani oleme selle raporti üle hääletades hääletanud terve rea muudatusettepanekute üle, mis mõjutavad artikleid 15, 16 ja 17. Neid artikleid mõjutavad vastu võetud muudatusettepanekud on järgmised: 102, 103, 104, 105, 106, 107, 108, 109, 110 ja 135.
<P>
Arutelu ajal ütles volinik Vassiliou, et ta oleks valmis õiguslikku alust üle vaatama, kui leiaks selleks põhjuseid, mis sõltuks direktiivi muutmisest. Peame otsustama muudatusettepanekute 159, 119, 116, 125 ja 126.1 vastuvõetavuse üle, tagamaks et parlamendi poolt vastu võetav lõplik tekst vastab õiguslikule alusele.
<P>
Võttes arvesse voliniku öeldut ja fakti, et vastav komisjon nende muudatusettepanekute üle hääletas, see tähendab, et vastav komisjon ja selle juhataja hindasid need vastuvõetavateks, kuna ta lubas selle üle hääletamist, ja võttes arvesse ka kõike, mille üle täna hääletanud oleme seoses artiklitega 15, 16 ja 17, märgin, et direktiiv on suunda muutnud.
<P>
Kõike seda arvesse võttes peab eesistujariik muudatusettepanekuid vastuvõetavateks ning hakkame nüüd nende üle hääletama.
<SPEAKER ID="179" NAME="Philip Bushill-Matthews">
raportöör. - Härra juhataja, aktsepteerin teie otsust - teil on õigus selline otsus langetada - ent kuna preili Liotard ütles varem, et meil peaks olema kahene alus, sest muidu, kui oleks ainult siseturg, tähendaks see, et hääletaksime ainult majandusküsimuste üle, üritamata uuesti arutelu tekitada. Parandaksin teda ainult nii palju, et öelda, et ühene õiguslik alus, mis meil praegu on, ei ole lihtsalt ökonoomne: see tähendab patsiendiõiguste puhul valikuvabadust. Seega hääletab meie fraktsioon kahese õigusliku aluse, nii algsete muudatusettepanekute kui ka tõepoolest põhjenduse vastu. Julgustaksin ka teisi kolleege patsiente esikohale seadma.
<SPEAKER ID="180" NAME="Edward McMillan-Scott" AFFILIATION="PPE-DE">
Härra juhataja, teen lühidalt; üritan olla abivalmis, aga hakkan näljaseks muutuma. Need on tähtsad hääletused ja päevakava on tihe ning saan teist täiesti aru.
<P>
Käisin just pressiruumis ja nägin, et hääletust kuulavad tegelikult kaheksa ajakirjanikku - ülejäänud võivad jälgida ekraane, kus näidatakse viimast kui ühte hääletust. Seega arvan, et iga hääletuse tulemuste ettelugemine ei ole vajalik.
<P>
(Aplaus)
<SPEAKER ID="181" NAME="Juhataja">
Härra McMillan-Scott, praeguseni oleme kõnelejatele vastu tulnud. Nüüdsest edasi hakkame asju kiiremini liigutama ja niimoodi kõigile meele järele olema.
<P>
- Pärast hääletust:
<SPEAKER ID="182" NAME="Philip Bushill-Matthews">
raportöör. - Härra juhataja, viimase sekkumise tõttu - mis oli väga heasoovlik - jätsite vahele oma tavapärase tegevuse ehk raportööri tänamise. Olen kindel, et tahate seda teha, eriti kuna teda ei ole siin.
<SPEAKER ID="183" NAME="Juhataja">
On tõepoolest sobiv hetk raportööri härra Bowise tänamiseks tema töö eest, ning soovin ka talle kiiret ja head paranemist.

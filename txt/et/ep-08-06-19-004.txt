<CHAPTER ID="004">
Tervitus
<SPEAKER ID="052" NAME="Juhataja">
Nüüd sooviksin ma tervitada ametlikul rõdul Šveitsi Föderaalse Assamblee delegatsiooni. Šveitsi delegatsiooni eesotsas on pr Brigitta Gadient.
<P>
(Aplaus)
<P>
Mul on heameel tervitada teid kõiki Euroopa Parlamendis Strasbourg'is, kus te osalesite eile ja täna 27. ELi-Šveitsi parlamentide vahelisel koosolekul.
<P>
Ma tean, et on toimunud huvitavaid arutelusid arengu ja hetkeolukorra üle ning Šveitsi ja ELi vaheliste suhete tuleviku väljakutsete üle, erilise rõhuasetusega ELi-Šveitsi dialoogil maksuküsimustes, inimeste vaba liikumise ja ELi viimase laienemise kogemustel, piiriüleste teenuste osutamisel ja Schengeni-Dublini lepingutel, Šveitsi rahalisel panusel ELi laienemisse ja põllumajandustoodete vabakaubandusel.
<P>
Meie parlamentide vahel on pikaajaline suhe - peaaegu kolm aastakümmet - ja see on viinud põhjalike teadmiste arenemiseni nii ELi kui ka Šveitsi poolel. Ma olen kindel, et sel nädalal toimunud nägemuste vahetamine suurendab meie parlamentaarset koostööd.
<P>
(Aplaus)

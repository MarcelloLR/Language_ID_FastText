<CHAPTER ID="006-01">
1. Lammaste katarraalse palaviku vastane vaktsineerimine (
<P>
Enne hääletust
<SPEAKER ID="102" NAME="Paolo De Castro" LANGUAGE="IT">
Austatud juhataja! Head kolleegid! Soovin rõhutada lühidalt, kui tähtis on Janusz Wojciechowski raport lammaste katarraalse palaviku vastase vaktsineerimise kohta meid kõiki puudutava institutsioonilise probleemi seisukohalt.
<P>
Raporti sisu puhul ei ole komisjoni, parlamendi ja nõukogu vahel mingit konflikti. Vastavustabelite lisamine teksti on aga ikka veel väga tundlik teema. Vaatamata asjaolule, et nõukogu oli täielikult selle vastu, otsustas põllumajanduse ja maaelu arengu komisjon hääletada teksti poolt, mille juurde kuuluvad ka vastavustabelid, mis kohustavad liikmesriike andma aru direktiivi ülevõtmise kohta.
<P>
Nüüd peab nõukogu otsustama, kas kiita vastavustabelid heaks ja kokkuleppe esimesel lugemisel vastu võtta või anda Euroopa põllumajandustootjatele aru, miks jääb lammaste katarraalse palaviku vastase vaktsineerimise kampaania sel aastal ära seetõttu, et raporti puhul ei oldud valmis kompromisse tegema.
<P>
Minu arvates võib see raport olla pretsedendiks tulevaste läbirääkimiste jaoks nõukoguga. Peame nõudma üheskoos ja otsusekindlalt liikmesriikidelt maksimaalset läbipaistvust ning kaitsma täielikku kinnipidamist ELi õigusest.
<SPEAKER ID="103" NAME="Juhataja">
Arvan, et raportöör soovib samuti sõna võtta.
<SPEAKER ID="104" NAME="Janusz Wojciechowski">
raportöör. - (PL) Austatud juhataja! Põhimõtteliselt ütles Paolo De Castro juba seda, mida ma öelda tahtsin. Tahan kõigest lisada ka oma hääle üleskutsele, et nõukogu ei tohi heita takistusi selle uue direktiivi kiire rakendamise teele. Vastavustabelid on algus ja pretsedent, mis loob minu arvates edaspidiseks parimad tavad ning aitab jälgida palju lihtsamini riikliku õiguse vastavust Euroopa õigusega.

<CHAPTER ID="009-03">
3. Lissaboni lepingu finantsaspektid (
<P>
Enne hääletust
<SPEAKER ID="098" NAME="Catherine Guy-Quint">
raportöör. - (FR) Härra juhataja, daamid ja härrad, ma valmistan teile nüüd pettumuse. Valmistan teile pettumuse oma kõne lühidusega. Kõigepealt tahaksin teha tehnilise paranduse lõike 16 joonealusesse märkusesse number 2; viimane arv on 2021, mitte 2022. See on aritmeetika küsimus.
<P>
Tahaksin öelda ka paar poliitilist sõna, esiteks, et tänada kõiki neid, kes on mind selle raporti koostamisel toetanud - see võib teile tunduda äärmiselt tehniline, aga tegelikult on see ülimalt poliitiline! On väga oluline, et meie parlament selle raporti poolt hääletab, sest see selgitab parlamendi edaspidist eelarvelist võimu eelarvepädeva institutsioonina.
<P>
Te hääletate tihti eelarve kui juhtimisvahendi poolt, kui see tegelikult on poliitikate põhiolemus, ning parlamendi roll sõltub selle rakendamisest. Nimelt seda aspekti tahtsimegi raportiga hõlmata. Loodan, et te seda ühel ilusal päeval loete. Võin siiski öelda, et uued Euroopa Parlamendi liikmed peavad sellest kinni haarama ja mõistma, et Euroopa poliitika kujundamine nõuab eelarvelist vaprust ning et just nimelt sellest vaprusest - mida loodetavasti saab neil kõigil olema ja mida saab meil kõigil olema - sõltub Euroopa Liidu tulevik.
<P>
(Aplaus)

<CHAPTER ID="007-01">
1. Arvutipõhiste ettetellimissüsteemide toimimisjuhend (
<P>
- Enne hääletust:
<SPEAKER ID="082" NAME="Jeanine Hennis-Plasschaert">
fraktsiooni ALDE nimel. - Härra president, võtan seoses Kirkhope'i raportiga sõna fraktsiooni ALDE nimel. Vastavalt kodukorra artiklile 168 soovib fraktsioon ALDE esitada taotluse selle komisjonile tagasisaatmiseks. Selgituseks olgu öeldud, et meil puudub tahe lõhkuda nõukoguga saavutatud kompromisspaketti, kuid minu fraktsioon usub, et oleks vaja ulatuslikumat arutelu seoses emaettevõtja määratlusega.
<P>
Komisjon töötab ametliku teatega, mis on väga teretulnud. Siiski ei anna see meile praegusel hetkel vajaminevat 100%list selgust. Võimaldada tuleks kohane arutelu, aga ka korralik konsulteerimine meie õigusteenistusega. Praegusel hetkel puudub vajadus kiirustada selle hääletamisele panemisega.
<SPEAKER ID="083" NAME="Brian Simpson" AFFILIATION="PSE">
Härra president, mul on hea meel võtta sõna fraktsiooni ALDE ettepanekut pooldades, mis käsitleb raporti tagasisaatmist parlamendikomisjoni. Ma ei suuda meenutada oma pikkade aastate jooksul selles parlamendis transpordi valdkonnas raportit, mis oleks põhjustanud nii palju segadust ja ebakindlust kui see. Me loome siin õigust ning sellega kaasneb vastutus teksti, mille osas austatud parlamendiliikmetel palutakse hääletada, täielikult teada ja sellest aru saada. Ometi on paljud parlamendiliikmed ebakindlad. Paljud parlamendiliikmed on raskustes, et mõista ja aru saada sellest keerulisest õigusaktist, mis on nõukogu sekkumise tõttu veelgi keerulisemaks tehtud.
<P>
Terves kojas eksisteerib suur ebakindlus, suur rahutus, mis on põhjuseks, miks ma usun, et meil on vaja ettepanekud transpordi- ja turismikomisjonis ümber hinnata, neid uuesti hinnata ning uurida hoolikamalt nende mõjusid. Eesmärgiks on tegutseda õigesti, mitte kiiresti. Selliselt ei loo me probleeme; me käitume seadusandjatena vastutustundlikult, kaitstes parlamendi õigust töötada omaenda tempos, mitte tempos, mille on dikteerinud tööstuse lobistid ning ministrite nõukogu.
<SPEAKER ID="084" NAME="Georg Jarzembowski   -" AFFILIATION="PPE-DE">
(DE). Härra president, daamid ja härrad, see, mida härra Simpson just ütles, on tõesti üpris raskesti mõistetav; tõesti, ta pöörab kogu asja pea peale. Lubage mul öelda järgmist: selle toimimisjuhendiga on meie eesmärgiks tarbijate õiguseid täiustada. Meil on vaja tugevdada tarbijaõiguseid, et me saaksime arvutipõhistelt süsteemidelt ausaid pakkumisi.
<P>
Oleme jõuliselt vastu venitamistaktikale, mida kasutavad sotsiaaldemokraadid, kes püüavad nurjata Prantsuse valitsusega saavutatud kompromissi ning seda hävitada praeguse parlamendi ametiaja jooksul. Kutsuksin teid tungivalt üles lükkama komisjoni tagasisaatmise ettepaneku tagasi.
<SPEAKER ID="085" NAME="Timothy Kirkhope">
raportöör. - Härra president, soovitan tungivalt ettepanekut parlamendikomisjoni mitte tagasi saata. Arvan, et see on ebavajalik ning Euroopa tarbijate, keda me esindame, huvisid potentsiaalselt kahjustav venitamistaktika. Esimese lugemise kokkulepe nõukoguga ja komisjoniga saavutati juunis pärast laiaulatuslikku arutelu ning minu (transpordi-) komisjoni toetuse saamist. Variraportöörid olid kogu protsessi vältel täielikult kaasatud ning minu arusaamist mööda nõustusid tulemusega.
<P>
Kaks eesistujariiki - Sloveenia ja Prantsusmaa - on teinud minuga selles asjas täielikku koostööd ning ma ei mõista, miks on praegu vaja rohkem aega, et seda üliolulist meedet arutada või üksikasjalikult uurida. Õiglaseim ja kõige demokraatlikum viis edasiminekuks on kokkulepet praegu hääletada. Paljud inimesed, kes nüüd protesteerivad, ei vaevunud eile õhtul arutelule tulema, kui volinik Mandelson kinnitas minu palvel parlamendile, et enne määruse jõustumist avaldatakse Euroopa Liidu Teatajas ametlik teade, milles komisjon annab määrusele selge tõlgenduse ning väga konkreetsed ja ranged kriteeriumid (mis on konkurentsi asjades tavapärane) meetmete jõustamiseks Euroopa tarbijate huvides. Arvan, et tarbijad ei mõista neid proteste, kui me meetmega edasi ei lähe. Seetõttu palun ma siiralt teil - teil kõigil - toetada mind ning rasket tööd, mida me kõik oleme fraktsioonides teinud, et see asi nii kiiresti kui võimalik edasi viia.
<P>
(Parlament lükkas ettepaneku komisjoni tagasisaatmise kohta tagasi)

<CHAPTER ID="012">
Tööplaan
<SPEAKER ID="016" NAME="Juhataja">
Välja on jagatud esimeeste konverentsi koosolekul neljapäeval, 17. aprillil 2008 vastavalt kodukorra artiklitele 130 ja 131 koostatud päevakorra projekti lõplik versioon.
<P>
On esitatud järgmised muudatusettepanekud:
<P>
Esmaspäev, teisipäev, kolmapäev:
<P>
Ettepanekuid ei ole.
<P>
Neljapäev:
<P>
Fraktsioon UEN on teinud ettepaneku asendada arutelu inimõiguste rikkumise üle Iraanis uue punktiga Gruusia kohta.
<SPEAKER ID="017" NAME="Hanna Foltyn-Kubicka">
fraktsiooni UEN nimel. - (PL) Härra juhataja, teen ettepaneku arutada Iraani või Tšaadi olukorra asemel olukorda Gruusias. Olukord Gruusias on pakiline, sest Vene duuma on vastu võtnud resolutsiooni, milles kutsutakse presidenti üles kaaluma küsimust Transnistria, Abhaasia ja Lõuna-Osseetia tunnustamisest ja Vene sõjaväe arvukuse suurendamisest piirkonnas. Gruusia territoriaalne terviklikkus on tagatud 1993. aastal vastu võetud 36 ÜRO resolutsiooniga. Lisaks on olemas president Saakašvili rahuplaan Abhaasia jaoks. Ma usun, et see on prioriteetne küsimus ja seepärast teen ettepaneku selliseks muudatuseks.
<P>
(Aplaus)
<SPEAKER ID="018" NAME="Hannes Swoboda">
fraktsiooni PSE nimel. - (DE) Härra juhataja, ma arvan, et me peaksime ootama kuni parlamendi delegatsioon külastab nädala aja pärast Gruusiat, kus nad uurivad konkreetselt Abhaasia küsimust. Lõppude lõpuks viibivad siin praegu mitu delegatsiooni liiget. Me võime selle punkti päevakorda võtta pärast delegatsiooni visiiti nädala aja pärast, mitte küll võib-olla kiireloomulist, kuid kindlasti põhjalikku arutelu vajava küsimusena. Esmalt peaksime siiski ära ootama parlamendi delegatsiooni raporti.
<P>
(Parlament lükkas muudatusettepaneku tagasi)
<P>
(Päevakord võeti vastu)

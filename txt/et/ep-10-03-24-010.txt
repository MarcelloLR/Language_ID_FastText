<CHAPTER ID="010">
Tööplaan
<SPEAKER ID="014" NAME="Juhataja">
Laiali on jagatud lõplik päevakorra projekt, mille esimeeste konverents koostas kodukorra artikli 137 alusel 11. märtsil 2010.
<P>
Kokkuleppel fraktsioonidega panen ette järgmised muudatused.
<P>

<SPEAKER ID="015" NAME="Mario Borghezio" AFFILIATION="EFD">
(IT) Tahan juhatajale teatada - olen seda juba kirja teel teinud -, et finantskriisi erikomisjon on ekslikult ja ilma mingi põhjuseta jätnud oma koosseisust välja eksperdi ja tunnustatud demograafi professor Bourcier de Carboni, nimetades teda ebasobivaks isikuks.
<P>
Minu arvates on tegemist ülimalt tõsise juhtumiga, kus inimene jäetakse ideoloogilistel põhjustel Euroopa Parlamendi komisjoni eksperdi kohalt kõrvale...
<P>
(Juhataja katkestas kõneleja.)
<SPEAKER ID="016" NAME="Juhataja">
Hea kolleeg, see ei ole kodukorda puudutav märkus, mis oleks seotud täiskogu istungiga. Palun tõstatage sellised küsimused parlamendikomisjoni koosolekutel, kus saab seda teemat arutada. Täiskogu istungil tuleb kodukorda puudutavates märkustes käsitleda meie tööd täiskogu istungil, mitte tööd parlamendikomisjonides.
<SPEAKER ID="017" NAME="William" AFFILIATION="The Earl of) Dartmouth  (EFD">
Austatud juhataja! 11. märtsi arutelul Arktika poliitika üle lülitas Euroopa Demokraatide ja Liberaalide Liidu fraktsiooni kuuluv istungi juhataja minu mikrofoni välja, kuigi mulle oli jäänud veel veerand eraldatud kõneajast. See on ennekuulmatu.
<P>
Austatud juhataja! Saatsin teile juba kirja, kuid ei ole sellele vastust saanud. Tahan teilt küsida, millise kodukorra artikli alusel mikrofon välja lülitati ja miks oli vaja seda artiklit kohaldada. Ma esitasin õiguspäraseid ja tõepoolest põhjendatud poliitilisi märkusi, millega Euroopa Demokraatide ja Liberaalide Liidu fraktsiooni kuuluv istungi juhataja ei olnud nõus. Sellepärast lülitati mikrofon välja. Kui Euroopa Parlament tsenseerib poliitilist märkust, ei ole enam tegemist parlamendiga.
<SPEAKER ID="018" NAME="Juhataja">
Euroopa Parlamendi asepresident, kes sel ajal istungit juhatas, kohaldas õigesti kodukorra artikli 20 lõikes 2 sätestatud menetlust. Ma vastan teie saadetud kirjale kirjalikult.
<P>

<P>
Neljapäev
<P>
Euroopa Rahvapartei (kristlike demokraatide) fraktsioon on palunud lükata järgmisele istungjärgule edasi hääletus esimeeste konverentsi esitatud resolutsiooni ettepaneku üle, milles käsitletakse pooleliolevate institutsioonidevaheliste õigusloomemenetluste üleminekut Lissaboni lepingule. Seega on tegemist hääletuse edasilükkamisega.
<SPEAKER ID="019" NAME="József Szájer" AFFILIATION="PPE">
Lugupeetud juhataja! Palusime ettepaneku hääletuse edasilükkamist Euroopa Parlamendi huvides. Me olime alguses selle päevakorda võtmisega nõus tingimusel, et kõik on korras. Kuid tegemist oli kiirmenetlusega ja me saime vahepeal teada, et kõikide parlamendikomisjonidega ei ole selles küsimuses korralikult nõu peetud. See on küll Euroopa Rahvapartei (kristlike demokraatide) fraktsiooni ettepanek, kuid osa parlamendikomisjone tahab nii olulise ja keerulise teema jaoks rohkem aega, kuigi küsimus on kiireloomuline. Sellest tulenevalt palume antud teema hääletus edasi lükata.

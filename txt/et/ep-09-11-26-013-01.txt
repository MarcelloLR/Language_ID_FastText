<CHAPTER ID="013-01">
1. Nikaraagua (hääletus) 
<P>
Enne hääletust:
<SPEAKER ID="282" NAME="Véronique De Keyser">
fraktsiooni S&D nimel. - (FR) Austatud juhataja! Soovin meelde tuletada, et minu fraktsioon ei osale hääletuses eelpool nimetatud põhjustel.
<P>
Seetõttu me ei hoidu hääletusest, kuid ei osale selles samuti.
<SPEAKER ID="283" NAME="Eija-Riitta Korhola" AFFILIATION="PPE">
(FI) Austatud juhataja! Minu arvates lubati liiga paljudel sõnavõtjatel viimases arutelus ületada sõnavõtuaeg, mõnel juhul isegi kahekordselt. Kas te võiksite tuletada kõigile meelde, et vajadusel saab mikrofoni välja lülitada? See võib osutuda vajalikuks, kui me ei taha kaotada meile eraldatud sõnavõtuaega.
<SPEAKER ID="284" NAME="Juhataja">
Jah, mõnedele parlamendiliikmetele anti sõnavõtuvõimalus kahel korral, kuid mitte seoses ühe päevakorrapunktiga. Mis väljalülitamisse puutub, siis ma olin täna kõikide vastu lahke ja ei lülitanud mikrofoni välja, aga järgmine kord ma teen seda.
<SPEAKER ID="285" NAME="Raül Romeva i Rueda">
fraktsiooni Verts/ALE nimel. - (FR) Austatud juhataja! Soovin rõhutada, et meie fraktsioon on tegelikult kohal, kuid me otsustasime hääletusel mitte osaleda samadel põhjustel nagu Sotsiaaldemokraatide ja Demokraatide fraktsioon Euroopa Parlamendis, et näidata oma vastuseisu tõsiasjale, et arutelu ning hääletused üldse toimusid.
<SPEAKER ID="286" NAME="Ilda Figueiredo">
fraktsiooni GUE/NGL nimel. - (PT) Austatud juhataja! Meie sõnavõtt lähtub täpselt samast seisukohast. Sõnavõtus selgitatud põhjustel ei osale me selle arutelu ... hääletuses. Me osalesime arutelus, kuid me ei osale hääletuses, kuna selle puhul on tegemist valedel alustel oluliseks muudetud olukorraga, nagu me juba selgitasime.
<SPEAKER ID="287" NAME="Juhataja">
Austatud kolleegid! Pean juhtima teie tähelepanu pisikesele tehnilisele veale lõikes 6. Sellest lõikest kustutatakse sõnad "kriminaalne” ja "distsiplinaarne”.

<CHAPTER ID="005-11">
11. Kaubandus- ja majandussuhted Ukrainaga (hääletus) 
<P>
Zaleski raport
<P>
- Enne hääletust:
<SPEAKER ID="114" NAME="Zbigniew Zaleski  " AFFILIATION="PPE-DE">
raportöör. - (DE) Hr president, enne hääletust sooviksin mina ja mu kolleegid rahvusvahelise kaubanduse komisjonist tänada teid eduka töö eest, mis lubab meil säästa aega muudatusettepanekute puudumise pärast.
<P>
See raport peaks saatma selge signaali Ukraina uuele valitsusele ja parlamendile, et oleme omalt poolt teinud kõik, mis vajalik, et tagada läbirääkimiste toimumine vabakaubanduspiirkonna loomiseks. Oleme selles dialoogis usaldavad partnerid. Kui siin on täna Ukraina esindaja, kas ta siis palun ütleks oma riigi parlamendile, et Euroopa Parlament soovitab viivitamatult hääletada Ukraina taotluse üle WTO liikmeks saamiseks ja ratifitseerida see ühinemine niipea, kui Genfis on otsus langetatud.
<P>
ELi ja Ukraina vastastikuseks hüvanguks paluksin teil kõigil praegu seda raportit toetada. Tänan teid väga.
<P>
(Aplaus)
<SPEAKER ID="115" NAME="President">
Härra Zaleski, kui mul lubataks teid õnnitleda selle puhul, kui hästi te väljendute minu emakeeles, teeksin seda kindlasti.

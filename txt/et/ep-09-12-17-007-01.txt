<CHAPTER ID="007-01">
1. Euroopa Liidu 2010. aasta üldeelarve projekt (kõik jaod) nõukogu muudatustega (
<SPEAKER ID="116" NAME="László Surján">
raportöör. - Lugupeetud juhataja! Tehti ettepanek hääletada muudatusettepanekuid 3 ja 7, mille tekst on sama, kolmes osas ja teha teise osa kohta suuline muudatusettepanek. Miks? Sest algtekstis mainiti Euroopa Komisjoni arvamust, kuid vahepeal langetas nõukogu selle kohta otsuse.
<P>
Seepärast loen ma ette uue ettepaneku: "märgib ära Euroopa Ülemkogu järeldused, et EL ja selle liikmesriigid on valmis oma panusena andma operatiivselt 2,4 miljardit eurot aastas aastatel 2010-2012; rõhutab sellegipoolest vajadust saada teavet ELi eelarvest makstava panuse kohta aastatel 2011 ja 2012”.
<P>
Niisugune on suuline muudatusettepanek ja ma teen ka ettepaneku hääletada kõigi kolme osa poolt.
<P>
(Suuline muudatusettepanek võeti vastu.)
<SPEAKER ID="118" NAME="Juhataja">
Ma kasutan võimalust soovida teile kõike head kolmenädalaseks vaheajaks. Järgmisel aastal on meid ootamas tähtsad tegemised. Kutsun teid kõiki 12. jaanuaril 2010 kokteilile, et tähistada uut aastat ja meie jaoks nii olulise Lissaboni lepingu kehtivuse algust. Seega on kõik 12. jaanuaril kutsutud.
<SPEAKER ID="121" NAME="Simon Busuttil" AFFILIATION="PPE">
Lugupeetud juhataja! Fraktsiooni PPE hääletusnimekirjas on viga. Ma soovin fraktsiooni PPE kolleegide tähelepanu juhtida sellele, et hääletuses kahe eraldi hääletuse kohta peab meie hääletusnimekirjas olema pluss - seega pooldame kaht eraldi hääletust, mida me kohe hääletama hakkame.
<SPEAKER ID="122" NAME="William" AFFILIATION="The Earl of) Dartmouth  (EFD">
Lugupeetud juhataja! See on fraktsiooni PPE siseasi ja ma ei näe põhjust, miks sellega täiskogu vaevata.

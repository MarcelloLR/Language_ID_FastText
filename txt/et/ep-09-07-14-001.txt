<CHAPTER ID="001">
Istungi avamine (vastvalitud parlamendi esimene istung) 
<SPEAKER ID="004" NAME="President">
Kallid kolleegid! Kooskõlas Euroopa Parlamendi liikmete otsest ja üldist valimist käsitleva akti tingimustega kuulutan Euroopa Parlamendi esimese valimisjärgse istungi avatuks.
<P>
(Aplaus)
<P>
Palun tõusta Euroopa hümni esitamiseks.
<P>

<P>
Kallid kolleegid! Tervitan teid soojalt Euroopa Parlamendi esimesel valimisjärgsel istungil ning õnnitlen teid kõiki: nii taasvalitud kui ka värskelt valitud saadikuid. Natuke alla poole 736 Euroopa Parlamendi liikmest on osutunud valituks esimest korda. Eriti teeb südame soojaks, et 35% parlamendi liikmetest on naised - nii kõrget osakaalu pole naistel parlamendis kunagi olnud.
<P>
(Aplaus)
<P>
Valimas käis 170 miljonit kodanikku ning meie töö teenib suurepärast eesmärki: ühendada meie kontinent. Oma töös ei tohi me mitte kunagi unustada, et Euroopa Liit põhineb väärtustel. Meie tegevuse aluseks on inimväärikus, inimõigused, vabadus, demokraatia, õigusriigi põhimõtted ja rahu. Meid seob solidaarsus. Ma palun teil tagada, et me alati juhinduksime vastastikuse austamise printsiibist. Kui nii toimime, siis olen kindel, et meid saadab edu. Nüüd aga tööle!

<CHAPTER ID="006-05">
5. Atlandi kirdeosa rannikute ja vete kaitset saaste eest käsitleva koostöölepingu lisaprotokoll (
<P>
Enne hääletust
<SPEAKER ID="101" NAME="Anna Rosbach">
raportöör. - (DA) Lugupeetud juhataja! Ma palusin võimalust sõna võtta, kuna selle tähtsa lisaprotokolli ajakava ei võimaldanud arutelu ei komitees ega ka täiskogul. Lisaprotokolli teema võimaldab ELi liikmesriikidel ühiselt Atlandi ookeani saaste vastu võidelda. See leping kuulub piirkondlike merereostust käsitlevate lepingute hulka, mille EL mitmete liikmesriikide ja naabruses asuvate kolmandate riikidega sõlminud on. Iga leping katab eri osa ELi liikmesriike ümbritsevast merest ja nende eesmärgiks on lepinguosaliste iseseisev ja/või ühine sekkumine vete või rannikute saaste või saasteohu korral. Ma ütlen otse välja, et minu suureks unistuseks on, et see lisaprotokoll muudab paljude Atlandi ookeani ohustavate erinevate reostustega võitlemise võimalikuks. Tegemist on siiski protokolliga, mille koostamine on liiga kaua veninud. Maroko ja Hispaania vaheliste Lääne-Saharaga seotud erimeelsuste peale on kulunud kakskümmend aastat. Need on kakskümmend kaduma läinud aastat. Merekeskkond ei saa neid kaotatud aastaid tagasi ning see rõhutab vaid, kui tähtis on, et seda protsessi siin täiskogul enam ei pikendataks. Seepärast ma loodan, et just nagu selle küsimuse arutamisel komitees valitseb ka selle koja liikmete seas laialdane toetus ning ma olen teie toetuse eest äärmiselt tänulik!

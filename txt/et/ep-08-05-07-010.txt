<CHAPTER ID="010">
Tööplaan
<SPEAKER ID="015" NAME="President">
Arvestades, et nõukogule esitatud suuliselt vastatava küsimusega eksitavate "kataloogiettevõtete" kohta ei saa kuni kella 20.00 tegelda ning et nõukogu esindaja ei saa sel ajal osaleda, mis on muidugi kahetsusväärne - seda ei ole siin kirjas, kuid ma lisan selle -, on palutud, et me lükkaksime suuliselt vastatava küsimuse hilisemale osaistungjärgule edasi.
<SPEAKER ID="016" NAME="Hannes Swoboda">
fraktsiooni PSE nimel. - (DE) Härra president, meil ei ole muud valikuvõimalust, kui nõustuda. Siiski te mainisite, et nõukogu esindajal ei ole võimalik osaleda. Ma kahtlen, kas osalemine on tõesti võimatu. Ma ei soovi öelda midagi alati abivalmi Sloveenia presidentuuri vastu. Nagu ma olen mitmel varasemal korral öelnud, kuivõrd poliitiline elu ei toimu vastavalt nõukogu ajakavale, peaks olema võimalik nõukogule ajakava sätestamise ajal teada anda, et vajalik on teatud paindlikkus, nii et uute teemade kerkimisel saaks neid nõukoguga arutada. See on see, mida ma sooviksin paluda.
<P>
Teiseks, härra president, kuivõrd see on edasilükkamatu asi, paluksin ma, et me paneksime selle järgmise istungjärgu päevakorda. Nende eeltingimuste arvestamise korral me nõustume.
<SPEAKER ID="017" NAME="Simon Busuttil">
fraktsiooni PPE-DE nimel. - Härra president, ma sooviksin lihtsalt eelkõnelejaga kõnealuse suuliselt vastatava küsimuse tähtsuse osas nõustuda. Olen väga pettunud, et nõukogu arutelus ei osale.
<P>
Tegemist on küsimusega, mis mõjutab üle Euroopa tuhandeid - kui mitte sadu tuhandeid - ettevõtteid, keda eksitatakse ning kellelt tegelikult nende raha välja petetakse. Seetõttu on väga kahju, et nõukogu ei osale. Ma leian, et nõukogu peaks omistama ettevõtetele, eriti väikeettevõtetele, rohkem tähtsust ning samuti rohkem tähtsust sellele kojale.
<SPEAKER ID="018" NAME="President">
Ma hindan teie avaldusi. Eesistujariik Sloveenia on tavaliselt väga abivalmis, kuid kahjuks on tänane olukord selline, et teil on õigus selle üle kurta.
<P>
Oleme seega kokku leppinud, et tegeleme sellega järgmisel istungjärgul.
<P>
(Tööplaan võeti muudetud kujul vastu)

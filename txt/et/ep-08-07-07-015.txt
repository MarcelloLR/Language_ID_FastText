<CHAPTER ID="015">
Üheminutilised sõnavõtud poliitiliselt olulistel teemadel
<SPEAKER ID="033" NAME="President">
Järgmine päevakorrapunkt on üheminutilised sõnavõtud poliitiliselt olulistel teemadel.
<SPEAKER ID="034" NAME="Margaritis Schinas" AFFILIATION="PPE-DE">
(EL) Härra president, konkurentsipoliitika kuulub Euroopa Komisjoni ainupädevusse. Seega tekib küsimus, miks komisjon ei kasuta nimetatud ainupädevust, kui nafta hind on selle aasta algusest alates tõusnud 50 %.
<P>
Veelgi enam teeb murelikuks asjaolu, et komisjon jätab kõnealuse ainupädevuse kahel rindel kasutamata: väliselt, kui naftakartellil on silmnähtav roll hindade kujundamisel, mis rõhuvad haavatavamat osa Euroopa elanikkonnast ning sisemiselt, kui mõni teine naftakartell säilitab samuti ülikõrged hinnad, samas kui naftaettevõtete kasumid on jätkuvalt ülepaisutatud.
<P>
Seega kutsun ma konkurentsivolinikku üles oma pädevust teostama asjaomastes konkreetsetes valdkondades, kus elanikud seda eeldavad: küsimustes, mis mõjutavad nende igapäevaelu.
<P>
(Aplaus)
<SPEAKER ID="035" NAME="Gyula Hegyi" AFFILIATION="PSE">
(HU) Aitäh, härra president. Allergiad on tänapäeva epideemia, mis alates Teisest maailmasõjast on levinud üle kogu Euroopa. Tänapäeval on ühel kolmandikul lastest allergia ning kui me midagi selle vastu ette ei võta, kannatab peagi pool Euroopa rahvastukust kõnealuse haiguse all. Allergiat põhjustavad kemikaale sisaldavad toiduained ning saastunud keskkond. Samas võivad allergilisi sümptomeid esile kutsuda ka looduslikud ja kunstlikud toidulisandid, maitseained, õietolm ning muud looduslikud ained.
<P>
Ungaris on suurim probleem ambroosia. Kahjuks puudub Euroopa Liidul vastavalt komisjoni kinnitatud andmetele käesoleval hetkel allergiat käsitlev strateegia. Allergia valdkonnas tegutsevad kodanikuühiskonna organisatsioonid ning miljonid allergia all kannatavad Euroopa elanikud loodavad, et me asume allergia vastu võitlusesse ka Euroopa tasandil, ning ennetustegevusena tuleb meil peatada allergiat esile kutsuvad asjaolud ning tagada, et kõnealused haigused oleksid sümptomivabad. Lisaks tõestab allergiavastane tegevus, et Euroopa Liit hoolib oma elanike tervisest ja argimuredest. Tänan väga.
<SPEAKER ID="036" NAME="Toomas Savi" AFFILIATION="ALDE">
Härra president, eelmisel nädalal toimus Hantõ-Mansiiskis Euroopa Liidu ja Venemaa tippkohtumine, mis pani aluse läbirääkimiste alustamiseks uue partnerluse ja koostöölepingu teemal.
<P>
Lisaks kõnealusele olulisele sündmusele toimus president Toomas Hendrik Ilvese ja president Dmitri Medvedevi kohtumine, mis oli esimene ametlik kõnealuse kahe riigi juhtide kohtumine pärast 14 aasta pikkust vahet.
<P>
Arutluse all olnud teemade hulgas oli Eesti Vabariigi ja Vene Föderatsiooni vaheline piirileping. President Ilves märkis, et preambul, mille Eesti parlament otsustas dokumendile lisada ning mida Venemaa riigiduuma hiljem ei ratifitseerinud, ei olnud vajalik.
<P>
Volinik Siim Kallas meenutas meile, et Tartu rahulepingule viitava preambuli lisamine oli vaid sisepoliitiline provokatsioon tegelike sündmuste ajal.
<P>
Ma ei leia põhjust, miks ei peaks nimetatud preambulit piirilepingust välja jätma, kuna Tartu rahuleping on praegu kehtiv rahvusvaheline leping ning uue piirilepinguga vaid tunnustatakse Eesti ja Venemaa vahelist kontrolljoont, riigipiire ning Euroopa Liidu välispiiri.
<SPEAKER ID="037" NAME="Bogusław Rogalski" AFFILIATION="UEN">
(PL) Härra president, eelmisel nädalal soovitas Saksamaa Vaba Demokraatliku Partei parlamendiliige Silvana Koch-Mehrin, et kui Poola ei kinnita Lissaboni lepingut, tuleks kõnealune riik liidust välja arvata.
<P>
Kõnealune skandaalne ütlus oli mõeldud selgitusena Poola presidendi avaldusele lepingule mitte alla kirjutamise kohta pärast Iiri referendumi fiaskot, kuna see olnuks tähtsusetu. Euroopa Liidu õiguse kohaselt on üksmeel kõnealuse teema puhul esmatähtis.
<P>
Niisugune kaasparlamendiliikme naeruväärne väljaütlemine täiskogul on alatu viis näidata üles mittehoolivust Euroopa rahvaste tahte suhtes, mis on suur oht demokraatia alustele. Seda tõestab austuse puudumine Iiri referendumi tulemuste suhtes ning nõudmine, et Poola arvataks Euroopa Liidust välja. Riike, mille aluseks on ühenduse õigus, karistatakse ainuüksi nimetatud õiguse järgimise eest. See on tänapäeva Euroopa Liidu tõeline pale. Vähe jääb puudu totalitarismist.
<P>
Ma palun kaasparlamendiliikmetel meid valinud isikute suhtes rohkem austust välja näidata. Meie peame olema need, kes valijate tahet täidavad, mitte vastupidi. Me ei tohi seda unustada!
<SPEAKER ID="038" NAME="President">
Härra Rogalski, meil oli hea meel kuulda, et teie president kinnitas ametlikult, et Poola ratifitseerib Lissaboni lepingu. Parlamendid jõudsid tõepoolest selles osas kokkuleppele.
<SPEAKER ID="039" NAME="László Tőkés" AFFILIATION="Verts/ALE">
(HU) Härra president, käesoleva aasta mais saatsid Ukrainas asuva rumeenia kogukonna juhid Rumeenia presidendile avaliku kirja ning kuulutasid eraldi avalduses oma vastuseisu Ukraina hariduspoliitikale, mis on diskrimineeriv ning mille eesmärgiks on rumeeniakeelse õppetöö täielik kaotamine ning rumeenia kogukonna assimileerimine jõu abil.
<P>
Samasugust vähemusvastast poliitikat kasutades rõhutakse Ukraina Alam-Karpaatia aladel elavaid ungarlasi. Haridusministri dekreedis nr 461/2008 sätestatakse, et rahvusvähemuste kooliharidus peab hakkama toimuma Ukraina ametlikus keeles ning haridus tuleb täielikult ukrainastada. Euroopa Parlament ja liidu liikmesriigid, sealhulgas Rumeenia ja Ungari, mõistavad hukka Ukraina süstemaatilised katsed assimileerida rahvuslikke vähemusi ning kutsuvad nimetatud riiki üles täitma inim- ja vähemusõiguste valdkonnas endale võetud rahvusvahelisi kohustusi ning Euroopa piirkondlike ja vähemuskeelte harta sätteid, millele nimetatud riik on ka alla kirjutanud. Tänan teid.
<SPEAKER ID="040" NAME="Pedro Guerreiro" AFFILIATION="GUE/NGL">
(PT) Härra president, ma soovin kasutada võimalust näidata üles ühismeelsust ettevõtte Fapobol töötajatega, kelle vallandamise eesmärgil on algatatud distsiplinaarmenetlusi, kuna nad nõudsid laekumata palkade väljamaksmist.
<P>
On vastuvõetamatu, et Fapoboli juhatus on saatnud vallandamisteated töötajatele, kellest osa on ettevõttes töötanud üle 35 aasta, distsiplinaarmenetluse kohaselt. Nimetatud asjaolu on mõju avaldanud kogu ettevõtte struktuurile, sealhulgas juhatusele ja ametiühingu esindajatele, kes osalesid meeleavaldusel, millega nõuti väljamaksmata palkade tasumist. Leiame, et väljendades ühismeelsust nii töötajate ja ametiühingu liikmetega, kes on nimetatud surveavaldusele vastu hakanud kui ka Portugali põhjaosas asuvate keemia-, farmaatsia-, bensiini- ja gaasitööstuste tööliste ühinguga, tuleb kõnealuse ettevõtte seisang siinkohal karmilt hukka mõista, kuna töötajaid ja ametiühingu liikmeid püütakse hirmutada suhtumisega, mis sarnaneb demokraatiat ja vabadust eirava nõiajahiga.
<SPEAKER ID="041" NAME="Slavi Binev" AFFILIATION="NI">
(BG) Austatud kolleegid, ma soovin teile tutvustada Hollandis elava kahe bulgaaria lapse ja nende vanemate õiguste rikkumise juhtumit. 2006. aasta juunis võttis sotsiaalamet Hollandis elavalt Bulgaaria kodanikult Roumyana Ivanovalt ära tema lapsed. Üks laps on nelja- ja teine neljateistkümneaastane. Ainus lubatud kokkusaamine lastega lõpetati, kuna ema rääkis bulgaaria keeles. Pärast nimetatud kuupäeva pole vanemad aasta jooksul vaatamata arvukatele edasikaebamistele oma lapsi näinud. Lapsed on üksteisest seadusevastaselt lahutatud. Tüdruk on paigutatud probleemsetele lastele mõeldud alaealiste kinnipidamisasutusse, poisi asupaiga kohta ei anna ametiasutused teavet. Keeldutud on isegi suursaadikuga kohtumisest ning temale teabe jagamisest.
<P>
Bulgaaria lastekaitseasutus ning muud organisatsioonid esitavad jätkuvalt taotlusi laste kasvatamise võimaldamiseks Bulgaarias vastavalt ÜRO lapse õiguste konventsiooni artiklitele 5, 9 ja 20, milles käsitletakse kontakti vanematega, kasuperekondi ja laste eest hoolitsemist nende kodumaal. Hollandi võimuorganid pole tänaseni oma seisukohta avaldanud. Olen veendunud, et Bulgaaria ja Euroopa avalikkus peaks sekkuma rahvusvaheliste konventsioonide rikkumisse ning tuleks vältida teist Liibüa juhtumile sarnast olukorda, mis sedakorda leiab aset Euroopa südames.
<P>
Ma palun teid, lugupeetud kolleegid, et te väljendaksite kindlat seisukohta Hollandi võimuorganite ees.
<SPEAKER ID="042" NAME="Nickolay Mladenov" AFFILIATION="PPE-DE">
(BG) Härra president, kolleegid, sild on ühenduse sümbol, mida on kujutatud igal pangatähel 50 eurost kuni 5 euroni. Kuigi Euroopas on sild, mida kutsutakse Sõpruse sillaks, lahutab see ikkagi inimesi. Tegu on ainsa sillaga Bulgaaria ja Rumeenia vahel mööda 350 km pikkust jõepiiri, mis viib üle Doonau jõe. Silla ületamine mõlemas suunas maksab ligi 17 eurot. Tasu on seadusevastane ning pidurdab äritegevust ja inimeste vaba liikumist. See ei peegelda silla hooldamiseks tehtavaid tegelikke kulutusi. 2007. aastal koguti Bulgaaria poolel tulu 12 miljoni euro väärtuses, kuid ainult 17 000 eurot investeeriti silla hooldusesse. Ma olen veendunud, et pärast asjaolust teavitamist otsustab Euroopa Kohus kõnealuse tasu ära keelata. Kuid miks peaksid Ruse ja Giurgiu elanikud nii kaua ootama?
<P>
Ma pöördun Bulgaaria ja Rumeenia võimuorganite poole palvega elanike ootustele vastu tulla ning loobuda tasu võtmisest Ruse ja Giurgiu vahelise silla ületamise eest. Lisaks pöördun komisjoni poole palvega aidata kaasa kõnealuse pakilise probleemi lahendamisele.
<SPEAKER ID="043" NAME="Katrin Saks" AFFILIATION="PSE">
(ET) Minu kolleeg Toomas Savi meenutas juba Hantõ-Mansiiskit, mis on üks väike koht Siberis ja kus läinud kuu lõpus toimus nii Euroopa Liidu-Venemaa tippkohtumine, aga kus oli veel üks väga tähtis sündmus. Nimelt viies soomeugri maailmakongress, kus osalesid nelja riigi - Venemaa, Ungari, Soome ja Eesti - presidendid. Sellel kongressil osales ka viieliikmeline Euroopa Parlamendi delegatsioon ja meie eesmärk oli eelkõige tähelepanu pöörata soomeugri väikerahvastele - aga neid elab Vene Föderatsioonis 19 - tähelepanu pöörata sellele, et nende keel ja kultuur on hävimisohus.
<P>
Loodetavasti pöörab inimõiguste olukorrale tähelepanu ka see leping, millele Euroopa Liidu-Venemaa tippkohtumisel nüüd Hantõ-Mansiiskis alus pandi. Tõepoolest, see olukord on üsna kahetsusväärne.
<SPEAKER ID="044" NAME="Milan Gaľa" AFFILIATION="PPE-DE">
(SK) Ma tunnen heameelt asjaolu üle, et Euroopa Liidu tervishoiuministrite nõupidamise teemaks oli algatus, mis kandis nime "Antibiootikumidest teavitamise Euroopa päev”.
<P>
Selle eesmärk on tõsta elanike teadlikkust selle osas, et antibiootikume tuleb kasutada vastutustundlikult ning ainult selleks ettenähtud juhtudel. Valest ravimite kasutamisest on saamas rahvatervisele tõsine oht. Bakterite vastupanuvõime kasvab, mille tulemusena võib antibiootikumidel olla tulevikus piiratud toime. Kõnealust kampaaniat korraldavad Haiguste Ennetamise ja Tõrje Euroopa Keskus (ECDC), Euroopa Liidu institutsioonid ning Maailma Terviseorganisatsioon. Seda tuleks täiendada riiklike strateegiatega. Pariisis toimub peagi antimikrobioloogilise vastupanu seminar ning eesistujariik Tšehhi Vabariik kavandab vastavateemalist konverentsi. Kampaanial on ka oma logo.
<SPEAKER ID="045" NAME="Cristian Silviu Buşoi" AFFILIATION="ALDE">
(RO) Härra president, kallid kolleegid, mul on hea meel Euroopa Komisjoni algatuse üle, mille tulemusena võeti eelmisel nädalal vastu direktiiv piiriüleste tervishoiuteenuste kohta.
<P>
Kõnealuse ettepanekuga luuakse selge õiguslik raamistik, millega kehtestatakse eeskirjad, mille alusel Euroopa elanikud saavad kasutada tervishoiuteenuseid Euroopa Liidu piires mõnes muus liikmesriigis, mis ei ole riik, mille tervishoiusüsteemi nad panuse annavad ning määratletakse tehtud kulutuste hüvitamise kord patsientidele.
<P>
Nimetatud ettepanek on kauaoodatud ja sobiv ning see oleks tulnud juba ammu edastada Euroopa Parlamendile ja nõukogule vastuvõtmiseks, arvestades eriti seda, et tervishoid jäeti välja kommertsteenuste liberaliseerimist käsitlevast direktiivist.
<P>
Kuni tänaseni pidid Euroopa elanikud pöörduma Euroopa Kohtusse, mis tunnustas elanike õigust ravile kõigil juhtudel ning kohustas liikmesriike kulutusi hüvitama.
<P>
Olen veendunud, et nimetatud algatus mõjutab positiivselt nende Euroopa elanike tervise parandamist, kellele teatud raviteenus ei ole erinevatel põhjustel kodumaal kättesaadav ning ühtlasi aitab tõsta raviprotseduuride kvaliteeti Euroopas.
<SPEAKER ID="046" NAME="Ryszard Czarnecki" AFFILIATION="UEN">
(PL) Härra president, meid, Poolat esindavaid parlamendiliikmeid, häirib väga olukord Euroopa Liidu piiririigis Valgevenes. Hiljuti võttis kõnealuse riigi parlament vastu keelava seaduse sõnavabaduse kohta, mis võib Valgevenes niigi vähest sõnavabadust veelgi piirata. Seadus jõustub pärast seda, kui diktaator Alekrandr Lukašenka on selle allkirjastanud ning seegi on kõigest formaalsus. Kõige enam mõjutab kõnealuse seaduse väga rõhuv olemus sõltumatuid ajakirjanikke ning kirjastajaid. Nii suletakse Valgevene vaba meedia, sõltumatu avaliku arvamuse ning tärkava kodanikuühiskonna suu.
<P>
Euroopa Parlament peab antud olukorda arvestades esitama meeldetuletuse, milles selgitab meie kontinendil, mille üks osa on Valgevene Vabariik, kehtivaid põhinorme. Asjakohane samm tuleks astuda juba seetõttu, et ELi Parlament andis kolm aastat tagasi Valgevene Ajakirjanike Liidule Sahharovi auhinna.
<SPEAKER ID="047" NAME="Milan Horáček" AFFILIATION="Verts/ALE">
(DE) Härra president, Euroopa Liidu-Venemaa tippkohtumise toimumiskoht ei olnud juhuslik. Hantõ-Mansiisk on Venemaa naftapuurimiskeskus.
<P>
Venemaa keskendub uues partnerlus- ja koostöölepingus majandusele. Euroopa Liidu seisukohalt tuleks lähemalt keskenduda inimõigustele. Dmitri Medvedevi valitsemisajal on Aleksandr Lebedev ja Mihhail Hodorkovski ikka veel vangis. Viimase nädala jooksul on mõlemaid ähvardatud uute süüdistustega, mille jõustumise korral ähvardab neid kuni 20aastane vanglakaristus. Vene võimud ootavad, kuni Dmitri Medvedev kõnealuses küsimuses selge seisukoha võtab. On hädavajalik, et Moskva teeks kõnealuses küsimuses edusamme ning võtaks selle osas vastutuse, samuti poliitmõrvade lahendamise tingimuste ning pressivabaduse ja arvamusvabaduse piirangute osas.
<P>
Tulevikus peab Euroopa Liit poliitilise surve avaldamiseks Moskva ees ühtse rinde moodustama ning ühehäälselt rääkima. Küsimus ei ole muus kui Euroopa Liidu usaldusväärsuses.
<SPEAKER ID="048" NAME="Kristian Vigenin" AFFILIATION="PSE">
(BG) Härra president, viimastel nädalatel on ajakirjanduses kommenteeritud Euroopa Komisjoni suhtumist erinevatesse liikmesriikidesse kui näidet topeltmoraalist. Ilmselgelt kaasneb iga uue laienemisega järjest rangemate kriteeriumite kohaldamine. Näiteks Bulgaaria ja Rumeenia suhtes kohaldatakse justiits- ja siseküsimustes ebaharilikku koostöö- ja kontrollimehhanismi. Kahtlemata on kõnealustes riikides tõsised probleemid ning mõlemad riigid peavad jätkama arvukate uuenduste läbiviimist. Kuid kas niisugune Euroopa Komisjoni lähenemine on kõigi suhtes samasugune?
<P>
On riike, kus organiseeritud kuritegevus on sügavalt juurdunud ning selle tulemused on ilmselged: Euroopa rahade kuritarvitamine, mahajäämus ja tänavakuritegevus, ksenofoobia. Samas ei ole komisjon minu teada andnud ametlikku selgitust ega teinud ettepanekut vastavasisuliste meetmete kasutuselevõtu kohta. Rääkides korruptsioonist võimukoridorides, võin komisjoni reaktsiooni ette kujutada, kui Bulgaaria peaminister kehtestab seaduse, mille alusel teda ei ole võimalik vastutusele võtta. Samas viiakse niisugused toiminguid läbi vaikselt, kui see puudutab endise justiits- ja siseasjade voliniku riiki. Ma võin tuua veel mitmeid näiteid. Ma tahan rõhutada, et minu eesmärk ei ole Bulgaaria ja Rumeenia osas järeleandmiste tegemine vaid liikmesriikide õiglane ja võrdne kohtlemine.
<SPEAKER ID="049" NAME="Zita Pleštinská" AFFILIATION="PPE-DE">
(SK) 2003. aasta märtsis kehtestas Euroopa Liit sanktsioonid Kuuba vastu pärast seda, kui Castro režiimi all mõisteti süüdi ja vangistati ebaõiglaselt 75 Kuuba dissidenti. Ikka veel hoitakse Kuuba vanglates ebainimlikes tingimustes üle 50 poliitvangi, kelle peresid me oleme pikka aega toetanud neid Euroopa Liitu vastu võttes. Me muretseme poliitvangide viletsa tervisliku seisundi pärast.
<P>
Enne kui EL Kuuba suhtes sanktsioonid tühistab, küsiksin, kas pädevad isikud on 2005. aasta Sahharovi auhinna laureaatidelt "Daamid Valges” uurinud, et kas olukord Kuubas inimõiguste ja kodanikuvabaduste osas on pärast Raul Castro võimulepääsemist muutunud?
<P>
Härra president, tänan teid, et olete isiklikult sekkunud Kuuba poliitvangide vabastamise teemasse ning lubage mul veelkord paluda teil Euroopa Parlamendi nimel Kuuba presidendile survet avaldada, et kõik Kuuba dissidendid vabastataks.
<SPEAKER ID="050" NAME="Jaromír Kohlíček" AFFILIATION="GUE/NGL">
(CS) Daamid ja härrad, Euroopa Liidu üks peamine ühisväärtus on keeleline ja kultuuriline mitmekesisus. Hulk liikmesriike on kõnealuse mitmekesisuse toetuseks oma riigi õigusaktide kõrval vastu võtnud vähemuskeelte harta. Nimetatud riikide hulka kuulub ka Saksamaa Liitvabariik. Soovin välja tuua asjaolu, et kõnealuse harta alusel vastu võetud kohustuste täitmiseks tuleb vähemuste kultuuriasutustele anda rahalist toetust. Aastate jooksul on järk-järgult vähendatud serbia rahva sihtasutusele (Załožby za serbski lud) eraldatud vahendeid. See ei ole hea näide hartas sätestatud kohustuste täitmisest. Palume Saksamaa valitsusel lubadustest kinni pidada. Säästkem veel üks rahvus Euroopa kaardilt kadumisest.
<SPEAKER ID="051" NAME="Chris Davies" AFFILIATION="ALDE">
Härra president, eelmisel kuul oli ühel noorel Gazast pärit Palestiina ajakirjanikul Mohammed Omeril, kes pooldab iisraellastega leppimist ja rahu, Hollandi valitsuse abiga võimalik Euroopa Liitu sõita, et võtta vastu autasu oma ajakirjanikutöö eest. Tagasi tulles pidas Iisraeli salateenistus mehe kinni ning alandas, peksis ja piinas teda. Hollandi valitsus on minu andmetel asjaolust šokeeritud, kuid antud olukorras on tegemist Iisraeli käitumismudeliga.
<P>
Milleks me kaalume lähedasemaid suhteid Iisraeliga, kui kõnealuse riigi valitsuse esindajad panevad toime niisuguseid vägivaldseid tegusid inimeste vastu ning rahu ja leppimise propageerimine riigis vajab valdava enamuse parlamendiliikmete toetust? Miks me toetame niisugust teguviisi, kuigi teame, et kõnealuse riigi valitsus nende isikute käitumist hukka ei mõista?
<SPEAKER ID="052" NAME="Jaroslav Zvěřina" AFFILIATION="PPE-DE">
(CS) Daamid ja härrad, inimeste vaba liikumine Schengeni ruumis on vaieldamatult Euroopa positiivne väärtus. Samas tähendab see vaba liikumist mitmetele erinevatele ühiskonna vaenlastele. Tänu infosüsteemidele ning Europoli ja Interpoli jõupingutustele toimib kurjategijate ja põgenike jälitamine küllaltki hästi, kuid jätkuvalt tekitab probleeme kohtute poolt karistuseks määratud korrektiivsete meetmete jõustamine. Ma pean silmas meetmeid nagu töötamiskeelud teatud ametikohtadel, kohustuslik psühhiaatriline või seksuoloogiline ravi ning vanglast tingimisi vabanenud inimeste järelevalvega seotud valdkond. Kahtlemata on vaja tõhustada tööd Euroopa infosüsteemi kallal ning eelkõige tuleb riigiasutustele kohustuseks teha nimetatud süsteemi täiendamine ning ka asjaomaste andmete kasutamine.
<SPEAKER ID="053" NAME="Marian-Jean Marinescu" AFFILIATION="PPE-DE">
(RO) Enne Rumeenia ühinemist Euroopa Liiduga väitsid mitmed parlamendiliikmed, et Rumeenias diskrimineeritakse mustlasi. Seetõttu on mitmed VVOd kõnealuse valdkonna kohta erinevaid uuringuid avaldanud.
<P>
Rumeenia väidab jätkuvalt, et mustlased on võimude peamine mureallikas, kuid ei saa väita, et riigis esineb diskrimineerimist. Rumeenia on sisse viinud programme mustlaste ühiskonda integreerimiseks, sealhulgas on kasutusele võetud peamiselt haridusega ning positiivse diskrimineerimisega seotud meetmeid.
<P>
Pärast 2007. aastat asusid nii Rumeeniast kui ka Idamaadest tulnud mustlased majanduslikel põhjustel järk-järgult elama Euroopasse, eelkõige aga seetõttu, et tegu on rändrahvaga. See oli võimalus neile, kes jagasid nõuandeid selle teostamiseks.
<P>
Kahjuks pole Itaalias juhtunu õppetund Euroopale. On lubamatu võimuorganite vaikiva nõusoleku alusel Euroopa elanikelt, eriti lastelt, sõrmejälgi võtta ning süüdata põlema nende laagreid.
<P>
Ma leian, et mustlaste olukord kuulub Euroopa Ühenduse teemavaldkonda ning kutsun kõiki vastutavaid organeid - Euroopa institutsioone, valitsusi, VVOsid - tegutsema selle nimel, et luua kõnealuste inimeste integreerimiseks ühtne ja selgeltmõistetav ning ainult Euroopa väärtusi järgiv tegevuskava.
<SPEAKER ID="054" NAME="Neena Gill" AFFILIATION="PSE">
Härra president, ma soovin üles näidata meie ühismeelsust Fujitsu töötajatega Birminghamis, keda ähvardab koondamine. Fujitsu tegevus plaanitakse osaliselt Ameerika Ühendriikidesse ümber viia, mille tulemusena kaotab töö kuni 140 inimest. Kõnealuse juhtumiga seotud Sidetöötajate Ametiühing on olnud suhetes Fujitsu juhtkonnaga väga paindlik. Nende poolt Fujitsule välja pakutud ühe vahetuse süsteemi abil oleks saanud alles jätta 60 töökohta, kuid juhatuse 30. juuni lõplikus otsuses, sealjuures ilma igasuguse ettehoiatamiseta kiirkorras otsustamise eest, heideti alternatiivsed ettepanekud kõrvale. Ma palun Fujitsul ümberpaigutamise otsust muuta või vähemalt tagada, et töökohalt lahkuvad vaid need, kes teevad seda omal soovil ning ülejäänutel võimaldatakse töötamist jätkata.
<P>
ELi õigusaktide kohaselt peab ettevõte oma töötajatega nõu pidama, kuid ikkagi pingutavad tööandjad kõnealuste õigusaktide täitmise nimel liiga vähe.
<SPEAKER ID="055" NAME="Erna Hennicot-Schoepges" AFFILIATION="PPE-DE">
(FR) Härra president, ma soovin esitada küsimuse parlamendi haldamise teemal. Üle kahe aasta on Luxembourgis asuv Euroopa Parlamendi büroo juhi ametikoht olnud täitmata. Kuulutus vaba ametikoha kohta avaldati üks kord, kuus kuud tagasi. Kandidaadid valiti välja, kuid otsusele ei jõutud, kui ma juhtkonnale küsimused esitasin. Ka teie büroo, härra president, pole suutnud mulle vastust anda. Ma soovin teada, kas on olemas mingisugused eripõhjused, miks kõnealune ametikoht pole täidetud ning miks pole ametisse määratud kedagi väljavalitud kandidaatide hulgast.
<SPEAKER ID="056" NAME="Silvia-Adriana Ţicău" AFFILIATION="PSE">
(RO) Komisjoni 2008. aasta töökava sisaldab lisaks strateegilistele algatustele loodussäästliku transpordi arendamise plaani vastuvõtmist.
<P>
Sellel sügisel esitab komisjon õigusakti ettepaneku Eurovignette'i direktiivi 2006/38 läbivaatamiseks. Nimetatud läbivaatamise eesmärk on tagada tõhusam transpordi infrastruktuuri kasutamine ning transpordi negatiivsete mõjude vähendamine keskkonnale põhimõttel "saastaja maksab”.
<P>
Arvestades üha kasvavaid kütusehindu, suureneb ka kõnealuse direktiivi tähtsus. Lisaks sõltub liidu säästev majanduslik areng energiakasutuse seisukohalt ökoloogilisema ja tõhusama transpordi kasutamisest.
<P>
Ma palun Euroopa Komisjoni, et transpordi tekitatud väliskulutuste arvessevõtmine toimuks laiemas kontekstis, nimelt tuleb vaadata üle liidus kehtivad madalad käibemaksumäärad, samuti direktiiv 14/2001, milles käsitletakse maksustamist ja raudteeinfrastruktuuri kasutustasude kehtestamist ning direktiiv 96/2003, milles käsitletakse energia maksustamist.
<SPEAKER ID="057" NAME="Jules Maaten" AFFILIATION="ALDE">
(NL) Härra president, 10 päeva tagasi käivitasime veebilehel www.sayno.eu laste seksiturismi vastase kampaania. Igal aastal sõidavad tuhanded mehed haiglase seksiturismi eesmärgil Euroopast, Ameerika Ühendriikidest, Austraaliast ja Koreast Kagu-Aasia, Aafrika ja Ladina-Ameerika vaestesse riikidesse, ning nende teguviis jääb peaaegu alati karistamata. Kõnealuse kodanikualgatuse sõnum on järgmine: niisugune käitumine ei ole enam lubatud. Euroopa Liit ei saa enam seksiturismi koha pealt silma kinni pigistada, ning ka näiteks Europoli osakaalu tuleb sellevastases võitluses suurendada.
<P>
Mul on hea meel teatada, et väga lühikese aja jooksul oleme kogunud juba 14 000 allkirja. Loomulikult kõnealune kampaania jätkub. Lisaks soovin tänada kõiki, sealhulgas parlamendiliikmeid, kõnealuse kampaania laialdase toetamise eest. Väga tervitatav on asjaolu, et lisaks minu fraktsiooni ning Euroopa Demokraatide ja Liberaalide Liidu fraktsiooni liikmetele olen nimekirjas märganud ka Euroopa Rahvapartei (Kristlike Demokraatide) ja Euroopa Demokraatide fraktsiooni, Euroopa Parlamendi Sotsiaaldemokraatide fraktsiooni, Euroopa Ühendatud Vasakpoolsete / Põhjamaade Roheliste Vasakpoolsete liitfraktsiooni ja teiste kaasparlamendiliikmete nimesid.
<P>
Soovin ära kasutada eesistujariigi Prantsusmaa kohalviibimist ning tänada Prantsusmaa valitsust varasemate algatuste eest kõnealuses küsimuses, mis on sageli kohanud teiste parlamendiliikmete vastuseisu. Samas loodan, et see ei vähenda teie entusiasmi ning te jätkate ka järgmise kuue kuu jooksul edasiste algatuste läbiviimist.
<SPEAKER ID="058" NAME="Ewa Tomaszewska" AFFILIATION="UEN">
(PL) Härra president, mitu kuud tagasi toimus selles istungisaalis arutelu Gdanski laevatehase teemal. Fraktsioonide esindajad juhtisid tähelepanu asjaolule, et maailmaturul on vaja tõhusat konkurentsi Euroopa ning teiste maailma laevatehaste vahel, eriti Korea laevaehitustööstusega. Esindajad rõhutasid, et Gdanski laevatehase kahe slipi sulgemine kolmest jätab nimetatud tehase konkurentsist välja ning ei võimalda tehasel edasi tegutseda.
<P>
Me kohtume Strasbourgis - linnas, mis sümboliseerib Euroopa integratsiooni. Kõnealuse sümboli kui Euroopa Parlamendi peakorteri säilitamine läheb igal aastal maksma sadu miljoneid eurosid, kuid me austame seda sümbolit. Gdanski laevatehas on kommunismi kukutamise ning Lääne-, Kesk- ja Ida-Euroopa integratsiooni sümbol. Kui võimaldame kõnealusel sümbolil, mis annab tööd tuhandetele töötajatele, elujõuliseks majandusüksuseks jääda, tasub see end ära. Niisuguse üleskutse esitasid hiljuti Brüsselis toimunud meeleavaldusel osalenud laevatehase töötajad Euroopa Komisjonile.
<SPEAKER ID="059" NAME="Hélène Flautre" AFFILIATION="Verts/ALE">
(FR) Härra president, ma soovin juhtida teie tähelepanu praegu Tuneesias Gafsa kaevanduspiirkonnas aset leidvatele sündmustele.
<P>
Mitme nädala vältel on kõnealuses piirkonnas korraldatud miitinguid seoses vaesusega nimetatud basseinis, sest kõnealune piirkond on tegelikult fosfaadirikas. Tuleb lisada, et kohalik elanikkond kaevandustuludest kasu ei saa ning hetkel on märgata eriti karmi politsei- ja sõjaväelist repressiooni ahistamise, vangistamiste, arreteerimiste ning linnade, eriti Redeyefi, rüüstamise näol.
<P>
Ma palun ELi missiooni juhti - et teie kaudu, kuna ma leian, et Euroopa Parlamendi sekkumine on vajalik - võetaks nimetatud teema arutluse alla Tuneesia ametivõimudega, et järgitaks suuniseid inimõiguste kaitsjate kohta, kuna ametiühingute liikmed on vangistatud ning teada on mitmed piinamisjuhtumid, ning et missiooni juhid osaleksid kohtuprotsessides, kohtuksid pereliikmetega ning nõuaksid Tuneesia ametiasutustelt selgitust Gafsas toimuvate repressioonide kohta.
<SPEAKER ID="060" NAME="Mihaela Popa" AFFILIATION="PPE-DE">
(RO) Väljendusvabadus on üks Euroopa Liidu põhiõiguste harta juhtpõhimõtetest. Iga riik peab tagama väljendusvabaduse ning sõltumatule meediale vajalikud tingimused.
<P>
Kahjuks kurdab Moldova Vabariigi ajakirjanike liit meediavastaste tegude üle, mille pani toime Chisinau valitsus perioodil 2001-2008. Ajakirjanike seas vastuseisu tekitanud ning valitsuse poolt avaliku meedia kontrollimiseks kasutatavad meetmed on järgmised: teabe tsenseerimine, ajakirjanike ülekuulamine kriminaalkorras riigivastaste arvamuste levitamise eest, laimamine, ebaõiglase konkurentsi propageerimine ajakirjanduses, väitlusteks ette nähtud aja maksimaalne piiramine avalikus audiovisuaalses meedias - mis lõppkokkuvõttes mõjutab poliitilist pluralismi ning kahtlematult ka demokraatiat.
<P>
Arvestades kõnealuseid meetmeid, peaks Euroopa Liit kõnealuses riigis kontrollima väljendusvabaduse järgimist.
<SPEAKER ID="061" NAME="Viktória Mohácsi" AFFILIATION="ALDE">
(HU) Lubage mul lahti mõtestada Ungari liberaalse partei Uus Põlvkond juhi András Lédereri sõnu. Laupäeval algas Budapestis marss Ungari eneseväärikuse eest. Sarnaselt eelmistele aastatele pöörati sel aastal tähelepanu homoseksuaalidega seotud eelarvamuste vähendamisele, tehes seda kasvõi ainult ühel päeval. Viimastel nädalatel toimunud rünnakute järel, kus kasutati Molotovi kokteile, osales rongkäigus mitusada homoseksuaalsuse poolehoidjat.
<P>
Rongkäiguga kaasnes ennenägematu vägivald. Vigastada said mitmed tsiviilisikud, politseinikud ja meeleavaldajad, sealhulgas Ungari liberaalse partei haldusjuht Gábor Horn ning Euroopa Parlamendi Sotsiaaldemokraatide fraktsiooni liige Katalin Lévai. Alates Ungari rahvuskaitse loomisest on mitmed paremäärmuslikud neonatsi portaalid jätkuvalt organiseerinud agressiivseid rünnakuid, seda siis juudi piletikassa või mustlaste asunduste vastu ning nüüd homoseksuaalide vastu, kuid valitsus on silmnähtavalt võimetu ning kriminaaljälitust teostavad asutused ei suuda tulemusi saavutada. Tänan väga.
<SPEAKER ID="062" NAME="Marie Panayotopoulos-Cassiotou" AFFILIATION="PPE-DE">
(EL) Härra president, ma soovin pöörata teie ja eesistujariigi Prantsusmaa tähelepanu Euroopa Kooli küsimusele, mis on Euroopa hariduse lähtekohad ja mudelid, kuid mis ei võta arvesse õpilaste õpiraskusi (vaeglugemine, kogelemine), mille tulemusena jäävad paljud lapsed koolis õpingutes teistest maha, mis omakorda kahjustab nende edasisi karjäärivõimalusi.
<P>
Me oleme näinud läbipõrumisi, ning seda, et õpilased jätavad kooli pooleli. See põhjustab nende vanematele, kes on meie kaasparlamendiliikmed ning ELi ametnikud, palju raskusi. Seetõttu on nad sunnitud kolima, et nende lapsed võiksid käia tavalistes liikmesriikide koolides, mis on piisavalt osavõtlikud, et vastu tulla õpiraskustega laste erivajadustele, nii nagu seda nõuab seadus ja inimväärikus eriti seoses vajadusega lapsi kaitsta.
<P>
Parlamendil on edaspidi võimalus kõnealuste laste probleeme arutada.
<SPEAKER ID="063" NAME="Marios Matsakis" AFFILIATION="ALDE">
Härra president, Zimbabwes leiavad aset väga kurvad ja koletud sündmused. Endisest koloniaalse orjapidamise vastu võitlejast Robert Mugabest on saanud halastamatu diktaator ja metsik õigusemõistmise keelaja, kes surub alla miljonite kaasmaalaste inimõigusi.
<P>
Rahvusvahelise üldsuse, sealhulgas ELi, tehtud hukkamõistuavaldused ning enamjaolt ebaefektiivsed sanktsioonid on end ammendanud.
<P>
Kätte on jõudnud aeg korraldada uued valimised. Selleks tuleb Robert Mugabe tuua rahvusvahelise kriminaalkohtu ette süüdistatuna inimsusevastastes kuritegudes. Ma olen kindel, et kõnealune meede on täiesti õigustatud ja realistlik, millega saavutame soovitud ning vajalikud tulemused, et aidata Zimbabwe inimestel vabaneda totalitaarsest režiimist, mis viib riigi kiiresti enesehävitamiseni. Ma leian, et EL peaks olema kõnealuse liikumise eestvõitleja, mille abil tuua Robert Mugabe rahvusvahelise kohtu ette.
<SPEAKER ID="064" NAME="Ioannis Gklavakis" AFFILIATION="PPE-DE">
(EL) Härra president, jällegi soovin ma Euroopa Parlamendis tõstatada küsimuse seoses oma koduriigi kalurite, Vahemere kalurite ning kõigiga, kes hoolivad keskkonnast.
<P>
Nii kreeklastele kui ka Euroopa kalurite suhtes üldises mõttes kohaldatakse kalapüügimeetodite ja -vahendite, kalapüügiaegade jne osas rangeid piiranguid - mis on väga õige.
<P>
Samas kolmandad riigid - tüüpiline näide on Türgi kalurid - tegelevad kalapüügiga siis, kui nad heaks arvavad, kasutades selleks püügiriistu vabal valikul, mille tulemusena kalavarud vähenevad, mered ja keskkond reostuvad.
<P>
Minu arvates tuleb Türgi suhtes vastavad meetmed kasutusele võtta, et kõnealune riik tegutseks õigete kalapüüginormide kohaselt. Keskkond on esmatähtis, ning loomulikult mõtlen ma Türgit mainides kõiki riike, kes kasutavad kalapüügiks eeskirju eiravaid meetodeid.
<SPEAKER ID="065" NAME="Marie Anne Isler Béguin" AFFILIATION="Verts/ALE">
(FR) Härra president, ka minul on hea meel tervitada meie seas eesistujariik Prantsusmaad koos Prantsusmaa ministri Jean-Pierre Jouyet'ga. See on tõsi, et eesistujariigi esindaja ei viibi tavaliselt esmaspäeviti kohal, isegi kõnealuste küsimuste ajal.
<P>
Tõepoolest kavatsen ma täna parlamendi ees rääkida märulipolitsei kasutamisest. Kui ma ennist saabusin, läbisin kaks märulipolitsei kordonit. Ma mõtlesin, et mis võib parlamenti sedavõrd ohustada, mille tõttu tuleb niisugune märulipolitsei armaada üles rivistada. Kahel korral pidin tuvastama oma isikut ning minult küsiti, miks viibin Euroopa Parlamendi territooriumil. Ma olin tõesti väga üllatunud, härra Jouyet, kuna ma ei tunne end siin ohustatuna, hoopis vastupidi, need tõkked rõhuvad mind. Soovin teile meelde tuletada, et Euroopa inimestele mõeldud maja ümbritsemine märulipolitseiga on imelik viis alustada Prantsusmaa eesistumist ning ma rõhutan meie soovi jätta see hoone inimeste majaks ning kodanikele avatuks.
<SPEAKER ID="066" NAME="Anna Záborská" AFFILIATION="PPE-DE">
(SK) Kuna me kohtume alles pärast 21. augustit, Varssavi Pakti vägede poolt Tšehhoslovakkia okupeerimise 40. aastapäeva, olen kohustatud juhtima tähelepanu nimetatud dramaatilistele sündmustele.
<P>
Tol ajal oli selgelt näha, et kommunistlik režiim oli samasugune inimsusevastane kuritegu nagu iga teine totalitaarne režiim. Pärast 1968. aasta augustit olime mu kodumaal tunnistajateks veel 20 aasta pikkusele perioodile, mis oli täis kommunistliku vägivalla ja terrori eri vorme, mida teostas nimetatud paheline mehhanism. Peaksime suhtuma austusega neisse, kes ei andnud alla ning käitusid väärikalt. Lubage mul tsiteerida Slovaki preestri ja Slovaki Poliitvangide Konföderatsiooni esimehe Anton Srholeci sõnu: "Me ei tohi kunagi unustada, et Slovakkias elab sadu tuhandeid austamisväärseid inimesi, kes aitasid kaasa vabaduse ja inimõiguste säilitamisele. Tänu neile oleme jälle demokraatia, vabaduse ja õiguste poolel”.
<SPEAKER ID="068" NAME="Csaba Sógor" AFFILIATION="PPE-DE">
(HU) Tänan. Siberis asuva Jugra autonoomse piirkonna Hantõ-Mansiiski linnas toimub Venemaa ja soome-ugri rahvaste tippkohtumine ning kahe päeva pärast leiab seal aset viies soome-ugri rahvaste maailmakongress. EL toetab rahaliselt soome-ugri rahvastele võitlust oma identiteedi säilitamise eest. Kohalviibinud ELi delegatsiooni ja nelja riigi juhi, eriti Ungari riigipea kõnedes rõhutati, et ohustatud rahvastel peavad olema mitte ainult rahvakoorid ja rahvatantsurühmad, vaid ka võimalus omandada emakeelset haridust ja enesemääramisõigus.
<P>
Kõnealusel kongressil on ELile kaks sõnumit. Esiteks, kultuuridevahelise dialoogi aasta ei peaks olema mõeldud dialoogiks ainult suurte rahvaste kultuuride vahel. Teiseks on mõistetamatu, et Euroopa riigi parlament soovib hääletusele panna küsimuse, kas riik peab olema ükskeelne, kui nimetatud riigis on 75 piirkondlikku keelt. Kui EL ja Venemaa peavad vajalikuks säilitada oma aladel elavate rahvaste kultuuri ja emakeelt, tuleb ELi liikmesriikidel kõnealust näidet järgida. Tänan teid.
<SPEAKER ID="069" NAME="Hanna Foltyn-Kubicka" AFFILIATION="UEN">
(PL) Proua juhataja, mõned nädalad enne Pekingi olümpiamänge lõpetas ainus sõltumatu teabekanal New Tang Dynasty Television (NTDTV) ülekannete tegemise Hiinas.
<P>
Kuigi kõnealune olukord on kestnud mitu nädalat, ei ole teada, mis põhjustas rikke, millele viitas satelliidioperaator Eutel Communications või millal see kõrvaldatakse. Samas on teada, kes nimetatud rikkest kasu või kahju saab. Miljonid sõltumatu ja mittetulundusliku hiina- ja ingliskeelse telejaama kliendid on sunnitud taluma Hiina võimuorganite tsenseeritud teavet, mille kaudu neile antakse teada, kui edukalt Hiina jõud Tiibeti terroristidega võitlevad. Neil ei ole võimalik saada teavet olümpiamängude organiseerimisega seotud streikide, rahutuste ja probleemide kohta.
<P>
Meie, Euroopa Liidu elanikud ja esindajad, kohtleme Hiinat austusega, mida kõnealune riik kahtlemata väärib kui suurepärane rahvas, kes on suure panuse andnud kogu inimkonna pärandisse. Kahjuks tuleb tõdeda, et meiepoolsele austusele vastavad Pekingi võimuorganid äärmise ükskõiksusega. Lepingutest kinnipidamine ning samade põhimõtete järgimine kehtib nii meile kui ka Hiina partneritele.
<SPEAKER ID="070" NAME="Emmanouil Angelakas" AFFILIATION="PPE-DE">
(EL) Proua juhataja, vastavalt mõned päevad tagasi ajalehes The New York Times ilmunud artiklile ootab sõlmimist Ameerika Ühendriikide ja Euroopa Komisjoni vaheline leping, mille alusel võimaldatakse Euroopas asuvatel Euroopa valitsustel, pankadel ja ettevõtetel anda teavet Euroopa kodanike kohta Ameerika Ühendriikide ametkondadele, nt krediitkaarditehingute, reisiandmete, meilide ja veebilehtede külastuse kohta - tehes seda kõike terrorismivastase võitluse nimel.
<P>
Peagi alustatakse läbirääkimisi selle osas, kuidas võimaldada Euroopa kodanikel Ameerika Ühendriikide valitsuse vastu kasutusele võtta õiguslikke meetmeid, kui neile tundub, et isikuandmete kasutamisega rikutakse nende isikuõigusi.
<P>
Ma palun Euroopa Parlamendi presidendil ja liikmetel teemat uurida ning Euroopa Komisjonil selgitusi anda, et täiskogu teavitataks nimetatud kõneluste sisust ja olemusest. Euroopa Parlamendi kohustus on kaitsta Euroopa kodanikke isikuõiguste ja privaatsuse rikkumise eest.
<SPEAKER ID="071" NAME="Eoin Ryan" AFFILIATION="UEN">
Proua juhataja, ma soovin tõstatada küsimuse, mis puudutab naftahinna kallinemist ning naftaturu futuurtehinguid. Naftaturgude hinnatõusu põhjuseid on mitu. Üks on nõudlus, teine tarnimine ning aastatepikkune puudulik investeerimine nafta infrastruktuuri. Naftatööstuse ja -turu professionaalid tõstatavad üha enam probleemi, mis seisneb nafta futuurtehingutele esitatud naeruväärselt madalates algsissemaksetes. See jääb 5 ja 7 protsendi vahele. Teiste sõnadega, kui soovite osta 10 miljoni euro väärtuses naftafutuure, peate sissemaksena investeerima pool miljonit eurot.
<P>
TrimTabs Investment Researchi kui Ameerika Ühendriikide juhtiva sõltumatu uurimisteenuseid pakkuva ettevõtte andmetel avaldaks naftahindade alanemisele märkimisväärset mõju algsissemaksete suurendamine 25-50 %, mis on sama enamikele inimestele, kes investeerivad aktsiaturgudel. Madal algsissemakse turul tähendab seda, et turgu saab manipuleerida. Selles pole mingit kahtlust. Mul ei ole midagi futuuridesse ja kaupadesse investeerivate inimeste vastu, kuid see on naeruväärselt madal sissemaksemäär.
<P>
Me peame kõnealuse teemaga tegelema. Sissemakset tuleb suurendada tohutute globaalmajanduslike mõjude tõttu ning me peame tegema kõik mis võimalik naftahinna alandamiseks kogu maailmas.
<SPEAKER ID="072" NAME="Zbigniew Krzysztof Kuźmiuk" AFFILIATION="UEN">
(PL) Proua juhataja, Poola president on otsustanud mitte alla kirjutada Lissaboni lepingu ratifitseerimisseadusele, kuna peab lepingut kehtetuks olukorras, kus iirlased on referendumil kõnealuse dokumendi tagasi lükanud. Poola president tuletas meelde Euroopa Liidu peamisi tööpõhimõtteid, et lepingud jõustuvad alles pärast nende ratifitseerimist kõigi ELi liikmesriikide poolt. Nimetatud põhimõtte kohaldamine on seni olnud ilmne, ning seda kohaldati siis, kui Prantsusmaa ja Holland lükkasid tagasi põhiseaduse lepingu. Kui see juhtus - vaatamata asjaolule, et teistes riikides jätkus nimetatud lepingu ratifitseerimisprotsess - jõuti järeldusele, et põhiseaduse leping oli ikkagi kehtetu. Kahjuks pärast Iirimaal läbiviidud referendumi otsust ning Poola presidendi otsust nõudis Euroopa Liit, sh mõned prominentsed poliitikud, Poolalt nimetatud dokumendi ratifitseerimist, mis on vastuolus Euroopa demokraatia põhiolemusega. Ma olen kõnealuste nõudmiste vastu, mis toovad endaga kaasa niisuguse surveavaldamise ning väljapressimise.
<SPEAKER ID="073" NAME="Juhataja">
Sellega lõpetame üheminutilised sõnavõtud poliitiliselt olulistel teemadel.

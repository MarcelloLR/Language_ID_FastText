<CHAPTER ID="007-11">
11. ELi ja Serbia vahelised suhted (hääletus)
<P>
- Kacini raport
<P>
- Enne hääletust muudatusettepaneku 8 üle
<SPEAKER ID="099" NAME="Doris Pack" AFFILIATION="PPE-DE">
(DE) Härra president, ma tahtsin selle muudatusettepaneku kohta mõne sõna öelda. Me pidime siin paranduse tegema ja ma palun härra Schöpflinit ja teisi liikmeid selle poolt hääletada, sest originaaltekstis oli viga. 1992 on vale aastaarv. Me võiksime selle vea soovitustesse alles jätta, kui me ei hääletanud härra Kacini muudatusettepanekut. Palun hääletame selle muudatuse poolt.
<P>
- Enne hääletust muudatusettepaneku 29 üle
<SPEAKER ID="101" NAME="Jelko Kacin  " AFFILIATION="ALDE">
raportöör. - Härra president, mul on suuline muudatusettepanek lõikele 29, sest sealt tuleb midagi välja jätta. Ingliskeelsest versioonist tuleb välja jätta sõnad "mõlemad üksused”. Teisiti pole eraldi hääletamisel mõtet.
<P>
See on fraktsiooni PPE-DE poolt heaks kiidetud.
<P>
(Parlament võttis suulise muudatusettepaneku vastu.)
<P>
- Pärast hääletust
<SPEAKER ID="103" NAME="Gerard Batten" AFFILIATION="IND/DEM">
Härra president, seoses istungi läbiviimise korraga tõstatan ma küsimuse kodukorra artikli 166 alusel, mis ütleb, et parlamendiliige peab kõigepealt määratlema, millisele artiklile ta viitab. Mina viitan sellele.
<P>
Ma saan aru, et te katkestasite härra Martini, enne kui ta oleks saanud võimaluse lõpetada, mida ta öelda tahtis. Ta rääkis eilsest.
<P>
Eile tegi härra Schulz pika poliitilise avalduse, ilma et oleks viidanud kodukorra artiklile, mille alusel ta kõneles. See oli presidendi poolt lubatud, kuna härra Martinit katkestati.
<P>
Ma arvan, et siin on süstemaatiline viga töös ja kaksikstandard, sest neil, kes on ELi soosingus, lubatakse öelda, mida nad tahavad, ja neid, kes ei ole soosingus, katkestatakse.
<P>
Kas võiksime saada kodukorraeeskirjade ühesuguse kohaldamise osaliseks, palun?
<P>
(Aplaus paremalt poolt)
<SPEAKER ID="104" NAME="President">
Mina juhatan istungit täna ning püüan alati kohaldada menetluseeskirju nii, nagu ette nähtud.

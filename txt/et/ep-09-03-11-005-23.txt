<CHAPTER ID="005-23">
23. Euroopa majanduse taastamiskava (
<P>
Enne hääletust:
<SPEAKER ID="151" NAME="Gunnar Hökmark" AFFILIATION="PPE-DE">
Proua juhataja, sooviksin teavitada meie fraktsiooni, et meie hääletusnimekirjades on viga seoses muudatusettepanekuga 113: hääletusnimekirjas peaks olema pluss, mitte miinus.
<SPEAKER ID="153" NAME="Elisa Ferreira">
raportöör. - Proua juhataja, sellega soovitakse muuta üksnes lõike 93 sõnastust, kasutades seoses normaalse riikliku rahanduse juurde naasmisega sõnu "võimalikult kiire” sõnade "kui majandustingimused võimaldavad” asemel, nagu variraportööridega on kokku lepitud.
<SPEAKER ID="155" NAME="Alain Lipietz" AFFILIATION="Verts/ALE">
(FR) Proua juhataja, see on üksnes tehniline muudatus. Meie muudatusettepanekus on trükiviga. Selles on taane, mis oli sõnastatud järgmiselt: "intensiivistada [...] takistavate tõkete kõrvaldamist”. Asendasime selle sõnadega "kõrvaldada põhjendamatud tõkked”, aga kahjuks on muudatusettepaneku sõnastusse jäänud alles eelmine lõige koos eelmise taandega. Seega on see kolmas taane, mida me muutsime veidi, ja vana versiooni ei pea säilitama.
<SPEAKER ID="157" NAME="Martin Schulz" AFFILIATION="PSE">
(DE) Proua juhataja, võite järeldada Euroopa Rahvapartei (Kristlike Demokraatide) ja Euroopa Demokraatide fraktsiooni innukast reaktsioonist minu sõnavõtule, kui hästi hääletamine läks.
<P>
Sooviksin tänada oma kolleegi proua Ferreirat, kes on selle tulemuse saavutamiseks suure töö ära teinud. Sooviksin eraldi tänada ka härra Hökmarki, proua Herczogi, härra Bullmanni ja härra Lehnet, kes on minu arvates teinud väga palju tööd samalaadse Lissaboni resolutsiooni kallal.
<P>
Võite fraktsiooni PPE-DE reaktsioonist näha, et valitses ärev meeleolu. Sooviksime teid tänada, et hääletasite koos meiega maksuparadiiside sulgemise ja liikmesriikide solidaarsuse poolt. Mõne minuti eest tundus seis hoopis teistsugune. See, et toetasite sotsiaaldemokraatia levikut, teeb teile teeb au. See on hea Euroopa Parlamendile, kes on hakanud vasakule liikuma.
<P>
(Aplaus vasakult ja protestihüüded paremalt)
<SPEAKER ID="158" NAME="Daniel Cohn-Bendit" AFFILIATION="Verts/ALE">
(FR) Proua juhataja, sooviksin Euroopa Parlamendi Sotsiaaldemokraatide fraktsioonile ja Euroopa Rahvapartei (Kristlike Demokraatide) ja Euroopa Demokraatide fraktsioonile vaid meelde tuletada, et siin parlamendis on ka teisi fraktsioone peale kahe suure fraktsiooni.
<SPEAKER ID="159" NAME="Hartmut Nassauer" AFFILIATION="PPE-DE">
(DE) Proua juhataja, üks päevakorraga seotud punkt. Võib-olla selgitaksite parlamendile, millise kodukorra artikli alusel lubati härra Schulzil sõna võtta.
<SPEAKER ID="160" NAME="Juhataja">
Daamid ja härrad, muidugi ütlen härra Nassauerile, et tal on õigus. Ent vahel peab demokraatia nimel olema valmis veidi piire ületama.
<P>
Tahan sellega öelda, daamid ja härrad, et ma andsin härra Schulzile sõna kooskõlas kodukorra artikliga 141. Tal oli täielik õigus kõnelda.
<SPEAKER ID="161" NAME="Joseph Daul" AFFILIATION="PPE-DE">
(FR) Proua juhataja, kas ta kõneles komisjoni nimel? Sest ta soovib saada volinikuks? Või kõneles ta fraktsiooni esimehena?
<SPEAKER ID="163" NAME="Vittorio Prodi" AFFILIATION="ALDE">
(IT) Proua juhataja, sooviksin mõningast selgitust. Minu teada ei ole Reuli raporti kohta lõpphääletust toimunud. Kas võiksite kinnitada, on see õige?
<SPEAKER ID="164" NAME="Juhataja">
Härra Prodi, me võtsime vastu muudatusettepaneku 3, millega asendatakse terve resolutsioon.

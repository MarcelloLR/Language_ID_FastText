<CHAPTER ID="006">
Parandus (kodukorra artikkel 204a) (vt protokoll)
<P>

<SPEAKER ID="072" NAME="Zbigniew Zaleski" AFFILIATION="PPE-DE">
Härra president, seoses päevakorraga - eile enne hääletamist resolutsiooni ettepaneku üle olukorra kohta Gruusias süüdistas meie kolleeg härra Schulz - ametlikult kogu Euroopa ees - president Saakašvilit kogu konflikti vallapäästmises. Tegemist on Vene propagandaga, mis sarnaneb 50 aastat valdavaks olnud väitega, et sakslased mõrvasid Poola sõdurid Katõnis.
<P>
Arvan, et härra Schulzil ja kogu fraktsioonil on Vene meetodite, Vene intriigide ja Vene propaganda kohta palju õppida.
<P>
(Püsiv aplaus paremalt)
<SPEAKER ID="073" NAME="President">
Daamid ja härrad, meil seisab täna ees pikk hääletamine. Kuivõrd härra Zaleski öeldu käis härra Schultzi kohta, siis antakse talle sõna, kuid pärast seda soovime liikuda edasi hääletamise juurde. Meil oli eile arutelu, mis käsitles Gruusiat ning oleme koostanud resolutsiooni, niisiis puudub meil vajadus kõike täna uuesti korrata. Soovime minna hääletamise juurde, kuid kuna märkus oli suunatud härra Schulzile, siis on tal õigus võtta sõna.
<SPEAKER ID="074" NAME="Martin Schulz   -" AFFILIATION="PSE">
(DE). Härra president, võib-olla härra Zaleski ei kuulanud korralikult, mida ma eile ütlesin. Ma ei süüdistanud ühtegi riiki. Minu kavatsuseks ei ole veeretada süüd ühegi konkreetse riigi kaela. Mis puudutab sakslaste poolt Teises maailmasõjas toime pandud inimsusvastaseid kuritegusid, siis olen enam kui ühel korral tunnistanud häbi oma rahva pärast, kelle nimel need kuriteod toime pandi.
<P>
Sooviksin korrata, et siin ja praegu olen ma üks nendest sakslastest, kes soovivad kindlustada, et see mitte kunagi uuesti ei juhtuks. Sellegipoolest on tõene üks asi: iga vastutustundlik poliitik, iga mees või naine, kes juhib valitsust ning soovib lahendada probleeme oma riigi territooriumil relvajõu abil, asetab end väljapoole rahvusvahelist õigust ning see kehtib härra Saakašvili kohta.
<P>
(Aplaus)
<SPEAKER ID="075" NAME="President">
Daamid ja härrad, tegemist on küsimusega, mis puudutab oluliselt meid kõiki. Ma ei soovi väita, et minu peetud kõne Euroopa Ülemkogule oli edukas kõigi erinevate seisukohtade kombineerimises, kuid ma soovitaksin seda lugeda ning arvan, et enamik inimesi selles kojas leiab, et nende seisukoht on seal kajastatud.
<SPEAKER ID="076" NAME="Jörg Leichtfried   -" AFFILIATION="PSE">
(DE). Härra president, võib-olla on see ka minul jäänud märkamata, kuid mul oleks hea meel kuulda lõpuks ometi ametlikult - teiste sõnadega teilt - kas paljud täiskogul ringlevad kuuldused on tõesed ning mis toimub seoses Strasbourgiga lähinädalatel.
<SPEAKER ID="077" NAME="President">
Kavatsesin teha seoses sellega avalduse istungjärgu lõpus, kuna sooviksin praegu selleteemalist arutelu vältida.
<P>
(Aplaus)
<P>
Kas me võime leppida kokku, et teen selle kohta, mis otsustati, avalduse lõpus, nii et meil oleks tõesti võimalik kohe praegu minna hääletamise juurde? Selle küsimuse kohta on samuti olemas teatis, mille te saate. Paluksin teil kontrollida oma e-kirju. Vaatamata sellele, teen ma avalduse istungjärgu lõpus, kui te kõik veel siin olete.

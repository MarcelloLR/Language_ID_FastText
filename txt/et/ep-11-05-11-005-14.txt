<CHAPTER ID="005-14">
14. Kodukorra muutmine parlamendi ja komisjoni ühise läbipaistvusregistri loomise tõttu (
<SPEAKER ID="137" NAME="Juhataja">
Kallid kolleegid! Soovin avalduse ette lugeda.
<P>
Casini raport institutsioonidevahelise kokkuleppe kohta, mis käsitleb Euroopa Parlamendi ja komisjoni ühist läbipaistvusregistrit, on oluline edasiminek Euroopa Parlamendi liikmete ja väliste huvirühmade vaheliste suhete reguleerimisel. Enne kui jätkame raporti hääletusega, tahaksin toonitada, et Euroopa Parlamendi liikmete ja väliste huvirühmade käitumisjuhendi alase töörühma praeguse tegevuse eesmärk ei ole seada küsimärgi alla komisjoniga saavutatud kokkuleppe tähendust ega Casini raporti sisu. Selle eesmärk on pigem raamistikku täiendada, lisades uusi tahke, ning eelkõige tugevdada kohaldatavaid eeskirju seoses huvirühmade juurdepääsuga Euroopa Parlamendi ruumidele.
<P>
(Vahelehüüe saalist: "Aamen!” Naer)

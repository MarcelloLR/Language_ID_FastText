<CHAPTER ID="008-22">
22. Läänemerre kavandatud Venemaad ja Saksamaad ühendava gaasijuhtme keskkonnamõju (
<P>
- Enne hääletust muudatusettepaneku 23 üle:
<SPEAKER ID="155" NAME="Dirk Sterckx" AFFILIATION="ALDE">
- (NL) Härra juhataja, on tekkinud probleem teie hääletustulemuste kuvamise ekraaniga. Me näeme hääletuse tulemusena ainult nulli, nii ei näe me, kui palju inimesi hääletas poolt või vastu.
<SPEAKER ID="156" NAME="Juhataja">
Hästi, tänan teid, härra Sterckx. Te mõistate, et ma ei näe, sest istun seljaga selle poole.
<P>
Täiskogu teenistused ütlevad mulle, et tegelikult on meil probleem elektroonilise häältelugemise menetlusega ja seega palun teilt mõneks hetkeks kannatust, kuni probleem on lahendatud.
<P>
- Enne hääletust muudatusettepaneku 50 üle:
<SPEAKER ID="157" NAME="Justas Vincas Paleckis" AFFILIATION="PSE">
Härra juhataja, me usaldame teid täielikult, kuid oleksime väga tänulikud, kui te teataksite meile täpsed numbrid, kui palju inimesi hääletas poolt, hääletas vastu ja jäi erapooletuks.
<SPEAKER ID="158" NAME="Juhataja">
Praegu siis, kuna suur ekraan ei tööta, loen numbrid ette, kui see teile sobib. See on teie jaoks parem lahendus.
<P>
(Hääletus peatati lühiajaliselt hääletustulemuste kuvamise ekraanide parandamiseks)
<SPEAKER ID="159" NAME="Graham Booth" AFFILIATION="IND/DEM">
Härra juhataja, püüdsin teie pilku just praegu, kuid te ei märganud mind. Kui me kontrollisime hääletust muudatusettepaneku 49 üle, siis oli 474 poolthäält, 181 vastuhäält, ja te oleksite pidanud ütlema "heaks kiidetud”. Siiski, te ei öelnud "heaks kiidetud”, vaid "tagasi lükatud”.
<SPEAKER ID="160" NAME="Juhataja">
Ma ei suuda meenutada. Kui te nii ütlete, siis hästi.
<P>
- Pärast hääletust muudatusettepaneku 51 üle:
<SPEAKER ID="162" NAME="Marcin Libicki">
raportöör. - (PL) Härra juhataja, arvan, et võime nõustuda, kuigi vastu tahtmist, et kuvarid ei tööta. Mõjub skandaalsena, et me ei näe Euroopa Parlamendis tulemusi. Sellises olukorras soovin küsida, millal te kontrollite tulemusi ja teatate meile täpse tulemuse, kui palju hääletas poolt, kui palju vastu ja kui palju jäid erapooletuks. Kui me ei näe seda ekraanidelt, siis palun lugege see meile ette ja paluge oma töötajatel see üles märkida.
<SPEAKER ID="163" NAME="Werner Langen" AFFILIATION="PPE-DE">
- (DE) Härra juhataja, lubage juhtida tähelepanu sellele, et näidusüsteem iga parlamendiliikme istekoha juures töötab korralikult, et me võtsime need müstilised ekraanid kasutusele alles aasta tagasi, et need töötasid siiani suurepäraselt ja et igal juhul on usaldus juhataja vastu meie tegevuse eeltingimus.
<P>
(Aplaus)
<P>
- Enne hääletust muudatusettepaneku 30 üle:
<SPEAKER ID="165" NAME="Christopher Beazley" AFFILIATION="PPE-DE">
Härra juhataja, kõik on väga lihtne. Me lihtsalt palume osade kaupa hääletamist semikooloni kohal, teisisõnu, kohe järgmiste sõnade järel "Venemaa jaoks on väga oluline näidata üles head tahet Euroopa energiapoliitika alase koostöö suhtes”. Me sooviksime sel kohal osade kaupa hääletamist. Meie täiskogu sellel poolel peame seda mittevajalikuks, mis võimaldab muudatusettepaneku esimest osa valesti tõlgendada, kuid me soovime toetada teist osa, mis rõhutab energiaharta Venemaa poolse ratifitseerimise tähtsust.
<P>
(Parlament kiitis ettepaneku heaks)
<P>
- Enne hääletust muudatusettepaneku 37 üle:
<SPEAKER ID="167" NAME="Andres Tarand" AFFILIATION="PSE">
Härra juhataj, põhjendus Q puudutab vetikapopulatsiooni, mille liigne vohamine kujutab ohtu eriti Soomele, Rootsile ja Saksamaale. Ma ei eelda, et vetikad ei ole jagunenud Rootsi, Läti ja teiste riikide vahel, vaid nende liikumine on tuulest tingitud.
<P>
Seega on suulise muudatusettepaneku tekst järgmine: "tööde teostamine võib Läänemeres valitsevate eritingimuste tõttu kaasa tuua vetikate äkilise vohamise, mis võib kujutada erilist ohtu Soomele, Rootsile, Saksamaale ning Balti riikidele,”. Siin see lõpeb. Mul on kahju, et Poola on välja jäetud, kuid see juhtus tehnilistel põhjustel.
<P>
(Parlament võttis suulise muudatusettepaneku vastu)
<P>
- Pärast lõpphääletust:
<SPEAKER ID="169" NAME="Marcin Libicki">
raportöör. - (PL) Ma soovin tänada kõiki, kes raportit toetasid. Loodan, et volinik Dimas, komisjon, nõukogu ja kõik toredad ja head inimesed Euroopa Liidus arvestavad Euroopa Parlamendi arvamusega. Seda on siin väljendatud selgelt ja läbipaistvalt. Energiasolidaarsuse teema, solidaarsuse mõiste laiemas poliitilises tähenduses, samuti ka keskkonnakaitse on Euroopa Parlamendile erakordselt tähtsad. Käesolev raport ja tänane hääletus, kus 90% hääletanutest andis poolthääle, peaksid andma Euroopa Liidu võimudele selge signaali mitte ignoreerida Euroopa Parlamendi seisukohti, ning et resolutsioon, kuigi see formaalselt ei ole õiguslikult siduv, tuleks seda käsitleda siduvana.

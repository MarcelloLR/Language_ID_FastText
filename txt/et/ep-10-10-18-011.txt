<CHAPTER ID="011">
Tööplaan
<SPEAKER ID="016" NAME="President">
Laiali on jagatud päevakorra projekti lõplik versioon, mille koostas presidentide konverents oma 14. oktoobri 2010 kohtumisel kooskõlas kodukorra artiklitega 130 ja 131. Esitatud on järgmised muudatusettepanekud.
<P>
Esmaspäev
<P>
Muudatusi ei ole.
<P>
Teisipäev
<P>
Muudatusi ei ole.
<P>
Kolmapäev
<P>
Ma olen saanud taotluse Roheliste / Euroopa Vabaliidu fraktsioonilt lükata 2012. aasta osaistungjärkude kalendri üle hääletamine edasi mõnele järgnevale parlamendi osaistungijärgule. Nad tahavad hääletada, kuid hilisemal kuupäeval. Ettepaneku esitab roheliste fraktsiooni esindaja. Kas keegi on valmis sõna võtma?
<SPEAKER ID="017" NAME="Daniel Cohn-Bendit" LANGUAGE="FR">
Austatud president, palun vabandust! Sain just raporti Belgia olukorrast ega saanud päris hästi aru.
<P>
Kui ma õigesti aru sain, on jutt 2012. aasta kalendri üle hääletamisest. Austatud president, meie fraktsioonis nagu teisteski arutletakse - ma kordan - 2012. aasta kalendri üle.
<P>
Kuna tegemist ei ole õigusakti tekstiga, siis arutelu ja muudatusettepanekuid ei ole. Me lihtsalt hääletame kalendri üle. Palume, et see hääletus lükataks ühe osaistungjärgu võrra edasi ja teha see seega järgmisel kuul Strasbourgis, et meil oleks võimalik võtta ühendust teiste fraktsioonidega ja vaadata, ega me ei saaks kalendri ümberkujundamiseks astuda esialgseid samme.
<SPEAKER ID="018" NAME="Francesco Enrico Speroni" LANGUAGE="IT">
Austatud president! See on esimene kord, kui parlament hääletab kalendri üle nii varakult. See ei ole aga kuigi tavatu, sest kalender kajastab tegelikult seda, mida oleme alati teinud; erilisi muutusi ei ole.
<P>
Vastupidiselt Daniel Cohn-Benditi öeldule on muudatusettepanekuid võimalik esitada ja tõesti - e-kirja järgi - kavatsevad mõned parlamendiliikmed seda teha. Ma ei näe mingit põhjust hääletusega venitada, sest kui vastab tõele, et kalender hakkab kehtima 2012. aastal, on meil ikkagi volitused ja võimalus seda vajaduse korral muuta.

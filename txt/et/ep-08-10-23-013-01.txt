<CHAPTER ID="013-01">
1. Venetsueela
<SPEAKER ID="186" NAME="Juhataja">
Järgmine päevakorrapunkt on arutelu kolme resolutsiooni ettepaneku kohta, mis käsitlevad Venetsueelat.
<SPEAKER ID="187" NAME="José Ribeiro e Castro">
autor. - (PT) Härra juhataja, volinik, daamid ja härrad, Venetsueela on suurepärane riik ning Venetsueela rahval on sügavalt juurdunud demokraatlikud traditsioonid ja tundmused. Kahjuks on nad siiski elanud juba mitu aastat kohutavas olukorras, mis üha halveneb, ning milles rikutakse nende põhiõigusi. Sellepärast me arutlemegi siin parlamendis jälle seda küsimust, ning seepärast tuleb meil ka see olukord hukka mõista.
<P>
Me mõistame hukka isikuandmete kasutamise nimekirjades, mida kasutatakse poliitiliseks tagakiusamiseks, ning mis sisalduvad sellistes totalitaarsetes suunistes nagu "Tascóni nimekiri", "Maisanta nimekiri" ja "Russiáni nimekiri". Venetsueelas toimuvatel piirkondlikel ja kohalikel valimistel kümnete osaleda soovivate kodanike diskvalifitseerimine on vastuvõetamatu. Inimõiguste organisatsioonide väljaajamine, nagu organisatsiooni Human Rights Watchi esindajate puhul ainult asjakohaste tähelepanekute tegemise eest, on samuti vastuvõetamatu. Šokeeriv on ka, et asutuste õhutatud vägivald ja sallimatus on juba kaasa toonud noori ohvreid.
<P>
Seepärast me mõistame hukka ja avaldame kahetsust noore üliõpilasliidri mõrva pärast, kes suri asutuste õhutatava vägivaldse õhkkonna ohvrina. Me nõuame tõde ning selle teo eest vastutavatele isikutele süüdistuse esitamist.
<P>
Meie, eurooplased, peame olema veelgi aktiivsemad. Kujutage ette, et see leiaks aset meie endi riikides. Kas me aktsepteeriksime oma riikides kodanike diskvalifitseerimist valimistelt, nagu toimub Venetsueelas? Kui ei, siis kuidas me saame oma silmad selle suhtes kinni pigistada? Kuidas me saame silmad kinni pigistada ja teeselda, et midagi ei toimu?
<P>
Kuidas me saame aktsepteerida näiteks Portugali valitsuse - kahjuks minu riigi, mille pärast ma häbi tunnen - suhtumist, kes kummardab Venetsueela valitsuse ees, kes on võtnud kasutusele tallalakkumispoliitika ning mis on hiljuti muutunud Euroopa türannide vastuvõturuumiks? See on tõesti vastuvõetamatu.
<P>
On äärmiselt oluline, et komisjon ja nõukogu muutuksid nende inimõiguste rikkumiste hukka mõistmise suhtes kindlameelsemaks ja konkreetsemaks.
<SPEAKER ID="188" NAME="Ewa Tomaszewska">
autor. - (PL) Härra juhataja, Maracaibos aset leidnud härra Julio Soto surma ümbritsevate asjaolude kohta on vaja üksikasjalikku selgitust. Ma avaldaksin siinkohal ka kaastunnet tema perekonnale. Me nõuame, et selle kuriteo kordasaatjate üle mõistetaks kohut ja nad saaksid karistatud! Inimõiguste organisatsiooni Human Rights Watch tehtud tähelepanekud ja kommentaarid väärivad meie tähelepanu, eriti veel kuna tegemist on sõltumatu organisatsiooniga, kes ei saa toetusi üheltki riigilt või poliitiliselt instantsilt. Me soovime protesteerida asjaomase organisatsiooni tegevusele keelu kehtestamise vastu. Me nõuame täieliku meedia sõnavabaduse ja ühinemisvabaduse tagamist! Me nõuame õigusaktide täielikku rakendamist, et kaitsta naisi vägivalla eest! Me nõuame novembris toimuvate valimiste korraldamist viisil, mis ei tekitaks kahtlusi valimiskampaania läbiviimise või valimisprotsessi enda suhtes! Venetsueela peaks olema demokraatlik riik, kus inimestel on sama suur vabadus nagu igas Euroopa Liidu liikmesriigis.
<SPEAKER ID="189" NAME="Renate Weber">
autor. - Härra juhataja, Venetsueelas on juba mitu aastat opositsiooni olukord väga keeruline olnud, ning Venetsueela demokraatias kahtlemine mõistetav.
<P>
Kuid praegu toimuv on tõenduseks, et Venetsueela demokraatia ja õigusriigi põhimõtted on naeruväärsed. Haldusmeetme kasutamine eesmärgil keelata inimestel 15 aastaks ametis püsimine või sellele kandideerimine on lubamatu. Ainult kohtutel tohiks olla selliste otsuste tegemise volitus, ja sedagi alles pärast raske kuritöö toimepanijate süüdi mõistmist.
<P>
Selle meetme loomuvastasus on kergelt tähelepandav, siis kui saadakse aru, et suur enamik keelu saanutest kuulub poliitilisse opositsiooni - praktika, mida väga tõenäoliselt ei kasutata mitte üksnes novembris toimuvate valimiste puhul, vaid arvatavasti ka nendele järgnevatel valimistel.
<P>
Ei ole üllatav, et selline poliitiline diskvalifitseerimine toimub just ajal, mil praegust valitsust kritiseerivaid inimõiguste advokaate saadetakse Venetsueelast välja, ning kui väga kahtlased õnnetused, mis on lõppenud kriitikat väljendanud inimeste surmaga, on jäänud nõuetekohaselt uurimata.
<P>
Euroopa Parlament peab edastama Venetsueela avalikule arvamusele kindla sõnumi, et poliitiline diskvalifitseerimine on ebademokraatlik ning täiesti vastupidine õigusriigi põhimõtetele. Me peame tagasi lükkama Venetsueela Euroopa asjade ministri asetäitja süüdistused, nagu oleks Euroopa Parlament keeldunud septembris selle resolutsiooni üle hääletamast, kuna selles nähti korruptsioonivastase võitluse vastu hääletamist. Selline Euroopa asjade ministri manööver, millega Venetsueela avaliku arvamusega manipuleerida, on vääritu. Me lükkame kindlalt ümber ka tema süüdistused nagu tegeleksime me siin suveräänse riigi vastu rünnaku korraldamisega.
<P>
Käesolev resolutsioon on meie mureavaldus demokraatia arengu ja inimõiguste tagamise suhtes riigis, mille rahvast me väga imetleme ja austame.
<SPEAKER ID="190" NAME="Bernd Posselt">
fraktsiooni PPE-DE nimel. - (DE) Härra juhataja, Julio Soto jõhker mõrv esindab Venetsueelas demokraatia ja õigusriigi põhimõtete dramaatilisele kokkukukkumisele eelnevat haripunkti; riigis, millel oli mõnda aega Ladina-Ameerikas positiivne roll.
<P>
Praeguse režiimi ajal ei leia aset ainult põhiliste inimõiguste täielik rikkumine, vaid ka suurushull diktaator üritab oma ebainimlikku hirmuvalitsussüsteemi üle terve kontinendi ja isegi Euroopasse levitada, kui võtta arvesse tema sidemeid Valgevenega. Seepärast on väga tähtis, et me peataksime kiirelt tema plaanid nii Venetsueela rahvastiku kui ka teiste rahvastike heaks, keda ta oma naftarikkusega ära osta või šantažeerida üritab, et nende peal oma ideoloogiat kehtestada.
<P>
Kui ta peaks esitama väite riigi suveräänsuse kohta, siis ma võin vaid öelda, et on miski, mis on riigi suveräänsusest veel palju tähtsam, ning selleks on põhilised ja üldised inimõigused.
<SPEAKER ID="191" NAME="Marios Matsakis">
fraktsiooni ALDE nimel. - Härra juhataja, ei ole kahtlustki, et Venetsueela on hiljuti, aga ka palju kaugemas minevikus kogenud traumeerivaid aegu, ning sisemised põhjused ei ole selles ainsana süüdi. Välised faktorid on siinkohal ehk hoopis tähtsamad. Ükskõik, mis või kes selles ka süüdi on, on peamiselt just süütu tsiviilelanikkond jäänud kannataja pooleks.
<P>
Praegusel valitsusel, mida juhib härra Chávez, on ilmselgelt USA ning selle toetajate ja liitlastega tülisid lahendada, kuid see ei tohi viia Venetsueela rahva õiguste jämedate rikkumisteni nagu n-ö halduslik diskvalifitseerimine valimistelt või opositsiooni aktivistide tagakiusamine ja tapmine. Härra Chávez peab mõistma, et kui ta soovib, et ta riik areneks heaolu suunas, siis peab ta tagama, et tema valitsus tegutseks rangelt demokraatia ja inimõiguste austamise piirides. Vägivalla ja tagakiusamise kasutamine oma enda rahva vastu võib sellele riigile vaid veel suuremat traumat ja kannatusi põhjustada, ning me ei tohi lasta sellel juhtuda.
<SPEAKER ID="192" NAME="Leopold Józef Rutowicz">
fraktsiooni UEN nimel. - (PL) Härra juhataja, Venetsueelas aset leidvat inimõiguste rikkumist käsitlev resolutsioon põhineb tõsiasjadel ning väärib toetust. Kahjuks on Venetsueela ühiskond mitmeid aastaid kogenud poliitiliste jõudude vastasseisu. Näiteks viitan ma sõjaväelisele riigipöördekatsele, sallimatusele, ühiskonna varalisele kihistumisele või rassilistele erimeelsustele. President Chávezi meeskond on selles kõiges kõige tegevam, kuna vastavalt presidendisüsteemile on tal kontroll haldustegevuse ja relvajõudude üle. Vastu võetud otsuste pärast võitlemise tulemusel on Venetsueela ühiskonna struktuur hakanud sarnanema Kuuba omaga, nimelt sotsialismiga, millel on ajaloolised ja natsionalistlikud tunnused. See võib viia riigilipu ja -hümni vahetumiseni.
<P>
Praegused muudatused ei ole elatustaset oluliselt mõjutanud, kuna Venetsueela on loodusvarade poolest tohutult rikas. See pehmendab nende muudatuste mõju ning muudab populistlikku tegevusse kaasamise võimalikuks. Olukord on nii tõsine, et ainuüksi käesolev resolutsioon ei peata Venetsueela kodanike õiguste edasise piiramise protsessi. Vaja on kõikide piirkonna riikide reaalset toetust.
<SPEAKER ID="193" NAME="Pedro Guerreiro">
fraktsiooni GUE/NGL nimel. - (PT) Me seisame järjekordselt silmitsi Euroopa Parlamendi lubamatu ja laiduväärse katsega sekkuda, mis sattus just juhtumisi ajale enne Venetsueela piirkondlikke ja kohalikke valimisi. Selle arutelu päevakorda võtmine ning resolutsiooni ettepanek on lihtsalt vastuseks neile, kes toetavad ja aitavad kaasa juba niigi pikaajalisele ja murettekitavale katsele sekkuda ja destabiliseerida demokraatlik ja suveräänne riik.
<P>
Selle eesmärgiks on soodustada jultunult Venetsueela siseasjadesse sekkumist, segades vahele ja avaldades väljastpoolt survet, et kehtestada otsuseid, mille vastu võtmiseks on ainult Venetsueela rahval suveräänne õigus. Tõsiasjade moonutamise ja Venetsueelale demokraatia õpetamise asemel oleks Euroopa Parlament pidanud päevakorda võtma arutelu ELi katse üle, eirates täielikult Prantsusmaa, Hollandi ja Iirimaa rahvaste suveräänselt tehtud demokraatlikke otsuseid, kehtestada esitatud ja juba tagasi lükatud Euroopa lepingut, ning pidades silmas ka teistel inimestel referendumitel oma arvamuse jagamise lubamise keelamist. Selle asemel, et segada end asjadesse, mille üle ainult Venetsueela rahvas saab otsustada, oleks Euroopa Parlament pidanud tagasi lükkama ebainimliku tagasisaatmise direktiivi, mis eirab ja rikub sisserändajate inimõigusi, kellest paljud pärinevad just Ladina-Ameerikast.
<P>
Tegelikult häirib selle algatuse toetajaid just asjaolu, et Venetsueela inimesed annavad eeskuju, mis põhjustab probleeme suurtele finants- ja majandushuvidele, mis Euroopa Liitu valitsevad. Nad annavad eeskuju, kuidas kinnitada riigi suveräänsust ja iseseisvust, kuidas koostada patriootlikku vabanemise, edasimineku ja arengu kava, ning kuidas arendada imperialismivastast solidaarsust. Nad on näidanud, et inimestel tasub võidelda ning on võimalik saavutada õiglasem, demokraatlikum ja rahulikum riik ja maailm. Reaalne olukord näitab, et parimaks vastuseks sellele Euroopa Parlamendi sekkumiskatsele on Bolivari protsessi tohutu mõjukus ja tähtsus Ladina-Ameerika ja maailma rahvaste jaoks. Seepärast tuleks lõpetada väitmine, et nad saavad kogu ülejäänud maailmale moraali lugeda.
<SPEAKER ID="194" NAME="Urszula Krupa" LANGUAGE="PL">
Me arutleme täna Venetsueelas inimõiguste rikkumise üle suutmatuse pärast Venetsueela põhiseaduses sätestatud põhi- ja poliitilisi õigusi tagada, ning kehtiva valitsuse oponentidele nende õiguste keelamise pärast. Opositsiooni liikmetel ei ole võimalik valimistel osaleda, puudub sõnavabadus ning rahvusvaheliste organisatsioonide vaatlejaid saadetakse maalt välja. Seepärast ongi käesolev arutelu meie jaoks heaks võimaluseks väljendada oma vastuseisu Venetsueelas demokraatia puudumise ja muu suhtes.
<P>
Samuti on käesolev arutelu võimaluseks nõuda tõde avalikus ja poliitilises elus. Venetsueela president on järele andnud absoluutse võimu saavutamise ahvatlusele. Nii on juhtunud ka mitmete teiste riikide ja impeeriumide liidritega, kes on üritanud teisiti mõtlevaid või vaeseid inimesi alla suruda. Härra Chávezi uus vasakpoolne teooria on tuntud kui kristlik sotsialism, kuigi sellel ei ole kiriklike õpetustega just eriti palju ühist. Seepärast on ka Venetsueela piiskoppide esindajad kritiseerinud demokraatia puudumist. Siinkohal meenub evangeeliumi lugu pinnust ja palgist.
<SPEAKER ID="195" NAME="Laima Liucija Andrikien" AFFILIATION="PPE-DE">
(LT) Kümme aastat on möödunud ajast, mil Hugo Chávez sai Venetsueela presidendiks. 1999. aastal vastu võetud Venetsueela põhiseadus on ideaalseks võimaluseks, et tugevdada õigusriigi põhimõtted ja tagada inimõigused selles riigis. Täna peame aga siiski tunnistama, et see ajalooline võimalus on jäetud kasutamata. Me teame, et president Chávezi juhitud Venetsueelas on poliitiliste oponentide diskrimineerimine ja kritiseerimine lubatud, isegi julgustatud. Tema juhitud Venetsueelas ei ole kohtusüsteem enam sõltumatu, ning me oleme teadlikud ka olukorrast, millega seisavad seal riigis silmitsi ametiühingud ja meedia. Meie tänane resolutsioon on president Chávezi jaoks veel üheks meeldetuletuseks, et põhiseadus ei ole lihtsalt mingi paber, vaid selle eeskirjade täitmist tuleb ka reaalsuses tagada.
<SPEAKER ID="196" NAME="Zdzisław Zbigniew Podkański" AFFILIATION="UEN">
- (PL) Parlament asub peagi arutlema väga dramaatilise ja traagilise olukorra üle Kongos, kus ohvrite arv ulatub sadadesse või isegi tuhandetesse. Sellega võrreldes ei tundu olukord Venetsueelas üldse nii tõsisena. See käib valimisõiguste rikkumiste ja riigist väljaajamise kohta. Kuigi aset on leidnud ka juba esimene mõrv. Tapetud on üliõpilasliider.
<P>
Ka selles etapis on siiski väga tähtis tõstatada asjaomane küsimus, kuna meil tuleb meeles pidada, et iga taoline protsess algab demokraatlike õiguste rikkumisest. Esimeseks etapiks on alati vaidlussoovist tulenev võimuliialdus, mis viib tapmiseni. Seepärast on ka käesolev resolutsioon mõistlik. See toimib signaalina, meeldetuletusena, et seda ohtlikku protsessi on märgatud ajal, mil meil on veel võimalik seda jälgida ja genotsiidi ära hoida.
<SPEAKER ID="197" NAME="Georgios Toussas" AFFILIATION="GUE/NGL">
(EL) Härra juhataja, on ilmselge, et Venetsueela valimiste eel tehakse ilmselt vastuvõetamatu katse sekkuda selle riigi sisepoliitilistesse arengusuundadesse selge eesmärgiga mõjutada valimistulemusi.
<P>
Venetsueela olukord on suureks ja tähtsaks võiduks töötajatele Euroopas ja maailmas üldiselt, kuna selles riigis on hiljutiste arengute ajal tehtud positiivseid samme ning vaatamata raskustele ja takistustele ning Ameerika imperialismi sekkumistele tegeletakse töötajate probleemide lahendamisega.
<P>
Käesolev katse on vastuvõetamatu, ning me soovime kasutada seda olukorda, et mõista hukka käesoleva resolutsiooni abil poliitiliste jõudude sekkumine Venetsueela siseasjadesse.
<P>
Lõpetuseks sooviksin ma öelda, et on mõeldamatu, et seitse parlamendiliiget võtavad Euroopa Parlamendi istungi ajal poliitilise vastutuse mõista hukka rahva võitlus vabaduse ning vajaduste täitmise eest. Rahva õigus ise oma tuleviku määrata ei kuulu vaidluse alla ja me kõik peaksime seda austama.
<SPEAKER ID="198" NAME="Kathy Sinnott" AFFILIATION="IND/DEM">
Härra juhataja, mõeldes demokraatiale, mõtleme me inimõigustele. Igal valitsuse tasandil arvamuse ja hääle tähtsus on mõistetav. Venetsueelas kui korrumpeerunud ja Härra Chávezi juhitud riigis ei ole olukord aga aastaid selline olnud. Tema valitsuse hingel on pikaajaline opositsiooniliikmete hirmutamine, opositsioonipartei liikmete jõhkrad mõrvajuhtumid ning inimõiguste kaitsjate ja valitsusväliste organisatsioonide liikmete jõuline väljaajamine. Lisaks sellele kasutatakse Venetsueelas praegu n-ö sõelumisnimekirju, mis ainult ei keela kodanikel avalikel teenistuskohtadel olla, vaid võtavad neilt ära ka õiguse vabalt oma eelistatud kandidaadi poolt hääletada. Meie kui demokraatlik organ peaksime Venetsueelalt nõudma rahvusvaheliste demokraatia standardite järgimist, võimaldades Venetsueela kodanikel kasutada oma põhiõigusi, vabadust võimulolijate vabaks ja avalikuks kritiseerimiseks ning võimet hirmuvabalt valimiste kaudu valitsust vahetada.
<SPEAKER ID="199" NAME="Gerard Batten" AFFILIATION="IND/DEM">
Härra juhataja, president Chávez on olnud justkui Euroopa vasakpoolsete lemmik. Minu valimisringkonnas oli tema eriti suureks toetajaks endine Londoni linnapea Ken Livingstone. See võimaldas tema negatiivset kujutluspilti teataval määral võltsi auväärsusega ilustada. President Chávez on muidugi olnud Venetsueela rahva õiguste ja vabaduste vähendamise juhtfiguuriks. Ta on õõnestanud poliitilist vabadust, õigusriigi põhimõtteid, kohtusüsteemi sõltumatust ning meedia ja ametiühingute vabadust. Poliitikud nagu härra Livingstone, kes toetavad liidreid, nagu president Chávez, õõnestavad tõelist demokraatiat ja paljastavad enda kohta väga palju.
<SPEAKER ID="200" NAME="Andris Piebalgs">
komisjoni liige. - Härra juhataja, komisjon jälgib Venetsueela olukorda suure huviga. Selles riigis käib ettevalmistus piirkondlikeks ja kohalikeks valimisteks, mis toimuvad 23. novembril.
<P>
See, et viimasel paaril aastal on Venetsueelas toimunud demokraatlikud valimised, ei tähenda midagi. Osaliselt on neid jälginud ka Euroopa vaatlusmissioonid, mis jõudsid järeldusele, et üldiselt järgiti valimistel rahvusvahelisi standardeid ja riigi õigusakte. Teisi valimisi ei ole vaadeldud, kuna me ei ole enam oodatud, nagu juhtus viimasel referendumil.
<P>
Komisjon on teadlik muredest, mida mõned parlamendi liikmed ja ka mitmed Venetsueela ühiskonnasektorid on diskvalifitseerimiste põhiseaduslikkuse suhtes väljendanud. Mõned usuvad, et nende eesmärgiks on novembris toimuvatel valimistel kogu opositsiooni osalemise takistamine.
<P>
Komisjon on ära märkinud mitmel korral Venetsueela asutuste antud selgituse seoses nende riigikontrolli poolt mitmele riigiteenistujale kehtestatud haldussanktsioonide põhiseaduslikkusega.
<P>
Me rõhutame kõikide valimistel osaleda soovivate inimeste õiguste põhiseaduse ja õigusriigi põhimõtete järgi tagamise tähtsust. Me loodame, et eelseisvad valimised tugevdavad Venetsueelas demokraatiat ning tulemused peegeldavad kogu Venetsueela ühiskonna vaateid.
<P>
Me julgustame kõiki asjaosalisi valimistest sallivusega, kodanikumeelsusega ja valikute mitmekesisust austades osa võtma.
<P>
Komisjon on teadlik ka Human Rights Watchi esindajate Venetsueelast väljaajamisest. Me oleme kuulnud arvamusi, mis on mõistnud hukka selle otsuse kui meetme, mis mõjutab negatiivselt õigust sõnavabadusele, ning kui tegevuse, mis demonstreerib sallimatust kriitika suhtes. Selle kontekstis rõhutame me tähtsust, mida EL sõna- ja mõttevabadusele omistab. Sõnavabadus on üks põhilistest inimõigustest ning demokraatia ja õigusriigi põhimõtete nurgakiviks.
<P>
Ma soovin parlamendile kinnitada, et komisjon jätkab Venetsueelas toimuvate arengute täpset jälgimist. Komisjoni pühendumus demokraatia arengu ja inimõiguste edendamise toetamisele väljendub meie koostööpoliitikas ja suhetes Venetsueelaga.
<SPEAKER ID="201" NAME="Juhataja">
Arutelu on lõppenud.
<P>
Hääletus toimub pärastlõunaste arutelude lõpus.

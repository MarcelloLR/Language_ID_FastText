<CHAPTER ID="003">
Eelmise istungi protokolli kinnitamine
<P>
(Eelmise istungi protokoll kinnitati.)
<SPEAKER ID="009" NAME="Mario Mauro" AFFILIATION="PPE">
(IT) Austatud juhataja, kallid kolleegid! Soovin teile meelde tuletada, et täna hommikul sai Afganistanis surma kaks Taurinense brigaadi sõdurit.
<P>
Euroopa Liit mängib sõja ja rahu tandril keerulist rolli ning kuna istung alles algas, palun ma, et Euroopa Parlament liituks kaastundeavaldajatega ja pakuks ohvrite peredele sel raskel ajal tuge.
<SPEAKER ID="010" NAME="Gianni Pittella" AFFILIATION="S&amp;D">
(IT) Austatud juhataja, kallid kolleegid! Tegelikult palusin minutiks sõna samal põhjusel nagu kolleeg Mario Mauro, seepärast ühinen temaga ja avaldan kaastunnet. Ma usun, et terve Euroopa Parlament mälestab täna hommikul langenud kaht Itaalia sõdurit üksmeelselt.
<P>
Ma arvan, et meie kaastundeavaldused ei tohiks piirduda üksnes sellega, et väljendame oma meelepaha, oleme solidaarsed peredega, toetame haavatuid ja eitame kõiki terrorismivorme. Kuid nii Euroopa Liit kui ka üksikud liikmesriigid peavad võtma uuesti meetmeid, et rahumissioon oleks veelgi tõhusam ja saaks toimuda turvalisemates tingimustes.
<SPEAKER ID="011" NAME="Juhataja">
Kallid kolleegid! Ma tänan, et juhtisite sellele minu tähelepanu. On väga oluline, et väljendaksime alati solidaarsust nende sõduritega, kes võitlevad meie nimel terrorismi ja muude väärkohtlemise vormide vastu nii Afganistanis kui ka teistes riikides. Peaksime väljendama solidaarsust nende sügava pühendumise eest meie ühisele eesmärgile - eesmärgile, mis on kogu maailmas jätkuvalt oluline. Nõnda on Euroopa Parlamendis tavaks. Tänan veel kord mõlemat parlamendiliiget, et nad juhtisid sellele minu tähelepanu.
<SPEAKER ID="012" NAME="Geoffrey Van Orden" AFFILIATION="ECR">
Austatud juhataja! Samal ajal kui mälestame traagilisi surmajuhtumeid Afganistanis, ei tohi me unustada, et peaaegu iga päev ohverdavad Briti sõdurid oma elu samas riigis toimuva NATO missiooni heaks. Peaksime tunnustama neid traagilisi surmajuhtumeid ja avaldama erilist kaastunnet NATO egiidi all teeniva personali peredele, ükskõik millisest riigist see personal pärit on.
<SPEAKER ID="013" NAME="Juhataja">
Nõustun teiega täielikult. Ma arvan, et me kõik mõtleme sellest ühtmoodi. Nad on eurooplased, kes esindavad meid kõiki terrorismi ja kõigi vägivallavormide vastu peetavas võitluses üle kogu maailma. Nemad esindavad meid.
<SPEAKER ID="014" NAME="Jacky Hénin" AFFILIATION="GUE/NGL">
(FR) Austatud juhataja! Ma usun, et tegelikult on ainuõige lahingus langenutele lugupidamist avaldada, nii nagu te seda just tegite. Samuti on õige, et mõtleme kõigile töölistele, keda iga päev töökohal sureb, sest nende tööandjad ei paku neile vahendeid, mis on vajalikud heades tingimustes töötamiseks.

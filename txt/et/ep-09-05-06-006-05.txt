<CHAPTER ID="006-05">
5. Füüsilisest isikust ettevõtjatena tegutsevate meeste ja naiste võrdne kohtlemine (
<SPEAKER ID="171" NAME="Astrid Lulling" LANGUAGE="FR">
Proua juhataja, olin tööhõive- ja sotsiaalkomisjoni arvamuse koostaja härra Cocilovoga nõus, et olulisse artiklisse 6 tuleb lisada säte, et kui liikmesriigi õigusaktides ei ole sätestatud füüsilisest isikust ettevõtjate kohustust liituda sotsiaalkindlustussüsteemiga, lubatakse abistaval abikaasal taotluse korral liituda.
<P>
Selgitan, mida ma mõtlen. Nõuame abistavate abikaasade kohustuslikku kindlustatust nagu füüsilisest isikust ettevõtjatel. Aga kui mõnes riigis ei ole füüsilisest isikust ettevõtjad kohustuslikus korras kindlustatud, ei saa me nõuda seda nende abikaasade kohta, sest nad ei saa liituda kindlustusega, mida ei ole. Sellepärast ongi vaja seda lisalõiku. Tegutsen selles asjas ka härra Cocilovo nimel.

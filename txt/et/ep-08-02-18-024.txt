<CHAPTER ID="024">
henduse tolliseadustik (arutelu)
<SPEAKER ID="142" NAME="President">
Järgmine päevakorrapunkt on soovituse projekt teisele lugemisele siseturu- ja tarbijakaitsekomisjoni nimel nõukogu 15. oktoobri 2007. aasta ühise seisukoha kohta eesmärgiga võtta vastu Euroopa Parlamendi ja nõukogu määrus, millega kehtestatakse ühenduse tolliseadustik (ajakohastatud tolliseadustik) (11272/6/2007 - C6-0354/2007 - (Raportöör: Janelly Fourtou).
<SPEAKER ID="143" NAME="Janelly Fourtou">
raportöör. - (FR) Hr president, volinik, daamid ja härrad, nüüd, kus me oleme jõudnud kolm aastat kestnud raske töö lõpule, on mul hea meel selle üle, mida on saavutatud seoses selle dokumendi põhipunktidega.
<P>
Tolliliit on üks Euroopa Liidu kolmest sambast ning põhikomponent siseturu funktsioneerimisel. Kehtiv ühenduse tolliseadustik, mis koostati 1980. aastatel ja võeti vastu 1990. aastatel, on nüüdseks aegunud. Meie tolliteenistuse ees seisavad uued probleemid. 2007. aastal oli maailmakaubanduse koguväärtus ligikaudu 16 miljardit dollarit ehk 31% maailma SKTst ning Euroopa Liit üksi andis 20% maailma impordi ja ekspordi kogumahust.
<P>
Seetõttu on tolliteenistused vastutavad sujuvate kaubavoogude säilimise ning selle kindlustamiseks vajalike kontrollide eest, tagades samal ajal ELi kodanike turvalisuse ja julgeoleku kaitsmise. Kui rahuldav tasakaal on säilitatud, tuleb ajakohastada kehtivaid kontrollimeetodeid ning tugevdada koostöö taset eri teenistuste ja ettevõtjate vahel.
<P>
Tolliseadustikku tuleb kohaldada ka muude rahvusvahelises kaubanduskeskkonnas ilmnenud radikaalsete muudatuste suhtes, mis tulenevad peamiselt infotehnoloogia ja elektroonilise andmeside tehnoloogiate kasvavast ja pöördumatust ressursist. Konkreetne teema oli keskenduda ka raportile, mille koostas mu kolleeg hr Heaton-Harris ja mille parlament eelmise aasta detsembris vastu võttis.
<P>
Ajakohastatud tolliseadustik võeti vastu esimesel lugemisel 12. detsembril 2006 ning eesistujariik Saksamaa juhtis poliitilise kokkuleppe sõlmimist 25. juunil 2007. Parlament võttis esimesel lugemisel vastu 51 muudatusettepanekut, millest 34, peamiselt sisulise iseloomuga, võeti kas täielikult või osaliselt üle nõukogu ühises seisukohas.
<P>
Lahkarvamuste peamised teemad olid volitatud ettevõtja staatus, õigus tegutseda tolliesindajana, keskne tollivormistus ja komiteemenetlus. Volitatud ettevõtja staatus, mis on otseselt seotud 11. septembri sündmustega, kehtestati niinimetatud turvalisuse muudatusi käsitleva määrusega, mille eesmärk oli pakkuda ettevõtjatele suuremaid rajatisi ning sellega hüvitada uusi koormusi, mida nad pidid kandma hakkama, et toime tulla turvalisusega seotud kohustustega.
<P>
Raportöör on rahul, et Euroopa Parlamendi poolt esimesel lugemisel arendatud kontseptsioon üle võeti; see toob kaasa kaht tüüpi heakskiidu, nimelt tolli lihtsustamise ühelt poolt ning turvalisuse ja julgeoleku teiselt poolt. See pragmaatiline lahendus vastab ettevõtjate erinevatele vajadustele.
<P>
Pöördudes tolliesindajate teema juurde, tõusid emotsioonid üpris kõrgele nendes riikides, kus sellel elukutsel on olnud pikk ajalugu. Kuna nõukogu ei võtnud vastu parlamendi ettepanekuid kirja kirjutamiseks, tuldi sellest hoolimata järeldusele, et tolliesindajad ja volitatud ettevõtjad peaksid omavahel suhtlema meie soovitatud juhiste järgi.
<P>
Raportöör usub, et nõukogu on jõudnud heale kompromissile. Veelgi enam, seda lahendust on tunnustanud tolliesindajate ühingud, vaatamata sellele, et teatavates liikmesriikides kaotasid nad oma monopoli.
<P>
Mis puutub kesksesse tollivormistusse, siis on meil veel üheks uudiseks see, et nõukogu on sisse viinud uue artikli 106, pidades silmas, et on palju loogilisem ja läbipaistvam, kui seadustiku kõik selle mõistega seotud sätted saaksid koondatud ühte artiklisse.
<P>
Nüüdsest peale saavad kõik ettevõtjad kasutada keskset tollivormistust, viibides mis tahes liikmesriigis. Juhul kui on kaasatud mitu liikmesriiki, peavad nad vastama volitatud ettevõtja staatuse abikõlblikkuse kriteeriumidele.
<P>
Lõpuks, peale kõigi nende valdkondade, milles see dokument on läbi teinud märkimisväärse arengu, võime olla ka väga rahul, et oleme laiendanud komiteemenetlust nõnda, et see hõlmab ajakohastatud tolliseadustiku 44 sätet.
<P>
Sel põhjusel kutsun ma Euroopa Parlamenti üles toetama nõukogu ühist seisukohta ilma muudatusteta.
<SPEAKER ID="144" NAME="László Kovács">
komisjoni liige. - Hr president, pärast rohkem kui kahe aasta pikkust aktiivset institutsioonidevahelist tööd oleme nüüd väga lähedal sellele, et lõpule viia selle ettepaneku kaasotsustusmenetlus, eelkõige tänu pr Fourtou pühendumusele ning siseturu- ja tarbijakaitsekomisjoni liikmete toetusele.
<P>
Mul on väga hea meel, et Euroopa tolli tulevikku suunatud reformi õiguslik raamistik kehtestatakse loodetavasti käesoleval aastal, mil tähistatakse tolliliidu 40. aastapäeva. See annab julgustava tõuke tööle, mis meil ikka veel ees on.
<P>
Tolliliitu esitatakse tavaliselt ühenduse vana sambana. Siiski ei saa seda taandada mineviku lihtsaks pärandiks. See tegutseb tänapäevalgi - ja mitte üksnes omavahendite kogumise tagamiseks. Tolliasutused, tollialased õigusaktid ja menetlused kindlustavad üha enam ja enam siseturgu, annavad oma osa tarbijakaitsesse, toetavad ühiste poliitikate välisaspekte ning aitavad samal ajal kaasa meie rahvusvahelise kaubanduse hõlbustamisele. Sel eesmärgil tollialased õigusaktid arenevad, et vastata suurtele muutustele ja väljakutsetele liidu sees ning väljaspool seda ning et omandada kõige tulemuslikumad eeskirjad ja tõhusad tehnikad.
<P>
Mida ühenduse tolliseadustiku ajakohastamine tegelikult tähendab?
<P>
Esiteks paremaid tollieeskirju, kaasa arvatud lihtsamad ja sirgjoonelisemad eeskirjad ja protseduurid, ettevõtjate õiguste ja kohustuste selgeks tegemine ning neile ühtlasema kohtlemise tagamine, pakkudes seejuures samaväärset turvalisuse ja julgeoleku taset.
<P>
Teiseks, pidades silmas täielikult paberivaba keskkonda tollile ja kaubandusele, kõikide tolliformaalsuste progressiivne arvutistamine, mille arengut hakkab toetama ja raamima Euroopa Parlamendi ja nõukogu e-tolli käsitlev otsus (nr 70/2008/E
<P>
Need muudatused hõlmavad riiklike arvutistatud tollisüsteemide koostalitlusvõimet. Eelkõige võimaldavad need kaupade tollivormistust deklareerija tegevuskohas, olenemata ühendusse sisenemise või sealt väljumise kohast või nende kaupade tarnimisest ühenduse sees - niinimetatud keskset tollivormistust. Need võimaldavad ka andmete vahetust reaalajas tolliasutuste vahel, et läbi viia riskianalüüsi ja parandada kontrolli ühise riskijuhtimise raames.
<P>
Toetades komisjoni ettepanekut esimesel lugemisel, on Euroopa Parlament tunnustanud selle õigusloomega seotud algatuse olulist panust Lissaboni kasvu ja töökohtade loomise strateegiasse. Nõukogu 2007. aasta oktoobri ühist seisukohta, mis sisaldab enamikku Euroopa Parlamendi poolt esimesel lugemisel vastu võetud muudatustest, peab komisjon väga hästi tasakaalustatud kompromissiks.
<P>
Seepärast tervitab komisjon pr Fourtou raportit, mis soovitab ühise seisukoha vastuvõtmist ilma muudatusteta.
<SPEAKER ID="145" NAME="Christopher Heaton-Harris">
fraktsiooni PPE-DE nimel. - Hr president, kõigepealt tahaksin ma tänada pr Fourtoud. Olen alati aukartust tundnud tema võime ees tabada selle väga keerulise küsimuse üksikasju.
<P>
Ajakohastatud tolliseadustik, nagu volinik mind enne ütlemas kuulis, on üks hämmastavalt igav, kuid sellest hoolimata oluline komisjoni õigusakt. 1975. aastal, kui
<P>
Siiski, nagu on lood kõigi Euroopa asjadega, ei liigu me edasi nii kiiresti kui mõned meist tahaksid - kui me üldse edasi liigume. Selles tekstis sisalduvad ikka veel tõkked. Mõned on üpris kõvasti juurdunud, nii et tuleks plats puhtaks teha ja otsast peale hakata. Milline on volitatud ettevõtja? Milline kvalifikatsioon peaks olema tolliesindajatel - või AEOdel, nagu neid nüüd nimetatakse? Kas neid saaks tulevikus kasutada takistustena, mis peataksid inimeste tuleku ärialale või Euroopas juba tegutsevate ettevõtete levimise selle ülejäänud osadesse?
<P>
Kõnealune ajakohastatud tolliseadustik on kahtlemata kokkuvõttes üks väga hea dokument, aga see võiks sama hästi ka palju parem olla. Kahju küll, siin täiskogul peame me natuke liiga tihti kompromisse tegema, aga ma loodan kokkuvõttes, et Euroopale mõjub see hästi.
<SPEAKER ID="146" NAME="Manuel Medina Ortega">
fraktsiooni PSE nimel. - (ES) Hr president, minu arvates on ühenduse tolliseadustik, mille esitas komisjon ning mida arutasid Euroopa Parlament ja nõukogu, läbi teinud eeskujuliku menetluskorra. Meie raportöör pr Fourtou on pannud sellesse tohutu hulga tööd ning lõpuks, nagu peaaegu alati juhtub, on parlament, nõukogu ja komisjon heaks kiitnud lõpliku teksti, mille me vastu võtame.
<P>
Ma arvan, et nagu hr Heaton-Harris juba mainis, on Euroopa Liit eelkõige tolliliit ja sellepärast on tolliseadustik üks tähtis komponent, mis võimaldab tal funktsioneerida. Siiski, tolliteenistus kui niisugune ei funktsioneeri täiesti vaba toiminguna: väga suurel määral kaasatakse ametiasutusi, sest teatavad kaubad ja väärtused mõjutavad meid kõiki. Jutt on praegu salakaubaveost ja mõnedest selle ohtlikumatest harudest, näiteks relvad ja narkootikumid, ning kontrollist kapitali väljavoolu üle.
<P>
Seetõttu on loogiline, et ühenduse tolliseadustik peaks sisaldama tavalisi piiranguid, mida teevad liikmesriigid ise, ning proovima neid ühtlustada. Mul on tunne, et siin peetud arutelu küsimused said rahuldavalt lahendatud kahe mõiste abil: "tolliesindaja õigused” ja "volitatud ettevõtja” - idee abil kahest mõistest, mis on teoreetiliselt erinevad, kuid võivad leida ühtlustamiseks ühise pinna. Ma mõtlen, et vastuvõetud lahendus on üks üpris hea ja asjalik lahendus.
<P>
Volinik Kovács nõudis keskse tollivormistuse mõistet, seni kuni tolliliit kujutab endast ühte tervikut. Muidugi pole siis mingit mõtet erinevustel eri tolliasutuste vahel. Mul on tunne, et see on hea ja praktiline lahendus, mis võimaldab meil asjakohasel viisil tegutseda.
<P>
Viimane aspekt, mida tuleb nimetada, on komiteemenetlus. Mõlemad, nii komisjon kui ka nõukogu on nüüd parlamendi menetlusse kaasamise tähtsust tunnistanud. Saavutatud kokkulepe tähendab, et 28 sätet, mille suhtes kohaldati menetlust koos parlamendi osalusega, on nüüd kasvanud 44ni, st et Euroopa Parlament võib tolliseadustiku sätete loomise menetlusse üha suureneva tõhususega sekkuda.
<P>
Lõpuks, hr president, soovin ma tänada pr Fourtou'd tema töö eest ning volinikku tema jõupingutuste eest meie täiskogu ettepanekuid integreerida.
<SPEAKER ID="147" NAME="Othmar Karas" AFFILIATION="PPE-DE">
(DE) Hr president, volinik, daamid ja härrad, pole kahtlust, et Euroopa Liit on palju rohkem kui lihtsalt tolliliit. Me ei vähenda teda tolliliiduks ei tänases arutelus ega ka otsuses, mille langetame homme. Sellest hoolimata on tollipoliitika ELi välispiiridel tähtis tegur Euroopa Liidu tegevuses ja siseturu funktsioneerimisel.
<P>
VP Euroopa klubi Euroopa Parlamendis tervitab ettepanekut võtta vastu määrus ühenduse tolliseadustiku kohta. Miks? Sellepärast, et see muudab tolliprotseduurid sujuvamaks, sellepärast, et see loob aluse lihtsamatele ja kiirematele ühistele tolliprotseduuridele välispiiridel, sellepärast, et see tähendab, et nüüd tuleb arvesse võtta radikaalseid muudatusi rahvusvahelise kaubanduse keskkonnas - näiteks seoses infotehnoloogiaga, elektrooniliste andmetega jne - ja sellepärast, et tolliesindajad hakkavad nüüd alluma selgelt määratletud ühistele kriteeriumidele, mille tulemuseks on suurem usaldusväärsus ja professionaalsus.
<P>
Kõnealune määrus tugevdab koostööd liikmesriikide ja Euroopa Liidu vahel. See loob tugevama ühenduse, mida peegeldab ka asjaolu, et nõukogu võttis üle kõik parlamendi poolt esitatud muudatused. Minu vaatekohast tähendab see lihtsamat ja kiiremat ühist tollivormistust ning see on hea nii ettevõtlusele kui ka Euroopa Liidule tervikuna.
<SPEAKER ID="148" NAME="Andreas Schwab" AFFILIATION="PPE-DE">
(DE) Hr president, daamid ja härrad, tahaksin samuti väljendada oma siirast tänu raportöörile ja muidugi meie abiraportöörile, kes mõlemad on teinud väärtuslikku tööd ülimalt tehnilise toimikuga.
<P>
Uue tolliseadustiku eesmärk on asendada kehtiv seadustik ja sellega seotud eeskirjad ajakohastatud seadustikuga, muuta sujuvamaks praegused tolliprotseduurid ja luua alus kättesaadavatele koostalitlusvõimelistele tollisüsteemidele kogu Euroopa Liidus. See on miski, mida me väga tervitame, kuna see tähendab, et äriühingud saavad selle vastuvõtmisest kasu infotehnoloogia praeguste arengute ning ELi piire ületavate kasvavate kaubakoguste kiirema ja turvalisema töötlemise näol.
<P>
Äriühingute ühendused ja kaubanduskojad on juba ammu põhjendatult hoiatanud ülemäärase bürokraatia eest, mida tekitavad USAst üle võetud ELi turvameetmed.
<P>
Euroopa Parlamendis toimuva arutelu ja tiheda kontakti kaudu komisjoniga oleme lõpuks saavutanud suhteliselt veatu ja mittebürokraatliku lahenduse, mille eest ma olen tänulik.
<P>
Äriühingute jaoks oli võtmeküsimuseks, mis nüüd on juba rakendatud, keskne tollivormistus ühe kontaktpunkti kaudu. Oleme suutnud läbi suruda ka meie nõudmise - ja ma olen selle üle väga uhke - privilegeeritud staatuse kohta nende äriühingute jaoks, kes täidavad nõutavaid kriteeriume.
<P>
Lõuna-Badenist pärit parlamendiliikmena pean siiski rõhutama, et kui ettevaatusabinõusid õigel ajal tarvitusele ei võeta, võib tolliseadustik põhjustada märkimisväärseid probleeme ELi välispiiridel nende riikidega, kes ei ole ELi liikmesriigid. Ma tean, et komisjon soovib neid ettevaatusabinõusid kasutusele võtta - räägin praegu Šveitsist - ja loodan, et liikmesriigid ELi-Šveitsi ühiskomiteest täidavad samuti oma osa.
<P>
Šveits on üks tähtsamaid turgusid ELi kaupade jaoks. Šveitsi neli lähimat naabrit ELis vahetavad temaga 41% oma koguekspordist ja 59% koguimpordist, mistõttu ongi siin tarvis meetmed võtta. Me ei saa lubada kilomeetritepikkusi sabasid Šveitsi piiril, mis tekivad tolliseadustiku kehtestamise tagajärjel ainult sellepärast, et Šveitsi tollivormistussüsteem erineb õige veidi ELi omast.
<P>
Volinik Kovács, ma tahaksin paluda teil kõige kiiremas korras selle probleemiga tegelda ning juhtida sellele asjaomaste liikmesriikide tähelepanu. Me räägime Euroopa südames asuvast majanduskeskusest, mida ei tohi meie tegevuse tagajärjel rahvusvahelisest kaubavoost ära lõigata.
<SPEAKER ID="149" NAME="Zuzana Roithová" AFFILIATION="PPE-DE">
(CS) Hr president, daamid ja härrad, ma usun, et homme me kiidame teisel lugemisel heaks nõukogu ühise seisukoha tolliseadustiku kohta. See on Euroopa tolliseadustiku edukas ajakohastamine. See on tõeline sissepääsutee elektroonilisele, kesksele, koostalitlusvõimelisele ja automatiseeritud tollisüsteemile. Kõik ELi ametiasutused saavad kättesaadavateks ühest juhtimispunktist - koondmenetluse kaudu - millega vajalikud kontrollid muutuvad palju tõhusamateks. Tänu tolli ühtsele infoportaalile - kõik ühes aknas - võivad ettevõtjad suhelda ainult ühe tollipunktiga, mis asub nende tegevuskoha lähedal. See eeskiri lihtsustab ja ühtlustab terminoloogiat ja mõisteid ning muudab need ka kasutajasõbralikemaks. See on isegi laienenud ELis hea eeskuju bürokraatia lihtsustamisest ning parandab ettevõtjate ja kodanike õiguskeskkonda. Lisaks tasub see projekt ennast kuuldavasti ära 2010. aastaks. Ma tänan raportööre pr Fourtou'd ja hr Newton Dunni, komisjoni ja nõukogu viimase kolme aasta jooksul tehtud suurepärase töö eest.
<SPEAKER ID="150" NAME="Bill Newton Dunn" AFFILIATION="ALDE">
Hr president, ma tahaksin teha kõigest ühe kommentaari vastuseks hr Heaton-Harrise ütlusele, et tema arvas Suurbritanniat 1975. aastal ühinevat vabakaubanduspiirkonnaga. Olen väga mures tema mälu pärast, aga võib-olla tuleb see tema haridusest. Suurbritannia oli nimelt lahkumas vabakaubanduspiirkonnast - selle nimi oli EFTA. Me otsustasime sellest lahkuda, et ühineda Euroopa
<P>
Nüüd, kuna hr Heaton-Harris tahab korraldada
<SPEAKER ID="151" NAME="President">
Tänan, hr Newton Dunn. Kui masendavad oleksid meie õhtupoolikud Euroopa Parlamendis ilma nende huvitavate Briti diskussioonideta.
<SPEAKER ID="152" NAME="Mairead McGuinness" AFFILIATION="PPE-DE">
Hr president, ma suudan vastu panna kiusatusele nendega ühineda. Tahaksin tänada raportööri üksikasjaliku töö eest selle raportiga.
<P>
Olgem ausad, see ei ole seda tüüpi asi, millest inimesed baarides või seltskonnasündmustel räägiksid. Kuid meie tollialaste õigusaktide korrastamine on väga oluline ettevõtluse ja tööhõive seisukohast ning sellepärast me seda teemegi. Nii et mõte kesksest tollivormistusest on üks hea mõte, kui see tööle hakkab - ja lootkem, et nende uute eeskirjadega hakkab.
<P>
Samuti on ka ühe ühtse veebiakna ideel potentsiaali vähendada tarbetut bürokraatiat. Aga kas ma võin teha ühe märkuse: kui see kõik on paigas ja toimib, kuulakem siis ettevõtjatelt tulevat tagasisidet ning parandagem neid kohti, kus näeme probleeme, millest teised kõnelejad täna õhtul rääkisid.
<SPEAKER ID="153" NAME="László Kovács">
komisjoni liige. - Hr president, mu lähtepunktiks on see, et ma pole mitte ainult rahul, vaid ka väga uhke, et oleme jõudnud siia selle punktini, sest ma olen nõus kõigi nende kõnelejatega, kes pidasid seda väga suureks saavutuseks liidule kui tervikule.
<P>
Kõigepealt tahaksin väljendada oma tänu teie toetuse eest ajakohastatud tolliseadustikule ja teie huvi eest edasiste arengute vastu. Nagu te olete aru saanud, ei ole seadustiku vastuvõtmine ja järgnev jõustumine veel kõik, kuna selle kohaldamine sõltub finaliseerimisest ja selle rakendussätete kohaldamisest.
<P>
Nende sätete vastuvõtmiseks kasutatakse uut kontrolliga regulatiivkomitee menetlust. See annab Euroopa Parlamendile võimaluse tolliseadustiku komitee abiga üksikasjaliselt kontrollida viise, kuidas komisjon kavatseb rakendada seadustikust tulenevaid üldsätteid.
<P>
Peale nende protseduuriliste nõuete kavatseb komisjon oma siseturu- ja tarbijakaitsekomisjoni kaudu hoida Euroopa Parlamenti nõuetekohaselt teavitatuna rakendusmeetmete eelnõu ettevalmistamise olukorrast ja ajakohastatud tolliseadustiku rakendamiseks kavandatud ajakavast.
<P>
Seoses Šveitsi ja Euroopa Liidu vahelise probleemiga, mille tõstatas hr Schwab, on 1. juuliks 2009 täielikult rakendatud muudatus ühenduse tolliseadustikus. See tähendab, et kõigi ühendusse saabuvate või sealt lahkuvate kaupade kohta saab koostada sisse- või väljaveo eeldeklaratsiooni. Volitatud ettevõtja saab kasu kavandatud lihtsustustest seadustikus.
<P>
Mis puutub kolmandatesse riikidesse, siis praegu me peame Šveitsiga läbirääkimisi kontrollikeskuste vastastikuse tunnustamise ning volitatud ettevõtja staatuse üle. Läbirääkimised kestavad ja me otsime vastastikku rahuldavat lahendust, mis tuleks leida 1. juuliks 2009.
<P>
Lubage mul nüüd lõpetada, kutsudes teid osa võtma tolliliidu 40. aastapäeva tähistamisest 1. juulil 2008. Tolliliit oli esimene nurgakivi siseturu kujundamises ning on jäänud selle ülitähtsaks komponendiks. Ootan, et meie arutelu tolli rolli kohta tulevikus võiks jätkuda juba pidustuste õhkkonnas. Tänan teid veel kord väga teie toetuse eest.
<SPEAKER ID="154" NAME="Janelly Fourtou">
raportöör. - (FR) Hr president, tahaksin tänada kõiki, kes on kõnelenud, ja kõiki, kes on andnud oma osa selle raporti ettevalmistamisel.
<P>
Kuna hr Medina Ortega rääkis salakaubaveost, ei suuda ma vastu panna soovile üles võtta võltsimise teema. Ajavahemikul 1998-2004 tõusis võltsimise eest arreteerimiste arv 1 000%. See näitab lihtsalt seda, et praegu kehtiv kontroll vajab ajakohastamist ning et tuleb vastu võtta uus lähenemisviis seoses tolliametnike kohustustega.
<P>
Soovin avaldada ka tunnustust professionaalidele enestele, kes on demonstreerinud tõeliselt avatud vaimu, ning öelda neile, et tunnen nende suhtes ikka veel tänuvõlga. Kahtlemata on see vastuseks pr McGuinnessi avaldatud murele. Kui on tegemist meetmete rakendamisega, tahan ma teha oma parima, et hoogustada tolliasutuste dialoogi ühenduse institutsioonide, sealhulgas komisjoniga, kellega on alati olnud tihe ja produktiivne koostöö.
<P>
Seepärast kutsun ma teid üles toetama komisjoni seisukohta ja lõpetan, tänades kõiki teid tähelepanu eest.
<SPEAKER ID="155" NAME="President">
Arutelu on lõppenud.
<P>
Hääletus toimub 19. veebruaril 2008.

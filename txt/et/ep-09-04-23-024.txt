<CHAPTER ID="024">
Taimekaitsevahendite statistika (arutelu) 
<SPEAKER ID="535" NAME="Juhataja">
Järgmine päevakorrapunkt on keskkonna-, rahvatervise ja toiduohutuse komisjoni nimel härra Bart Staesi koostatud raport (Α6-0256/2009) taimekaitsevahendite statistika kohta [11120/2/2008 - C6-0004/2009 -.
<SPEAKER ID="536" NAME="Bart Staes">
raportöör. - (NL) Meie ees on lõplik kokkulepe, mille üle me oleme nõukogu ja komisjoniga läbirääkimisi pidanud - lõplik kokkulepe pärast esimest lugemist, kus me võtsime parlamendis väga tugeva seisukoha ning tutvustasime mitmeid elemente, mis andsid tegelikult suures osas meile nõukoguga silmitsi astumisel väga tugeva lähtepositsiooni. Ma pean ütlema, et paar kuud pärast esimest lugemist oli nõukogu ühisseisukoht üpris pettumust valmistav. Tegelikult puudus neil tahe meie lähenemisviisiga kaasa tulla ning seepärast olid nõukoguga läbirääkimised kõike muud kui lihtsad.
<P>
Me tegime siiski edusamme ja saavutasime konstruktiivse õhkkonna. Ka parlamendi delegatsioon moodustas tugeva rühmituse. Mitmekesisuses peitus ühtsus. Ma arvan, et me võime selle tulemuse homme auga hääletusele tuua. Igal juhul anname oma panuse ning tagame, et lisaks juba kahele pestitsiide käsitlevale vastu võetud seadusele, milleks on säästva kasutamise direktiiv ja taimekaitsevahendite turuleviimist käsitlev määrus, oleks olemas alus ning vahendid, mida nimetatud määruses statistika kaudu andmete esitamisega seoses kasutada. Seepärast oleme minu arvates koostanud aluse parlamendi õigusloomealase tegevuse jaoks.
<P>
Üheks kõige tähtsamaks saavutuseks on asjaolu, mida meil on õnnestunud nõukogule küll selle tahte vastaselt kohustuseks panna, tõsiasi, et oma pestitsiidide põhimõisteks oleme võtnud selle, mille parlament nõukoguga saavutatud poliitilise kokkuleppega varem säästva kasutamise direktiivi lisas. See soodustab teatavat järjepidevust ning on tähtis ka edaspidisel kasutamisel.
<P>
Meil on õnnestunud lisada ka selge viide statistika üldisele õiguslikule raamistikule; viisile, kuidas statistikat kasutada tuleb; viisile, kuidas neid käsitletakse, ning eelkõige viisile, kuidas andmeid edaspidi konfidentsiaalsuse vaatenurgast käsitleda tuleb. Me oleme saavutanud oma eesmärgi, et liikmesriigid peavad esitama märkimisväärsel hulgal ja vastastikku võrreldavas vormis teavet pestitsiidide kohta. Mina isiklikult oleks soovinud veelgi kaugemale minna, kuid saavutatu on esimeseks sammuks.
<P>
Teiseks saavutuseks on kahtlemata asjaolu, et kuna me võtsime oma põhimõisteks sõna "pestitsiidid” ning säästva kasutamise direktiivis kasutatud pestitsiidide määratluse, oleme juba teisel korral kaasanud biotsiidide kontseptsiooni. See oli Euroopa Parlamendi Sotsiaaldemokraatide fraktsiooni poolt tähtis taotlus. See on saavutus. See sisaldub määruses ning käesolevas poliitilises kokkuleppes, kuigi see kokkulepe ei sätesta, et meil on kohustus laiendada seda määrust praegusel kujul koos biotsiidide kontseptsiooniga statistikale ja pestitsiididele siis, kui õigusakt on olemas ning nõukogu tungival nõudmisel ka pärast nende küsimuste kohta mõju-uuringu teostamist.
<P>
Me oleme saavutanud suurema läbipaistvuse. Meil on õnnestunud nõuda andmete avaldamist Internetis. Nagu märgitud, ei õnnestunud meil teatavaid asju saavutada, mis käib alati läbirääkimiste juurde, kuna selline on demokraatia. Ma olen neid juba maininud, sealhulgas ka tõsiasja, et pestitsiidide mitte-põllumajanduslikku kasutamist käsitlev sõnastus on nõrgem. Selles suhtes ei ole see määruse eelnõu täiesti võrdväärne sellega, mis esimesel lugemisel saavutati. See on siiski kompromissivalmiduse küsimus.
<P>
Ma pean mainima, et olen variraportööridele väga tänulik. Meie koostöö oli väga meeldiv. See oli praeguseks minu viimane õigusloomega seotud raport käesoleval legislatuuriperioodil ning ma loodan, et mul õnnestub sellesse järgmisel legislatuuriperioodil lisa tuua.
<SPEAKER ID="537" NAME="László Kovács">
komisjoni liige. - Proua juhataja, 2009. aasta jaanuaris Euroopa Parlamendi ja nõukogu poolt heaks kiidetud pestitsiidide säästva kasutamise temaatiline strateegia püüab olemasolevat õiguslikku raamistikku täiendada, keskendudes pestitsiidide kasutamisele eesmärgiga vähendada pestitsiidide mõju inimeste tervisele ja keskkonnale.
<P>
Käesolev ettepanek on koos raamdirektiivi ja taimekaitsevahendite turuleviimist käsitleva määrusega strateegia kolmanda samba õigusakt, mille eesmärgiks on esitada usaldusväärseid andmeid strateegia arengu mõõtmiseks.
<P>
Käesoleva ettepaneku põhieesmärgiks on seega tagada kõikides liikmesriikides võrreldavate ja usaldusväärsete andmete kogumine ja komisjonile edastamine, võimaldades välja arvutada ühtlustatud ohunäitajaid ning temaatilise strateegia edu mõõta.
<P>
Käesoleva ettepaneku esimesel lugemisel ei saavutanud nõukogu ja parlament kokkulepet peamiselt selle määruse reguleerimisalaga ja tulemuste avaldamisega seotud põhjuste tõttu.
<P>
Teisel lugemise aset leidnud tõhusa ja tulemusliku kolmepoolse kohtumise ning eriti raportööri ja variraportööride kompromissivalmiduse tõttu leiti kõikidele küsimustele lahendused.
<P>
Komisjon usub, et saavutatud kompromiss on väga mõistlik ning vastab parlamendi muredele ilma siseriiklikele ametiasutustele ja ettevõtetele ebaproportsionaalseid kohustusi panemata, mistõttu võib ta seda toetada.
<P>
Komisjon soovib kasutada võimalust, et tänada raportööri, Bart Staesi, tema suurepärase töö eest sellise keerulise ettepaneku puhul, ning tema kannatlikkuse ja väga konstruktiivse arutelu eest, mida ta komisjoniga pidas. Käesoleva kompromissi põhjal on komisjon veendunud, teisel lugemisel on võimalik saavutada kokkulepe Euroopa Parlamendi ja nõukogu vahel seoses selle tähtsa ettepanekuga tagada pestitsiidide säästva kasutamise temaatilise strateegia edu.
<SPEAKER ID="538" NAME="Anne Laperrouze" LANGUAGE="FR">
Proua juhataja, volinik, daamid ja härrad, 2009. aasta jaanuari täiskogu istungjärgul võtsime vastu kaks õigusaktide teksti pestitsiidide säästva kasutamise ja taimekaitsevahendite turuleviimise korra kohta. Nende tekstide läbirääkimised on olnud intensiivsed ning on võimaldanud teha tõelisi edusamme seoses inimeste tervise ja keskkonna kaitsmisega.
<P>
Kuid need kaks teksti oleksid ilma käesolevata väärtusetud. Käesolev määrus tagab tegelikult nende kahe teksti täitmise. Volinik, meenutage, et see statistika on vajalik avaldamaks, kui palju uusi tooteid turule tuleb ja samuti kuidas nende kasutamine on kasvanud, ning eelkõige arvutamaks välja pestitsiidide säästvat kasutamist käsitlevas raportis määratletud ohunäitajad.
<P>
Ma rõhutaksin ka, et minu arvates ei ole me saavutanud üksnes tasakaalu andmete vajaliku edastamise ja nende usaldusväärsuse vahel, vaid kehtestanud ka proportsionaalsed haldusnõuded, kuna see on kasutajate mureks.
<P>
Biotsiidide suhtes on tähtis rõhutada, et käesolev tekst peaks olema just õigeaegne nende reguleerimiseks vastavalt mõju-uuringu tulemustele.
<P>
Me oleme uurinud pestitsiidide mitte-põllumajanduslikku kommertsotstarbel kasutamist. Praegu võib sellistes mahtudes hindamised olla vaid intuitiivsed. Seepärast on peagi Euroopa Komisjoni teostatavad prooviuuringud väga selgusttoovad.
<P>
Lõpetuseks soovin ma tänada raportööri, kes meid kogu läbirääkimiste ajal toetas ning andis väga suure panuse omavahelise kokkuleppe saavutamisse.
<SPEAKER ID="539" NAME="Bart Staes">
raportöör. - (NL) Ma arvan, et nüüd on kõik öeldud. See on hea kokkulepe ja ma loodan, et see võetakse homme hommikul vastu.
<SPEAKER ID="540" NAME="Juhataja">
Arutelu on lõppenud.
<P>
Hääletus toimub homme, reedel, 24. aprillil 2009, kell 12.00.
<P>
Kirjalikud avaldused (kodukorra artikkel 142)
<SPEAKER ID="541" NAME="Daciana Octavia Sârbu  " LANGUAGE="RO">
Nagu ühenduse kuuendas keskkonnaalases tegevusprogrammis osutatakse, on Euroopa Liit tõdenud vajadust vähendada järjepidevalt pestitsiidide mõju nii keskkonnale kui ka inimeste tervisele. Käesolev taimekaitsevahendite statistikat käsitlev määrus täidab olemasolevad lüngad seoses pestitsiidide kasutamisega liikmesriikides.
<P>
Komisjoni esitatud andmetest pestitsiidide kasutamise ja müügi kohta on ilmnenud, et meil on vaja ühenduse tasandil ühtlustatud meetodit nii toodete turuleviimise etapis kui ka tootjatepoolse statistika kogumiseks.
<P>
Me kõik teame, et Euroopa Liidus tuleb kehtestada järjepidev õiguslik raamistik, mis reguleerib pestitsiidide kasutamist. Seepärast ma soovingi rõhutada, et ma tervitan pestitsiidide turuleviimist ja nende kasutamist käsitleva ühenduse statistika süstemaatiliseks koostamiseks ühise raamistiku moodustamist vastavalt subsidiaarsuse põhimõttele.

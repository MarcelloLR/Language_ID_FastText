<CHAPTER ID="007-20">
20. Jäätmete raamdirektiivi läbivaatamine (
<P>
- Enne hääletust:
<SPEAKER ID="124" NAME="Godfrey Bloom" AFFILIATION="IND/DEM">
Hr president, ma võtan sõna artikli 9, eriti I lisa artikli 1 osas. Püüdsin sõna saada eileõhtusel arutelul, kuid seda kahjuks asjatult. Kojas oli ainult kolm või neli inimest. Raportöör pr Jackson sai selle parlamendikomisjoni raportööriks olles raha taaskasutamisettevõttelt, mida ei deklareeritud. Mulle näib see veidi kahtlane, isegi selle täiskogu standardite järgi, nii et ma arvan, et ta ei olnud õige ja sobiv inimene selle raporti raportööriks.
<SPEAKER ID="125" NAME="President">
Hr Bloom, ma ei saa öelda midagi üksikasjade kohta, millele te viitate. Kui te aga siin midagi sellist väidate, on tegemist väga tõsise küsimusega ja te peaksite olema teadlik oma märkuste tähtsusest.
<SPEAKER ID="126" NAME="Caroline Jackson">
raportöör. - Hr president, tegin selle kohta eile õhtul põhjaliku avalduse. Hr Bloom võib-olla ei kuulnud seda, sest tema kolleeg hr Batten püüdis saada täiskogu tähelepanu referendumi küsimuses ja rääkis kogu mu sõnavõtu alguse jooksul.
<P>
Tegin selle kohta põhjaliku avalduse. Liikmete huvide registris on olemas täielik avaldus. Olen sellele viidanud keskkonnakomisjoni aruteludel. Olen Ühendkuningriigi ettevõttes Shanks plc keskkonnaalase nõuandekomitee liige ja olen seda olnud viimase kolme aasta jooksul. Keskkonnaalasesse nõuandekomiteesse kuuluvad teiste hulgas ka Rohelise Liidu liige ja ühe ELi teadusalase nõuandekomitee esimees. Keskkonnaalase nõuandekomitee ainus eesmärk on ettevõtte tegutsemiskohas keskkonnaauditi teostamine ELi õigusaktide kohaselt. Olen selles suhtes täiesti aus ja olen alati olnud.
<P>
Leian, et minu kogemused komitees on aidanud mul koostada mõistliku raporti, mis ei soosi ühtki konkreetset jäätmetöötlusviisi. Loodan, et mu kolleegid toetavad mind, kui ma ütlen, et olen alati selles küsimuses aus olnud ja olen püüdnud koostada tasakaalustatud raporti, võttes arvesse kõiki parlamendis esindatud seisukohti.
<P>
(Tugev aplaus)
<SPEAKER ID="127" NAME="President">
Pr Jackson, olen teid isiklikult tundnud mitu aastat ja ma ei kahtle sugugi teie personaalses väärikuses. Lisaks on teie avalduse sõnastust võimalik kontrollida ja see on korralikult kantud liikmete finantshuvide registrisse.
<SPEAKER ID="128" NAME="Monica Frassoni" AFFILIATION="Verts/ALE">
(IT) Hr president, daamid ja härrad, ma ei taha kommenteerida seda, mida pr Jackson just ütles. Ma leian aga, ja see on midagi, mida fraktsioon Roheliste / Euroopa Vabaliidu fraktsioon alati nõudnud on, et me peaksime kehtestama huvide konflikti küsimuse parema reguleerimise, võttes arvesse, et parlament peab tulevikus kaasseadusandjana olema üha läbipaistvam ja korrektsem: mitte ainult läbipaistev, vaid ka korrektse oma liikmete huvide konfliktide osas.
<P>
- Pärast hääletust:
<SPEAKER ID="130" NAME="Daniel Hannan" AFFILIATION="NI">
Hr president, ma ei hooli sellest, kuidas mõned hääletused siin lähevad. Kas ma tohin soovitada reageeringute valguses Prantsusmaa, Hollandi ja Iirimaa referendumite osas, et me lihtsalt eiraksime hääletusi ja jätkaksime nii, nagu soovisime?
<SPEAKER ID="131" NAME="President">
Hr Hannan, kui te võtate sõna, peab see toimuma meie kodukorra kohaselt. Kuulutan seega muudetud seisukoha vastuvõetuks.
<SPEAKER ID="132" NAME="John Bowis" AFFILIATION="PPE-DE">
Hr president, mul on kahju, et ma hääletust lõpus segan, kuid minu arvates on toimunud eksitus. Oleme hääletuse käigus kontrollinud ja ma usun, et kõik fraktsioonid on nõus, et te võib-olla väitsite, et muudatusettepanek nr 27 võeti vastu. See ei saanud kuidagi juhtuda. Oleksin tänulik, kui te selle juurde tagasi pöörduksite ja kinnitaksite, et see tagasi lükati. Mõte on selles, et te ei suundunud seejärel edasi järgmise muudatuse juurde.
<SPEAKER ID="133" NAME="President">
Muudatusettepanek nr 27 võeti vastu; muudatusettepanek nr 92 tunnistati seega kehtetuks. Me kontrollime seda uuesti, aga seda me siin otsustasime. Me võime muudatusettepaneku nr 27 osas uuesti hääletada; see on võimalik.
<SPEAKER ID="134" NAME="Daniel Cohn-Bendit" AFFILIATION="Verts/ALE">
(DE) Hr president, tahtsin teile vaid öelda, et me saame kontrollida, kas teil on lubatud korrata juba toimunud hääletust pärast nimetatud hääletuse tulemuste teatavakstegemist. Meile näib, et parlamendi eeskirjade kohaselt ei ole see võimalik.
<SPEAKER ID="135" NAME="President">
Hr Cohn-Bendit, me kõik teeme vigu ja kui ma toimisin kiirustades või eksisin oma väidetes, siis ma muidugi võtan vastutuse enda peale. Loomulikult ma kahetsen seda, kuid ärgem puhugem asja liiga suureks. Me uurime seda asja.
<SPEAKER ID="136" NAME="Hannes Swoboda" AFFILIATION="PSE">
(DE) Hr president, nagu meie asjast aru saime oli tegemist juba toimunud hääletuse elektroonilise kontrolliga. Ses osas oli kavatsus selge.
<SPEAKER ID="137" NAME="Paul Marie Coûteaux" AFFILIATION="IND/DEM">
(FR) Hr president, leian, et te tegutsete pisut liiga kiiresti. Just nagu te tegite teistel päevadel ja uuesti Jacksoni raporti muudatusettepaneku osas, ütlesite te: "poolthääled", "keeldumised" ja "vastu võetud". Teisisõnu välistasite te "vastu" hääletamise võimaluse. Hr president, ma tean, kui väga teile pr Jackson meeldib ja et siin toimuval ei ole demokraatiaga palju ühist, kuid palun järgige siiski korrektseid tavasid!
<P>
(Aplaus)
<SPEAKER ID="138" NAME="President">
Hr Coûteaux, me kõik eksime, seda tuleb ette ka teie fraktsioonis. Kui te nõustute, et see kehtib ka teie puhul, oleme teiega samal seisukohal. Ma püüan tulevikus mitte nii kiiresti toimida, et te näeksite, et te ei ole võitnud. Kas see sobib?
<SPEAKER ID="139" NAME="Bernard Lehideux" AFFILIATION="ALDE">
(FR) Hr president, palun vabandust, kuid mina olen kahtlemata salajase lobitöö ohver. Minu aparaat lubab mul hääletada "poolt", aga mitte "vastu". See võib piinlikuks muutuda.
<P>
(Aplaus)
<SPEAKER ID="140" NAME="President">
Tänan teid väga, hr Lehideux. Olen rõõmus, et te mind vastutavaks ei pea.
<SPEAKER ID="141" NAME="Guido Sacconi" AFFILIATION="PSE">
(IT) Hr president, daamid ja härrad, tahtsin vaid öelda, et muudatusettepaneku nr 27 üle uuesti hääletamise võimalus, mille te meile andsite, tegi võimalikuks õigluse jalule seadmise, sest sel moel saime me hääletada muudatusettepaneku nr 92 üle, mis juhul, kui muudatusettepanek nr 27 oleks tõesti vastu võetud, oleks kehtivuse kaotanud. Seega näib mulle, et tegemist oli väga targa ja demokraatliku otsusega.

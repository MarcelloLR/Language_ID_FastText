<CHAPTER ID="004">
Parlamendi komisjonide ja delegatsioonide koosseis
<SPEAKER ID="008" NAME="Juhataja">
Olen saanud Fraktsioonilt Iseseisvus ja Demokraatia ettepaneku nimetada Trevor Colmani asemel rahvusvahelise kaubanduse komisjoni liikmeks Nigel Farage. Kas sellele ettepanekule on vastuväiteid?
<SPEAKER ID="009" NAME="Hannes Swoboda" AFFILIATION="PSE">
(DE) Härra juhataja, kas parlamendikomisjoni töös osalemisel on mingi miinimumaeg või on see mõeldud ainult tänaseks?
<SPEAKER ID="010" NAME="Juhataja">
Te peaksite selle küsimuse muidugi esitama Fraktsioonile Iseseisvus ja Demokraatia, kuid võin teile kinnitada, et Euroopa Parlamendi president pooldab selles küsimuses täielikku läbipaistvust.
<SPEAKER ID="011" NAME="Nigel Farage" AFFILIATION="IND/DEM">
Härra juhataja, märgin oma Austria kolleegi rahustuseks, et kuulusin rahvusvahelise kaubanduse komisjoni praeguse ametiaja esimesel kahel ja poolel aastal. Seejärel asendas mind kolleeg, kes lahkus Euroopa Parlamendi liikme kohalt kaks nädalat tagasi. Seega ei ole vastupidi teie võimalikule kartusele tegemist üksnes viimase minuti sohikaubaga.
<SPEAKER ID="012" NAME="Juhataja">
Te ei vastanud küsimusele, kui kaua te kavatsete selle parlamendikomisjoni töös osaleda, kuid teie vastuse põhjal järeldan, et jääte sinna kuni praeguse ametiaja lõpuni.

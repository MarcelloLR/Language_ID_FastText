<CHAPTER ID="006-06">
6. Rasedate, hiljuti sünnitanud ja rinnaga toitvate töötajate tööohutuse ja töötervishoiu parandamine (
<SPEAKER ID="175" NAME="Edite Estrela" LANGUAGE="PT">
Proua juhataja, tahaksin, et teenistused teaksid, et kõikide muudatusettepanekute autentne versioon on portugali keeles.
<P>
Teiseks tahaksin paluda, et hääletuse järjekorda muudetaks ja et parlamendikomisjoni muudatusettepanek 43 pandaks sidususe eesmärgil hääletusele enne muudatusettepanekut 83.
<P>
Viimasena tahaksin tähelepanu juhtida sellele, et direktiiv, mida me hakkame muutma, on 17 aastat vana ja selgelt aegunud. Muudetud direktiiv ei jõustu enne järgmise parlamendikoosseisu ametiaja lõppu. Teisisõnu on meie praegune õigusloome tuleviku, mitte praeguse aja jaoks.
<P>
Täpsemalt öeldes tegeleme õigusloomega kodanike heaks, andes neile nii rohkem põhjust juuni valimistel hääletada.
<P>
Seetõttu palun lõpetuseks kolleegidel mu raportit toetada.
<SPEAKER ID="176" NAME="Astrid Lulling">
fraktsiooni PPE-DE nimel. - (FR) Proua juhataja, praegu on raporti kohta esitatud 89 muudatusettepanekut. See on täiesti kaootiline ning praegune hääletus ei võimalda meil nõukogu ja komisjoniga tõeliselt objektiivset arutelu pidada. Need 89 muudatusettepanekut on üksteisele risti vastupidised. Teen ettepaneku see raport parlamendikomisjoni tagasi saata, sest nagu proua Estrela ütles, on meil selleks küllalt aega.
<P>
(Vali aplaus)
<SPEAKER ID="177" NAME="Juhataja">
Proua Lulling, kas te saaksite palun mulle öelda, kas te esitate selle taotluse oma fraktsiooni nimel?
<SPEAKER ID="178" NAME="Astrid Lulling">
fraktsiooni PPE-DE nimel. - Jah, proua juhataja, ma ei tee kunagi midagi mitte oma fraktsiooni nimel!
<P>
(Naer ja aplaus)
<SPEAKER ID="179" NAME="Edite Estrela" AFFILIATION="PSE">
(PT) Proua juhataja, raporti ega ettepaneku parlamendikomisjoni tagasi saatmine ei ole mõttekas, sest selle üle peeti läbirääkimisi kõikide fraktsioonidega. Seda peaks eelduse kohaselt toetama parlamendi enamus. Seda arutati ka komisjoni ja nõukoguga.
<P>
Muidugi on inimestel eri arvamused. Teame kahjuks, et nõukogu on Tšehhi eesistumisel asunud väga konservatiivsele seisukohale soolise võrdõiguslikkuse edendamise suhtes.
<P>
Seepärast kutsun parlamenti üles hääletama ettepanekute poolt ja toetama mu raportit, sest see annab kodanikele rohkem põhjust Euroopa Parlamendi valimistel välja tulla ja oma hääl anda.

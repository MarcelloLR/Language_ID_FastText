<CHAPTER ID="012-13">
13. Makromajanduse tasakaalunihete ennetamine ja korrigeerimine (
<SPEAKER ID="162" NAME="Sharon Bowles">
majandus- ja rahanduskomisjoni nimel. - Austatud juhataja! Palun komisjoni nimel kodukorra artikli 57 lõike 2 alusel lõpphääletuse edasi lükata.
<P>
Nagu te teate, oli see komisjoni teisipäeval väljendatud seisukoht ning me arvame, et me võime nüüd jätkata nõukoguga arutelu rahuldava tulemuse saavutamiseks.
<P>
Seetõttu palun hääletamise edasilükkamist, et me saaksime selle juulis esimese lugemise kokkuleppega lõpule viia või jätta selle lõpuleviimiseks ukse lahti.
<SPEAKER ID="163" NAME="Martin Schulz" LANGUAGE="DE">
Austatud juhataja! Meie Sotsiaaldemokraatide ja demokraatide fraktsioon Euroopa Parlamendis juba hääletas selle muudatusettepaneku vastu parlamendikomisjonis. Meie arvasime, et see raport on nüüd hääletamiseks valmis ning üldine toetus sellele justkui näitaks, et meil on õigus. Me oleme tutvunud argumentidega, miks meil tuleks nõukoguga uuesti läbirääkimistesse astuda ja seetõttu ma soovin avaldada oma arvamust edasilükkamise ettepanekute kohta, mis käivad ka selle pakme teiste osade kohta. Me käsitleme seda kui märki sellest, et Saksamaa ja Prantsusmaa valitsus peavad kahes olulises küsimuses taas midagi ette võtma. Samal ajal on nõukogu meile öelnud, et seda ei juhtu. Seepärast ongi üks küsimus meie jaoks otsustava tähtsusega: mida kavatsevad seda ettepanekut toetavad fraktsioonid teha juhul, kui nõukogu ei suuda teha meie otsuseid kajastavaid muudatusi? Kas nad hääletavad siis nende pakmete poolt või vastu? See on meie jaoks tähtis küsimus.
<SPEAKER ID="164" NAME="Corien Wortmann-Kool" AFFILIATION="PPE">
Austatud juhataja! Ma soovin rõhutada Sharon Bowlesi öeldut: me loodame saavutada raporti kohta lõpliku kokkuleppe enne meie juulikuist täiskogu istungit.
<P>
Algusest peale oleme me parlamendina, sealhulgas Sotsiaaldemokraatide fraktsioon, asunud seisukohale, et me käsitleme seda pakmena. Käsitlegem seda siis pakmena ning toetagem Sharon Bowlesi ettepanekut hääletamine juulisse lükata.

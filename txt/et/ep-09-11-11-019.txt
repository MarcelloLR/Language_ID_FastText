<CHAPTER ID="019">
Üheminutilised sõnavõtud poliitiliselt olulistel teemadel
<SPEAKER ID="197" NAME="Juhataja">
Järgmine päevakorrapunkt on üheminutilised sõnavõtud poliitiliselt olulistel teemadel vastavalt kodukorra artiklile 150.
<SPEAKER ID="198" NAME="Monica Luisa Macovei" AFFILIATION="PPE">
(RO) Tahan juhtida teie tähelepanu Rumeenia poliitilisele olukorrale ja mõjule, mida see avaldab Rumeenia suhetele ühenduse asutustega.
<P>
2009. aasta oktoobris lahkus sotsiaaldemokraatide partei valitsusest. Värskelt loodud opositsioon võttis valitsuse umbusaldusavalduse abil maha, lükkas tagasi esimese uue väljapakutud valitsuse ning keeldus osalemast valitsuse moodustamise alastes läbirääkimistes. Selle tulemusel ei saa Rumeenia täita kohustusi, mis on sellel Euroopa Komisjoni, Maailmapanga ja IMFi ees seoses laenatud krediidiga. Selle tõttu olemegi olukorras, kus mõnda riigi reformimisega seoses ette võetud kohustust ei saa õigeaegselt täita.
<P>
Rumeenia poliitilist ebastabiilsust tekitasid põhiliselt sotsiaaldemokraatliku partei poliitilised tegevused. Selle põhjused ei ole seotud ainult valimistega. Keskpikas perspektiivis on eesmärk peatada reformid, mis on seotud halduse, õigusriigi, õigluse ja korruptsioonivastasusega.
<SPEAKER ID="199" NAME="Luís Paulo Alves" AFFILIATION="S&amp;D">
(PT) Eelmisel kuul olid tähelepanu keskmes Euroopa piirkonnad. Euroopa piirkondade ja linnade nädal koondas piirkondade seisukohad kokku kui lahenduse põhiosa Euroopa vastuses ülemaailmsetele väljakutsetele. Selline on president Barroso, volinik Samecki ja sadade juba toimunud arutelude järeldus, mis ei jätnud ruumi kahtlusteks.
<P>
Konkreetsemalt öeldes oli Euroopa äärepoolseimate piirkondade presidentide konverentsi korraldamine, millel Euroopa Parlamendi liikmed esimest korda osalesid, samuti vaheetapp piirkondlikus poliitikas Euroopa integratsiooni heaks. Ülemaailmsed väljakutsed ja Euroopa vastused on suurepärane võimalus luua äärepoolseimatele piirkondadele uus strateegia. Sellised piirkonnad nagu Assoorid, kui välja jätta kõik need alalised raskused, millest oleme harjunud kuulma, pakuvad erinevaid võimalusi, mis annavad meile selged võimalused edusammude tegemiseks ning Euroopale selge eelise uutes valdkondades, mis on väga tähtsad meie reaktsioonis ülemaailmsetele väljakutsetele.
<P>
Seega peab komisjoni president tegema kindla lõpu paleepöördele, mida komisjoni mitteametliku dokumendi kohaselt koostati, samal ajal, kui meie, Euroopa Parlamendi liikmed ja Euroopa kodanikud, toetasime Lissaboni lepingu ratifitseerimist ja selle tähtsust territoriaalse ühtekuuluvuse kaitsmisel...
<P>
(Juhataja katkestab kõneleja)
<SPEAKER ID="200" NAME="Marian Harkin" AFFILIATION="ALDE">
Austatud juhataja! Perioodiks 2007-2013 on Iirimaal eraldatud rahastamisprogrammi LEADER jaoks 465 miljonit eurot. Ent viieaastase programmi kahe aasta jooksul on vaid 18% projekti finantsidest ära kulutatud, kuna projekte haldavad kohalikud arendusettevõtted leidsid end venitamise ja liigse bürokraatia keskelt.
<P>
On palju eeskirjade pakke, millega kaasnevad põhjalikud kontrollmenetlused. Osa probleemist seisneb selles, et lõpmatu arvu eeskirjade tõlgendamine võib vastavalt kontrollijale varieeruda. Teine osa probleemist on see, et mõned eeskirjad on üleüldse mõttetud. Üks projektitööline ütles, et kulutas 50% oma ajast ülesmärkimisele, mida ta ülejäänud 50% ajast tegi.
<P>
Loomulikult vajame aruandekohustust, ent see on jõudnud etappi, kus nüüd ei ole kohalikel rühmadel enam stiimulit rahastamist toetada. Miljonid jäävad kulutamata, mis oleks kriminaalne, arvestades vajadust meie majandusi ükskõik milliste finantside abil stimuleerida. Vajame Dublinisse kainet meelt ning peame kindlustama, et Euroopa Komisjon selle ka tagab.
<SPEAKER ID="201" NAME="Karima Delli" AFFILIATION="Verts/ALE">
(FR) Austatud juhataja, president Václav Haveli sõnavõtt meie parlamendi ees rõhutas üht Euroopa Liidu põhiprintsiipi: solidaarsust inimeste vahel.
<P>
Tähistame Berliini müüri, selle häbimüüri langemise 20. aastapäeva. Pärast 1989. aasta 9. novembrit öeldi meile, et inimkond saab lõpuks ometi vabaks. Demokraatia ja inimõigused pidid laienema kogu planeedile, lõhkudes müüre ja kaotades tõkked inimeste vahelt.
<P>
Ent kui palju müüre on meie mandril ühe maha võetud müüri asemele tekkinud?
<P>
Näiteks Ceutas ja Melillas püstitatud müürid, mis hoiavad eemal sõja, vaesuse ja ülemaailmse soojenemise eest põgenevaid mehi ja naisi. Müürid, mis ulatuvad kinnipidamiskeskustest, meie linnade väravatest kuni Lampedusa kaudu Liibüa kõrbeni, kus isegi lapsi tagasisaatmisdirektiivi nimel luku taga hoitakse.
<P>
Lõhkugem Euroopa kui kindluse müürid, ehitagem sildu, mitte müüre...
<P>
(Juhataja katkestab kõneleja)
<SPEAKER ID="202" NAME="Evžen Tošenovský" AFFILIATION="ECR">
(CS) Kakskümmend aastat pärast Berliini müüri langemist vaatleme mõningaid tänapäeva maailmas toimuvaid sündmusi suurema tundlikkusega. Praegu suudame päris hästi Venemaa sündmusi realistlikult hinnata. Varem kogesime kõiki Nõukogude Liidu sündmusi ideoloogilise survena, ent nüüd arutleme kaubanduse üle täieliku individuaalse vabaduse tingimustes. Läheneva talve tõttu on loomulikult tekkimas ärevus selle osas, mis toimub Ukraina kaudu Venemaa gaasitarnega. Jaanuarikriisi uuringud näitavad selgelt, kui erinev oli olukord Euroopa lääne- ja idaosas. Need toovad kaasa ettevaatlikuma lähenemise kriisistsenaariumite ettevalmistamisele. On tähtis leida parim võimalik lahendus lepingulistele suhetele rahvusvahelisel tasandil ning samal ajal anda taolistes olukordades rohkem teavet. Tehniliste meetmete kõrged kulud kohustavad meid ka hoolikalt kaaluma, kas rahastada neid riigi rahakotist või Euroopa direktiivide põhjal. Küsimus seisneb selles, kui palju gaasi me tegelikult varuma peame, ning kuidas seda rahastada. On tähtis eristada tõelist kriisi ja äriküsimust seoses gaasiga ning seda, millal peaksid läbirääkimistesse sisenema vanemad poliitilised tegelased ning mida peaks reguleerima turg. Peame vältima seda, et meid liigsesse bürokraatlikku sekkumisse tõmmataks.
<SPEAKER ID="203" NAME="Joe Higgins" AFFILIATION="GUE/NGL">
Austatud juhataja! Täna nõuab Euroopa Komisjon Iiri valitsuselt Iirimaa eelarve suurt kärpimist, mis hõlmab avalike teenuste ja töötavate inimeste elukvaliteedi kärpimist, võimalik, et isegi ka pensionäridel ja töötutel.
<P>
Komisjon peaks aga teadma, et see on salanõu Iiri valitsusega, mis lasub teesklusel, et pankade päästmiseks antud raha ei ole riigiabi, samal ajal avalikku sektorit arvustades.
<P>
Ent Iirimaa töötajad ja ühiskonnaaktivistid võitlevad vastu. Eelmisel reedel osalesid kümned tuhanded inimesed protestimarsis. Täna marssisid Dublinis tuhanded töölised ning 24. novembriks on kavandatud riigisektori töötajate streik, et neid rünnakuid lõpetada.
<P>
Arvestades olukorra tõsidust, tuleks see nüüd tõsta 24-tunnise üldstreigi staatusesse, et tuua lõpp sellele kohutavale valitsusele, millel ei ole nende poliitikate jaoks mandaati, ning peatada komisjoni ja Iiri valitsuse poliitika töötavate inimeste elustandardite ja teenuste lõhkumisel ja hävitamisel.
<SPEAKER ID="204" NAME="Paul Nuttall" AFFILIATION="EFD">
Austatud juhataja! Tahaksin juhtida assamblee tähelepanu kohutavale mõjule, mida biotsiidide direktiiv kogu Ühendkuningriigile avaldab. See karistav ja ajuvaba direktiiv keelustab strühniini kasutamise, mida on Ühendkuningriigis viimased 70 aastat kasutatud muttide populatsiooni kontrolli all hoidmiseks. Seda seni, kuni Euroopa Liit sekkus. Selle tulemusel lubatakse mutipüüdjatel kasutada vaid alumiiniumfosfaati, mis on kaks korda kallim kui strühniin ja jätab paljud neist tööta.
<P>
Ent asi on veelgi hullem. Kui strühniin tapab muti kuni 15 minutiga, läheb alumiiniumfosfaadil kuni kolm päeva, mis tähendab muti jaoks aeglast ja piinarikast surma.
<P>
See hullumeelne direktiiv ei põhjusta Ühendkuningriigis mitte ainult töökohtade kadumist, vaid on ka jõhker ja julm ning järjekordne väike põhjus, miks Ühendkuningriigil ilma liiduta kergem oleks.
<SPEAKER ID="205" NAME="Corneliu Vadim Tudor" AFFILIATION="NI">
(RO) Atra Kadisha maailmaorganisatsiooni president vanemrabi David Schmidl palus mul olla, ja ma tsiteerin, "nende esindaja Euroopa Liidus”, kus nad tahaksid, et loodaks komisjon, mis tegeleb surnuaedades maa rüvetamist puudutavate kaebustega. Genfi lepingut tuleks samuti uuendada ja täiustada.
<P>
Ma ei taha konkreetseid näiteid tuua ega kedagi süüdistada, ent olen oma silmaga näinud fotosid juudi surnuaedadest, kus haudadel söövad rohtu hobused ja kariloomad. Olen näinud ka pilte hauakividest, mis on muudetud elementaarseteks käimlateks, ning ka 2000 aasta vanuseid juudi katakombe, kus pühad inimjäätmed on kohutavas olukorras. Allesolevatele surnuaedadele on tunginud buldooserid ning ekskavaatorid kaevavad säilmeid üles.
<P>
See on suur jumalateotus. Holokaust on traagiline arm inimkonna näos ning see ei tohi kunagi korduda, isegi mitte miniatuurselt. Käisin koos oma lastega Auschwitzis palverännakul ning, uskuge mind, tean väga hästi, millest räägin.
<P>
Need inimesed paluvad meil Euroopa Parlamendis kaitsta kõigi uskude kõiki igandeid, mitte ainult juudi igandeid, vaid ka Rumeenia igandeid Euroopas.
<P>
(Juhataja katkestab kõneleja)
<SPEAKER ID="206" NAME="János Áder" AFFILIATION="PPE">
(HU) Austatud juhataja! Meie kallid naabrid austerlased on juba aastaid reostanud üht Ungari ilusaimat Rába jõge. Kaks nädalat tagasi nägime selle tõsiasja selgeks tõestuseks jõel poole meetri paksust vahukihti. Ent meie kallid naabrid ei piirdu meie jõe reostamisega, vaid tahavad nüüd ka meie õhku reostada jäätmepõletusahjuga, mida Heiligenkreuzis ehitada kavatsetakse. Nad tahavad Heiligenkreuzi, 300 meetri kaugusele Ungari piirist, ehitada jäätmepõletusahju, mis suudaks põletada peaaegu kümme korda rohkem jäätmeid, kui Burgenlandis aastas tekitatakse, ning seda kõike Euroopa Liidu kaasabil. See kavandatav investeering rikub direktiivi 2008/98/EÜ sätteid. Seetõttu kutsungi Euroopa Komisjoni üles mitte heaks kiitma ELi abi jäätmepõletusahju ehitamisele Heiligenkreuzi.
<SPEAKER ID="207" NAME="Kriton Arsenis" AFFILIATION="S&amp;D">
(EL) Austatud juhataja! Inimkonna peamine kliimamuutustega seotud väljakutse seisneb selles, kuidas saame lõpetada süsiniku suurema kogunemise atmosfääris ning alustada selle säilitamist maa sees.
<P>
Arvestades, et järgmise 50 aasta jooksul on meil võimatu süsihappegaasi emissiooni peatada, on süsiniku säilitamine maa sees meie ainus võimalus ning see peaks selle probleemiga võitlevate poliitikate prioriteet olema. Selle saavutamiseks peame suurendama taimkatet. Selle eesmärgi nimel on Hiina istutanud 54 miljonit puud, mis on oluliselt mõjutanud ka joogivee kättesaadavust ja põllumajanduslikku tootmist. Samamoodi on Ruanda puude istutamise programmid toonud kaasa nii suure kasvu jõgede voolus kapitali suunas, et see saab oma energia nüüd täielikult hüdroelektrijaamast.
<P>
Samas suunas on USA esindajatekoda vastu võtnud seaduse, mille kohaselt maksab USA raadamisega tegelemiseks viis miljardit dollarit.
<P>
Nendel põhjustel on nõukogu seisukoht, kusjuures nõukogu ei suutnud anda konkreetset summat arengumaade rahastamiseks ega ka öelda midagi rahastamise kohta seoses maailma metsade säilitamisega, vastuvõetamatu ajal, mil Euroopa Liidu tasandil ei ole mingit ühtset poliitikat ega koordineerimist Lõuna-Euroopas ohus olevate metsade ökosüsteemide kaitse kohta.
<P>
Sellegipoolest usun, et Euroopa Liidu läbirääkimised Kopenhaagenis toetavad proaktiivselt ülemaailmseid pingutusi lõpetada raadamine ja suurendada puude istutamine.
<SPEAKER ID="208" NAME="Giommaria Uggias" AFFILIATION="ALDE">
(IT) Austatud juhataja, head kolleegid! Meie arutelu neurodegeneratiivsete haiguste üle võimaldab mul tutvustada skleroosi ja amüotroofilise lateraalskleroosi (ALS) probleemi ning teavitada parlamenti tõsiasjast, et 150 inimest üle Itaalia on alustanud näljastreiki, näitamaks üles toetust Salvatore Usalale, ALSi põdejale, kes lõpetas söömise, et protestida Itaalia valitsuse ükskõiksuse vastu seoses selle kohutava haigusega elavate patsientide ja nende pereliikmete probleemidega. Seda kampaaniat toetavad ka Itaalia valitsuse liikmed, nagu Antoniette Farina, ning meie kolleeg Euroopa demokraatide ja liberaalide liidu fraktsioonist, Niccolò Rinaldi.
<P>
Eelkõige on see aga võitlus, millega ALSi patsiendid ja nende pered iga päev väärikalt ja vaikselt silmitsi seisavad kui osaga selle kohutava haiguse tragöödiast. ALS mõjutab noori inimesi, ent sellele ei ole ravi; ja siiski on Itaalia väga tähelepanelik kõige suhtes, välja arvatud patsiendid ja nende pered. Uuringute läbiviimine on väljakutse Euroopa jaoks, ent liikmesriigid peavad tagama oma patsientidele väärika elu.
<SPEAKER ID="209" NAME="Michèle Rivasi" AFFILIATION="Verts/ALE">
(FR) Austatud juhataja! Tahaksin esitada teile paar küsimust seoses AH1N1 gripivaktsiini probleemiga.
<P>
Praegu palutakse Euroopa Parlamendi liikmetel ja nende assistentidel lasta end vaktsineerida, ning tahaksin sellega seoses teiega mõningaid muresid jagada.
<P>
Esiteks, milline on suhe riskide ja kasude vahel? Hetkel on kasusid vähe, sest see ei ole gripp, mis põhjustab palju surmajuhtumeid - igal juhul kaugeltki mitte nii palju kui hooajaline gripp.
<P>
Seoses nende riskidega on meil teisest küljest piisavalt aega seda aspekti kaaluda ning tahaksin eriti käsitleda abiainete probleemi. Tahaksin ära märkida midagi üsna imelikku: Ühendriikides on skvaleeni kasutamine abiainetes ära keelatud, ent Euroopa Ravimiamet lubab seda, kuna enamik vaktsiine sisaldab skvaleeni.
<P>
Teine märkus on see, et Euroopa Ravimiamet kinnitas meile, et kliinilisi uuringuid ei ole läbiviidud lastel ja rasedatel ning et sellel ei olnud juurdepääsu ekstrapolatsioonile prototüübist. Seega arvan, et suurem kooskõlastamine võib olla vajalik.
<SPEAKER ID="210" NAME="Mirosław Piotrowski" AFFILIATION="ECR">
(PL) Austatud juhataja! Euroopa inimõiguste kohtu skandaalne otsus, mis nõuab risti eemaldamist Itaalia kooli seinalt ning 5000 eurose hüvitise maksmist ühele õpilasele tekitatud n-ö moraalse kahju eest, on tekitanud muret mitte ainult Itaalias, vaid ka teistes Euroopa Liidu riikides. Rist on nii ristiusu kui ka Euroopa ajaloo ja traditsioonide sümbol. Haldajate risti eemaldamine on esimene samm Euroopa kultuurilise nn harakiri suunas.
<P>
Kahjuks on selline pragmaatilisus muutumas Euroopa väärtustega võitlemise järjepidevaks plaaniks. Tuleb ainult tagasi võtta viidete kaotamine kristlusele Euroopa Liidu kõige tähtsamates dokumentides. Peame tagasi pöörduma Euroopa Liidu asutajate algsete ideede ja mõtete juurde, kuna nemad olid kristlikud demokraadid. Seega kutsun Euroopa Parlamendi presidenti üles korraldama vastavat arutelu, mis lõppeb resolutsiooniga Euroopa usuliste tavade vabaduse ning Euroopa Liidu põhiväärtuste teemal.
<SPEAKER ID="211" NAME="Ilda Figueiredo" AFFILIATION="GUE/NGL">
(PT) Portugalis ja eriti just selle põhjaosas on majandus- ja sotsiaalkriis süvenemas ning töötuse tase tõuseb jätkuvalt, muutes selle üheks kõige vaesemaks piirkonnaks Euroopa Liidus, nagu näitavad hiljutised Eurostati dokumendid. Suurettevõtted teatavad pidevalt, et vähendavad oma tegevusi ja kärbivad töökohti. Üks kõige tõsisemaid näiteid on Quimonda, Vila do Condes, mis on koondamas 600 töölist lisaks umbes tuhandele, kes juba eelmisel aastal koondati. See näitab selgelt ühe kõige suurema ja tähtsama ettevõtte hävimist tööstussektoris, mis on tehnoloogilise arengu seisukohast väga tähtis.
<P>
Me ei saa selle olukorraga leppida. On vastuvõetamatu, et ei Euroopa Komisjon ega nõukogu pole leidnud alternatiivi selle mikrokiipe ja nanotehnikat tootva tööstuse likvideerimisele. On kohutav, et nad jäävad Euroopa Liidu suurtes piirkondades järjest suureneva töötuse taseme ja suurenevate kannatuste ajal apaatseks.
<SPEAKER ID="212" NAME="John Bufton" AFFILIATION="EFD">
Austatud juhataja! Kavatsesin rääkida survest, mida piiramatu ränne Euroopa Liitu Ühendkuningriigile avaldab. Andestage mulle, et tõstatasin kiire teema, mis hiljuti minu tähelepanu võitis. As a coordinator on the Regional Development Committee and an MEP for Wales, it was with great concern that I received a leaked copy of a draft communication of the European Commission entitled A Reform Agenda for a Global Europe: reforming the budget, changing Europe.
<P>
Dokument pakub välja Euroopa Liidu kulutamisprioriteetide suure ümberpaigutamise, suunates rohkem rõhku - ma parafraseerin - globaalsele Euroopale ning vähem põllumajandusele ja ülekannetele paremal järjel olevatesse piirkondadesse. See mõjutab suuresti Briti põllumajandust ning praeguse tsükli struktuurifondide programme. Netopanustajana peab Ühendkuningriik hinnaalandusest hulga rohkem ära andma, samas kui teised riigid on peamised kasusaajad.
<P>
11,8% Ühendkuningriigile ühtekuuluvuspoliitikaga eraldatud finantsidest läheb vaeseimatele piirkondadele Walesis. Olen väga mures, et seeläbi lekkinud dokument võib praeguse programmi lõpus 2013. aastal mõjutada üleminekumakseid. On viimane aeg, et Ühendkuningriigi inimesed korraldaksid rahvahääletuse oma suhte üle selle kohaga, nii et nemad, mittevalimata bürokraadid, saavad olla inimesed, kes oma saatuse üle otsustavad.
<SPEAKER ID="213" NAME="Krisztina Morvai" AFFILIATION="NI">
(HU) Kuna tähistame siin Euroopa Liidus nii agaralt Berliini müüri langemist ja koos sellega ka kommunismi langemist, võiksime ka küsida, mis on saanud endistest kommunistlikest juhtidest. Ma ütlen teile! Nemad on need, kes on saanud kõige entusiastlikumateks kapitalistideks, neoliberaalideks ja maailmavalitsemise ordu eestvõitlejateks. Võimulenaasmisel on nad kaotanud kõik, mis kommunismis head oli - ja tunnistagem, et seal olid mõned head asjad -, näiteks tööga kindlustatus ja sotsiaalne kindlus. Ent nad on tagasi toonud kõige hullemad aspektid, brutaalsuse ja terrori.
<P>
1956. aasta revolutsiooni 50. aastapäeval, mis võimaldas Berliini müüri langetada, tulistati inimesi silmadesse. Hetkel, mil siin parlamendis kõneleme ja tähistame kommunismi langemist, hoiavad need kommunistidest kamraadid vangistuses 16 poliitvangi.
<P>
Tähistan alles siis, kui poliitvangid on vabastatud, kui silma tulistatud ohvrid on õigluse saanud ning kui need kommunistid lõpetavad selle veresauna ja toimetatakse ajaloo prügikasti.
<SPEAKER ID="214" NAME="Jarosław Kalinowski" AFFILIATION="PPE">
(PL) Austatud juhataja! Tahaksin rääkida ettepanekust reformida Euroopa Liidu eelarvet pärast 2013. aastat. Kas on tõsi, et see ettepanek tähendab regionaalfondide olulist vähendamist? Kas Euroopa Komisjon mõistab, et see nõrgestab oluliselt Euroopa Liidu regionaal- ja põllumajanduspoliitikat?
<P>
Ettepanekut nõrgendada Euroopa Liidu vaesemaid piirkondi, et rahastada võitlust kliimamuutuste vastu, võib vaevalt ratsionaalseks või loogiliseks pidada. See mõjutaks enamikku Euroopa Liidu 271 piirkonnast. Kindlasti on võimalik aidata Euroopa Liidu vaesemaid piirkondi, kasutades samal ajal häid projekte tegelemaks kliimamuutustega, vähendamaks gaasiemissioone ning võtmaks kasutusele taastuvenergia ja moodsaid tehnoloogilisi lahendusi.
<P>
Kas komisjon kavatseb eelarvereformi ettepanekut tutvustades finantside jagamisel piirkondlikke ja kohalikke asutusi vältida? Sellisel moel võetakse territoriaalsetelt asutustelt ära tunnustus teemades, mis neile väga tähtsad on.
<SPEAKER ID="215" NAME="Vilija Blinkevičiūt" AFFILIATION="S&amp;D">
(LT) Euroopa Liit on võtnud eesmärgiks luua tõhusa mehhanismi, millega vältida laste seksuaalset kuritarvitamist. Kaheksa kuud on möödunud sellest, kui Euroopa Parlamendi täiskogu istungil seda väga tähtsat teemat arutati. Peaksime tervitama asjaolu, et sellest ajast saadik on nõukogu hakanud pidama arutelu direktiivi eelnõu üle, mille eesmärk on selle valdkonna õigusakte täiustada. Ent aeg ei peatu ning ikka ja jälle tuletavad valulikud sündmused meile meelde, et meie lastel ei ole ikka veel piisavat kaitset. Kahjuks on nende kuritegude tagajärjed laastavad ja pikaajalised. Laste seksuaalne kuritarvitamine ja pornograafia levitamine on oma loomuselt sageli piiriülesed ning neid saab seega tõhusalt vältida vaid rahvusvahelise koostöö abil. Peame kavandama kriminaalvastutuse laste seksuaalse kuritarvitamise ja seksuaalse väärkohtlemise uute vormide eest, mida praegustes õigusaktides ei ole sätestatud. Tahaksin juhtida uue parlamendi tähelepanu sellele tähtsale probleemile ja kutsuda nõukogu üles kiirendama arutelu ettepanekute eelnõude üle.
<SPEAKER ID="216" NAME="Jelko Kacin" AFFILIATION="ALDE">
(SL) Austatud juhataja! Olen rahul suhete arenguga Horvaatia ja Sloveenia valitsuste vahel, mis on astunud suure poliitilise sammu edasi, ning suurema küpsusega, mida mõlemad valitsused üles on näidanud. Nende sõlmitud piiriarbitraaži leping saadab positiivse sõnumi ning on heaks näiteks teistele piirkonna riikidele.
<P>
Ent märgin kahetsusega, et vaid paar päeva pärast lepingu sõlmimist kirjutas Horvaatia peaminister alla ka ühepoolsele lepingule, mis annab ühepoolse tõlgenduse hiljuti sõlmitud lepingule. Me ei tohiks teha midagi, mis külvaks kahtlust või ebakindlust, kuna see ei ole moodus edasi liikumiseks. Ühepoolsed avaldused ja tegevused ei ole kunagi hea valik ega saada välja ka õiget sõnumit. Selline tegevus ei suurenda usaldusväärsust ega soodusta vajalikku vastastikust usaldust ning tekitab ka kahtlusi meie kavatsuste tõsiduse ning lepingu reaalsuse ja elujõu osas. Kui sellel rindel edusamme teha tahame, peame tegema suuri pingutusi ja suurendama usaldust üksteise vastu nii kodus, naabrite vahel kui ka kogu piirkonnas.
<P>
Kutsun Horvaatia valitsust üles hoiduma uutest ühepoolsetest tegevustest ning palun peaministril selle asemel üles näidata poliitilist julgust ja meelekindlust ning aidata meil mineviku ummikutest üle saada.
<SPEAKER ID="217" NAME="Marek Henryk Migalski" AFFILIATION="ECR">
(PL) Tahaksin juhtida tähelepanu asjaolule, et eelmine nädal tekitas meile muret olukord või teave, et peaminister Vladimir Putin palus Euroopa Komisjonil korda ajada Ukraina võlg Gazpromile. Seda arvesse võttes tahaksin küsida, kas selline palve on kohale jõudnud? Kas Euroopa Komisjon kavatseb panna Euroopa Liidu seda võlga maksma? Kui vastused kahele esimesele küsimusele on jaatavad, siis millistel alustel komisjon seda teeks?
<P>
Austatud juhataja! Juhin teie tähelepanu ka sellele, et olen ainus liige, kes ei kasutanud kogu oma sõnavõtuaega ära.
<SPEAKER ID="218" NAME="Kyriacos Triantaphyllides" AFFILIATION="GUE/NGL">
Austatud juhataja! Palusin täna sõna, et teavitada teid üsnagi häirivast tõsiasjast, mille teada sain, kui külastasin kodanike õiguste, justiits- ja siseasjade komisjoni delegatsiooni liikmena Washington DC-d.
<P>
Praeguste transatlantiliste andmekaitsealaste läbirääkimiste (SWIFT, PNR) raames laiendavad Ühendriigid oma riikliku julgeolekuameti andmekaitsevõimalusi, et kuulata pealt kõiki elektroonilisi sõnumeid nii oma territooriumil kui ka kõiki riiki sisse tulevaid ja sellest väljuvaid sõnumeid.
<P>
Kuidas saab USA teeselda eraelu puutumatuse austamist, kui on rajamas tohutu suurt pealtkuulamise agentuuri, ja kuidas saame lihtsalt kõrvalt vaadata, kuidas see toimub?
<P>
Meil on kohustus tõsta teadlikkust sellest suurest võimu ärakasutamisest ja meie põhiõiguste rikkumisest. Loodan, et ühinete minuga meie valijate ja meie riikide kodanike teavitamisel avalduste ja pressiartiklite kaudu.
<SPEAKER ID="219" NAME="Nick Griffin" AFFILIATION="NI">
Austatud juhataja! Viimase kahe kuu jooksul olen langenud Ühendkuningriigi leiboristliku režiimi ohvriks, mis hõlmas minult alamkoja pääsme äravõtmist, keelas mul siseneda Sellafieldi tuumajäätmete ümbertöötlemise tehasesse - hoolimata minu positsioonist keskkonna-, rahvatervise ja toiduohutuse komisjoni alamkomisjonis - ning keelas kodaniknõustamise bürool müüa mulle andmebaasi, mida kõigile teistele Euroopa Parlamendi liikmetele reklaamiti kui avalikult müügis olevat.
<P>
Austatud juhataja! Kas olete nõus, et poliitiline diskrimineerimine ei ole mitte ainult ebaseaduslik, vaid ka rünnak mitte ainult minu vastu, vaid ka selle koha funktsionaalsuse vastu ning eelkõige valijate ja kogu demokraatliku protsessi vastu?
<SPEAKER ID="220" NAME="João Ferreira" AFFILIATION="GUE/NGL">
(PT) Euroopa Tööohutuse ja Töötervishoiu Agentuuri läbiviidud uuringul on mõned murettekitavad tulemused, mille kohaselt üldine töötuse tase avaldab töötajate ohutusele ja tervisele negatiivset mõju. 27 liikmesriigis 27 000 vastanuga läbi viidud uuringus tunnevad kuus kümnest töötajast, et majanduskriis ja suurem tööpuudus teevad töötingimused hullemaks. Seitsekümmend viis protsenti vastanutest väitsid, et nende tervise halvenemine on seotud nende tööga. See teave kinnitab Eurostati uuringu andmeid, mille kohaselt 27 miljonil töötajal juhtub õnnetusi või kannatavad nad kutsehaiguste käes, ning et 137 miljonit töötajat puutub iga päev riskidega kokku. Just sel nädalal tappis järjekordne tõsine tööõnnetus Andorras viis portugallasest töötajat.
<P>
See olukord nõuab Euroopa Liidult ja liikmesriikidelt kiiret reageerimist. See reageerimine peaks hõlmama õigustega töökohtade loomist, töö ja töötajate stimuleerimist ning nende tööandjate karistamist, kes töötajatele ennetamis- ja kaitsemeetmete osas järeleandmisi teevad, et oma kasumit suurendada.
<SPEAKER ID="221" NAME="Juhataja">
Mikrofoni üleandmisega oli segadus. Ma oleksin pidanud sõna andma Nuno Teixeirale. Hääldasin ilmselt teie nime valesti ja see põhjustaski segaduse.
<SPEAKER ID="222" NAME="Nuno Teixeira" AFFILIATION="PPE">
(PT) Euroopa Komisjon esitas hiljuti teatise eelnõu eelarvereformi kohta, mis hõlmas ärevust ja segadust tekitavaid viiteid ühtekuuluvuspoliitikale, eriti selles, mis puudutab äärepoolseimaid piirkondi.
<P>
Arutelu ühenduse eelarve üle tuleb kiirelt pidada, ent usume, et pärast 2013. aastat peaks finantsraamistik põhinema solidaarsusel ja territoriaalsel ühtekuuluvusel, mis on väga tähtsad selliste piirkondade jaoks nagu Madeira, mis on pidevates raskustes ja vajavad seega pidevat tuge.
<P>
Kavatsus muuta ühtekuuluvuspoliitika fookust praeguselt piirkondadel põhinevalt lähenemiselt lisaväärtusega sektorite põhiseks on vastuvõetamatu. Selline muudatus võib viia teise eesmärgini, milleks on ärakeelamiseni, mis praegu toob kasu umbes kahele kolmandikule Euroopa piirkondadest.
<P>
On arusaamatu, et komisjon kavatseb lülitada finantside eraldamise piirkondlikult riiklikule alusele või isegi Euroopa tasandile, lükates tagasi läheduse kriteeriumi, mis on alati ühtekuuluvuspoliitikat toetanud. On vastuvõetamatu, et liikmesriigi pikaajaline Euroopa Liidu liikmesus oleks muutuja valemis struktuurifondide jaotamise arvutamiseks, jagades liikmesriigid vanadeks ja uuteks, mis muudab Euroopa Ühenduse asutamislepingu artikli 299 lõike 2 mõttetuks selle osas, mis puudutab äärepoolseimate piirkondade juurdepääsu struktuurifondidele.
<SPEAKER ID="223" NAME="Estelle Grelier" AFFILIATION="S&amp;D">
(FR) Austatud juhataja! Normandiast pärit Euroopa Parlamendi liikmena tahaksin juhtida komisjoni ja parlamendi tähelepanu ettepanekutele rannalähedaste Natura 2000 alade kohta, mille Prantsuse valitsus just Euroopa võimudele esitas. Need ettepanekud jätavad välja Antiferi tammi, mis asub Etretat' lähedal, ent hüvitavad selle, suurendades tammi ümbermõõtu 12 meremiilini.
<P>
See otsus lihtsustab Poweo jaoks teed metaaniterminali paigaldamiseks Antiferi ning piirab projekti, et luua Fécampi kaldalähedane tuulepark, hoolimata toetusest, mida kohalikud valitud esindajad, rahvas ja isegi kalurid sellele projektile üles näitavad. Piirkonna jaoks on koostatud teaduslik ja ühilduv ettepanek ning sellel on kohalike operaatorite toetus. Selle ettepaneku kohaselt jagatakse kogu rannajoonel kuus miili tsoonideks, kaasa arvatud Antifer.
<P>
Mul on kolm küsimust: kui suuri edusamme on komisjon teinud tsoonideks jagamise ettepanekute läbivaatamisel? Kas see kiidab need heaks, isegi kui need on vastu teaduslikele arvamustele ning piirkonna sotsiaalsetele, majanduslikele ja kultuurilistele tegevustele? Ning kas Euroopa võib Kopenhaageni tippkohtumise eel mõistlikult heaks kiita otsuse, mis edendab gaasi taastuvenergiate arendamise kulul?
<SPEAKER ID="224" NAME="Elżbieta Katarzyna Łukacijewska" AFFILIATION="PPE">
(PL) Austatud juhataja! Tahaksin juhtida tähelepanu inimeste tervislikule seisundile Ukrainas. Olemasolevad andmed näitavad, et juba on teatatud rohkem kui miljonist gripijuhtumist ning mõnest tosinast AH1N1 viiruse juhtumist. Ukraina on palunud rahvusvahelist abi ning eriti vaktsiinide, ravimite, desinfitseerimisvahendite, maskide, kinnaste ja laboritarvikute jaoks.
<P>
Me teame, et komisjon on rakendanud spetsiaalse tsiviilabi mehhanismi, jälgimis- ja teabekeskuse Euroopa Liidu riikidelt Ukrainale antava abi koordineerimiseks. Milles see koordineerimine seisneb? Millist abi antakse? Kuidas jälgimissüsteem toimib? Arvan, et avalikkus tahaks nendele küsimustele vastused saada.
<SPEAKER ID="225" NAME="Kinga Gál" AFFILIATION="PPE">
(HU) Austatud juhataja, head kolleegid! Berliini müüri langemisest on möödunud kaks aastakümmet - oleme seda 20. aastapäeva tähistanud, ning ka sellest, kui langes raudne eesriie. Sellegipoolest on nende 20 aasta kohta vähe ette näidata, sest näeme, et paljudes kommunismist vabastatud riikides ei ole meil veel täielikult õnnestunud ennast endise süsteemi harjumustest lõplikult vabastada.
<P>
2006. aasta sügisel eiras politsei täielikult inimeste õigust koguneda vabalt Budapesti tänavatele ning ka õiglase kohtumõistmise õigust. Selle ohvrid otsivad ikka veel asjatult õiglust ja võimalust oma õigusi rakendada. Selle aasta märtsis lõppesid üleskutsed peaministri tagasiastumiseks taas kinnipidamiste ning ebainimliku ja alandava kohtlemisega. Isegi veel tänapäeva Euroopa Liidus võib juhtuda, et inimestel ei lubata kasutada nende oma keelt nende oma sünnimaal - nagu näiteks Slovakkias - või rakendada demokraatiaga antud õigusi, kui neile on saatusega antud vähemuse õigus. Võtkem näiteks ka Rumeenia, kus ollakse püstitamas ausammast endisele kindralile, kes andis käsu avada tuli demonstratsioonides osalejate pihta.
<SPEAKER ID="226" NAME="José Manuel Fernandes" AFFILIATION="PPE">
(PT) Praegune majanduskriis viib tööturul ebakindluseni. Majandusraskused panevad töötajaid mõnikord pimesi vastu võtma tööpakkumisi, mis eiravad tööseadusi ning õiguskaitseorganite ja valitsusorganite kontrolli. Kahjuks oleme Euroopa Liidus juba näinud mitmeid tööjõu ärakasutamise juhtumeid, mis sageli tõesti osutuvad kas Euroopa või Euroopa-väliste kodanike orjuseks. Lisaks sellele oleme olnud tunnistajaks ebaharilikult kõrgele arvule võõrtööliste surmajuhtudele, kellest paljud olid minu kaasmaalased, paljud Portugali kodanikud, isegi ametlikult töötavad. Need õnnetused on juhtunud töökohal ja eriti tsiviilehituse sektoris.
<P>
Euroopa Liitu ja selle organeid ning ka kõiki liikmesriike kutsutakse seega üles tegema jõulist ja tõhusat koostööd, et neid olukordi vältida.
<SPEAKER ID="227" NAME="Sophie Briard Auconie" AFFILIATION="PPE">
(FR) Austatud juhataja, head kolleegid! Tahan helistada häirekella seoses ERDFi, ESFi ja Ühtekuuluvusfondi eraldiste madala kavandamis- ja maksetasemega.
<P>
Oleme ikka veel väga kaugel poolte olemasolevate fondide kavandamisest. Seoses maksetega on vaid 9,62% regionaalpoliitikaks eraldatud 347 miljardist eurost projektijuhtidele makstud. Mõjutatud on kõik riigid, mõned isegi rohkem kui teised. Hispaania, Luksemburg ja Rootsi peavad andma endast parima, et jõuda järele juhtivatele riikidele seoses Euroopa toetuste saamisega, nagu näiteks Balti riigid, Iirimaa ja Sloveenia.
<P>
Euroopa Liidu regionaalpoliitika on meie kaaskodanikele üks kõige kasulikumaid poliitikaid. See tagab praktiliste ja väga sageli kriitiliste projektide kaasrahastamise kaudu tõepoolest majandusliku, sotsiaalse ja territoriaalse ühtekuuluvuse.
<P>
Seega kutsun riiklike korraldusasutusi üles sekkuma. Samal ajal tunnen, et majanduskriisi ajal on väga tähtis kohaldada suurematele probleemidele Euroopa eeskirju.
<SPEAKER ID="228" NAME="Bogusław Sonik" AFFILIATION="PPE">
(PL) Austatud juhataja! Tähistame täna Kesk- ja Ida-Euroopa demokraatlike muudatuste 20. aastapäeva. Korraldati väga sobilik ja vääriline tseremoonia, milles osalesid Václav Havel ja Jerzy Buzek, ning Euroopa Parlamendis korraldatakse näitusi. Niimoodi peakski olema, ent Euroopa asutused ei tohiks piirduda selliste sündmustega vaid kord paljude aastate jooksul.
<P>
See peaks meie ajaloos olemas olema - tõde nende muudatuste kohta peaks sisalduma meie haridustegevustes ning seda peaksid algatama Euroopa asutused. Vajame nende aegade kohta ühist ajalooõpikut, mis näitaks, kuidas Euroopa ühendati, nii et meie koolide lastel oleks juurdepääs nii sellele tõele kui ka nendele teadmistele.
<P>
Teisest küljest võib tuua palju näiteid asjatult kulutatud rahast. Briti organisatsioon Open Europe'i kohaselt kulutati 7 miljonit eurot rahastamaks blogi Hollandis ringi reisiva eesli kohta. Oleks viimane aeg Euroopa heaks tõhusamalt raha kulutada.
<SPEAKER ID="229" NAME="Juhataja">
Head kolleegid! Ma kardan, et peame siinkohal kodukorra artikli 150 kohaselt üheminutilised sõnavõtud lõpetama. Vastavalt kodukorra artiklile 150 võime sellist arutelu pidada maksimaalselt 30 minutit. Need sõnavõtud on nüüd kestnud juba peaaegu 40 minutit, kuna kahjuks ei pidanud paljud sõnavõtjad ühest minutist kinni.
<P>
Üritasin anda eelisõiguse nendele, kellel kahe viimase arutelu jooksul ei olnud võimalust kõneleda, ning loodan, et teie arust oli see õiglaselt tasakaalustatud. Täna õhtul on meil ees veel neli arutelu, ning nagu te teate, peab istung lõppema hiljemalt südaööl.

<CHAPTER ID="019">
Alltöövõtjate sotsiaalne vastutus tootmisahelas (lühiettekanne) 
<SPEAKER ID="164" NAME="Juhataja">
Järgmine punkt on härra Lehtineni raport tööhõive- ja sotsiaalkomisjoni nimel, alltöövõtjate sotsiaalse vastutuse kohta tootmisahelas.
<SPEAKER ID="165" NAME="Lasse Lehtinen">
raportöör. - (FI) Härra juhataja, volinik, alltöövõtjate ahelad on ettevõtluses tavalised. Need aitavad tööd tõhusalt ja paindlikult korraldada. Need on olulised, et siseturg korralikult toimiks ning moodustavad vajaliku majandus- ja logistilise võrgustiku.
<P>
Turgude elujõu ja tarbijakaitse nimel on aga tähtis kasutada õigusakte, et määrata töö- ja alltöövõtjate peamised vastutusalad. Selles raportis nõutakse komisjonilt selget õigusakti, mis tutvustab töövõtja vastutust Euroopa tasandil, pidades samal ajal kinni ka liikmesriikides kehtivatest erinevatest õigussüsteemidest ning subsidiaarsuse ja proportsionaalsuse põhimõtetest.
<P>
Kaheksa liikmesriiki on juba taolised seadused kehtestanud, ent peame samuti suutma reguleerida suhteid alltöövõtjate ahelate vahel ühenduse tasandil. Ühised Euroopa probleemid tuleb lahendada ühiste eeskirjade abil. Vastasel juhul võivad need riigid, mis seda ärivaldkonda reguleerinud ei ole, konkurentsi teiste kulul moonutada.
<P>
Seega ei ole see ainult töötajate, vaid ka eeskirjadest kinni pidavate ettevõtete konkurentsivõime kaitsmise küsimus. Ühesõnaga tähendab see varimajanduse vältimist. Seni, kuni alltöövõtjate ahelad on salajane moodus palkade allhoidmiseks ja maksude ja sotsiaalmaksude tasumise vältimiseks, peavad seda koormat kandma maksumaksjad ja konkureerivad ettevõtted, kellest enamik on väike- ja keskmise suurusega ettevõtted. Ka alltöövõtjad, mis on sageli väikesed firmad, vajavad selgeid eeskirju, kui need töötavad väga suurte töövõtjate heaks.
<P>
Oleme juba näinud, kuidas riigispetsiifilised süsteemid samuti ennetavate jõududena toimivad. Tööandjate poolt kohustuste hülgamise lävi on kõrgem siis, kui inimesed teavad, et saavad kriminaalse tegevuse eest karistada.
<P>
Minimaalsetest töötingimustest ja selgetest eeskirjadest kinnipidamine on kõigi eurooplaste huvides. Sel juhul saab tööjõud vabalt ühest riigist teise liikuda, ettevõtted võivad lepinguid usaldada ning tarbijad võivad olla kindlad, et toote või teenuse hind on õige ja läbipaistvalt määratletud. Ei ole kokkusattumus, et raport kõneleb konkreetsemalt ettevõtete sotsiaalsest vastutusest.
<SPEAKER ID="166" NAME="Louis Michel">
komisjoni liige. - (FR) Härra juhataja, daamid ja härrad, komisjon tervitab seda raportit väga.
<P>
Ükskõik, kui tähtis alltöövõtmine tootlikkuse ja konkurentsivõime suurendamises on, tunnistame täielikult vajadust tõhusate meetmete järele, mis tagaks, et see ei stimuleeri ega soodusta töötingimustele mittevastamist, eriti pikkade alltöövõtjate ahelate korral. Vaja on piisavaid, tõhusaid ja hirmutavaid trahve, et tagada alltöövõtjate täielikku õiguslikke ja lepingust tulenevate kohustuste täitmist, eriti seoses töötajate õigustega. Suurem läbipaistvus alltöövõtmise protsessis viib parema üldise töötajate õiguste kaitseni, mis on ja jääb komisjonile väga hingelähedaseks teemaks.
<P>
Kuigi võin heaks kiita teie üldise põhimõtte, mille kohaselt Euroopa probleemid vajavad Euroopa lahendust, oleksin ettevaatlikum seoses raporti lõikes 14 sätestatud kokkuvõttega, mis ütleb, et probleemi saab lahendada vaid selge õigusakti kehtestamisega, mis kehtestab solidaarvastutuse Euroopa tasandil.
<P>
Raport näib liikuvat selles suunas ka lõikes 15, kus nõuab mõju hindamist sellise ühenduse vahendi lisaväärtuse ja rakendatavuse osas. Mis puutub komisjonile esitatud nõudmisse tagada töötajate lähetust käsitleva direktiivi tõhus järgimine, mida mainitakse lõikes 25, siis tahaksin välja tuua, et lõime hiljuti kõrgtasemelise töötajate lähetust käsitleva töörühma. See töörühm koosneb liikmesriikide ja sotsiaalpartnerite esindajatest ja eesmärgiks on parandada direktiivi praktilist rakendamist ning eriti halduskoostööd liikmesriikide vahel. Esimene kohtumine toimub 25. märtsil.
<P>
Sellega seoses tahaksin mainida uuringut "Vastutus Euroopa ehitussektori alltöövõtuprotsessides", mille Euroopa Elu- ja Töötingimuste Parandamise Fond 2008. aastal avaldas, tuues välja peamised erinevused riiklike ühisvastutuse süsteemide vahel ning ka nende tõhususe. See uuring rõhutas ka fakti, et ei paista olevat universaalset lahendust, ning soovitas edasisi arutelusid ja uurimusi, eriti piiriüleste teemadega seoses.
<P>
Probleem, mida üritame lahendada, on sotsiaalset laadi, ent välja pakutud lahendusel on kahtlemata tagajärjed, mis ulatuvad sotsiaalvaldkonnast kaugemale. Seega peame selle majanduslikke ja õiguslikke tagajärgi detailsemalt uurima.
<P>
Nõustun täielikult, et probleem väärib põhjalikumat uurimist ning enne õigusakti projekti esitamist peame hoolikalt uurima erinevaid mitteregulatiivseid meetodeid, et tegeleda mõnede raportis tõstatatud küsimustega ehk teiste sõnadega: parem koostöö ja koordineeritus riiklike ametivõimude, inspekteerimisasutuste ja muude riiklike täitevasutuste vahel; teadlikkus headest tavadest ettevõtetes; praegused suunised ja standardid; sotsiaalse vastutuse alased algatused ning rahvusvahelised ettevõtte kokkulepped, millesse on juba sisse ehitatud uuenduslikud sätted, mis on seotud riskianalüüsi toimingute ja alltöövõtjate kontrolliga.
<SPEAKER ID="167" NAME="Juhataja">
Küsimuse arutelu lõpetati.
<P>
Hääletus toimub neljapäeval, 26. märtsil 2009.
<P>
Kirjalikud avaldused (kodukorra artikkel 142)
<SPEAKER ID="997" NAME="Proinsias De Rossa  " AFFILIATION="PSE">
kirjalikult. - Alltöövõtmise kasv Euroopas on mõjutanud oluliselt töösuhteid. Alltöödena ei hangita ainult tööjõudu. Seonduvad õigus- ja finantsalased kohustused, näiteks palkade ja töötingimuste standardite jälgimine ning maksude ja sotsiaalmaksete tasumine kantakse seega välja alltöövõtjatele ja tööhõiveagentuuridele. Murettekitavalt võidakse alltöövõttu järjest rohkem kasutada moodusena, et vähendada otsest sotsiaalset vastutust.
<P>
Seega on solidaarvastutuse idee väga tähtis, et tagamaks, et ettevõtted vastutavad oma alltöövõtjate tegevuste eest. Loomulikult muutub õiguslike kohustuste kehtestamine omavahel ühendatud ettevõtete pikas ja keerukas ahelas keerulisemaks. See on nõnda eriti piiriüleselt, kus erinevates liikmesriikides saab luua erinevaid alltöövõtjate tasemeid ja kehtestada neile erinevaid reegleid. Hetkel on ainult kaheksal liikmesriigil riiklikud seadused, mis katavad alltöövõtjate vastutuse.
<P>
Toetan tugevalt Euroopa Ametiühingute Konföderatsiooni poolt toetatavat raportit, mis nõuab komisjonilt selge ühenduse õigusakti loomist, mis kehtestaks Euroopa tasandil solidaarvastutuse ja nõuaks ka komisjonilt ahelate vastutuse alase akti teostatavuse hindamise läbiviimist, et suurendada läbipaistvust alltöövõtuprotsessis.

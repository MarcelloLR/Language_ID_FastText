<CHAPTER ID="009">
Muud küsimused
<SPEAKER ID="130" NAME="Stavros Lambrinidis">
Nagu mõned teist ehk juba teavad, määrati mind neli päeva tagasi Kreeka uueks välisministriks.
<P>
(Aplaus)
<P>
Tänan teid! Selle juures oli huvitav see, et pühapäeval ja esmaspäeval Luksemburgis, mil ma kohtusin esimest korda ametlikult oma välisministritest kolleegidega teie riikidest, ei õnnitlenud mind keegi. Kõik soovisid: "Õnn kaasa!”
<P>
(Naer ja aplaus)
<P>
Tahan lihtsalt öelda mõned lahkumissõnad. Ma hakkan sellest parlamendist meeletult puudust tundma. Ma hakkan määratult puudust tundma kõigist oma sõpradest, kelle ma olen siit leidnud. Minu arvates pole Euroopas paremat kohta kire ja kaastunde kogemiseks kui see parlament. Ma olen sügavalt tänulik ning kuna ma ei soovi lausuda oma hüvastijätusõnu inglise keeles ega taha, et teie unustaksite kreeka keele, mida te viimase pooleteise aasta jooksul õppinud olete, siis ma ütlen teile, mis me nüüd teeme. Lubage mul veel kord kuulda, kuidas me ütleme 'poolt'.
<P>
Liikmed: "Υπέρ!”)
<P>
Kuidas me ütleme 'vastu'?
<P>
Liikmed: "Κατά!”)
<P>
Kuidas me ütleme 'erapooletu'?
<P>
Liikmed: "Αποχή!”)
<P>
Väga hea! Ma palun, et sotsialistid ja GUE ütleksid yπέρ, PPE ja ECR kατά ning rohelised ja ALDE aποχή. Lihtne! Alustame!
<P>
(S&D ja GUE/NGL fraktsioonid: "Υπέρ!”; PPE ja ECR fraktsioonid: "Κατά!”; Verts/ALE fraktsioon ja ALDE fraktsioon: "Αποχή!”)
<P>
(Vali aplaus)
<P>
Fantastiline! Suur tänu teile!
<SPEAKER ID="131" NAME="Martin Schulz" LANGUAGE="DE">
Austatud juhataja! Ma palusin sõna, kuna olen kindel, et mu kolleegid mõistavad mind, kui ütlen oma fraktsiooni nimel - ja ma olen kindel, et mu kolleegid nõustuvad minuga -, et te võtate raske rolli - te teate seda ise paremini kui meie - ja et teile kuulub meie täielik poolehoid teie uues ametis, kuna millised iganes on teie poliitilised seisukohad, jagame me kõik sama soovi. See soov on, et see imeline maa, mida te välisministrina teenite, peab ületama tõsise kriisi võimalikult kiiresti meie abiga. Meil on Kreekat vaja. Me seisame õlg õla kõrval teie riigi ja teiega. Austatud asepresident, välisminister, Stavros, ma soovin isiklikult lisada järgmist: sa oled olnud mitte üksnes hea sõber ja suurepärane kolleeg, vaid oled rikastanud meie kõigi elusid kõikvõimalikul moel. Tänan sind meie pikkade ühiste tööaastate eest ja õnn kaasa, Stavros!
<P>
(Aplaus)

<CHAPTER ID="007-05">
5. Olukord Gruusias (hääletus) 
<P>
- Enne lõike 19 hääletust:
<SPEAKER ID="072" NAME="Elmar Brok">
PPE-DE nimel. - (DE) Härra juhataja, resolutsiooni koostamise ajal kasutasime eelmist teksti, mille sõnastus ei anna täielikult edasi seda, et vahepeal on toimunud Euroopa Ülemkogu. Seetõttu teeksin teile ettepaneku, et teksti teine osa tuleks sõnastada järgmiselt: "ja tervitab seetõttu Euroopa Ülemkogu otsust saata kohale”. Meie praegune tekst ütleb, et me kutsume nõukogu üles seda tegema, kuid ta on seda juba teinud. Seetõttu peaksime sõnastust vastavalt kohandama.
<P>
(Parlament võttis suulise muudatusettepaneku vastu)
<P>
- Enne resolutsiooni hääletust:
<SPEAKER ID="074" NAME="Martin Schulz" LANGUAGE="DE">
Härra juhataja, minu fraktsioon pidas eile selle kompromissresolutsiooni üle ägeda arutelu. See kaldub mõnes olulises küsimuses kõrvale tekstist, mille me Euroopa Parlamendi sotsiaaldemokraatide fraktsiooni poolt algselt esitasime. Sellega ei taha ma kuidagi läbirääkimisi kahtluse alla seada ega pisendada läbirääkijate saavutusi teiste fraktsioonidega kompromissresolutsioonini jõudmisel, kuid on üks element, mida me ei suuda läbi suruda, kuid mis mängib meie resolutsioonis võtmerolli.
<P>
Kuigi seda elementi, mida ma hetke pärast nimetan, enam tekstis ei ole, on meie fraktsioon otsustanud hääletada kompromissresolutsiooni poolt, sest meie arvates on oluline, et Euroopa Parlament annaks ühtse signaali. Samas tahan siinkohal selgeks teha, et me oleksime väga tahtnud talitseda president Saakašvili agressiivset suhtumist ning samuti et konflikti alguses oleks takistatud täiesti kohatut ...
<P>
(Protestid paremalt ja aplaus vasakult)
<P>
Me oleksime tahtnud näha, et alguses toimunu oleks sellesse resolutsiooni lisatud, kasvõi selleks, et selgelt näidata, et need inimesed, kes siin praegu nii valjult protestivad, on samad, kes tahavad konflikte intensiivistada, mitte neid vähendada.
<P>
(Aplaus vasakult ja protestid paremalt)
<SPEAKER ID="075" NAME="Juhataja">
Te kindlasti mõistate, et selles hääletusjärgus ei ole mul mingit kavatsust arutelu uuesti avada. Euroopa Parlamendi sotsiaaldemokraatide fraktsioon arvas, et tal on vaja oma lõpphääletust selle märkusega seletada ja ma usun, kõik said aru, milles see seisnes. Pole mingit vajadust debatti uuesti avada. Seetõttu läheme edasi ühise resolutsiooni ettepaneku hääletuse juurde.

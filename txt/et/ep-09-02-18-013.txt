<CHAPTER ID="013">
Tööplaan
<SPEAKER ID="020" NAME="Juhataja">
Käesoleva istungi päevakorra projekti lõppversioon, mis koostati esimeeste konverentsil nende neljapäevasel, 5. veebruari 2009. aasta koosolekul kooskõlas kodukorra artiklitega 130 ja 131, on välja jagatud. Tehti järgmised muudatusettepanekud:
<P>
Kolmapäev:
<P>
Euroopa Rahvapartei (Kristlike Demokraatide) ja Euroopa Demokraatide fraktsioon on palunud härra Reuli raporti võimalike lahenduste kohta seoses naftatarnetega edasi lükata järgmisele osaistungjärgule.
<SPEAKER ID="021" NAME="Herbert Reul" LANGUAGE="DE">
Härra juhataja, daamid ja härrad, arutasime seda ettepanekut parlamendi komisjonis pikalt ja põhjalikult ning jõudsime enamiku toetuse saanud otsusele, kuid eile ja täna on tulnud hulk nõuandeid ja ettepanekuid, mis on tekkinud peamiselt sellest, et teised parlamendi komisjonid on lisanud arutluseks uusi teemasid.
<P>
Mulle näib, et oleks hea mõte seda otsust täna mitte teha, vaid leida võimalusel hiljem lahendus, mida parlament siis toetada saab. Seega ma palun teil see edasilükkamise ettepanek täna vastu võtta. Tänan.
<SPEAKER ID="022" NAME="Hannes Swoboda">
fraktsiooni PSE nimel. - (DE) Härra juhataja, meie oleme esitanud kaks ettepanekut, millest kumbki ilmselt parlamendis suurt häälteenamust ei saavuta. Seetõttu soovin selle ettepaneku heaks kiita.
<P>
Härra juhataja, teie loal teeme samuti ettepaneku lükata edasi härra Bermani raport. Kui tema ettepanekut hilise esitamise tõttu heaks ei kiideta, tahan praegu öelda, et teeme homme ettepaneku kõnealuse raporti üle hääletuse edasilükkamiseks. Tänan.
<SPEAKER ID="023" NAME="Juhataja">
Tänan teid väga, härra Swoboda.
<P>
Kas keegi soovib sellele ettepanekule vastu vaielda?
<SPEAKER ID="024" NAME="Claude Turmes" LANGUAGE="DE">
Härra juhataja, minu fraktsioon - Roheliste / Euroopa Vabaliidu fraktsioon - on esitanud resolutsiooni, mida toetavad Euroopa Demokraatide ja Liberaalide Liidu fraktsioon ning suur osa Euroopa Parlamendi Sotsiaaldemokraatide fraktsioonist. Seetõttu ma arvan, et härra Reul nõuab edasilükkamist kartuses, et tema seisukohta toetab vähemus.
<P>
Minu arvates on natuke kummaline, et pärast meie pikka ja põhjalikku arutelu nõutakse taas viivitamist. Seega oleme edasilükkamise vastu.
<SPEAKER ID="025" NAME="Juhataja">
Daamid ja härrad, olete kuulnud asja poliitilist tausta. Kuulsite ka, mida härra Swobodal öelda oli. Otsus võetakse vastu homme.
<P>
(Parlament võtab Euroopa Rahvapartei (Kristlike Demokraatide) ja Euroopa Demokraatide fraktsiooni esitatud ettepaneku vastu.)
<P>
Härra Swoboda ettepaneku üle hääletame homme. Palun teil kõigil seda tänasel hääletamisel meeles pidada.
<P>
(Tööplaan võeti muudetud kujul vastu.)

<CHAPTER ID="009">
Hääletused (jätkamine) 
<SPEAKER ID="091" NAME="Hans-Peter Martin" AFFILIATION="NI">
- (DE) Proua juhataja, viimane kord, kui üks riigi või valitsuse juht oma külastuse ajal niiviisi arvamust avaldas, sekkus selle täiskogu president väga tugevalt. Sellel korral oli see samuti seotud küsimusega, mis talle isiklikult muret valmistas, nimelt Lissaboni lepinguga. Nüüd aga, kui president, riigi suveräänselt valitud president, räägib ning sotsialistid teda segavad ning temaga sellisel määral nääklevad, ei sekku president üldse. Kas te teate, mis see on? See ei ole demokraatia, see on despotism. Ma nõuan kohaste meetmete rakendamist.
<SPEAKER ID="092" NAME="Avril Doyle" AFFILIATION="PPE-DE">
- Proua juhataja, minu arvates avaldab see tõsiselt mõju selle täiskogu väärikusele ning isegi Tšehhi eesistumisele, et president Klausi ametlikku visiiti õõnestatakse sellega, et levitatakse materjale, millega mõjutada Lissaboni lepingu ratifitseerimisprotsessi tulemust. Kui see on lubatud - ja ma paluksin siinkohal teie otsust -, siis loogiline tagajärg sellele oleks kaose vallapääsemine meie koridorides, kus selle täiskogu täidaksid üha arvukamalt vaidluse mõlema poole esindajad, kes suruksid agressiivselt oma seisukohti läbi. Palun kandke selle eest hoolt, et juhatus teeb kõik võimaliku selle vältimiseks tulevikus.
<P>
(Segatud reaktsioonid)
<SPEAKER ID="093" NAME="Martin Schulz" AFFILIATION="PSE">
(DE) Proua juhataja, ma tänan teid. Minu soovitus on, et te mind ära kuulate, enne kui te kisa tõstate.
<P>
Just võttis sõna komisjoni liige, kes asju tihti teisiti mäletab. Ma tahaksin teile järgmist meelde tuletada: kui peaminister Sócrates siin seoses Euroopa Liidu põhiõiguste harta allkirjastamisega sõna võtta soovis, ei saanud ta seda teha, kuna ta karjuti maha. President Klaus sai siin segamatult kõneleda. See on erinevus meie ja nende vahel. Ma tänan teid.
<P>
(Aplaus)
<SPEAKER ID="094" NAME="Juhataja">
Jätkame nüüd hääletusega.

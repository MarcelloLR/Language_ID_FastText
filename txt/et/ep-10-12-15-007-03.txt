<CHAPTER ID="007-03">
3. Parlamendi seisukoht nõukogu muudetud 2011. aasta uue eelarveprojekti kohta (
<SPEAKER ID="170" NAME="Sidonia Elżbieta Jędrzejewska" AFFILIATION="PPE">
(PL) Austatud president! Ma arvan, et parlamendiliikmed väärivad selgitust. Me hääletame projekti üle, mille nõukogu meile ilma igasuguste muudatusteta esitas, sest projekt on täpselt samasugune nagu seisukoht, mille eelarvekomisjon eelmisel nädalal vastu võttis. See on kooskõlas sellega, mille üle me nende pikkade, 10 kuud kestnud läbirääkimiste jooksul kokkuleppele jõudsime.
<P>
Soovin kasutada võimalust, et väljendada erilist tänu Euroopa Parlamendi komisjonide eriraportööridele. Tänan teid raugematu usalduse ja toetuse eest. Tänan teid selle eest, et me täna 2011. aasta eelarve vastu võtta saame, et seda siis kohe järgmise aasta jaanuaris rakendama saaks hakata.
<SPEAKER ID="172" NAME="Olivier Chastel">
nõukogu eesistuja. - (FR) Austatud president! Lugupeetud parlamendiliikmed! Parlament võttis nõukogu seisukoha 2011. aasta üldeelarve projekti kohta vastu muudatusteta. Mul ei jää midagi muud üle kui väljendada nõukogu nimel rahulolu meie ühise kokkuleppe üle 2011. aasta eelarve kohta.
<P>
(Aplaus)
<SPEAKER ID="173" NAME="President">
Palun kuulake seda avaldust. See on tähtis. Esimest korda ajaloos rakendasime Lissaboni lepingus sätestatud menetlust. Eelmisel aastal kasutasime lihtsustatud menetlust. Esimest korda rakendasime Lissaboni lepingus ette nähtud menetlust. Sellepärast soovin teha järgmise avalduse. Parlament võttis 10. detsembril 2010. aastal vastu nõukogu seisukoha 26. novembril 2010. aastal komisjoni esitatud üldeelarve projekti kohta. Eelarvemenetlus viidi lõpule vastavalt Euroopa Liidu toimimise lepingu artiklile 314. Vastavalt kõnealusele artiklile ja selle punkti 4 alapunktile a teatan, et 2011. aasta eelarve on lõplikult vastu võetud. Nüüd kirjutan ma dokumendile ametlikult alla.

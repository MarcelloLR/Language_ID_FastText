<CHAPTER ID="006-02">
2. Euroopa Liidu 2011. aasta üldeelarve projekt (hääletus)
<SPEAKER ID="129" NAME="Sidonia Elżbieta Jędrzejewska">
raportöör. - Austatud juhataja! Hääletasime eelarvekomisjonis enam kui 1600 muudatusettepanekut, mis käsitlesid 2011. aasta eelarve projekti. Nende seas on mõned tehnilised kohandused, mida tuleks paratamatult hääletada täiskogus. Seoses kirjaliku muutmisettepaneku nr 1/2011 parlamenti lugemisele võtmisega on vaja teha mõned tehnilised kohandused nii uues jaos, mis käsitleb Euroopa välisteenistust, kui ka komisjoni käsitlevas jaos seoses jagude vahel assigneeringute ümberpaigutamise ettepanekuga.
<P>
Euroopa välisteenistust käsitlevas jaos puudutab see eelkõige 1,85% palkade kohanduse eelarvesse kandmist uue teenistuse puhul, nagu seda tehakse teiste institutsioonide puhul. Kirjalikus muutmisettepanekus käsitletud summasid tuleb vastavalt muuta ka komisjoni käsitlevas jaos. See puudutab ka Euroopa Parlamendi teatavaid muudatusettepanekuid halduskulude eelarveridade kohta, mis tuleb viia vastavusse III jao eelarveridade lõppsummadega.
<P>
Märkusi teatud agentuuride eelarveridade kohta kohandatakse tehniliselt selleks, et nad oleksid rohkem kooskõlas lõplike vastuvõetud summadega. Eelarverida 02 01 04 04: vastuvõetud märkused muudatusettepaneku 996 kohta tuleks lisada sellisel kujul muudatusettepanekusse 1010 tegevusassigneeringute eelarverea 02 02 01 kohta (osana katseprojektide ja ettevalmistavate tegevuste jaoks ette nähtud paketist). Eelarverida 19 05 01: sõnad "välja arvatud Ameerika Ühendriigid” tuleb kustutada pealkirjast ja märkustest vastavalt eelarvekomisjoni otsusele. Eelarverida 19 09 01: eelarvekomisjoni poolt vastu võetud suuline muudatusettepanek tuleb lisada märkustesse. Tuleks lisada sõnad "Assigneeringute eesmärk on osaliselt toetada ka selliseid algatusi nagu ELi ja Ladina-Ameerika ning Kariibi mere piirkonna fond (otsustati ELi ning Ladina-Ameerika ja Kariibi mere piirkondade riigipeade ja valitsusjuhtide tippkohtumisel) ja Biarritzi foorum”.
<P>
Et vältida vastuolusid teatavate loodud eelarveridade numeratsioonis ja järgida liigenduse eeskirju, tuleb eelarveread uuesti nummerdada. See ei puuduta mitmeaastast finantsraamistikku ega eelarvekomisjoni poolt vastu võetud muudatusettepanekute eelarveosa ning puudutab muudatusettepanekuid 386, 389, 521, 833, 997, 998, 999, 1016, 1018, 1021, 1022, 1023 ja 1024.
<SPEAKER ID="131" NAME="María Muñiz De Urquiza" AFFILIATION="S&amp;D">
(ES) Austatud juhataja! Ma vabandan, aga sellise kiiruse juures, millega te muudatusettepanekuid ette loete, on võimatu seda hääletust jälgida.
<SPEAKER ID="132" NAME="Juhataja">
Võtaksin hea meelega tempot maha... Ent üritagem ühildada tempokas töö kõigi parlamendiliikmete õigusega täita korralikult oma ülesandeid ja hääletada.
<P>
- Enne 3. ploki hääletust:
<SPEAKER ID="133" NAME="József Szájer" AFFILIATION="PPE">
Austatud juhataja! Andke mulle andeks, kuid fraktsiooni PPE hääletusnimekirjas on muudatusettepaneku 967 juures viga. Õige on poolthääl.
<SPEAKER ID="134" NAME="Juhataja">
See puudutab järgmist hääletust. Hea küll. See on fraktsiooni siseinfo.
<P>
- Enne muudatusettepaneku 987 hääletust:
<SPEAKER ID="135" NAME="Göran Färm" AFFILIATION="S&amp;D">
Lugupeetud juhataja! Nagu kolleeg fraktsioonist PPE hetk tagasi, pean ka mina osutama veale meie hääletusnimekirjas. Fraktsiooni S&D hääletusnimekirjas peaks seisma: miinus, pluss, pluss. Ei muud.
<SPEAKER ID="136" NAME="Juhataja">
Ka see on fraktsiooni siseinfo.
<P>
- Pärast eelarve hääletust:
<SPEAKER ID="137" NAME="Olivier Chastel" LANGUAGE="FR">
Austatud juhataja, lugupeetud parlamendiliikmed! See rahulolu on tingitud sellest, et võtsite just vastu muudatusettepanekud, mis käsitlevad nõukogu seisukohta paranduseelarve nr 3/2010 projekti ja Euroopa Liidu 2011. aasta eelarve projekti kohta.
<P>
Seoses sellega panen ma tähele meie kahe institutsiooni erinevust ja vastavalt Euroopa Liidu toimimise lepingu artikli 314 lõike 4 punktile c nõustun loomulikult sellega, et Euroopa Parlamendi president kutsub kokku lepituskomitee.
<SPEAKER ID="138" NAME="Juhataja">
Tegemist ei ole nõukogu vastutuleku, vaid asutamislepingu järgimisega. Meie, Euroopa Parlament, kavatseme ilmselgelt oma rolli igati täita.

<CHAPTER ID="002">
Presidentuuri avaldus
<SPEAKER ID="006" NAME="President">
Suure kurbusega oleme saanud õppetunni Lääne-Soomes Kauhajokil toimunud dramaatilistest sündmustest, kus ühes koolis aset leidnud väga traagilises sündmuses kaotas oma elu 11 inimest. Hulk inimesi sai ka tõsiselt haavata kurjategija käe läbi, kes seejärel oma relva ka iseenda vastu pööras.
<P>
Avaldan Euroopa Parlamendi nimel oma sügavaimat kaastunnet ja solidaarsust ohvrite peredele ja kõigile lähedastele. Kõik ohvrid olid noored ja süütud rakenduskõrgkooli õpilased, keda oleks oodanud karjäär teenindussektoris.
<P>
Kõnealune tragöödia leidis aset vähem kui aasta pärast kohutavaid tapatalguid Jokela Gümnaasiumis. Nagu me kõik teame, peetakse Soomet üheks rahulikumaks ja turvalisemaks Euroopa riigiks, seega mõistame, et Soome inimesed on šokist sõnatud, ja jagame nende kurbust.
<P>
Kahjuks näeme sellistes veresaunades tihti kordumas sarnaseid käitumismalle. Antud juhul postitas kurjategija enne tapatalguid Internetti ähvardusvideoid, kuid sellest hoolimata ei olnud võimalik tragöödiat ära hoida. Vastutavate poliitikutena Euroopas ja kõigis liikmesriikides tuleb meil teha kõik võimalik, et tagada selliste vägivallaaktide õigeaegne märkamine ja ennetamine.
<P>
Avaldan veel kord Euroopa Parlamendi nimel sügavaimat kaastunnet ja solidaarsust ohvritele ja nende peredele.

<CHAPTER ID="009-02">
2.  Abielulahutuse ja lahuselu suhtes kohaldatav õigus (
<SPEAKER ID="185" NAME="Tadeusz Zwiefka">
raportöör. - (PL) Austatud juhataja! Paar kuud tagasi andis Euroopa Parlament nõukogule tõhustatud koostöö menetluse algatamiseks oma nõusoleku. Esimest korda Euroopa Liidu ajaloos. See on ülioluline samm, mis annab meie käsutusse täiesti uue koostöötasandi, mille alusel saab rühm Euroopa Liidu liikmesriike omavahel koostööd teha sellistes olukordades, kus ei ole võimalik saavutada kõigi 27 liikmesriigi nõusolekut. See on väga tähtis otsus. Täna sai kinnitust see, et menetluskord toimib hästi.
<P>
Avaldan nõukogule siirast tänu seisukoha eest, mille ta Euroopa Parlamendiga tehtava koostöö osana vastu võttis. See on näide ideaalsest institutsioonidevahelisest koostööst. Resolutsiooniga tehtava töö ajal jäi parlament ainult nõuandeorgani rolli, samal ajal kui kohtumiste sagedus ning see, kuidas nõukogu võttis arvesse kõiki ettepanekuid, mille esitas Euroopa Parlament ning mille üle hääletas õiguskomisjon - kaasates need lõppdokumenti -, on täiuslik näide, mis ennustab tõhustatud koostöö menetluse tulevikule vaid head. Lisaks tänan nõukogu tugeva toetuse eest meie ettepanekule, mille kohaselt tuleks kiiresti läbi vaadata Brüsseli IIa määrus, mis on täiesti hädavajalik, kui soovime leida üksikasjalikke lahendusi näiteks küsimustele, mis puudutavad vajaduse sunnil kohtualluvuse muutmise (forum necessitatis) klauslit - see võimaldab liikmesriikidel säilitada kindluse oma sisemise õigussüsteemi töösse, andes samal ajal meie kodanikele lootust, et tulevikus laieneb nende valikuvabadus mitte ainult kohaldatavale õigusele, vaid ka kohtule. Tänan oma variraportööre õiguskomisjonist ning raportööre nendest komisjonidest, kellel paluti selles küsimuses arvamust avaldada!

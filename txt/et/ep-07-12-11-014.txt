<CHAPTER ID="014">
2008. eelarveaasta üldeelarve nõukogu muudatustega projekt (kõik jaod) (arutelu) 
<SPEAKER ID="208" NAME="Juhataja">
Järgmine päevakorrapunkt on raport, mille on eelarvekomisjoni nimel koostanud Kyösti Virrankoski ja Ville Itäla, Euroopa Liidu 2008. eelarveaasta üldeelarve nõukogu muudatustega projekti kohta (kõik jaod), ja Euroopa Liidu 2008. eelarveaasta üldeelarve projekti kirjalike muudatusettepanekute nr 1/2008 (13659/2007 - C6-0341/2007) ja nr 2/2008 (15716/2007 - C6-0435/2007) kohta.
<SPEAKER ID="209" NAME="Ville Itälä">
raportöör. - Hr juhataja, raportöörina tahaksin soojalt tänada eelarvekomisjoni esimeest hr Böget. See on tema teene, et tulemused on pärast lepitust nii hästi tasakaalus. Tahaksin samuti tänada oma kaasraportööri hr Virrankoskit suurepärase koostöö eest eelarvemenetluse ajal. Olen eriti rõõmus, et hr Virrankoski tegi võimalikuks katseprojektid Läänemere jätkusuutlikkuse toetuseks.
<P>
Minu põhiliseks eesmärgiks parlamendi ja teiste asutuste eelarvete raportöörina oli hoida suurenemine võimalikult madalal tasemel. Seetõttu nimetasingi seda eelarvet "maksumaksjate eelarveks”. Eesmärk on saavutatud ja suurenemine ei ületanud 4%.
<P>
raportöör. - (FI) Sooviksin kõigile meenutada, et resolutsiooni ettepaneku lõige 48 puudutab Euroopa Parlamendi liikmete põhimääruse artiklit 29. Sellega seoses on administratsioon esitanud palve, et me saadaksime iga liikmesriigi valitsusele kirja, et küsida, kuidas nad soovivad tagasivalitud parlamendiliikmete jätkamist, võttes arvesse uute parlamendiliikmete põhimäärust. Loodan, et minu sellekohane muudatusettepanek läheb läbi ning et sellega tegelevad kvestorid, sest see oleks õige lähenemisviis küsimusele.
<P>
Kuna selles küsimuses on olnud ka avalik arutelu, siis sooviksin öelda, et see artikkel 29, nagu otsustas nõukogu, tähendab, et liikmesriikide valitsused teevad otsuse, kas kasutada tagasivalitud liikmete puhul vanu või uusi eeskirju. Liikmetel endal puudub see valikuvõimalus. Kuna tegemist on küsimusega kvestorite jaoks, siis on õige, kui nemad otsustavad, kas seda kirja üldse saata.
<SPEAKER ID="211" NAME="Juhataja">
Hr Virrankoskil on nüüd kaks ja pool minutit, samuti raportöörina.
<SPEAKER ID="212" NAME="Kyösti Virrankoski">
raportöör. - Hr juhataja, vabandage, aga kas mul on kaks ja pool või viis minutit?
<SPEAKER ID="213" NAME="Juhataja">
Minu sekretariaadilt saadud märkus ütleb, et on kaks raportööri ning kummalgi on kaks ja pool minutit.
<P>
Daamid ja härrad, siin ei ole tegemist kahe raporti ühisaruteluga ning ühe raportööriga, kes räägib nende mõlema raporti kohta, nagu vahel juhtub. See on üks raport, millel on kaks kaasraportööri, nii et neil on kokku viis minutit.
<P>
Igal juhul, hr Virrankoski, palun alustage ning üritage anda kokkuvõte. Nagu kõik parlamendiliikmed teavad, olen ma kõnelemisaja suhtes üsna paindlik, nii et ma paluksin teil alustada selle aruteluga, sest oleme juba kaotanud üks ja pool minutit selle katkestuse tõttu.
<SPEAKER ID="214" NAME="Kyösti Virrankoski">
raportöör. - (FI) Hr juhataja, Euroopa Liidu järgmise aasta eelarve kogusumma on 129 149 700 000 eurot kohustusteks ning 120 346 800 000 otsemakseteks. Kuigi tõus on 5,71%, moodustavad maksed ainult 0,96% kogurahvatulust, ehk siis 9,3 miljardit eurot mitmeaastases finantsraamistikus.
<P>
Parlamendi tingimusteta prioriteediks on olnud rubriik 1: jätkusuutlik kasv ning konkurentsivõime. Parlament tegi palju selleks, et toetada kaheaastase Galileo positsioneerimissüsteemi projekti ning Euroopa Innovatsiooni- ja Tehnoloogiainstituudi rahastamist. Selles saavutasime me edu. Nõukogu nõustus mitmeaastase finantsraamistiku üle vaatamisega, et Galileo projekti saaks rahastada täielikult ELi eelarvest. Kui erasektor tagasi tõmbus, tekkis finantseerimisse 2,4 miljardi euro suurune auk. Parlament nõudis selle augu täitmist ELi eelarve rahaga. Ei tekkinud enam mõtetki jätkata sellisel ebamäärasel ning killustunud viisil. Valik pidi tehtama eelarvemenetluses: kas jätkata rahastamist koguulatuses või lõpetada see üldse.
<P>
Euroopa õnneks otsustas nõukogu jätkata. Selle eest oleme me tänulikud Portugali eesistuja oskuslikule tööle. Vajamineva raha võtsime me 1,6 miljardit eurot kasutamata põllumajanduskuludest ja 200 miljonit eurot paindlikkusinstrumendist ning ülejäänud saime me kulude prioriseerimise ning ümberjaotamise kaudu rubriigist 1a. Galileo projekti päästmine oli suur võit parlamendi jaoks selles eelarvemenetluses.
<P>
Oluliseks saavutuseks oli ka ELi välistegevuste toetamine. Selle jaoks võeti 70 miljonit eurot paindlikkusinstrumendist. Kõike seda on vaja selliste operatsioonide jaoks nagu politseiteenistuse ettevalmistamine Kosovos ja jätkuvad rasked väljakutsed seoses Palestiinaga, ning nende operatsioonide käiku viimiseks.
<P>
Eelarvekomisjon on loonud erireservi, et edendada tegevuspõhist juhtimist. Selle juurde pöördutakse resolutsioonis tagasi.
<P>
Omaette probleem on struktuurifondide juhtimine. Rohkem kui pooled tegevusprogrammidest on veel siiani heakskiitmata. On oluline need kohe heaks kiita.
<P>
Lõpetuseks soovin ma eriti tänada Portugali eesistuja esindajaid suurepärase töö eest. Tänusõnad lähevad ka volinikule Grybauskaitele konstruktiivse lähenemise ning algatuse eest. Samuti sooviksin ma tänada eelarvekomisjoni esimeest, hr Böget, kõiki koordinaatoreid ning kõiki parlamendiliikmeid. Minu tänusõnad ka eelarvekomisjoni töötajatele ning nendele minu fraktsioonist, kes tiheda päevakava surve all saavutasid häid tulemusi eelarve koostamisel.
<P>
Nende sõnadega jätan ma eelarve täiskogu istungjärgul parlamendile arutamiseks.
<P>
(Aplaus) <BRK>
<SPEAKER ID="215" NAME="Juhataja">
Tänan teid väga, hr Virrankoski, ning palun andestada see arusaamatus, mis võis sundida teid oma kõnes kiirustama ajapuuduse tõttu.
<SPEAKER ID="216" NAME="Emanuel Santos">
nõukogu eesistuja. - (PT) Hr juhataja, daamid ja härrad, mul on rõõm osaleda teie arutelus 2008. aasta üldeelarve teisel lugemisel. Olen hoolikalt kuulanud kaht esimest kõnet ja sooviksin avaldada tänu kiidusõnade eest meie ühise töö kohta.
<P>
Nagu alati, oli 2008. aasta eelarvemenetlus äärmiselt keeruline ning mul on hea meel tõdeda teie kavatsust täielikult austada 2008. aasta eelarve puhul kokkulepet, milleni jõuti meie kahe institutsiooni vahel 23. novembri 2007. aasta eelarve lepituskoosolekul. Sellel kokkuleppel oli kaks võrdse tähtsusega eesmärki: esiteks määratleda raamistik 2008. aasta eelarve jaoks võimaldamaks Euroopa Liidul korralikult funktsioneerida ning oma poliitikaid õigesti rakendada ja teiseks tagada Galileo rahastamine, mis on üks kõige olulisematest Euroopa Liidu poolt ettevõetud projektidest viimastel aastatel nii poliitilisel, tööstuslikul kui ja finantstasemel. Sellega seoses, palun lubage mul väljendada uhkust juhtiva rolli üle, mida ühiselt mängisid komisjoni toetusel Euroopa Parlament ning nõukogu kui eelarveorgan üldkokkuleppes, milleni jõuti Galileo projekti osas.
<P>
23. novembril 2007 õnnestus meil jõuda kokkuleppele selle olulise projektiga seotud ühenduse eelarve suhtes, kiirendades kõigi teiste seadusandlike ning tehniliste aspektide heakskiitmist. See finantseerimisotsus oli kahtlematult otsustav samm Galileo projekti lennutamisel lõpporbiidile.
<P>
Lisaks sooviksin väljendada nõukogu rahulolu seoses kokkuleppega, milleni me jõudsime eelarve küsimuses ühise välis- ja julgeolekupoliitika suhtes 2008. aastal. See on äärmisel tähtis poliitiline prioriteet Euroopa Liidu jaoks. Samuti olen veendud, et 2008. aasta üldeelarve tervikuna kujutab endast tasakaalustatud kompromissi ühelt poolt vajaduse vahel kindlustada eelarvekord ja tugev finantsjuhtimine ning teiselt poolt meie kohustuse vahel täita Euroopa kodanike ootusi.
<P>
Lubage mul lisada, et see rahuldav tulemus oli võimalik saavutada ainult tänu sünergiale kõigi asjassepuutuvate vahel ning suurepärasele ja konstruktiivsele õhkkonnale, mis minu arvates iseloomustas seda protsessi algusest peale.
<P>
Ma ei saa lõpetada oma kõnet enne, kui ma kasutan võimalust tänada isiklikult eelarvekomisjoni esimeest, Reimer Böget nii siiruse kui ka dialoogivaimu eest, mida ta näitas läbirääkimiste jooksul, ning samuti kaht raportööri hr Virrankoskit ja hr Itälat konstruktiivse institutsioonidevahelise koostöö eest. Samuti soovin avaldada tänu oma kolleegidele "eelarve" nõukogus ning kõigile neile, kes tegid nendega koostööd, kindla toetuse eest, mida nad pakkusid eesistujale, Minu eriline tänu läheb volinikule Dalia Grybauskaitele, kes täielikult täitis oma neutraalse vahendaja rolli, ning lõpetuseks sooviksin tänada ka töötajaid neis kolmes institutsioonis, kes osalesid nendel läbirääkimistel, nende väga väärtusliku ja professionaalse panuse eest. Tänan teid kõiki.
<SPEAKER ID="217" NAME="Dalia Grybauskait" LANGUAGE="LT">
Õnnitlused kõigile. Sooviksin teile meenutada, et 2008. aasta üldeelarve projekti esitamise jooksul eraldas Euroopa Komisjon kõige suurema osa kuludest investeeringutele majanduskasvu arenguks. See on pretsedenditu juhtum Euroopa finantsajaloos, kui raha, mis on eraldatud majandusliku konkurentsivõime tõstmiseks moodustab kõige suurema osa eelarvest.
<P>
See on ELi eelarve uus, ajalooline omadus ning peegeldab ELi poliitilisi prioriteete - konkurentsivõimet, majanduskasvu, sidusust ning sotsiaalset kooskõla.
<P>
2008. aasta eelarve läbirääkimiste oluline osa oli vajadus teha otsus kahe innovaatilise üle-Euroopalise algatusprojekti kohta - Galileo projekt ning Euroopa Tehnoloogiainstituudi areng.
<P>
Eelarveläbirääkimised on olnud tõeliselt keerukad. Siiski on Euroopa Parlamendi ning komisjoni konstruktiivne seisukoht võimaldanud saavutada positiivseid tulemusi.
<P>
Sooviksin tänada Euroopa Parlamenti ning eriti eelarveraportööri, hr Virrankoskit komisjoni selgituste arvestamise eest teatud reservide küsimuses. Esimesel lugemisel neid eraldiste reserve tõsteti. Siiski sooviksin tuua välja, et on veel mitmeid esilekerkivaid probleeme, millele on komisjon pööranud parlamendi tähelepanu.
<P>
komisjoni liige. - On siiski jäänud veel mõned reservid, mis teevad eelarve rakendamise raskemaks ja keerukamaks ja ma loodan, et need on võimalik võimalikult kiiresti likvideerida.
<P>
Põhiliselt teevad meile muret kaks reservi ja ma tahaksin juhtida nendele täiskogu tähelepanu. Üks reserv vähendab 17 miljoni euro võrra personali palkade ettevalmistamist välissuhete poliitikavaldkonnas ja see sunniks komisjoni ametikohad tühjaks jätma ja peatama töölevõtmise alates jaanuarist. See tähendab tegelikult, et personali palkade kombineeritud reserv moodustaks 22 miljonit eurot ja ma tõesti loodan, et parlament vaatab oma seisukoha selles küsimuses käesoleval täiskogul läbi.
<P>
Mis puudutab personali palkade üldist 5 miljoni euro suurust reservi, siis on komisjon kindlalt valmis esitama nõutud uuringu tegevuspõhise juhtimise rakendamise kohta ja parlamendi nõutud raportid järelmeetmete või personalivajaduste läbivaatamise ja institutsioonidevahelise kokkuleppe artikli 44 rakendamise kohta.
<P>
Seoses kooskõlastamis- ja tugitegevuste ümberkorraldamise nõutud tegevuskavaga tahan esineda komisjoni nimel väga selgelt. Euroopa Parlamenti teavitatakse täielikult kõikidest personalivajaduste läbivaatamisele järgneva töö erinevatest etappidest. Selles osas võime kinnitada komisjoni valmisolekut. Tahan siiski ka rõhutada, et komisjonil ei ole võimalik alustada mahukat läbivaatamist selle komisjoni viimasel tööaastal ja seetõttu selles osas tegevuskava ei ole. Mahuka läbivaatamise saab otsustada ainult järgmine komisjon.
<P>
Komisjon on valmis järk-järgult kasutusele võtma läbivaatamise käigus määratletud tegevuste jätkuva hindamise tulemused. Kasutame samm-sammulist lähenemist. Oleme alustanud tööd kommunikatsioonitegevustega, delegatsioonide võrgustikuga, komisjoni ametikohtade loetelu tasakaalu ja struktuuriga. Seda me lubasime ja me peame oma lubadust.
<P>
Loodame, et parlament arvestab meie valmisoleku ja suutlikkusega selles asjas lubadusi pidada ja võtab neljapäevasel hääletusel oma ettepanekud uuesti kaalumisele.
<P>
komisjoniliige. - (LT) Sooviksin lõpetada, tänades Euroopa Parlamenti, eriti eelarvekomisjoni esimeest, hr Böget ning eelarveraportööri, hr Virrankoskit, samuti nõukogu, eriti hr Santost väga tõhusa koostöö ning konstruktiivse rolli eest. Loodan, et tänased arutelud osutuvad kasulikuks ja tulemuslikuks ning annavad panuse Euroopa Liidu 2008. aasta üldeelarve hääletamistulemustele.
<SPEAKER ID="220" NAME="Richard James Ashworth">
fraktsiooni PPE-DE nimel. - Hr juhataja, 2008. aasta eelarve on hea tulemus ja selle eest pean kiitma oma kolleege eelarvekomisjonis, eelkõige meie esimeest hr Böget ja meie kahte raportööri hr Virrankoskit ja hr Itälät, kes on teinud minu arvates äärmiselt head tööd. Usun nii nagu volinik, et see eelarve kajastab adekvaatselt ELi tänaseid muutuvaid prioriteet ja on seoses meie ees seisvate väljakutsetega asjakohasem.
<P>
Tervitan asjaolu, et see moodustab 0,96% kogurahvatulust ja mul on samuti hea meel näha, et Frontexi rahastamine vastab palju rohkem selle organisatsiooni ees seisvatele väljakutsetele.
<P>
Kaks valdkonda valmistavad siiski muret. Minu esimeseks valdkonnaks on Galileo ja ei ole küll minu asi kommenteerida selle projekti tehnilist kasu, aga ma saan ja kindlasti pean kommenteerima kehtestatud finantsdistsipliini. Mulle tegi muret, et erasektor ilmutas sellesse projekti investeerimise vastu väga väikest huvi. Mulle tundub, et selle projektiga seoses vältimatu raha ja aja ülekulu jaoks puudub reserv või on see väga väike ja mulle valmistab muret, et nägemus arenguetapile järgnevast ärimudelist jätab väga palju soovida.
<P>
Teine punkt, mille tahan ära märkida, on see, et eelarvele langeb kontrollikoja aruande vari. Pean ütlema, et pärast 13 ebaõnnestumist on see asi, mida tuleb väga tõsiselt võtta. See on midagi, mis on Euroopa Liidu mainele avalikkuse silmis äärmiselt kahjustav.
<P>
Kaks punkti on absoluutselt selged. Esitan need punktid siin eesistujariigile, liikmesriikidele ja komisjonile. Nad peavad tungivamalt rõhutama positiivse DASi saavutamise vajadust, sest - kordan oma sõnu - ELi mainele on ese väga, väga halb. Teiseks ja selles punktis usun, et parlamendil on aeg võtta kindlam hoiak institutsioonidevahelise kokkuleppe tingimuste täitmise tagamisel.
<SPEAKER ID="221" NAME="Catherine Guy-Quint">
fraktsiooni PSE nimel. - (FR) Hr juhataja, volinik, esimehed, daamid ja härrad, ELi üldeelarve peegeldab sügavaid majanduslikke tendentse kehtivates finantsperspektiivides. Otsemaksete eralduseks on 120 miljardit eurot, moodustades 0,96% liikmesriikide kogurahvatulust. See on väga tagasihoidlik ning kaugel nende poliitiliste projektide vajadustest, mida on välja kuulutanud Euroopa otsusetegijad nõukogus, komisjonis ning samuti siin parlamendis.
<P>
Me oleme sageli täiskogul viidanud selle põhjustele: egoism riiklikul tasandil kõigutamas ühist paati, komisjoni liigne ettevaatlikus eelarvejuhiste rakendamisel või ELi üldine võimetus tulla lagedale uuenduslike, realistlike projektidega. Sel aastal järjekordselt, meie suurepäraste raportööride juhtimisel - kaasarvatud hr Virrankoski - pidime me leidma lahendused arendamaks poliitikaid, mida me peame tähtsaks ning uusi pilootprojekte, mida meie kaaskodanikud ootavad. Sel aastal oleme järjekordselt olnud tunnistajaks õhukesele finantsraamistikule ELi rahvusvahelise tegevuse jaoks, mis ei muuda olukorda lihtsaks, kui me võtame kohustused seoses Palestiina ja Kosovoga.
<P>
Sel aastal õnnestus ühel projektil siiski ületada need jäigad piirid: Galileo. Sooviksin eriti tänada volinik Grybauskaitt, hr Romerot, esimees Böget ja hr Virrankoskit ning kõiki eelarvekomisjoniliikmeid, nii parlamendiliikmeid kui ka administraatoreid, kelle kindel veendumus ning läbirääkimisstrateegia sai tasu finantskokkulepe näol nõukoguga. Tahaksin öelda: "Õnneks olid kohal komisjon ja parlament”, kuid ma ei saa eirata rolli, mida mängisid Portugali eesistuja ja hr Santos, kes pani asjad liikuma oma teadmiste ning kuulamisoskusega. Peaksime pidama meeles, et pärast läbirääkimisi on Euroopa tervikuna kindlustanud Galileo rahastamise täies mahus ühenduse vahenditega. Koos Eurooa Tehnoloogiainstituudiga on paketi kogumaksumus 2,7 miljardit eurot, seadmata ohtu teisi ELi poliitikaid.
<P>
See näide ühise poliitilise nõude esitamise kohta on EP eelarveajaloos haruldane. Sotsiaaldemokraadid tõlgendasid seda kui lootustandvat märki mitte ainult ELi satelliitnavigatsiooni iseseisvuse osas alates 2013. aastast, vaid ka kui tõestust selle kohta, et parlament on võimeline kasutama oma volitusi ning täitma oma kohustusi ELi eelarve tuleviku ettevalmistamisel.
<SPEAKER ID="222" NAME="Anne E. Jensen">
fraktsiooni ALDE nimel. - (DA) Hr juhataja, volinik, nõukogu eesistuja, Euroopa Demokraatide ja Liberaalide Liidu fraktsiooni nimel sooviksin ma samuti tuua esile suurepärase läbirääkimiste tulemuse, mida me saame tähistada seoses 2008. aasta üldeelarve vastuvõtmisega neljapäeval. Õnnitlen kolleegi hr Virrankoskit kui komisjoni eelarve raportööri. Tal on õnnestunud saata korda see, mida paljud pidasid võimatuks, nimelt, saavutada kompromiss seoses mitmeaastase eelarveraamistiku ning finantsperspektiivi ülevaatamises, ilma et me oleksime pidanud kaasama riigipead või valitsused või lõpetama läbirääkimisdraamaga detsembri lõpus.
<P>
Meie ees olevad läbirääkimistulemused määravad vajalikud miljardid, et rahastada Galileo satelliitnavigatsiooni süsteemi, ilma et me peaksime vähendame vahendeid teiste oluliste programmide jaoks. See on olemasolev põllumajandusraha, see on raha paindlikkusinstrumendist ning see on raha, mida poleks muidu kasutatud, kuid mida nüüd kulutatakse tagamaks, et EL saaks jätkata tähtsate investeeringute tegemisega Galileosse. See asetab põhilise infrastruktuuri ning tähtsad oskused ELi käsutusse. Lisaraha on leitud ka Palestiina ja Kosovo jaoks paindlikkusinstrumendi kasutamise abil. Selliste eesmärkide täideviimist võime me tähistada.
<P>
Lõppkokkuvõttes oleme me jõudnud ajalooliselt hea lahenduseni. Me vajame paindlikumat ELi eelarvet, kus me võime igal aastal kindlustada oluliste vajaduste rahastamise. See ei tähenda ilmtingimata kallimat eelarvet, vaid eeskirjade jäigemat rakendamist ning olulistele probleemidele keskendumist. Paljud inimesed on andnud panuse suurepärasesse lahendusse. Pr Grybauskait on meid juhendanud ettenägelikult ning autoriteetselt. Parlament on jäänud ühtseks ning kindlustanud komisjoni soovidele toetuse. Sooviksin samuti tänada eelarvekomisjoni esimeest, hr Böget tugeva ning võimeka juhtimise eest ning samuti teiste fraktsioonide koordinaatoreid suurepärase koostöö eest. Tänud samuti hr Itäläle tugevate jõupinguste eest ning Portugali eesistujale töö eest, mida tehti suurepärase tulemuse saavutamiseks. See on olnud võit nii ELi kui ka terve mõistuse jaoks.
<SPEAKER ID="223" NAME="Wiesław Stefan Kuc">
fraktsiooni UEN nimel. - (PL) Hr juhataja, täna arutame me 2008. aasta Euroopa Liidu eelarve projekti viimast korda. See tundub vastavat meie ootustele, kuigi kõige tulisem vaidlus on keskendunud nagu tavaliselt selle suurusele. Sellest hoolimata peame me tegutsema kokkulepitud raamistikus ning kohandama oma seisukohad sellega.
<P>
Püüdsime võtta arvesse kõiki muudatusettepanekuid, kuid mõnikord oli see võimatu, sest need olid üksteist välistavad. Mulle teeb eriti heameelt, et pidades silmas Euroopa kohustusi globaalse partnerina, üritasime me suurendada ressursse sellist laadi tegevuse jaoks nii palju kui võimalik. Toetudes tänase Sahharovi auhinna laureaadi, hr Salih Mahmoud Osmani pöördumisele, maailm loodab kindlasti Euroopa Liidule.
<P>
Sellega seoses tahaksin ma öelda, et fraktsioon Liit Rahvusriikide Euroopa eest, mille nimel ma praegu räägin, hääletab esitatud eelarveprojekti poolt. Sooviksin väga tänada kõiki kolleege meie saavutuse eest. Kõik on selle heaks kiitnud. Tänan teid veel kord.
<SPEAKER ID="224" NAME="Helga Trüpel">
fraktsiooni Verts/ALE nimel. - (DE) Hr juhataja, volinik, daamid ja härrad, fraktsiooni Verts/ALE jaoks on samuti ülioluline küsimus, kas Euroopa eelarve on tõesti kooskõlas tuleviku vajadustega ning vastab saabuvate aastate hirmuäratavatele väljakutsetele, eriti mis puudutab meie kohustust välispoliitikas, kuid samuti seoses uuringu- ja arendustegevusega, haridusega ja loomulikult võitlusega kliimamuutuse vastu.
<P>
Me ei usu, et eelarve tervikuna on piisavalt hea, et neid suuri väljakutseid vastu võtta. Sellest hoolimata peame me rahuldustpakkuvaks otsust, mis võeti Galileo kasuks. See kujutab endast eelposti, millest edasi me saame jätkata eelarve muutmist ja selle adekvaatset sobitamist tulevikuks, ning samuti on see ajalooline samm Euroopa Liidu jaoks suunata rajale tagasi selline ambitsioonikas projekt tööstuspoliitika valdkonnas.
<P>
Olen veendunud, et on väga tähtis, eriti Lissaboni päevakorra valguses, et Euroopa ei jätaks neid uusi tehnoloogilisi arenguid, seda navigatsioonisüsteemi Ameerika Ühendriikidele või Hiinale, vaid meie eesmärk peaks olema mängida enesekindlat rolli maailmas ning globaalsel turul.
<P>
Sel põhjusel ma usun, et peame isegi rohkem tulevastel aastatel tegema selleks, et kavandada neid muutusi ning leida sobivaid lahendusi globaalsetele küsimustele. Samuti on mul hea meel, et meil on õnnestunud suunata vahendid Euratomi programmilt Galileo rahastamiseks. Minu arvates on olemasoleva raha kulutamine parema ja keskkonnasõbralikuma tehnoloogia jaoks veel üks samm edasi.
<P>
Sooviksin avaldada ka tänu kaasliikmetele komisjonis, hr Bögele ja kahele raportöörile raske töö eest selle eelarvega. Ma kindlasti usun, et see on samm õiges suunas.
<SPEAKER ID="225" NAME="Esko Seppänen">
fraktsiooni GUE/NGL nimel. - (FI) Hr juhataja, homme võtame vastu ELi järgmise aasta eelarve, kus otsemaksed langevad selgelt allapoole 1%st ülemmäära, rääkimata faktist, et see moodustab 1,24% kogurahvatulust. Selles suhtes on tulemus rahuldav neile meie fraktsioonis, kes tahavad säästa oma riikide "maksumaksjate” raha. Teisest küljest on meie fraktsioonis palju neid, kes oleksid soovinud, et komisjoni eelarve oleks järginud parlamendi poliitikat ressursside kasutamisel, mis jätab vaesema eelarvedistsipliini maigu. Komisjon üritab alati leida uusi kulutusvaldkondi, kuigi see ei pruugi olla otstarbekas raha kasutamine.
<P>
Meie fraktsioonis suhtutakse Galileo projekti kaht moodi. Mõned soovivad selle rahastamist ELi eelarvest, teised on täielikult Galileo vastu viimase suure maksumuse tõttu. Kardetakse, et see on avaliku sektori raha jaoks halb väärtus. Kuna eraettevõtted on välja tõmbunud, siis sõltub Galileo tulevik nüüd ELi rahastamisest. Meie fraktsioon ei kiida heaks Galileo projekti militariseerimist, sest algselt oli see mõeldud ainult tsiviilkasutuseks.
<P>
Samuti ei kiida me heaks liidu välis-, julgeoleku- ja kaitsepoliitika lisafinantseerimist ELi eelarvest. Me jääme kindlaks arvamusele, et EL on rahuorganisatsioon ning, et teda ei peaks militariseerima ega muutma superjõu esindajaks. Kui nii see läheb, kui nõukogu tahab eraldada rohkem raha ühise välis- ning julgeolekupoliitika rahastamisse. Me ei taha olla seotud ELi eelarvevahendite kasutamisega toetamaks vanade Aafrika üleminekumaade poliitilist pärandit või Ameerika Ühendriikide illegaalset tegevust, kes on käitunud piinajana Iraagis ja Afganistanis.
<P>
Seda kõike arvesse võttes hääletab meie fraktsioon rahumeelsel moel hr Virrankoski eelarveraporti vastu.
<SPEAKER ID="226" NAME="Nils Lundgren">
fraktsiooni IND/DEM nimel. - (SV) Hr juhataja, sooviksin tänada ja avaldada kiitust raportööridele, hr Virrankoskile ja hr Itäläle. Nad on teinud väga asjatundlikku ja vastutusrikast tööd ning suutnud hoida eelarve madalamal tasemel, kui ma alguses arvasin olevat võimaliku. Loomulikult pidid nad töötama etteantud piirides ning ma sooviksin osutada sellele, et need piirangud olid ebamõistlikud.
<P>
Esiteks, tulude pool on suurel määral ettemääratud summa. Umbes 1% riiklikust kogutulust läheb ELile. Kuid nii ei tohiks see olla ratsionaalses süsteemis. Õige lähenemine oleks esiteks otsustada, mida peab EL tegema, ja siis vaatama, kui palju see maksma läheb, ning lõpuks selle jaoks raha koguma. Ei tohiks kõigepealt raha koguda ja siis mõelda, millele seda võiks kulutada. See on üsna ebaõige viis jätkamiseks ja kõik teavad seda. Muutkem seda!
<P>
Teiseks, teame, et vähemalt 75% ELi poolt kulutatavat raha on suunatud täiesti kasututele ja ohtlikele eesmärkidele. Niisiis on meil suur summa raha, mida kulutada kasulikele projektidele. Umbes pool kulutatakse siiani põllumajanduspoliitikale ja veel üks kolmandik millelegi, mida nimetatakse "struktuurifondideks struktuuriosas”. Tegelikult ei peaks EL mitte midagi sellist tegema.
<P>
Mida EL peaks tegema, on arendama ja jälgima regulatiivsüsteeme siseturu ja keskkonnaalase koostöö osas. See maksab hämmastavalt vähe. Kui me lülitume tulevikus sellele ümber, siis saame alandada ELi panust ning meil on veel raha järel asjade jaoks, mida EL peaks tegema. Minu arvates hõlmavad need asjad ka Galileod, mida hakatakse nüüd rahastama. See on edusamm. Me peaksime kõvasti investeerima põhiuuringutesse, sest see võimaldaks meil arendada vesinikuenergiat. See on ELi õige ülesanne. Mitte olla see, kes võitleb metsatulekahjudega, kohandab struktuuri globaliseerumisele ja tegeleb teiste kavadega, mis on puhas propagandistlik raiskamine.
<SPEAKER ID="227" NAME="Sergej Kozlík" AFFILIATION="NI">
(SK) Hr juhataja, parlament, daamid ja härrad, paljud ELi eelarvega rahastatud ühised poliitikad ei ole head. Need ei edenda Euroopa Liidu tootmisstruktuuride tõhusat arengut ega suurenda konkurentsivõimet.
<P>
Põllumajandussektor, mis saab peaaegu 40% ELi eelarvest, on tüüpiline näide. Üldiste arengute kontekstis tundub ELi ühtne põllumajanduspoliitika väga paindumatu ja jäik. Seda on ajaloo vältel moonutanud mitmed kompromissid, põhinedes järkjärgulisele järeleandmisele põhiliselt suurtele liikmesriikidele.
<P>
Siiani oleme me kõikide reformidega enam-vähem säilitanud ebatõhusa ressursside ümberjaotamise. Meil on veel siiani olukord, kus 80% Euroopa ressursse kasutab 20% ettevõtetest, mis koonduvad suurtesse liikmesriikidesse. See loob ebavõrdsed tingimused uutele liikmesriikidele ning diskrimineerib neid.
<P>
On selgelt vastuolus turu põhireeglitega luua riiklikud assigneeringud nn ajaloolisele põhimõttele toetudes, nagu seda plaanitakse teha veinisektori reformi puhul. ELi ühtne põllumajanduspoliitika peab tagama, et selle vahenditel on võrdväärne mõju ning, et eksisteeriks võrdne juurdepääs nii ELi eelarvele kui ka liikmesriikide riigieelarvetele.
<P>
Öeldakse, et eelarved peegeldavad plaanitavaid majanduspoliitikaid. Kardan, et ise selles süüdi olemata, pakub osa Euroopa põllumajandusega seotud eelarvest kahjuks kõverpeeglipilti.
<SPEAKER ID="228" NAME="Salvador Garriga Polledo" AFFILIATION="PPE-DE">
(ES) Hr juhataja, volinik, hr nõukogu eesistuja, raportöörid, daamid ja härrad, see on hea eelarveprojekt ja me kõik peaksime end sel puhul õnnitlema. Piisavalt on räägitud projektidokumendi sisust.
<P>
Sooviksin öelda, kui rahul ma olen kahe aspektiga: eelarve rakendamine ja edukas lepitusmenetlus.
<P>
Alustades eelarve rakendamisest, arvan, et sel aastal on meil õnnestunud lisada väärtust eelarvest kulutatavale rahale, me oleme täitnud oma kohustusi edukamalt ja meil on olnud hea koostöö ja tugev teabevahetus Euroopa Komisjoniga. Arvan, et võime julgelt öelda, et enamik eelarvevaldkondadest on 2007. aastal rahuldavalt rakendatud, ning muuhulgas tähendab see seda, et meil võivad olla madalamad reservid vis-à-vis komisjoniga kui eelmistel aastatel. See omakorda toob kaasa palju sujuvama menetluse, isegi teadmises, et oleme uue finantsperspektiivi finantsplaneerimise ühel algaastatest: see tähendab, et struktuurifondide rakendamine võtab rohkem aega, kuid olen kindel, et see kiireneb.
<P>
Tunnustades eelarvelepet, selle kokkuleppe alust, soovin ma veel kord õnnitleda Euroopa Komisjoni kogu abi puhul, mida ta sai volinikult, Euroopa Parlamendi delegatsioonilt ja muidugi Portugali eesistujalt, kes tegutses nii sidusal moel. Nad on tegutsenud tõelise meeskonnana ja nende liikmed tulevad isegi siia, kandes ühesuguseid lipse, mis tähendab, et nad tõesti tegutsevad kui meeskond: see on kindlasti tänu neile, et me oleme suutnud rahastada tehnoloogiaarengut ning kaitsta maksumaksjaid otsemaksete liigse kasutamise eest.
<P>
Me ei tohiks tulevikus seda valemit muuta ning peame tulevaste eelarvelepete osas alati pidama meeles, et see koda esindab kodanikke ja nende tahe avaldub fraktsioonide kaudu. Samuti ei tohiks me unustada, et eelarve ise on poliitiline akt.
<SPEAKER ID="229" NAME="Jutta Haug" AFFILIATION="PSE">
(DE) Hr juhataja, volinik, nõukogu eesistuja, daamid ja härrad, 2008. aasta eelarvemenetlus on näidanud, kui palju võib saavutada Euroopa Parlament läbirääkimistes nõukoguga, kui nad on otsustanud meie ideed Euroopa poliitikas täide viia.
<P>
Algusest peale oleme me öelnud, et pärast avaliku ja erasektori partnerlusidee hinguseleminekut, peab Galileod finantseerima Euroopa rahadega, tuginedes ühenduse meetodile. Kõik muu oleks parlamendile olnud vastuvõetamatu. Parlament jäi oma seisukohale kindlaks ja avaldas survet nõukogule - või olgem ausad, sundis nõukogu - enamushääletusega - pange tähele, et mitte ühehäälselt -kiitma heaks kompromissi, mis sisaldab, nagu seda on nimetatud, väikest redaktsiooni. Siin on üks sakslane, kes on tänulik Portugali eesistujale.
<P>
Tänu sellele oleme me võimelised rahastama Galileod ja Euroopa Tehnoloogiainstituuti 2013. aastani. Kuigi see paneb mind parlamendi üle uhkust tundma, ei unusta ma loomulikult komisjoni äärmiselt abivalmist rolli selles eelarvemenetluses. Minu siiras tänu teile, volinik, ja kõigile teie osakonna töötajatele. Te aitasite vaieldamatult nõukogu kindlale teele, mitte ainult meie konkurentsi- ja innovatsioonipoliitikate osas, vaid ka seoses välispoliitikate korraldamisega. Meie kompromiss annab meile esialgu piisavalt vahendeid Euroopa kohustuste täitmiseks Kosovos ja Palestiinas.
<P>
On sõnadeta selge, et parlament on pidanud selle arengu eest maksma. 2008. aastal eraldatakse 285 miljonit eurot ühisele välis- ja julgeolekupoliitikale. Kuigi see on 125 miljonit eurot rohkem kui 2007. aastal, oleme me hästi teadlikud sellest, et rubriik 4 jääb krooniliselt alafinantseerituks kuni selle perioodi lõpuni, mida katab finantsperspektiiv. Kui rõõmsad me ka esialgu poleks selle muutuse üle nõukogu seisukohas, peame me tugevalt rõhutama, et nõukogu ei ole ainult jäänud oma peamise eesmärgi juurde anda välja võimalikult vähe raha, vaid ka saavutanud selle eesmärgi. Planeeritud kogukulud ulatuvad 120,3 miljardi euroni, mis moodustab ainult 0,96% liikmesriikide riiklikust kogutulust, samas kui finantsperspektiivis sätestatakse selleks 1,04%.
<P>
2008. aastal on meil väga kokkuhoidlik eelarve, kuigi me oleksime eelistanud midagi mugavamat. Seda enam peame tegema kooskõlastatud jõupingutuse omalt poolt kindlustamaks, et komisjon rakendaks mitmeaastased programmid kiiresti ja õigesti, et ta tegutseks teatud eelarveridade puhul vastavalt meie poolt tehtud märkustele, et tema esimene reaktsioon meie pilootprojektide ja eelmeetmete osas oleks otsida viise, kuidas neid rakendada, mitte kirjeldada kõiki takistusi nende realiseerimisel. Ma kutsun kõiki parlamendiliikmeid, ka neid kes töötavad erikomisjonides, üles jälgima 2008. aasta eelarve rakendamist süstemaatiliselt ja kriitiliselt.
<P>
Lubage mul lõpetada, väljendades oma siirast tänu raportööridele, kõikidele oma kaasliikmetele ja sekretariaadile ihu ja hingega tehtud konstruktiivse koostöö eest 2007. aastal. Loodan samale parlamentaarsele üksmeelele 2008. aastal, kui mul peaks olema jälle ülesanne raportit koostada.
<SPEAKER ID="230" NAME="Gérard Deprez" AFFILIATION="ALDE">
(FR) Hr juhataja, daamid ja härrad, esiteks sooviksin kiita ja õnnitleda raportööre ja üldraportööri, meie sõpra Kyösti Virrankoskit, ja tervet EP delegatsiooni, keda oskuslikult juhtis hr Böge. Samuti õnnitlen ma komisjoni ja, ebaharilikumal viisil, nõukogu eesistujat, kes julges täita oma kohustusi. Minister, kui oleks olemas Euroopa légion d'honneur, siis minu arvates vääriksite te seda õiglaselt.
<P>
Peamine mure, mis minul ja mu kolleegidel oli seoses 2008. aasta eelarvega, oli tagada täielik ühenduse finantseerimine Galileo projekti ja samuti Euroopa Tehnoloogiainstituudi käivitamiseks, seadmata ohtu nende programmide rahastamist, mille eesmärk on täita Lissaboni strateegiat. See tulemus on saavutatud: see on hea uudis Euroopa jaoks tervikuna ning samuti hea uudis, mida me saame kergesti ja lihtsalt seletada oma kaaskodanikele, kes mõistavad selle ulatust.
<P>
Kui ma tohin korraks esineda LIBE-komisjoni esimehena, siis soovin väljendada rahulolu, et eelarvekomisjon toetas kodanikuvabaduste, justiits- ja siseasjade komisjoni reservide kaotamise küsimuses seoses SIS II ja Frontexiga. Need on kaks olulist instrumenti ELi välispiiride seireks ja me peame suurendama nende talitusvõimet. Teiselt poolt ma nõuan, et jätaksime reservi kõik eraldised seoses Euroopa Tagasipöördumisfondiga kuni parlament ja nõukogu on võtnud vastu ettepaneku võtta vastu direktiiv ühtsete standardite ja menetluste kohta seoses liikmesriikides illegaalselt viibivate kolmandate riikide kodanike tagasisaatmisega.
<SPEAKER ID="231" NAME="Zbigniew Krzysztof Kuźmiuk" AFFILIATION="UEN">
(PL) Hr juhataja, on raske olla optimistlik seoses 2008. aasta eelarvega, sest see on nii kohustuste kui otsemaksete eraldiste suhtes üle mitme aasta väikseim liikmesriikide riikliku kogutulu arvestades.
<P>
Sooviksin meenutada täiskogule, et finantsperspektiivis 2007-2013 määrati kohustuste eraldiste piirmääraks 2008. aastaks 1,08% riiklikust kogutulust. Otsemaksete eraldisteks määrati 1,06% riiklikust kogutulust. Seetõttu on märkimisväärne erinevus selle vahel, mida Euroopa Liit oli valmis finantseerima kaks aastat tagasi, ja mida ta on valmis nüüd finantseerima. Sellise piiratud rahastamisega ei saa me suuremat Euroopa osalust valdkondades, kuhu Euroopa Liit eraldab finantsressursse.
<P>
Tervitan asjaolu, et lepitusmenetluse tulemus oli kokkulepe finantseerida Galileo programmi ja Euroopa Tehnoloogiainstituuti. Loodan, et Euroopa Parlament nõustub eelarvereservide kasutamisega Frontexi finantseerimiseks. See on eriti oluline selliste riikide jaoks nagu Poola. Juba detsembris muutuvad nende riikide piirid Euroopa Liidu välispiirideks sõna otseses mõttes.
<SPEAKER ID="232" NAME="Hans-Peter Martin" AFFILIATION="NI">
(DE) Hr juhataja, poliitika keskmeks ilma igasuguste "ismideta” on usaldusväärsus. Usaldusväärsusel on palju pistmist eesmärkidega, kuhu maksutulu suunatakse, ning inimesed näevad seda kõige selgemini summadest, mida kulutatakse haldusorganitele. Kahjuks ei näita see eelarve järjekordselt, kui palju täpselt kulutatakse tegelikult haldusele. Meil on seal rida 6,6 miljardit eurot, kuid halduskulud on samuti peidetud mitmetesse teistesse eraldistesse.
<P>
Pealegi, see, kas poliitiliste klasside elustiilil on mingi seos suurema osa elanikkonna elutingimustega või mitte, ütleb midagi olulist ühiskonna demokraatliku loomuse kohta. Meil on näide väga räigest erinevusest nende kahe vahel Euroopa Liidu pensioniskeemide näol ametnike jaoks ning nende jaoks selles täiskogus, kes kuuluvad luksusklassi täiendavasse pensioniskeemi. Ametnike puhul on maksete aastane kogumaht praegu 963 miljonit eurot, kuhu need ametnikud ise panustavad kolmandiku sellest. Arve aga suureneb. Ainuüksi pensionisaajate arv tõuseb 5,5% võrra. Inflatsioonitase arvestatakse sisse automaatselt. Sel viisil kaugeneb Brüssel jätkuvalt nendest, keda ta väidab esindavat ja see on halb demokraatiale.
<P>
See oleks lähtekoht mõistlikule eelarvereformile ning ka üleskutse tegudele teie jaoks, volinik.
<SPEAKER ID="233" NAME="Reimer Böge" AFFILIATION="PPE-DE">
(DE) Hr juhataja, lubage mul alustada kõige soojemate tänusõnadega kahele raportöörile, hr Itäläle ja hr Virrankoskile, kes on teinud viimastel kuudel väga head tööd ja koostanud väga tugevad raportid. Ma laiendan need tänusõnad ka koordinaatoritele ja fraktsioonide töötajatele ning soovin väljendada oma siirast tänu parlamendikomisjoni sekretariaadile. Nimetades ainult sellised nimed nagu Anne Vitrey, Ian Vollbracht ja Marie-Cécile Bernard, tänan ma tervet meeskonda, kes on töötanud äärmiselt kõvasti meie jaoks. Samuti pean ütlema, et me ei oleks jõudnud sellisele kumulatiivsele tulemusele, mida me neljapäeval hääletama hakkame, ilma suure solidaarsuseta, mida näitas Euroopa Parlament.
<P>
Volinik, tänu oma oskusele tabada õige hetk, nagu te järjekordselt nendel läbirääkimistel tõestasite, andsite te absoluutselt hädavajaliku panuse sellesse edukasse tulemusse, mille eest ma tänan teid soojalt. Olles näinud mitmeid eelarve koordineerimise menetlusi, soovin ma kiita Portugali eesistujat selle eest, kuidas ta viis läbi nõukogu läbirääkimised selles raskes olukorras. Ta kirjutas ELi institutsioonide ajalukku uue lehekülje, kindlustades lõpliku hääletuse ja nõukogu nõusoleku, see on saavutus, mida me sügavalt ja innukalt hindame.
<P>
Lõppkokkuvõttes on meil eelarve finantsperspektiivi teiseks aastaks mahuga 120,3 miljardit eurot, mis vastab 0,96%-le liikmesriikide riiklikust kogutulust, eelarve, mis on väga raskelt kohandatud fiskaaldistsipliiniga.
<P>
Meil on eelarve, mis kindlustab programmid, mis tõstavad Euroopa väärtust, just nagu need, mida me oleme just vastu võtnud. Meil on eelarve, mis kindlustab strateegilise Galileo projekti vundamendi 2013. aastani esimesel astmel ja lisakihi, mis koosneb redaktsioonist, paindlikkusest ja ümberjaotusest. Meil on eelarve, kus on sätestatud lisaressursid Frontexi jaoks, võimaldades vastata survet avaldavatele nõudmistele, ja meil on eelarve, mis rahastab ühtset välis- ja julgeolekupoliitikat, ehkki ainult 2008. aastaks, ning teeb võimalikuks kasutada paindlikkusinstrumenti ÜVJP jaoks.
<P>
Lubage mul öelda, et me oleksime eelistanud pikaajalist, mitmeaastast lähenemist, mis oleks toetanud kroonilist alafinantseerimist rubriigis 4, "EL kui globaalne partner”. Selle juurde sunnivad meid kindlasti tagasi pöörduma ÜVJP, Palestiina ja Kosovo seoses pr Haugi eelseisva raportiga järgmise eelarve prioriteetide kohta. Ma soovitan täiskogule käesolevat eelarvet kokkulepitud vormis.
<SPEAKER ID="234" NAME="Vladimír Maňka" AFFILIATION="PSE">
(SK) Hr juhataja, daamid ja härrad, lubage mul teha lühikokkuvõte "muude jagude” valdkonnast.
<P>
Euroopa Parlamendi eelarvet puudutava töö tulemus on suured saavutused ning ma nimetaksin ainult mõnda. Esiteks oleme me jõudnud kompromissile eelarve üldise suuruse osas.
<P>
Teiseks, mis puudutab ELi kodanike teavitamist Euroopa Parlamendi tööst ja tulemustest, siis on meil nüüd vahendid paremaks koostööks ja suhtlemiseks kodanikega. Siiski peab rõhutama, et tehes edusamme parandamaks Parlamendi teabe- ja kommunikatsioonistrateegiat, ei piisa ainuüksi sellest. Kui eesmärk on tõhusus, siis nõuab strateegia ka komisjoni ja Euroopa ametite osalust üksikriikides. Seda peab koordineerima ja selle tulemusi regulaarselt hindama. Sel viisil saavutame me mitte ainult parema juurdepääsu teabele, vaid ka suurema läbipaistvuse ja parema ressursside kasutamise.
<P>
Kolmandaks, daamid ja härrad, sooviksin teid tänada jõupingutuste toetamise eest meie teadmiste juhtimissüsteemi ehitamisel. See aitab teid tulevases õigusloometöös.
<P>
Neljandaks oleme me saavutanud rohkem paindlikkust külastajategruppide jaoks.
<P>
Viiendaks olen ma veendunud, et meetmed, mida võetakse keeleteenuste toetamiseks annavad tulemuseks kõrgema kvaliteediga teenused ja parema ressursside kasutuse.
<P>
Lõpetuseks, me oleme jõudnud kokkuleppele mitmetes punktides seoses keskkonnaga ja puudega inimeste juurdepääsuga tööturule.
<P>
Tähtis on "muude jagude” eelarve puhul hinnata iga institutsiooni eraldi. Sooviksin nimetada Audiitorite Kohust kui näidet heast tavast eelarve koostamise kontekstis. Mõnedes eelarveridades säästeti tänu sellele, et eelarve ehitati üles pigem tegelikele kuludele kui indekseeritud kalkulatsioonidele põhinedes.
<P>
Daamid ja härrad, sooviksin tänada nii raportööre kui ka kõiki meeskondi komisjonist, nõukogust ja Euroopa Parlamendist. Kõik meie koosolekud, arutelud ja lepitusmenetlused on täitnud mind suure rahuloluga. Kui on tunne, et kõik asjassepuutuvad tahavad jõuda kokkuleppele, siis loob see positiivse keskkonna, mis saab viia ainult heade tulemusteni.
<SPEAKER ID="235" NAME="Nathalie Griesbeck" AFFILIATION="ALDE">
(FR) Hr juhataja, daamid ja härrad, nagu te teate, hääletasid paljud meist 2006. aastal finantsperspektiivi mitmeaastase eelarve poolt raske südamega. Tegelikult olime me täiesti teadlikud sellest, et liikmesriikide panustest ei piisa, et võtta suuri kohustusi, mis seisavad ELi ees, koosnedes 27 riigist ja poolest miljardist kodanikust. See ebapiisav eelarve, mida süvendas erapartnerite lahkumine, kes olid siiani olnud Galileo projekti osanikud, tegi meid haavatavaks suurtele probleemidele ja põhjustas palju muret.
<P>
Seetõttu on mul rõõm, et parlamenti on võetud seekord kuulda pärast pikka võitlust liikmesriikidega nõukogus. See 2008. aasta eelarve on tegelikult võit eurooplaste ja selle täiskogu jaoks ja ma soovin väljendada oma kõige siiramat tänu meie üldraportöörile ja tema tervele meeskonnale nende raskete läbirääkimiste eest, ja loomulikult esimees Bögele ja eelarvekomisjoni liikmetele ja administratiivtöötajatele.
<P>
Mul on hea meel, et pärast tunde pingelisi läbirääkimisi oleme me kindlustanud kogukuludeks peaaegu 120 miljardit eurot, mis moodustab 0,96% ELi kogurahvatulust. See on eriti tänu paindlikkusinstrumendi kasutamisele, mis võimaldab meil märkimisväärselt suurendada ÜVJP eraldisi (rubriik 4) eriti Kosovot ja Palestiinat silmas pidades.
<P>
Lõpetuseks, transpordi- ja turismikomisjoni liikmena, tervitan ma, nagu mu kolleegidki, toetuse kindlustamist Galileo jaoks, mis võimaldab Euroopal säilitada ja isegi parandada kohta maailmaruumi jõuna ja tagada meile sõltumatus teistest riikidest. See on suur edu mitte ainult poliitilises mõttes, vaid ka tööturu, atraktiivsuse ja eriti Euroopa integratsiooni nähtavuse suhtes meie kaaskodanikega: üsna selgelt on see meie tulevikku silmas pidades suur edu.
<SPEAKER ID="236" NAME="László Surján" AFFILIATION="PPE-DE">
(HU) Hr juhataja, "Ja ta liigub siiski!” ütles väidetavalt Galileo Galilei. Pärast mitmeid aastaid norimist, liigub Galileo projekt siiski. Sooviksin õnnitleda raportööri, komisjoni ja parlamenti kokkuleppe läbi surumise puhul. Kuid milleks on vaja jõudu? Miks ei tegutsenud nõukogu varem? Miks on ta šokeeritud ja ehmunud, et liit peab jälle maksma? Miks ei ole me rõõmsad, et liit on valmis ja võimeline viima ellu tähtsaid programme nagu Galileo? Miks me pidime kraapima kokku vajaliku summa ülejääkidest, selle asemel, et kõik võtnuks nii investeeringukulud kui ka kasumi enda kanda? Miks püüab nõukogu vähendada ressursse sidususpoliitika jaoks aastast aastasse - sel aastal rohkem kui 100 miljoni euro võrra? Miks oli vajalik hoiduda põllumajandusabi maksmisest uutele liikmeriikidele kümme aastat ja panna Euroopa kodanikud, kes saavad erineval kujul toetust, konkureerima üksteisega ühtsel turul.
<P>
Kui Austria keiser ja Ungari kuningas palusid abi seoses sõdadega Maria Theresaga, siis Ungari aadlikud andsid elava vastuse: "Meie elu ja meie veri!” Aga nad lisasid "Siiski mitte kaer”, teisisõnu, me keeldume kulusid kandmast. On raske saavutada edu sellise käitumisega. Me ei tohiks vaadata liidu eelarvet kui raisatud raha. See on instrument, mille läbi saavad Euroopa kodanikud väärtuse oma raha jaoks. Parlament, komisjon ja lõpuks ka nõukogu on selle nimel töötanud. Kui ainult mõtted ja kavatsused oleksid varem teoks saanud. Tänan teid tähelepanu eest.
<SPEAKER ID="237" NAME="Jan Mulder" AFFILIATION="ALDE">
- (NL) Hr juhataja, taas kord võime me end õnnitleda sel puhul, et pärast nii paljusid püüdlusi jõudsime me kokkuleppele. See oli pikk ja valulik protsess ja kõik asjassepuutuvad võivad nüüd sellele tagasi vaadata puhta südametunnistusega. Jääb suur küsimus, kas see on parim menetlus eelarve vastuvõtmiseks. Arvan, et oleks hea mõte, kui kunagi ratifitseeritakse uus asutamisleping, uuesti kaaluda, kas me ei suudaks leida kiiremat ja tõhusamat moodust selle jaoks.
<P>
Näiteks võiksime me samuti arutada küsimust, kas otsustamine pilootkavade ja eeltegevuse osas on kõige parem nii hilises staadiumis või peaksime me seda tegema varem. Pakun teist varianti. Kui me vaatame läbirääkimisi, siis selle eelarve peamine edu seisneb Galileo projektis ja Euroopa Tehnoloogiainstituudis.
<P>
Kui ma loen pressiaruandeid läbirääkimiste kohta, siis alati tundub nagu oleks oluline ainult üks institutsioon ja see on ministrite nõukogu. Kui kokkulepe on sõlmitud ja te loete pressiaruandeid, siis seal seisab alati "Ministrite nõukogus jõuti kokkuleppele”. Kas ei ole võimalik edastada rahvale sõnumit, et päris nii see olnud? Oli raske veenda nõukogu muuta mitmeaastast eelarvet.
<P>
Iseenesest on see kiiduväärt: asutamisleping on veel uus, kuid selle jaoks oli juba tungiv vajadus. Arvan, et peaksime pidama kinni asutamislepingust ja mitmeaastasest eelarvest, kuid see kehtib ka nõukogule, eriti, mis puudutab puntki artiklis 44 riikide avalduste esitamise kohta seoses finantsjuhtimisega. Ehk võiks nõukogu ka sellele natuke tähelepanu pöörata.
<SPEAKER ID="238" NAME="Janusz Lewandowski" AFFILIATION="PPE-DE">
(PL) Hr juhataja, nii struktuurilt kui ka suuruselt näitab 2008. aasta eelarve, et me oleme veel varases staadiumis viimaks sisse uut generatsiooni mitmeaastaseid programme seoses finantsperspektiiviga 2007-2013. Üks asjakohane näide on rekordiliselt madal otsemaksete määr riikliku kogutulu arvestades.
<P>
Olen üpris optimistlik, et 2008. aasta eelarvest kasusaajad teevad Euroopa Parlamendile meeldiva üllatuse, kuid samal ajal ebameeldiva üllatuse rahandusministritele, nõudes nn eelarvemuudatust, sest rakendamine osutus kõrgemaks kui prognoositud, eriti struktuurifondide osas.
<P>
Lepitus oli äärmiselt edukas ning tõepoolest kolme osaleva institutsiooni ühine edu. Õnnitlen hr Böget parlamendi delegatsiooni juhtaja rolli puhul. Õnnitlused ka raportööridele, sekretariaadile ja teistele asjassepuutuvatele inimestele. Nagu ma olen juba tänasel arutelul maininud, jättis lepitusmenetlus ebameeldiva mulje. Tundus, et selle asemel, et tegeleda aktiivse kokkuleppele jõudmisega, oli parlamendi delegatsioonil mõneti vaatlejaroll teatud riiklike delegatsioonide vahelise tehingu sobitamisel. Viimased olid eriti huvitatud finantseerimismeetodist ja isegi veel rohkem riigihankelepingutest seoses Galileo programmiga.
<P>
See ebameeldiv mulje peegeldus omakorda sündmusi kajastavates meediakommentaarides. Peaks pidama meeles, et peamine eesmärk oli eelarvelepe. See oli rohkem kui koosolek huvitatud riikide rahandusministrite vahel. Euroopa Parlamendi nimel võtan ma kohuseks teha järeldusi sellest kogemusest sarnaste tulevaste kohtumiste jaoks 2008. aastal.
<SPEAKER ID="240" NAME="Ingeborg Gräßle" AFFILIATION="PPE-DE">
(DE) Austatud juhataja, volinik, austatud eesistuja, lubage mul alustada komplimendiga nõukogu eesistujale. Minu meelest olete saali suurepäraselt eesistujariik Portugali värvidega kaunistanud, nõukogus on loodud esprit de corps, mida me ei oleks isegi võimalikuks pidanud.
<P>
Eelarvekontrollist kõneldes tahame eeloleva majandusaastaga seoses eriti rõhutada kahte punkti. Esimene küsimus, ja sellele on juba osutanud ka volinik, on koordineerimise ja haldustoega seotud ametikohtade täitmisele keskenduva sõelumise jätkamine. Me teame, et ka komisjonis on väljendatud kahtlust, kas vajame 1700 töötajat teabevahetuse alal või 3500 töötajat dokumendihalduses või 1700 töötajat personali peadirektoraadis. Kokku moodustavad nad peaaegu kolmandiku tugi- ja koordinatsioonitalituste töötajatest. Püüame kindlustada, et haldusasutused ei tegeleks vaid iseendaga, vaid et nende personal koosneks töötajaist, kes on võimelised ellu viima nii komisjoni kui ka parlamendi poliitilisi eesmärke.
<P>
Sel põhjusel kutsume komisjoni üles andma jätkuvalt rohkem selgitusi nende tegevuskava valdkondade kohta. See küsimus peab jääma päevakorda, ja ka jääb, kas kitsendustega või ilma, kas meie resolutsiooni lõikega 11 või ilma, kas eeltingimuste täitmisega või ilma. Palun teid tungivalt jätkata selle küsimusega tegelemist. Te olete seda küsimust kommenteerinud; ma olen neid kommentaare kuulnud ja otsustan kuuldu järgi. Usun, et komisjon saab kindlasti tegevuskava koostamisega hakkama, sest just see komisjon on võimeline seda tegema. Tema järeltulijad aga mitte. Seepärast usun, et teile on oluline täita see eeltingimus, asjakohase eeltöö elluviimine. Mind isiklikult huvitab küsimus väga ja ma olen alati valmis seda teiega arutama.
<P>
Teine meie jaoks oluline küsimus puudutab riikide haldusdeklaratsioone ühisele juhtimisele alluvate rahaliste vahendite kohta. Lugupeetud eesistuja, lepitusmenetluse käigus esinesite avaldustega, millest me selgelt järeldasime, et te küsimusega tegelete. Siiani ei ole te aga täpsustanud, kuidas seda teha kavatsetakse. Meie üleskutse selles valdkonnas tegutseda laieneb ka Sloveenia eesistumisele. Palume tungivalt, et komisjon võtaks vastu suunised, mis kehtestaksid tingimused liikmesriikides arutelu algatamiseks. Asjakohaste suunisteta ja liikmesriikide vastava tegevuseta on raske midagi korda saata.
<SPEAKER ID="241" NAME="Monica Maria Iacob-Ridzi" AFFILIATION="PPE-DE">
(RO) Austatud juhataja, Euroopa Liidu 2008. aasta eelarve on pragmaatiline eelarve, mis peegeldab Euroopa Liidu praegusi eesmärke. Eelarvemenetluse ajal on Euroopa Parlament kasutanud oma eelisõigust kontrollida teisi institutsioone Lissaboni strateegia peaeesmärkide, majandusliku konkurentsivõime ja tööhõive edendamiseks.
<P>
Parlament suunas komisjonile eraldatud rahalised vahendid rakenduskavade kinnitamise süsteemis esinevate puuduste tõttu reservi, sest tähtaegade ületamine tähendaks Euroopa kodanike jaoks kaotatud raha. Sama juhtub ka uutest liikmesriikidest personali värbamisel ilmnevate viivituste puhul, mis on tekitanud olulisi kulutusi ja mõjutanud Euroopa institutsioonide tegevust.
<P>
Seega pean ma äärmiselt tähtsaks, et pärast Lissaboni lepingu jõustumist paraneks oluliselt parlamendi pädevus, kaasotsustamine saaks normiks ja parlamendi vetoõigus eelarve vastuvõtmisel laieneks ka põllumajandusele.
<P>
Lahendused, mis on leitud tähtsate Euroopa Liidu tehnoloogiaalaste programmide, nimelt Galileo programmi ja Euroopa Tehnoloogiainstituudi rahastamiseks, pakuvad märkimisväärset abi teadus- ja arendustegevusele. Siiski peame me tagama Euroopa abi ühtlase jaotamise ja ära hoidma liikmesriikide tehnoloogia- ja informaatikaarengus juba praegu esinevate erinevuste süvenemise. Kuigi see on nende programmide rahastamise tehniline lahendus, ei tohiks põllumajanduse tagatise kasutamine reegliks saada. Põllumajandus ei tohi saada valdkonnaks, mille saatus on ette ära otsustatud ja mille rahastamisest pidevalt hoidutakse. Olen väga rõõmus teie toetuse üle Euroopa koolipiimaprogrammi finantseerimisele ja rahastamise laiendamisele ka teistele toodetele.
<P>
Lõpetuseks tahan märkida, et pean äärmiselt oluliseks Euroopa Liidu tihedamat osalemist hariduse valdkonnas üldiselt ja eriti stipendiumite laiendamist ning koolitusprogrammide jätkamist. Seepärast tänan teid, et toetasite nende valdkondade järgmise aasta eelarve olulist suurendamist käsitlevat parandust.
<SPEAKER ID="242" NAME="Margaritis Schinas" AFFILIATION="PPE-DE">
(EL) Austatud juhataja, selle aasta eelarve tõestab selgelt, et ühenduse meetod toimib. Sel aastal oleme me demonstreerinud lisandväärtust, mida Euroopa Liit suudab pakkuda keeruliste probleemide lahendamisel, mille puhul esialgsed kavad on ebaõnnestunud.
<P>
Seda kinnitab mitte ainult Galileo programmi silmapaistev edukus, vaid ka agentuuri FRONTEX vajalik rahastamine uute väljakutsetega toimetulekuks, samuti katsekavad ja Euroopa Tehnoloogiainstituut. Lühidalt, Euroopa Liit näitab, et ta on võimeline pakkuma ühendusele lahendusi ulatuslike ja keerukate probleemide korral, mille puhul teised on ebaõnnestunud.
<P>
See on esimene positiivne sõnum. Siiski on ka teine, negatiivne sõnum, mis seondub eelarve arvnäitajate üldise suunaga: fakt, et me sel aastal kulutame järgmise aasta peale 0,95% ühenduse SKTst, ei näi olevat hea uudis. Ma olen kuulnud, et mõned parlamendiliikmed peavad seda õnnestumiseks. Kuid mitte mina. Arvnäitaja tõestab, et me kulutame praegu 27 liikmesriigiga sama palju kui siis, mil liikmesriike oli 15. Sellisel tasemel eelarved ei peegelda Euroopa ettevõtluse eesmärke. Selle aasta õnnestumist silmas pidades peaksime me õigeaegselt alustama ettevalmistusi tuleviku ressursside jaotamiseks ning mul on hea meel, et arutelu sel teemal on juba alanud.
<P>
Lubage lõpetada isiklikumat laadi teatega: neljapäeval, mil toimub eelarve hääletus, möödub aasta Loyola de Palacio - selle suurepärase Euroopa projekti kavandaja - surmast. Suurepärane eurooplane, suurepärane naine, naine, kes algatas protsessi, mille vastuvõtmise üle me neljapäeval hääletame. Usun, et poliitikut, kelle eest kõnelevad tema teod, ei saagi väärikamalt mälestada.
<SPEAKER ID="243" NAME="Simon Busuttil" AFFILIATION="PPE-DE">
- (MT) Tänan, austatud juhataja. Parlament ja nõukogu on kokku leppinud oluliselt suurendada Euroopa välispiiride agentuuri FRONTEX eelarvet - tegelikult on seda kahekordistatud. Tahaksin teatavaks teha, et eelarve esimese lugemise ja selle vastuvõtmisega lõppeva teise lugemise vahel toimus parlamendi kodanikuvabaduste, justiits- ja siseasjade komisjoni ning FRONTEXi juhi pingeline kohtumine, mil meile anti üksikasjalik ülevaade agentuuri tuleva aasta tegevusprogrammist. Austatud juhataja, ülevaade veenis meid, et agentuuri eelarve suurendamine on õige samm ning kui järgmisel aastal on tema käsutuses suuremad summad, muutub agentuuri töö tõhusamaks kui siiani. Agentuuri juht tutvustas meile ka mitme uue järgmisel aastal liidu välispiiridel rakendatava - nii õhu-, maa- kui ka merepiiridega seonduva - meetme üksikasju. Meremissioonidega seoses pakub suurt rahuldust asjaolu, et FRONTEXi tegevus laieneb oluliselt merepiiridele, eriti Vahemere kesk-, aga ka idapiirkonnas, kus viimasel ajal üha enam probleeme on esinenud. Samal ajal jätkuvad ka meetmed Kanaari saarte piirkonnas. Härra juhataja, olen kindel, et asjaomased riigid tervitavad FRONTEXi kohalolekut ja abi rändajate sissevooluga tegelemisel, mis, nagu me kõik teame, on vastavate riikide kodanike peamine mure. Seepärast hindavad nad meie eelarvet puudutavaid praeguseks vastuvõetud otsuseid. Veelgi enam, olen kindel, et eelarvega edastame me selge sõnumi rändajate sisseveoga tulu teenivale organiseeritud kuritegevuse võrgustikule, sõnumi, et nende tegevus on lubamatu. Tänan.
<SPEAKER ID="244" NAME="Emanuel Santos">
nõukogu eesistuja. - (PT) Austatud juhataja, olen väga tähelepanelikult kuulanud parlamendiliikmete kõnesid ja pean ütlema, et väljendades juba varem rahulolu saavutatud edu üle, on nüüdseks nii minul isiklikult kui ka nõukogul veelgi rohkem põhjust rahuloluks tulemuste üle, mida meil üheskoos on õnnestunud saavutada.
<P>
Lubage lisada, et saavutatud tulemused ei luba ainult tunda rahulolu, vaid lisavad ka autoriteeti meie institutsioonidele: parlamendile, nõukogule ja Euroopa Komisjonile. Oleme Euroopa kodanikele näidanud, et meil on ühine tahe ja ühine eesmärk jätkata nüüdseks 27 liikmesriigiga Euroopa Liidu kui rahu, demokraatiat, vabadust, õiglust ja õitsengut hindava piirkonna ülesehitamisega. Kasutan juhust ja avaldan lootust, et nõuetekohaselt rakendatakse mitte ainult vastuvõetavat eelarvet, vaid ka siinsete läbirääkimiste käigus arutatud programme. Suur tänu kõigile heade sõnade eest nõukogu aadressil. Suur tänu, austatud juhataja.
<SPEAKER ID="245" NAME="Juhataja">
Arutelu on lõppenud.
<P>
Hääletamine toimub neljapäeval.
<P>
Kirjalikud avaldused (kodukorra artikkel 142)
<SPEAKER ID="246" NAME="Alexander Stubb  " AFFILIATION="PPE-DE">
kirjalikult. - (FI) Õnnitleme parlamendi raportööre õnnestunud eelarve puhul: Kyösti Virrankoskit komisjoni eelarve ja Ville Itälät Euroopa Parlamendi ja teiste institutsioonide eelarve puhul.
<P>
Tulemus on ajalooline. Esimest korda saavad struktuurifondid ja Ühtekuuluvusfond suurema osa eelarveeraldistest. See peegeldab komisjoni eesmärkide muutumist. Eelarve suurus on ammu teada: natuke alla 1% rahvamajanduse kogutulust ehk 120,3 miljardit eurot 2008. aastaks.
<P>
Eelarve on ka tulevikku suunatud, mis kajastub 3,4 miljardi euro eraldamises satelliitnavigatsioonisüsteemile Galileo ja 309 miljoni euro määramisel Euroopa Tehnoloogiainstituudile. Investeeritakse ka ühisesse välis- ja julgeolekupoliitikasse. Sellel on suur tähtsus meie rahvusvaheliselt usaldusväärse rolli tugevdamisel.
<P>
Parlamendiga seonduvalt on Ville Itälä rõhutanud eelarvedistsipliini ja riiklike vahendite vastutustundliku kasutamise olulisust.
<P>
Seetõttu pean ma uut eelarvet suurepäraseks.

<CHAPTER ID="009-06">
6. Innovatiivne rahastamine maailmas ja Euroopas (
<SPEAKER ID="141" NAME="Jean-Paul Gauzès" AFFILIATION="PPE">
(FR) Austatud juhataja! Mul on kahju, et selle Anni Podimata raportiga on mingi segadus, sest selles raportis tõstatatakse seoses uuendusliku rahastamisega mitu tähtsat küsimust. Tahaksin paluda, et Sotsiaaldemokraatide ja demokraatide fraktsioon Euroopa Parlamendis võtaks oma esitatud alternatiivse ettepaneku tagasi, et oleks võimalik lõpule viia töö, mis on resolutsiooni koostamisel seni ühiselt tehtud.
<P>
Teiseks on mul kahju sellest, et finantstehingute maksu puhul on tekkinud pisut kunstlik opositsioon ja et esitatud on kaks väga sarnast muudatusettepanekut. Selle tulemusel ei saa Euroopa Parlament kahjuks väljendada sellele maksule oma väga suurt toetust tingimustes, mis on Euroopa konkurentsivõime seisukohast mõistlikud.
<SPEAKER ID="142" NAME="Martin Schulz" AFFILIATION="S&amp;D">
(DE) Austatud juhataja! Võin öelda Jean-Paul Gauzèsile üht: meil on tõepoolest kavas see alternatiivse resolutsiooni ettepanek tagasi võtta. Soovitasin seda oma fraktsioonile väga lihtsal põhjusel - järgnenud muudatusettepanek, millele on alla kirjutanud 120 parlamendiliiget kõikidest fraktsioonidest, näitab, et finantstehingute maksu puudutavad ettepanekud ei ole vaid ühe fraktsiooni pärusmaa, olgu tegemist sotsiaaldemokraatide, konservatiivide, Euroopa Rahvapartei (kristlike demokraatide) fraktsiooni või Roheliste / Euroopa Vabaliidu fraktsiooniga. Eesmärk on teha institutsiooniline ettepanek ja edastada institutsiooniline sõnum Euroopa Parlamendi võime kohta avaldada parteiüleselt soovi, et erasektor maksaks kriisikoormaga toimetulekul oma osa. See ei ole sotsiaaldemokraatide ega fraktsiooni PPE nõue, see on meie ühine soov. Kui me suudame seda täna institutsioonilisel tasandil väljendada, oleks see Euroopa Parlamendi jaoks suur saavutus. Seepärast võtame selle ettepaneku tagasi.
<P>
(Aplaus)
<SPEAKER ID="143" NAME="Rodi Kratsa-Tsagaropoulou" AFFILIATION="PPE">
(EL) Austatud juhataja! Eile täiskogul esitas Euroopa Rahvapartei (kristlike demokraatide) fraktsioon ühe teise ettepaneku, milles võiks peituda kompromiss. Meie ettepanek oli, et äkki oleks võimalik selgeks teha, et ELi eelarvesse ja toetusmehhanismi suunatakse vahendeid. Me esitasime selle teema eile arutluseks ja me ootame vastust, et saaksime leida kompromissi ja edastada Euroopa Liidu institutsioonidele rõõmustava sõnumi.

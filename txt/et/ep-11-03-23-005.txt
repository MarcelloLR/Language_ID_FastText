<CHAPTER ID="005">
Parlamendi komisjonide ja delegatsioonide koosseis (vt protokoll)
<SPEAKER ID="018" NAME="Nirj Deva" AFFILIATION="ECR">
Lugupeetud juhataja! Arvestades asjaolu, et viimasel ajal on Jaapani maavärin ja sealsed kannatused jäänud tagaplaanile, siis kas ei oleks Euroopa Parlamendil kohane juhtida neile tähelepanu ning ühineda Jaapani inimeste ja ka nende demokraatlike põhimõtetega ning väljendada oma kaastunnet ühe vaikuseminutiga?
<SPEAKER ID="019" NAME="Juhataja">
Eelmisel nädalal toimus meil Euroopa Komisjoni presidendi ja Euroopa Ülemkogu eesistuja Herman Van Rompuy osavõtul kõikide Euroopa Parlamendi liikmete koosolek. Koosoleku alguses edastasin kogu Jaapani rahvale kaastundeavalduse. Rääkisin ka nende kohutavatest kannatustest. Tunneme Jaapani inimestele sügavalt kaasa. Samuti pidasime saalis leinaseisaku, et austada katastroofis hukkunute mälestust. Peale selle toimus lühike arutelu sellel teemal. Arvan, et siinne parlament on teinud kõik, mis vaja, et väljendada oma solidaarsust Jaapani inimestega. Tänan teid väga.
<P>
(Aplaus)

<CHAPTER ID="006-02">
2. Komisjoni ametissenimetamine. (
<SPEAKER ID="103" NAME="President">
Soovin südamest õnnitleda äsja valitud volinike kolleegiumi ja President Barrosot - palju õnne teile kõigile! Meil seisab ees tohutu töö ja kodanike ootused on kõrged. Nüüd peab tegutsema ja tulemusi saavutama. Teatan vahetuvale nõukogu eesistujale ja Nõukogu presidendile viivitamatult meie hääletustulemustest ja Euroopa komisjoni ametisse nimetamisest kuni 31. oktoobrini 2014. Suur tänu ja veelkord palju õnne!
<P>
(Aplaus)
<SPEAKER ID="104" NAME="Diego López Garrido">
nõukogu eesistuja. - (ES) Austatud president, Euroopa Liidu Nõukogu nimel sooviksin õnnitleda lühidalt José Manuel Barrosot ja komisjoni tervikuna, kes saanud hääletuse heakskiidu, selle täiskogu, Euroopa Parlamendi toetuse ja usalduse.
<P>
Eelnevatel kuudel ja aastatel mängivad need kaks institutsiooni, komisjon ja Euroopa Parlament, otsustavat rolli, astudes vastu Euroopa Liidu ees seisvatele väljakutsetele, milleks on kliimamuutustega toimetulek, julgeolek, majanduse üleilmastumine, selliste kriiside ärahoidmine nagu praegune, Lissaboni lepingust tulenevad uued algatused ja institutsioonid (kodanikualgatus, solidaarsusklausel ja, loomulikult, Euroopa välisteenistus).
<P>
Komisjon ja Euroopa Parlament mängivad olulist rolli kõigis neis valdkondades ja meie nõukogus soovime, et komisjon kõvasti tööd teeks. Kindlasti on sellel mitmeid volitusi, mis pole sugugi piiramatud, nagu siin ka varem mainiti, kuid sellel on loomulikult volitus teha seda, mida ta peab tegema. Meie soovime, et komisjon töötaks kiirelt ja arukalt, sest Euroopa rahvas tahab seda. Pärast kogetud institutsioonilist ebakindluse perioodi soovib rahvas ka seda, et me kõik asuksime tööle, et tagasi teha kaotatud aeg ja alustada viivitamatult uut poliitilist etappi, uues olukorras, uues 21. sajandi Euroopas.
<P>
Seetõttu soovin öelda, president Barroso, et teie kõne oli Euroopa-meelne, et te saate nõukogult ja ka parlamendilt täieliku toetuse, et luua rohkem Euroopat ja tuua Euroopa lähemale kodanikele, keda esindab parlament, kuna lõppude lõpuks on ju kodanikud Euroopa südames.
<SPEAKER ID="105" NAME="President">
Suur tänu, López Garrido, Hispaania valitsuse Euroopa asjade minister! Suur tänu! Nüüd saab sõna José Manuel Barroso.
<SPEAKER ID="106" NAME="José Manuel Barroso">
komisjoni president. - Austatud president! Tahaksin väga lühidalt enda ja komisjoniliikmete nimel tänada teid siiralt selle usalduse eest, mida te meie vastu üles näitasite! Me oleme hääletustulemuste üle nii uhked, kuid samas ka alandlikud. Me näeme, et poliitilise spektri enamus toetab meid. See on tähtis hetk Euroopale - tõeline julgustandev mandaat.
<P>
Samuti soovin tänada nõukogu presidenti soojade sõnade eest! Usun, et nüüd on loodud tingimused tööks. Kuid lubage mul üks täiendus teha. Kuulsin arutelu käigus teatud märkusi ja ma soovin selgelt öelda, et need, kes võrdlevad totalitaarset Nõukogude Liitu Euroopa Liiduga, ei tea, mis tähendab diktatuuri all elada, ja nad ei tea, mis tähendab demokraatia.
<P>
(Aplaus)
<P>
Euroopa Liidus on meil demokraatlik Euroopa Parlament ja see on demokraatia. Euroopa Liidus on meil Euroopa Komisjon, kelle valisite teie, Euroopa kodanike valitud esindajad, ja see on demokraatia. Me usume, et nüüd, kui te olete meile andnud demokraatliku legitiimsuse 27 liikmesriigi valitsuste saadetud kandidaatidega, saame olla uhked ja täie otsustavusega ning kindlalt töötada demokraatia heaks Euroopas, sellises Euroopas, mis on õigupoolest kogu maailma vabaduse majakas.
<SPEAKER ID="107" NAME="President">
Hääletus on lõppenud ja nüüd on aeg õnnitlusteks.
<SPEAKER ID="109" NAME="Juhataja">
Head kolleegid! Läheme edasi selgitustega hääletuse kohta.
<P>
Kuusteist parlamendiliiget tahab anda selgituse hääletuse kohta. Tuletan teile meelde, et kodukorra kohaselt võivad nad esitada oma selgituse kirjalikult, mis tähendab, et nad ei pea oma sõnavõttudega kiirustama, kuna stenogrammides on nende selgitused täpsemalt jäädvustatud.
<P>
Esmalt kolm selgitust hääletuse kohta seoses raamkokkuleppega Euroopa Parlamendi ja komisjoni vaheliste suhete kohta. Igal sõnavõtjal on aega üks minut.

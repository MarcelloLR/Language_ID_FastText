<CHAPTER ID="004-17">
17. Mitmekeelsus: Euroopa rikkus ja ühine kohustus (
<P>
- Enne hääletamist
<SPEAKER ID="124" NAME="Vasco Graça Moura" LANGUAGE="PT">
Härra juhataja, minu raport on kooskõlas kõigi eelnevate mitmekeelsust käsitlevate dokumentidega, pärinegu need siis sellest täiskogust, nõukogust või komisjonist.
<P>
Päevakorda võetud alternatiiv on katse tuua Euroopa Parlamenti teatud Hispaanias käimasolevad rahvuslikud vaidlusküsimused. Alles eile kirjutati Hispaania ajalehes "El País” sellest, et Hispaania ülemkohus otsustas kolme kuu eest registreerimiseelsetele blankettidele lisada kastikese, milles küsitakse lapsevanematelt, millises keeles nad soovivad oma lastele haridust anda ning ühtlasi sellest, et Katalaani võimud ei nõustu selle otsusega.
<P>
Sellele alternatiivile allakirjutanud ei soovi sellise lastevanemate õiguse tunnustamist riikides, kus on üle ühe ametliku või regionaalkeele.
<P>
Nad ei soovi tunnustada elutähtsat vajadust emakeelse hariduse järele, mis tagaks lisaks üldisele hariduslikule edule ka teiste keelte õppimise edukuse.
<P>
Nad ei soovi tagada täielikku vastastikust arusaadavust sellises olukorras olevas riigis räägitavate keelte vahel, eelkõige seoses vanemate kodanike, õigus-, tervishoiu-, haldus- ja töövõtu süsteemiga.
<P>
Nad ei tunnista, et neis riikides ei tohiks ühte keelt edendada teise keele või teiste keelte kõnelejate õiguste kulul.
<P>
See on vastuolus kõigega, mida praegune parlament ja teised Euroopa institutsioonid on seni toetanud.
<P>
Selle tulemusel on minu raporti lõiked 11, 12, 14 ja 17 alternatiivsest resolutsioonist välja jäetud. Vaadeldes neis lõigetes esitatut, on sellised negatiivsed seisukohad selges vastuolus meie põhiõiguste ja -vabadustega, rikkudes ilmselgelt subsidiaarsuse põhimõtet.
<P>
Minu raportis ei rünnata või kahjustata niinimetatud vähemuskeeli. Selles austatakse neid ja tunnustatakse nende väärtust, püüdes ühtlasi kehtestada üld- ja põhiprintsiipe.
<P>
See täiskogu ei saa olla äärmusliku rahvusluse ega regionaalse või kohaliku vihkamise või vastumeelsuse väljendamise vahend. Kaalul on meie kui parlamendi liikmete kohustused. Seetõttu soovitan tungivalt selle alternatiivi vastu hääletada ning anda oma poolthääl raportile, mille autoriks ma olen.
<SPEAKER ID="125" NAME="Juhataja">
- Daamid ja härrad, palun korraks teie tähelepanu. On avaldatud sõnavõtu soovi ning võib olla ka teisi soovijaid. Teades nende sisu, pean enesestmõistetavaks, et äsja raportööri avaldatud seisukohtadel puudub mõningate liikmete toetus, kuid nagu te teate, on sätestatud, et vaid raportöör saab kaheks minutiks sõna; puudub igasugune säte arutelu algatamiseks.
<P>
Seetõttu ei saa ma sõna anda ning arutelu uuesti algatada; saan seda teha vaid siis, kui esitatakse sõnavõtu soov kodukorda puudutavate märkuste teemal, seda vastavalt kodukorrale. Kui kõne alla tulevad kodukorda puudutavad märkused, siis annan Ignasi Guardans Cambóle sõnajärje üle. Ärge pidage mind ebaviisakaks, kui ma katkestan ta sõnavõtu, niipea kui mõistan, et ta ei käsitle kodukorra osas kodukorda puudutavaid märkusi.
<SPEAKER ID="126" NAME="Ignasi Guardans Cambó" AFFILIATION="ALDE">
Härra juhataja, tõepoolest soovin teha kodukorda puudutava täpsustuse. Ma ei alusta arutelu, kuid raportöör ütles äsja midagi, mis ei ole vastavuses sellega, mille üle hääletama hakatakse. Ta sõnas, et alternatiivses ettepanekus on kustutatud neli lõiget tema algsest resolutsioonist, kuid see ei vasta tõele: üksnes nende numeratsiooni on muudetud. Neljast esiletoodud juhtumist puudub vaid üks mõlemast resolutsioonist. Selline on faktisedastus. Ülejäänud kolm esinevad mõlemas resolutsioonis.
<P>
(Vahelehüüded)
<P>
Seega on see kodukorda puudutava märkuse selgitus. Liikmed hääletavad selles küsimuses, mille üle neil paluti hääletada. Üksnes ühel juhul, mis on mõlemas resolutsioonis erinev, puudub igasugune seos Hispaania ülemkohtuga. Kuna raportööri väide ei olnud õige, siis pean seda kodukorda puudutavaks.
<SPEAKER ID="127" NAME="Juhataja">
Tänan teid härra Guardans Cambó. - Nüüd peaksime jätkama hääletamisega. Hääletusele tuleb 1. muudatusettepanek. Hääletamine toimub nimelise hääletusena. Hääletamine võib alata.
<SPEAKER ID="128" NAME="Cristiana Muscardini" AFFILIATION="UEN">
- (IT) Härra juhataja, daamid ja härrad, ma soovin vaid küsida, kas teile ei tundu see naeruväärne, et isiku raportit võib varastada ja selle asemel esitada sellega identne raport, samas kui vana süsteemi järgi toimus muudatusettepanekute päevakorda võtmine. Seetõttu kutsun teid üles meie kodukorda üle vaatama, sest see tekitab uskumatult palju segadust ning võimaldab ametlikku ülekohust.
<SPEAKER ID="129" NAME="Juhataja">
- Võtan endale kohustuse tõstatada see küsimus taas büroos, kuigi teate isegi, et büroolt on võetud mõningad regulatoorsed õigused ning neid teostatakse fraktsioonide esimeeste koordineerimisel, kuid olenemata sellest, kelle töö on otsuseid langetada - kui see on naeruväärne, siis see ka jääb naeruväärseks ega muutu kindlasti.

<CHAPTER ID="012-03">
3. Al-Kurdi perekonna juhtum
<SPEAKER ID="266" NAME="Juhataja">
Päevakorra järgmine punkt on arutelu kuue ettepaneku üle võtta vastu resolutsioon Al-Kurdi perekonna juhtumi kohta.
<SPEAKER ID="267" NAME="Marios Matsakis">
autor. - Härra juhataja, alustan, öeldes, et räägin antud teemal isiklikult.
<P>
Ütlen samuti, et mulle on hästi teada, nagu peaks olema teile kõigile, et kõike mida käesolevas istungisaalis Iisraeli suhtes öeldakse, kontrollivad Iisraeli ametivõimud väga piinliku täpsusega ning seejärel eiratakse täielikult kõnealuse juhtumi sisu. Ainuke rakendatav meede on erinevad rünnakud nende Euroopa Parlamendi liikmete vastu, kes mingilgi moel Iisraeli õiguserikkumisi kritiseerisid.
<P>
Mul on olnud sellega isiklikke kogemusi. Viimaste arutelude jooksul käesolevas täiskogus, mis käsitlesid Iisraelis asuvaid Palestiina vange, kasutasin jõulist keelt Iisraeli valitsusametnike ründamiseks. Tegin seda, et rõhutada neile, et nende seisukoht Palestiina vangide osas oli - ja kardan, et on ikka veel - täielikult ebainimlik ning kuritegelik.
<P>
Minu sõnavõtu tagajärjel alustas Iisraeli suursaadik Küprosel minu vastu poliitilist laimukampaaniat, ja mis veelgi olulisem, Knesseti sõnavõtja proua Dalia Itzik kirjutas isiklikult Euroopa Parlamendi presidendile minu vastu ametliku kaebekirja. Härra Pöttering vastas nii diplomaatiliselt kui suutis ning tänan teda Euroopa Parlamendi liikmete sõnavabadusõiguse kaitsmise eest käesoleval täiskogul toimuvatel aruteludel. Samuti tänan teda, et ta saatis mulle koopia oma vastusest proua Itzikile. See kiri on mul siin ning esitan selle peasekretariaadile, nii et oleks tõendusmaterjali, et see, mida ütlen, on tõsi.
<P>
Lisaks on mul proua Itzikile selline sõnum: Euroopa Parlamendis ja Euroopa Liidus üldiselt on meil õigus avaldada arvamusi vabalt ja demokraatlikult. Võib-olla peaksite teie, proua Itzik, tegema sama ka oma parlamendis ja riigis.
<P>
Mis puudutab antud resolutsiooni sisu, siis soovin öelda järgmist. Esiteks pole tegemist tsiviilkohtuasjaga, nagu käesoleva täiskogu mõned valesti informeeritud või valesti informeerivad väita võivad, vaid tegemist on selgelt poliitilise asjaga. Tegemist on jätkuga järjestikusele Iisraeli valitsuste poliitikale lüüa palestiinlased kodudest ja maadelt välja ning jõu abil - või õiguslikke trikke kasutades - liita Iisraeli riigiga nii palju okupeeritud territooriumidest kui võimalik.
<P>
Teiseks üritab Iisraeli esindus ELi juures valikuliselt osadele Euroopa Parlamendi liikmetele saadetud dokumendis väita, et kõnealune kinnistu kuulub ajaloolistel põhjustel iisraellastele. Väidetakse, et kaks juudi valitsusvälist organisatsiooni ostsid maa, millele ehitatakse Otomanide Impeeriumi valitsusajal vaidlusaluses rajoonis hooneid. Täiesti ausalt öeldes, ei saa taolist väidet tõsiselt võtta ning ei vääri edasist kaalumist.
<P>
Lõpetuseks kordan oma seisukohta, et ei saaks olla vääritimõistmist: austan juutide õigust oma riiki omada, kuid juutide valitsus peab austama palestiinlaste õigust nende oma omada.
<SPEAKER ID="268" NAME="Véronique De Keyser">
autor. - (FR) Härra juhataja, Al-Kurdi perekonna väljasaatmise valusal probleemil on kaks tahku, üks poliitiline ja teine humanitaarne.
<P>
Poliitiline tahk on Ida-Jeruusalemma staatus, mida iisraellased väidavad olevat lahutamatu osa Iisraelist. Meenutagem, et ei Euroopa ega ka rahvusvaheline kogukond pole sellest kunagi niiviisi aru saanud.
<P>
Resolutsioonis 252 tegi ÜRO Julgeolekunõukogu täiesti selgesti teatavaks, et kõik Iisraeli rakendatavad õigus- ja haldusmeetmed ning -sätted, sealhulgas maa ja kinnistu võõrandamine, mis kalduvad õiguslikku staatust muutma, on kehtetud ning selle staatust muuta ei saa.
<P>
Julgeolekunõukogu meenutas seda Iisraelile 1980. aastal, kui ta rakendas meetmeid Jeruusalemma muutmiseks oma pealinnaks, ning resolutsioon 476 nõuab püha linna iseloomu ja staatust mõjutavate poliitikate ja meetmete viivitamatut katkestamist. Resolutsioon 478 kinnitab, et kõik linna staatuse muutmiseks rakendatud meetmed on õigustühised. Ei ÜRO ega ka Euroopa ole antud punktis kunagi taganenud.
<P>
Seetõttu, hoolimata austusest, mis kõigil täiskogus Iisraeli iseseisvuse ja õigluse vastu on, teame, et see saab rajaneda ainult selle riigi seadustel, mis on siin vastuolus rahvusvahelise õigusega ning et pealegi ei anna rahvusvaheline õigus talle Ida-Jeruusalemma üle mingit pädevust.
<P>
Al-Kurdi perekonna väljasaatmine tuleb seetõttu asetada poliitilisse perspektiivi ega ole vaadeldav pelgalt kinnistuvaidlusega. Al-Kurdi perekond on saadetud välja juudi perekonna kasuks, kes on Iisraeli alles hiljuti emigreerinud. Nad on jäetud oma kinnistust ilma kohe pärast 40 aastast võitlust ning osad meie parlamendiliikmeist, kes nendega kohtusid, oskavad kirjeldada inimdraamat, mida antud väljasaatmine endast kujutab, paremini kui mina.
<P>
Tervitan tõsiasja, et nõuame erakonna lahknevuste üleselt õiguse teostamist ning et nende kinnistu neile tagastataks.
<P>
(Aplaus)
<SPEAKER ID="269" NAME="Luisa Morgantini">
autor. - (IT) Härra juhataja, mu daamid ja härrad, keset 9. novembri ööd viskas Iisraeli politsei palestiinlastest Al-Kurdi perekonna välja oma kodust Sheikh Jarahis, Ida-Jeruusalemmas. Perekond koosneb emast, poolhalvatud isast, kellel on südameprobleeme, ning viiest lapsest. Perekond, kes on olnud oma maa põgenikud alates 1948. aastast, kes on visatud välja Ida-Jeruusalemmas kodust koos tuhandete ja tuhandete teiste palestiinlastega.
<P>
Täna on nad jälle koduta, kuigi nad olid maja ostnud ja elanud seal 1956. aastast saadik. Rühm äärmuslastest asustajaid - mitte vaesed juudid, keda kiusati taga ja kes pääsesid holokausti kohutavast tragöödiast, vaid fundamentalistid, kes arvavad, et maa on nende oma, lähtudes kõrgemalt antud õigusest - pretendeerivad samas rajoonis maja ja 26 teise kodu omandusele lähtuvalt, nagu härra Matsakis ütles, 19. sajandist pärit kahtlemata ehtsusega otomani koodeksist, mille on vaidlustanud isegi Ameerika Ühendriikide ametivõimud. Ent juba on olemas plaan: Iisraeli ühendus tahab ehitada väljavisatavate palestiinlaste kodude varemeile 200 kodu.
<P>
Alles läinud nädalal, kui kõikide fraktsioonide Euroopa Parlamendi liikmetest koosnev Euroopa Parlamendi delegatsioon oli okupeeritud Palestiina territooriumidel, külastasime Al-Kurdi perekonda nende kodus ning olime otsesed tunnistajad terroriseerimisele ja vägivallale, mida asustajad, kellest osad on juba kodude sees, nende vastu tarvitavad.
<P>
Nüüd on nad kodutud ning oma resolutsioonis lõigus 4 - ning mul on kahju, et PPE, mis pooldab kompromissi ja mis oli hääletanud selle lõigu poolt, mis nõuab kodu tagastamist Al-Kurdi perekonnale - küsime nüüd osade kaupa hääletust, sest kompromissi puhul olid kõik ühel meelel. Täna aga on nad lisaks sellele, et on ilma koduta, ka ilma telgita, sest telgi, mis pandi püsti maja õue, mis on palestiinlaste omanduses, on Iisraeli buldooserid kaks korda hävitanud. Veel 500 perekonda Sheikh Jarahis kannatavad sama saatuse all, kui me väga jõuliselt ei sekku antud kuritegude - antud pidevalt lubatud jätkuvate lammutamiste - suhtes.
<P>
Seetõttu arvan, et nagu ka proua De Keyser ütles, on Iisraeli poliitika Ida-Jeruusalemma suhtes koloniaalne, mida rahvusvaheline kogukond ei tunnusta. Arvan, et meil on aeg öelda väga rõhutatult, mitte lihtsalt: "Palun, Iisrael, austa rahvusvahelist õigust”, et rakendataks konkreetseid samme, et takistada nende tegevuse jätkumist palestiinlaste ja iisraellaste vahelise rahu hävitamiseks.
<SPEAKER ID="270" NAME="Ryszard Czarnecki">
autor. - (PL) Härra juhataja, mul on tunne, et antud juhtum erineb nendest, mida varem arutanud oleme. Somaalias metsiku rahvamassi silmade ees mõrvatud kolmeteistaastase tütarlapse draama ning surmanuhtlust ja Nigeerias hukkamist ootavate sadade inimeste juhtumid on erinevad küsimusest, mille üle nüüd arutleme.
<P>
Peame ütlema, et oleme pealtvaatajaid draamas, mis kätkeb Palestiina perekonda ja peame sellele tähelepanu pöörama. Teisest küljest sooviksin rõhutada, et erinevalt Nigeeriast ja Somaaliast, pole tegemist must-valge küsimusega. Territooriumi keerukas viiekümneaastane ajalugu näitab, et ohvriteks on olnud tihti nii juudid kui ka palestiinlased. Kahe poole tekitatud kahju tasakaal pole kindlasti võrdne ja selle üle me praegu ei arutlegi. Olen sekkunud selleks, et öelda, et peame tulevikus üritama näha antud asju laiemas kontekstis. On võimalik, et see annab meile õiguse õiglasemaks kohtumõistmiseks kui see praegu mõnikord on.
<SPEAKER ID="271" NAME="Bernd Posselt">
arvamuse koostaja. - (DE) Härra juhataja, Iisraeli rahva ajalugu on lõputu lugu väljasaatmistest. Kaks tuhat aastat tagasi aeti nad oma algupäraselt kodumaalt välja ning nad hajusid üle kogu maailma. Sajandite jooksul on neid taga kiusatud ja välja visatud riikidest, kus nad varjupaika leidsid. Antud protsessi kohutav haripunkt oli holokaust, inimsusevastane kuritegu, mis viis tohutul arvul juutide naasmiseni pühale maale, oma esivanemate maale, mille tulemuseks on jällegi kokkupõrked, väljasaatmised ja õigustülid.
<P>
Seda liiki olukorras ei saa Euroopa Parlament teha muud, kui olla tugevaks toeks Iisraeli riigi ja Palestiina elanikkonna rahuarmastava osa avaldatud kavatsusele - mille ulatust ma oletada ei oska - jõuda rahumeelse ja konsensuspõhise lahenduseni. Pole mõtet valida välja üksik hädaolukorras juhtum ja otsustada siis dogmaatiliselt, et see lahendatakse neljapäeval Strasbourgis. Siiski on selgeid põhjused, miks me oleme antud resolutsioonis osalenud. Tahtsime osaleda antud aruteluprotsessis ning usume, et inimõigused on jagamatud.
<P>
Muidugi pole me Al-Kurdi perekonna saatuse suhtes osavõtmatud ning tahame osaleda arutelus nende saatuse üle. Siiski ei usu me, et saame seda teha autoriteetselt. Seetõttu on meie arvates punkt 4 dogmaatiline moel, mis juhtumit õiglaselt ei käsitle. Antud põhjusel on meie lähenemisviisiks sekkuda inimõiguste, rahuprotsessi ja muidugi Al-Kurdi perekonna nimel, kuid saame seda teha ainult mõlema osapoolega peetava dialoogi osana ning mitte ühepoolselt kellegi poolele asudes. Seetõttu toetame tungivalt otsust, kuid paluksime punkti 4 osas osade kaupa hääletust, sest tegemist on küsimusega, mis tuleb siin ja kohe otsustada. Pakume selleks oma teeneid.
<SPEAKER ID="272" NAME="Jana Hybášková">
fraktsiooni PPE-DE nimel. - (CS) Härra juhataja, qui bonum, lubage mul mitte nõustuda sellega kuidas käesolev parlament on kistud mõtlematult Palestiina-Iisraeli konflikti osapoolte konkreetsetesse poliitilistesse huvidesse. Tegemist on täielikult resolutsiooni 242 - mis on minust vanem -fundamentaalse mitmetähenduslikkusega, kuna antud resolutsioon ei sätesta Ida-Jeruusalemma puhul õiguspädevuse piire. Kas tegemist on tsiviilvaidlusega? Ei ole. Kas ta puudutab neljandat Genfi konventsiooni? Ei puuduta.
<P>
Ruttame siin lakkamatult ette tulevase rahukonverentsi läbirääkimistest selleks mingitki õigust omamata. Palestiinas käinud delegatsiooni juht kisti seaduslikul viisil väljatõstetud perekonna külastamisse, sütitades seeläbi Iisraeli ametnike äärmist provotseerimist, millest on tulnud resolutsioon, mis kahjuks ei saavuta midagi. See, mida on tarvis, on luua eeldused fundamentaalseks poliitiliseks muutuseks Euroopa Parlamendi vaadetes Iisraeli osalemisele ühenduse programmides ning paranemise saavutamiseks poliitilistes suhetes, mida me kahjuks pole demokraatlike vahendite kaudu suutnud saavutada. Demokraatliku lahenduse asemel on meie Euroopa Parlamendi liikmete moodus see, mis annab iisraellastele põhjuse meetmete rakendamiseks. Probleemide lahendamise asemel valame bensiini tulle. See pole meie parlamendile väärikas roll.
<SPEAKER ID="273" NAME="Proinsias De Rossa">
fraktsiooni PSE nimel. - Härra juhataja, mul on hea meel öelda, et olin üks neist, kes kuulusid käesoleva parlamendi ametlikku delegatsiooni Palestiina seadusandliku kogu juurde. Sel hetkel lootsid nad veel, et Iisraeli kohtud teevad õiglase otsuse. Kahetsusväärne on, et nende lootus oli tühine ja nüüd nad on oma kodust täielikult välja tõstetud ning, mitte ainult seda, nad on eemaldatud oma kodu vahetust piirkonnast, kus nad telgis ööbisid.
<P>
Raske on säilitada kübetki lootust, et veel on võimalik jätkusuutlik kahe riigiga lahendus, arvestades Palestiina rahva vastast kurnamissõda, mille tunnistajateks oma hiljutisel külaskäigul olime ja mida antud väljatõstmine kajastab. On täiesti õõvastav, et me käesoleval ajal suhete arendamist Iisraeliga isegi kaalume, kui on nii palju rahvusvahelise õiguse rikkumisi, perekondade väljatõstmisi, asulate rajamist. Üksteist tuhat Palestiina vangi on kinni. Palestiina rahva nelikümmend valitud esindajat, sealhulgas sõnavõtja, on vanglas, nagu ka 300 alla 18-aastast last, sealhulgas isegi nii noored kui 12-aastased lapsed. See pole vastuvõetav riigilt, mis väidab end olevat demokraatlik riik ja väidab täitvat rahvusvahelise õiguse norme. See ei vasta tõele.
<P>
EL peab nõudma Iisraeli valitsuselt kodu tagastamist Al-Kurdi perekonnale. Iisraelile tuleb öelda kindlalt, et kui see tahab jätkata suhteid ELiga, siis tuleb täita demokraatlikke ja humanitaarnorme nii praktikas kui ka retoorikas. Kindlasti tuleks loobuda igasugusest ideest, et EL peaks oma suhteid Iisraeliga arendama, nagu osad liikmesriigid pakuvad, kuni jätkub seda liiki ülekohus.
<P>
Sooviksin lõpetada kodukorda puudutava märkusega. Minu arvates siin neljapäeva pärastlõunal on ettepanek suulisteks muudatusettepanekuteks - muudatusettepanekud, mis ei kajasta tõsiasju sündmuskohal ja mida antud resolutsiooni ühisautorid ei toeta - suuliste muudatusettepanekute esitamise võimaluse kuritarvitus. Arvan, et antud asja peaks uurima parlamendi peasekretariaat ning esitada tuleks ettepanekud, et kindlustada, et seda uuesti ei juhtuks.
<SPEAKER ID="274" NAME="Juhataja">
Muidugi võtame teie ettepaneku arvesse, härra De Rossa. See saadetakse vastavale osapoolele, teades, et suulised muudatusettepanekud neljapäeva pärastlõunati on mõneti omaette juhtum selles suhtes, et kui juhtub olema liiga vähe parlamendiliikmeid, kes nende vastu astuvad, võib täiskogukogu ikkagi nende vastu hääletada.
<SPEAKER ID="275" NAME="Marios Matsakis" AFFILIATION="ALDE">
Härra juhataja, antud punktis, kuigi ma ei nõustu tungivalt suuliste muudatusettepanekutega, kaitsen sellele vaatamata Euroopa Parlamendi liikmete õigust esitada suulisi muudatusettepanekuid, isegi neljapäeva pärastlõunal, ning mõistan väga tungivalt hukka fraktsioonid, ning üks esimestest fraktsioonidest, mille hukka mõistan, on minu fraktsioon, mis ei suuda korraldada, et nende Euroopa Parlamendi liikmed neljapäeva pärastlõunal siin oleksid.
<SPEAKER ID="276" NAME="Juhataja">
Ma ei soovi alustada arutelu, nagu kindlasti mõistate.
<P>
Teavitan teid lihtsalt seadusest, mis käesoleval täiskogul kohaldub. Muidugi on igal parlamendiliikmel õigus hääletusajal neljapäeva pärastlõunati päevakorda suulisi muudatusettepanekuid esitada. Meie kodukorrale vastavalt võib teatud arv parlamendiliikmeid neile vastu olla. Peaksin samuti teavitama teid, et antud küsimused on juba varem kõrgeimal tasandil otsustatud. Ilmselgelt, juhul kui parlamendiliikmete rahulolematuse tõttu, et suuline muudatusettepanek, mida täiskogu ilmselgelt ei taha, kehtestati puhtalt tõsiasja tõttu, et kohal oli liiga vähe inimesi, kes selle vastu olid, pöörduksime tagasi esialgse teksti juurde, et vältida suuliselt muudetud teksti olemasolu, mis on vastuvõetamatu.
<P>
Muidugi võite soovi korral esitada täpset ja üksikasjalikku infot eelmiste näidete kohta.
<SPEAKER ID="277" NAME="Charles Tannock">
fraktsiooni PPE-DE nimel. - Härra juhataja, enne kui paneme kella käima, sooviksin samuti teha antud asjas kodukorda puudutava märkuse. Pean täielikult korrapäratuks ja vastuvõetamatuks, et parlamendi kodukorda saab muuta seepärast, et parlamendiliikmed täiskogu ühelt poolelt neljapäeva pärastlõunal kohale ei tule. See on nende probleem - mitte meie oma - ning meil on täielik õigus toimida parlamendi kodukorra piires, mis peaks olema Strasbourgi osaistungjärkude ajal töönädala sees iga perioodi puhul sama.
<P>
Oleksin tänulik, kui saaksite nüüd minu sõnavõtuks kella uuesti käima panna.
<P>
Härra juhataja, antud hädaolukordi puudutavatel istungjärkudel arutame me kõige tõsisemaid inimõiguste rikkumisi, mis puudutavad piinamist, vägistamist ja mõrvamist. Al-Kurdi juhtum Ida-Jeruusalemmas ei lange selle kategooria lähedalegi. Tegemist on tsiviilvaidlusega kahe eraisiku vahel ning meil pole tegelikult mingit asja, et taolisse vaidlusse vahele segada. Perekonna tõstis välja politsei, kes jõustasid Iisraeli ülemkohtu korraldust. Perekond teadis ammu ette, et alustataks väljatõstmismenetlust. Antud juhtumil on vähe seost Iisraeli-Palestiina konflikti lahendamise laiema küsimusega.
<P>
Tavaliselt viiakse sellised arutelud läbi kahe poole vahel. Antud arutelu on aga järjekordseks näiteks Iisraeli-vastasest vaenulikkusest ja tunnetele mängimisest, iseäranis täiskogu teisel poolel. Oma püüdlustele vaatamata ei suuda nad varjata tõsiasja, et Iisrael on demokraatia, kus ülimaks jääb õigusriik ja kohtunike sõltumatus. Ma loodan, et me saaks seda sama öelda Gaza sektoris Hamasi juhitava omavalitsuse kohta.
<P>
Kolleegid, kas laias maailmas pole palju pakilisemaid küsimusi, mis meie tähelepanu inimõiguste arutelul väärivad?
<SPEAKER ID="278" NAME="Juhataja">
Daamid ja härrad, lubage mul üks asi selgelt teatavaks teha, nii et meil oleks kokkulepe.
<P>
Euroopa Parlamendi kodukorda neljapäeva pärastlõunati ei muudeta. Need on neljapäeva pärastlõunati erinevad ning erinev on just meie kodukord. Näiteks aruteludel neljapäeva pärastlõunati on meil "catch-the-eye” menetluse tõttu kaks kõnelejat viie asemel.
<P>
Kui tehakse ettepanek tagasisaatmiseks, sest pole kvoorumi, ei lükata punkti edasi, vaid tühistatakse. Suuliste muudatusettepanekute soove reguleerivad samuti istungjärgu juhataja käsutuses olevatest eeskirjadest erinevad eeskirjad: kodukorras juba formaalselt sisalduvad eeskirjad.
<SPEAKER ID="279" NAME="Lidia Joanna Geringer de Oedenberg">
fraktsiooni PSE nimel. - (PL) Härra juhataja, pühapäeva, 9. novembri öösel tõstsid Iisraeli väed Al-Kurdi perekonna välja oma kodust Sheikh Jarahis, Ida-Jeruusalemmas, kus nad olid elanud üle 50 aasta. Väljatõstmine tulenes läinud juulis Iisraeli ülemkohtus tehtud otsusest, mis viis lõpule Iisraeli kohtutes ja Iisraeli ametivõimude ees peetud pika ja väga vastuolulise kohtuprotsessi.
<P>
Peab rõhutama, et perekond jäeti oma kodust ilma, hoolimata rahvusvahelise kogukonna jõulistest protestidest ning ülemkohtu otsus sillutab tegelikult teed veel 26 maja konfiskeerimiseks samas piirkonnas. Al-Kurdi perekonna saatus ja Ida-Jeruusalemmas Iisraeli ametivõimude poolt Palestiina perekondade kodude hävitamise arvukad juhtumid tekitavad suurt muret. Taolised meetmed on rahvusvahelise õiguse alusel ebaseaduslikud ning rahvusvaheline kogukond ja iseäranis Lähis-Ida nelik peaks tegema kõike, mis võimalik, et kaitsta antud piirkonnas ja Ida-Jeruusalemma teistes osades elavaid palestiinlasi. Peaksime Iisraelilt nõudma asulate laiendamise ning müüri ehitamise lõpetamist 1967. aasta piiridest kaugemal. Antud meetmed on vastuolus rahvusvahelise õigusega ning ohustavad tõsiselt palestiinlaste ja iisraellaste vahelise kestva rahuleppe väljavaateid.
<SPEAKER ID="280" NAME="Paulo Casaca" AFFILIATION="PSE">
(PT) Härra juhataja, arvan, et antud arutelus on kaks fundamentaalset küsimust, millest esimene on, et meil on tegemist õigussüsteemiga, mis on üks sõltumatumaid maailmas. Õigussüsteem sundis isegi oma enda riigi presidendi hiljuti tagasi astuma.
<P>
Teiseks, antud õigusvaidlus, mis käis aastakümneid ning puudutas omandilist kuuluvust ja üüri mittemaksmist, ei ole võrreldav näiteks miljonite iraaklaste väljasaatmisega, kes veel väga hiljuti jäeti omapead, ilma et keegi vaevunuks vaidlustama Iraagi valitsuse õigusjärgsust ja ilm et kellelgi oleks tasakaalutunnet selle suhtes, mis selles terves regioonis toimub. Sest just tasakaalust on meil tarvis rääkida. Tasakaalu küsimus on fundamentaalne. Pean ütlema, et minus on tekitanud õudust, mida olen siin kuulnud Iisraeli riigi olemasolu vaidlustamise osas.
<SPEAKER ID="281" NAME="Siim Kallas">
Euroopa Komisjoni asepresident. - Härra juhataja, komisjonile teevad suurt muret hiljutised arengud Ida-Jeruusalemmas, iseäranis palestiinlaste omanduses majade hävitamine ning asulate laiendamine Ida-Jeruusalemmas.
<P>
Ajal, kui on tungivalt tarvis usaldust suurendavaid meetmeid, et toetada Annapolises alustatud läbirääkimiste protsessi, on taolised meetmed äärmiselt kasutud. EL oma teadaandes 11. novembrist kutsus Iisraeli ametivõime üles aegsasti taolisi meetmeid lõpetama.
<P>
EL on samuti arvukail puhkudel viimastel kuudel väljendanud oma muret Iisraeli ametivõimude otsuse üle kiita heaks uute asulate ehitamine Ida-Jeruusalemma. Faktide loomine tegevuskohal õõnestab väljavaateid konflikti lahendamiseks läbirääkimiste teel. Jeruusalemm on üheks niinimetatud lõppstaatuse küsimustest, mis osapoolte vahel läbirääkimistel lahendada tuleb.
<P>
Komisjon on pakkunud abi palestiinlaste kohalolu säilitamise abistamiseks Ida-Jeruusalemmas ning on antud toe jätkamisele pühendunud.
<SPEAKER ID="282" NAME="Juhataja">
Arutelu on lõppenud.
<P>
Hääletus toimub arutelude lõpus.

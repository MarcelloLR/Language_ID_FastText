<CHAPTER ID="008">
Tööplaan
<SPEAKER ID="013" NAME="President">
Esimeeste konverentsi koosolekul, mis toimus neljapäeval, 23. septembril 2010 vastavalt kodukorra artiklile 140, koostatud päevakorra projekti lõplik versioon on välja jagatud. Kokkuleppel fraktsioonidega soovin teavitada täiskogu järgmistest muudatusettepanekutest.
<P>
(Enamik fraktsioone, mõnel juhul isegi otsustav enamus, oli nende muudatuste poolt)
<P>
Kolmapäev
<P>
Lisada päevakorda uus punkt: nõukogu ja komisjoni avaldused Lissaboni lepingu sotsiaalsätete kohta pärast ühisarutelu bioloogilise mitmekesisuse üle.
<P>
Eemaldada päevakorrast merel kaotsi läinud konteinereid ja kahju hüvitamist käsitlev suuliselt vastatav küsimus.
<P>
Neljapäev
<P>
Hääletused algavad kell 11.30.
<P>
Eemaldada päevakorrast hääletus Vladimír Maňka koostatud raporti 2. osa üle, mis käsitleb paranduseelarve projekti nr 2/2010, kuna nõukogu ei ole võtnud vastu seisukohta selle küsimuse suhtes ja seega ei saa seda arutelu pidada.
<SPEAKER ID="014" NAME="Corien Wortmann-Kool">
fraktsiooni PPE nimel. - Austatud president! Fraktsioonil EPP on alati hea meel täiskogu istungitel sotsiaalsetel teemadel kasulike ja põhjalike arutelude pidamise üle, kuid need peavad olema hästi ettevalmistatud.
<P>
Seepärast otsustati esimeeste konverentsil häälteenamusega, et sotsiaaldemokraatliku fraktsiooni ettepanekut Lissaboni tegevuskavas üldhuviteenuste ja Lissaboni lepingus avalike teenuste arutamise kohta arutatakse esmalt tööhõive- ja sotsiaalkomisjonis. Me oleme selle poolt, kuna tegemist on väga keerulise teemaga.
<P>
Ma saan aru, et pealkiri on muutunud ja liberaalid on oma seisukohta muutnud, kuid selle probleemi olemus on ikkagi väga keeruline ning me siiski soovime selle esmast arutamist tööhõivekomisjonis, kuna tegemist on väga olulise ja keerulise aruteluga. Me ei soovi sellele vastu seista, vaid see on põhjus, miks kavatseme selle teema üle hääletamisest hoiduda.
<SPEAKER ID="015" NAME="President">
Corien Wortmann-Kool, tänan teid teie selgituse eest! See tähendab, et see punkt on lisatud päevakorda, kuid Euroopa Rahvapartei (kristlike demokraatide) fraktsioon hoidub hääletamisest. Enamik teisi fraktsioone soovis selle punkti päevakorda lisamist.
<P>
(Tööplaan kinnitati)
<P>
(Istung katkestati mõneks minutiks)

<CHAPTER ID="006">
Hääletused
<SPEAKER ID="095" NAME="Juhataja">
Järgmine päevakorrapunkt on hääletused.
<P>
(Hääletuse tulemused ja muud üksikasjad (vt protokoll))
<P>
*
<SPEAKER ID="096" NAME="Nigel Farage" AFFILIATION="EFD">
Austatud juhataja! Kodukorra artikli 110 lõike 1 kohaselt võib komisjon paluda igal ajal luba kiireloomulise teema kohta avalduse tegemiseks. Üleöö jõudis meieni majanduslikult hukatuslik, kuid sugugi mitte üllatav uudis, et veel üks riik on omadega sees ja et Portugal vajab päästmist. Kas tohib küsida, kas komisjon on esitanud taotluse, et teha täna avaldus Portugali kohta? Kui ei, siis kas volinik ütleks, miks? Kas ta arvab, et Portugali päästmine ei ole piisavalt tähtis teema parlamendile arutamiseks või peidab ta lihtsalt oma pea liiva alla?
<SPEAKER ID="097" NAME="Juhataja">
Nigel Farage, esitasite oma küsimuse ja ma olen kindel, et volinik Šefčovič kuulis teid. Vastamine on iga institutsiooni eelisõigus. Teid võeti kuulda ja nüüd vaatame, mis edasi saab.
<SPEAKER ID="098" NAME="Nigel Farage" AFFILIATION="EFD">
Austatud juhataja! Ma tahan teada, kas vastus on jah või ei? Kas olete saanud komisjonilt taotluse kiireloomulise avalduse tegemiseks Portugali olukorra kohta või mitte?
<SPEAKER ID="099" NAME="Juhataja">
Nigel Farage, see on komisjoni eelisõigus ja teile anti võimalus küsimuse esitamiseks. Jätkame nüüd hääletustega!

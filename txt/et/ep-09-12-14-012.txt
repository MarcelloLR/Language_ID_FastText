<CHAPTER ID="012">
Tööplaan
<SPEAKER ID="021" NAME="President">
10. detsembri esimeeste konverentsil kodukorra artikli 137 kohaselt koostatud osaistungjärgu lõplik päevakorra projekt on välja jagatud. Tehtud on ettepanekud järgmisteks muudatusteks.
<P>
Esmaspäev - muudatusi ei ole
<P>
Teisipäev
<P>
Sain Vaba ja Demokraatliku Euroopa fraktsioonilt taotluse lisada suuline küsimus komisjonile subsidiaarsuse põhimõtte kohta. Kirjalik taotlus esitati Euroopa Parlamendi juhatusele. Palun, et Vaba ja Demokraatliku Euroopa fraktsiooni esindaja selle kohta midagi ütleks!
<SPEAKER ID="022" NAME="Francesco Enrico Speroni">
fraktsiooni EFD nimel. - (IT) Austatud president, head kolleegid! Palusime selle suulise küsimuse päevakorda lisamist, sest usume, et parlament peaks sellises olulises küsimuses vastuse saama. Seetõttu palume päevakorda nimetatud muudatuse sisse viia!
<P>
(Parlament kiitis taotluse heaks)
<SPEAKER ID="023" NAME="President">
Austatud kolleegid! See punkt lisatakse viimase päevakorrapunktina teisipäeva õhtusse. Resolutsiooni ettepanekute tähtpäev on teisipäeval, 15. detsembril kell 10.00. Ühiste resolutsiooni ettepanekute ja muudatusettepanekute esitamise tähtpäev on kolmapäeval, 16. detsembril kell 10.00. Hääletamine toimub neljapäeval. Seega sai nimetatud homse päevakorra viimane punkt, resolutsiooni ettepanekud kolmapäeval ning hääletamine neljapäeval.
<SPEAKER ID="024" NAME="Hannes Swoboda">
fraktsiooni S&D nimel. - (DE) Austatud president! Kui õigesti aru saime, viitasite resolutsioonile seoses algselt esitatud ettepanekuga. Siiski ei ole me selgelt kokku leppinud, kas resolutsioon tuleb või mitte.
<SPEAKER ID="025" NAME="President">
See tähelepanek on õige! Taotlus esitati koos resolutsiooniga.
<P>
Kolmapäev - muudatusi ei ole
<P>
Neljapäev
<P>
Kas neljapäeva kohta on märkusi?
<SPEAKER ID="026" NAME="Fiorello Provera">
fraktsiooni EFD nimel. - (IT) Austatud president, head kolleegid! Järgmisel neljapäeval on plaani võetud mitmed kiireloomulised teemad. Kolmandana nimetatud kiireloomulistest teemadest arutame olukorda Aserbaidžaanis. Meedia, sealhulgas ka lääne meedia, on teatanud avalikust kähmlusest, millest võttis osa kaks noort blogijat ning veel kaks inimest. Üks inimene vahistati ning talle määrati karistus. Usun, et on igati õige üritada asjast lõplikult aru saada kindlustamaks, et kõik toimunu on seadusega kooskõlas.
<P>
Filipiinidel juhtus aga alles hiljuti midagi ülimalt tõsist: relvastatud rühm, mis kasutas valitsuse vastu relvade haaramiseks ära revolutsioonilist olukorda, tappis 57 inimest, kes kaitsesid konvois presidendikandidaati. Asi on jõudnud nii kaugele, et Filipiinidel on välja kuulutatud sõjaseisukord.
<P>
Seetõttu palun teilt, austatud kolleegid, et vahetaksime neljapäevase kolmanda Aserbaidžaani päevakorrapunkti Filipiinide situatsiooni vastu. Aserbaidžaanis juhtunu on oma tõsiduselt selgelt erinev sellest, mis juhtus ...
<P>
(Istungi juhataja katkestas sõnavõtu)

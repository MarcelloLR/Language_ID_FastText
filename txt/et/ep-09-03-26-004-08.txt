<CHAPTER ID="004-08">
8. Kaubandusalane vaheleping Türkmenistaniga (hääletus)
<P>
- Enne hääletust
<SPEAKER ID="077" NAME="Daniel Caspary" LANGUAGE="DE">
Härra juhataja, daamid ja härrad, artikli 170 lõike 4 kohaselt taotlen Euroopa Rahvapartei (Kristlike Demokraatide) ja Euroopa Demokraatide fraktsiooni nimel, et lõpphääletus kõnealuse resolutsiooni ja raporti üle lükataks edasi järgmisele täiskogu istungile.
<P>
Eilse arutelu käigus selgus, et Euroopa Parlamendi enamus saab nõustuda vahelepingu sõlmimisega, isegi, kui see neile raskusi valmistab. Paljud parlamendiliikmed loodavad, et pärast aastatepikkust seisakut annab kõnealune leping Euroopa Liidu ja Türkmenistani vahelisele dialoogile uue kvaliteedi. Kuid suurema osa parlamendiliikmete arvates on oluline, et me ei annaks komisjonile ja nõukogule vabu käsi. Euroopa Parlamendina on meil vaja komisjonilt ja nõukogult tagatisi selle kohta, et kui inimõiguste olukord jätkuvalt halveneb, siis kaalutakse Euroopa Parlamendi nõudel tõsiselt lepingu peatamist. Eile kahjuks nõustus komisjon selle nõudega vaid tingimuslikult ning nõukogu ei nõustunud sellega üldse. Seetõttu taotlen oma fraktsiooni nimel, et mõlemad lõpphääletused lükataks edasi kuni nõukogult ja komisjonilt vastavasisuliste kinnituste saamiseni.
<P>
(Aplaus)
<SPEAKER ID="078" NAME="Juhataja">
Vastavalt kodukorra artikli 170 lõikele 4 esitas äsjase taotluse fraktsioon. Kodukorra kohaselt nõutakse kõnelejalt poolt või vastu seisukohta.
<SPEAKER ID="079" NAME="Jan Marinus Wiersma">
fraktsiooni PSE nimel. - Härra juhataja, nõustun täielikult kolleegi härra Casparyga selles, et me ei peaks edasi lükkama mitte üksnes lõpphääletust, vaid ka tema raporti - heakskiiduraporti - hääletust, sest eilse arutelu käigus sai täiesti selgeks, et eelkõige nõukogu ei ole valmis andma Euroopa Parlamendile piisavaid võimalusi Türkmenistani olukorra tegelikuks jälgimiseks ja selle mõjutamiseks vastavasisulise kokkuleppe alusel. Kuna me küllaldasi tagatisi ei saanud, siis toetame samuti härra Caspary ettepanekut nende hääletuste edasilükkamise kohta.
<SPEAKER ID="080" NAME="Juhataja">
panen taotluse edasilükkamise kohta hääletusele.
<P>
(Euroopa Parlament otsustas lõpphääletuse edasi lükata.)
<SPEAKER ID="083" NAME="Daniel Caspary" AFFILIATION="PPE-DE">
(DE) Härra juhataja, taotlus käsitles üksnes lõpphääletuste, mitte muudatusettepanekute üle läbiviidava hääletuse edasilükkamist.
<SPEAKER ID="084" NAME="Juhataja">
Meil teenistustes sellist teavet ei olnud. Siis lükatakse edasi ainult lõpphääletus. Juhin tähelepanu, et kõigepealt hääletame muudatusettepanekute üle.
<SPEAKER ID="085" NAME="Daniel Caspary" AFFILIATION="PPE-DE">
(DE) Härra juhataja, ma taotlesin üksnes kahe lõpphääletuse edasilükkamist ja seda, et me hääletaks muudatusettepanekute üle, seega peame eelseisval täiskogu istungil viima läbi vaid lõpphääletused.
<SPEAKER ID="086" NAME="Juhataja">
Tegelikult ei vasta see üldse sellele, millest teenistused olid aru saanud, aga loomulikult järgime me raportööri ettepanekut.
<P>
Seega, kui ma olen õigesti aru saanud, siis hääletame Türkmenistani kohta koostatud raporti muudatusettepanekute, mitte teie raporti üle. Siis enne lõpphääletust lõpetame.
<P>
- Enne muudatusettepaneku 2 hääletust
<SPEAKER ID="087" NAME="Hélène Flautre" AFFILIATION="Verts/ALE">
(FR) Härra juhataja, minu fraktsiooni esitatud suurepärane muudatusettepanek, mis võimaldab meil anda tõeline kaal inimõigustele, oleks veelgi parem, kui me asendaks fraasi "vahelepingu võimalikku sõlmimist” asjakohase fraasiga "vahelepingu ratifitseerimisprotsessi võimalikku lõpetamist”.
<SPEAKER ID="088" NAME="Juhataja">
See on õiguslik märkus.
<P>
Kas sellele vastu olevad parlamendiliikmed võiksid, palun, püsti tõusta?
<P>
Ma ei näe 40 püstiseisvat parlamendiliiget. Seega, me lisame proua Flautre'i ettepaneku ja ma kannan selle praegu protokolli kui suuliselt muudetud lõike.
<P>
(Parlament nõustus suulise muudatusettepanekuga)

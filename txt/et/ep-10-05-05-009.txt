<CHAPTER ID="009">
Tööplaan
<SPEAKER ID="014" NAME="Juhataja">
Laiali on jagatud lõplik päevakorra projekt, mille esimeeste konverents koostas viimasel koosolekul kodukorra artiklite 140 ja 155 alusel. Kokkuleppel fraktsioonidega teen ettepaneku järgmisteks muudatusteks käesoleva nädala täiskogu istungite päevakorras.
<P>
Kolmapäev, 5. mai 2010:
<P>
Esiteks, päevakorra esimene punkt on Íñigo Méndez de Vigo koostatud parlamendi koosseisu käsitleva kahe raporti ühine arutelu.
<P>
Teiseks, päevakorda on lisatud uus punkt pealkirjaga "Euroala riigipeade ja valitsusjuhtide 7. mail 2010. aastal toimuva tippkohtumise ettevalmistamine - nõukogu ja komisjoni avaldused”, mille puhul hääletust ei toimu. See on teine punkt päevakorras, sõna saab igast fraktsioonist üks kõneleja ning eelneva registreerimiseta sõnavõtte ei toimu.
<P>
Kolmandaks, pealkiri "Elektriautode standardimine - nõukogu ja komisjoni avaldused” on muudetud, uus pealkiri on "Elektriautod - nõukogu ja komisjoni avaldused”.
<P>
Neljandaks, Vittorio Prodi raport, mille lühitutvustus oli kavandatud tänaseks, lükatakse edasi neljapäeval, 6. mail 2010 toimuvasse infotundi ja pannakse kohe hääletusele.
<P>
Neljapäev, 6. mai 2010:
<P>
Esiteks, hääletus Vital Moreira raporti üle ettepaneku kohta võtta vastu Euroopa Parlamendi ja nõukogu otsus makromajandusliku finantsabi andmise kohta Ukrainale lükatakse edasi mai II osaistungjärku.
<P>
Teiseks, hääletus resolutsiooni ettepaneku üle, mis käsitleb komisjoni määruse eelnõud, millega sätestatakse põhivõrguettevõtjate vahelist hüvitamiskorda käsitlevad suunised ja ühine lähenemisviis ülekandetasude reguleerimisele, võetakse päevakorrast maha.
<P>
Kas on märkusi?
<P>
(Parlament kinnitas muudatused)
<P>
(Muudetud tööplaan võeti vastu)

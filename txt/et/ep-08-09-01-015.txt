<CHAPTER ID="015">
Tööplaan
<SPEAKER ID="021" NAME="President">
Esimeeste konverentsi neljapäeva, 28. augusti 2008. aasta koosolekul vastavalt kodukorra artiklitele 130 ja 131 koostatud päevakorra projekti lõplik versioon on laiali jagatud. Muudatusettepanekuid ei ole esitatud, seega on päevakord vastu võetud.
<SPEAKER ID="022" NAME="Hannes Swoboda" AFFILIATION="PSE">
(DE) Austatud president, vaadates päevakorda ning eeldades, et Gruusia teemaline arutelu toimub täna, ei ole meil erilisi soove. Kui aga Gruusia teemaline arutelu siiski viivituste ning istungiaegade ületamise tulemusena homseni ei toimu, teeme ettepaneku lükata sotsiaalpaketti käsitlev arutelu edasi septembri teise osaistungjärguni, kuna minu arvates on võimatu samal hommikul arutada nii sotsiaalpaketti kui ka Gruusiat. Tahtsin vaid täiskogu sellisel juhul ette hoiatada.
<SPEAKER ID="023" NAME="President">
Tänan teid, hr Swoboda. Kui ma asjaomased kolleegid õigesti kindlaks tegin, usun, et puudus sünkroontõlge eelkõige inglise keelde. Lubage mul korrata hr Swoboda öeldut. Hr Swoboda ütles, et kui tänase tippkohtumise arutelu toimub tänase asemel homme, peaks sotsiaalpaketi arutelu edasi lükkama septembri teise osaistungjärguni, kuna selleks aruteluks eraldatud aeg kulutatakse tänase tippkohtumise arutamisele. Mina sain sellest niimoodi aru. Kas olete sellega nõus? Paistab, et jah. See toob meid vastavalt kodukorra artiklile 144 üheminutiliste sõnavõttude juurde poliitiliselt olulistel teemadel.

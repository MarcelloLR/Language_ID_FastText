<CHAPTER ID="005">
Pidulik istung - Parlamendi presidendi Jerzy Buzeki kõne poole ametiaja täitumise puhul
<SPEAKER ID="121" NAME="President">
Head kolleegid, mul on lühike kõne, mida ma teile aasta eest lubasin.
<P>
Oleme minu ametiajaga poole peale jõudnud. Päris alguses lubasin hoida teid oma tegevusega kursis.
<P>
Euroopa Parlamendi presidendina esindan ma teid kõiki. Kuhu ma ka ei läheks, mida ma ka ei teeks, on mul alati olnud au ja vastutus tegutseda selle auväärse parlamendi nimel.
<P>
Ent see kõne ei räägi minust, see räägib teist ja teie tegevusest. See räägib meist kõigist, sellest, mida me oleme viimase viieteistkümne kuu jooksul ühiselt Euroopa Parlamendis saavutanud, ja sellest, mis meid ees ootab.

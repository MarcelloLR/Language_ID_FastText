<CHAPTER ID="005-02">
2. Varjupaigataotlejate vastuvõtu miinimumnõudeid käsitleva direktiivi 2003/9/EÜ rakendamine ELis: kodanikuvabaduste, justiits- ja siseasjade komisjoni külastused ajavahemikul 2005-2008 (
<P>
- Enne hääletust:
<SPEAKER ID="068" NAME="Martine Roure" LANGUAGE="FR">
Härra president, meil pole olnud võimalik pidada täiskogu istungil arutelu käesoleva väga olulise raporti asjus, mistõttu peame vajalikuks komisjoni nimel teie ees täna sõna võtta.
<P>
Oleme kõik teinud koostööd ning kiidan variraportööride suurepärast tööd. Külastasime mitte vähem kui 26 kinnipidamiskeskust 10 ELi liikmesriigis ning tähendasime üles mitu võtmemomenti. Täheldasime teatud keskustes ilmselget lagunemisseisundit ning ilmselget hügieeni puudumist ning mõistsime hukka inimväärikuse austamata jätmise. Leidsime, et ligipääs tervishoiule polnud alati võimalik ning et alati ei peetud lugu laste õigust haridusele.
<P>
Kutsume üles lugu pidama selgest, õiglasest, tulemuslikust ja proportsioonis varjupaigataotlejate vastuvõtu korrast ning kutsume üles kinnipidamiskeskuste külastuste ja kontrollide alalise süsteemi rakendamisele. Peame näitama seal valitsevat tegelikkust ja astuma välja õiguse eest selliseid keskusi kontrollida - mida taolised külastused lubavad - ning peame seda tegema, et rakendada meetmeid asjade muutumiseks.
<P>
Press on mult küsinud, miks me kokkuvõtvas raportis ei maininud ühtki riiki. Vastasin, et tegemist oli minu valikuga, et tegemist oli meie valikuga, kuna meil on kollektiivne vastutus selle suhtes, mis Euroopa kinnipidamiskeskustes toimub, ning käesoleva raporti otstarbeks pole liikmesriike pingeritta seada.
<P>
Me ei lakka kutsuma ülest Euroopa solidaarsusele varjupaiga valdkonnas. Me ei saa jätta liikmesriike Euroopa piiridel omapäi silmitsi suurte rändevoogudega. Kordan uuesti: meil on kollektiivne vastutus.
<P>
(Aplaus)
<SPEAKER ID="069" NAME="Juhataja">
Tänan, proua Roure. Näen, et isegi tippjuristid siin täiskogu istungil või need, kes ennast taolistena näevad, ei ole teadlikud, et raportööril on õigus teha kaheminutiline avaldus, kui raportit ei ole täiskogu istungil arutatud. Seetõttu on proua Roure'il see õigus, mida ta on kasutanud, ning kõik peaks seda aktsepteerima, nagu on meie kodukorras sätestatud.
<P>
(Aplaus)

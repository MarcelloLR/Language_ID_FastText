<CHAPTER ID="005">
Olukord Tšiilis ja ELi humanitaarabistrateegia (arutelu)
<SPEAKER ID="083" NAME="Juhataja">
Järgmine päevakorrapunkt on komisjoni avaldus olukorra kohta Tšiilis ja ELi humanitaarabistrateegia kohta.
<SPEAKER ID="084" NAME="Janez Potočnik">
komisjoni liige. - Austatud juhataja! Teen avalduse kolleegi Kristalina Georgieva rahvusvahelise koostöö, humanitaarabi ja kriisiohje voliniku nimel. Miks tema asemel? See on kaunis selge ja ilmne. Volinik Georgieva saabus eile, 10. märtsil, Tšiilisse, et külastada hiljutisest maavärinast puudutatud piirkondi ning jälgida Euroopa humanitaarabi ja kodanikukaitse asjatundjate tööd seal kohapeal.
<P>
Kohe pärast saabumist Tšiili pealinna Santiagosse reisis volinik Georgieva maavärinast ja tsunamist enim puudutatud piirkonda, sealhulgas rannikupiirkonda Constitucióni, Talca, ja Concepcióni ümbruses.
<P>
Kohapeal tehtud külaskäigu ajal kohtus ta piirkonnas töötavate humanitaarabi peadirektoraadi partnerite esindajatega, külastas seire- ja infokeskuse baaslaagrit Pencos ning sai kahepoolseid kontakte Tšiili piirkondlike omavalitsustega.
<P>
Volinik Georgieva esindab samuti täna hiljem president Barrosot presidendi Sebastián Piñera ametisseastumisel Valparaísos.
<P>
Laupäeva, 27. veebruari varastel tundidel Tšiilit tabanud ränga maavärina ja järgnenud tsunami kujul on tegemist kohutava tragöödiaga. Viimased ametlikud arvud osutavad, et vähemalt 528 inimest on saanud surma ja et eeldatavasti see arv tõuseb. Puudutatud on üle kahe miljoni inimese. Infrastruktuurile tekitatud kahju on olnud tohutu ja pool miljonit elamut on saanud tõsiselt kahjustada.
<P>
Liidu välisasjade ja julgeolekupoliitika kõrge esindaja ning komisjoni asepresident Cathy Ashton helistas samal päeval Tšiili välisministrile Mariano Fernándezele, et avaldada kaastunnet ohvrite peredele ning ilmutada meie valmidust osutada abi ning toetust.
<P>
Niipea kui uudis maavärinast lahvatas, aktiveeriti humanitaarabi peadirektoraadi eriolukordadele reageerimise süsteem. ELi kodanikukaitsemehhanism väljastas viivitamatult osalevatele riikidele häire-eelse sõnum. Seire- ja teabekeskuse (MIC) kriisikeskus tegutses kogu esimese nädalavahetuse, hankides teateid maavärina ulatuse ja mõju kohta, selgitades välja kodanikukaitse vahendeid, mis oleks kättesaadavad kiireks rakendamiseks. Päeval käis volinik Georgieva tööde suunamiseks kriisikeskuses.
<P>
Paljud Euroopa Liidu liikmesriigid on teavitanud MICi rakendatud või pakutud abist. Siia hulka kuuluvad juba Hispaaniast, Saksamaalt, Prantsusmaalt ja Ühendkuningriigist Concepcióni saadetud personal ja varustus, tõotatud rahalised vahendid Soomest, Ühendkuningriigist ja Madalmaadest ning sildade, telkide, väliköökide ja generaatorite pakkumised Bulgaariast, Slovakkiast, Rootsist ning Austriast.
<P>
Tšiili ametivõimud on andnud märku Euroopa Liidu liikmesriikide tehtud abipakkumiste vastuvõtmisest.
<P>
Komisjoni eriolukordade humanitaarabi vajadusele reageerimise süsteem käivitati samaaegselt Brüsselis ja aktiveeriti humanitaarabi peadirektoraadi Managua piirkondlikus büroos, mis katab Ladina-Ameerikat.
<P>
Ühendust võeti potentsiaalsete partneritega kiireks rahastamiseks, kellel on suutlikkus osutada kohest abi, ning humanitaarabi peadirektoraadi kohapealsed asjatundjad mobiliseeriti esimesel võimalusel maavärina piirkonda sõitma. Pühapäeva hommikul vara võeti vastu otsus esmase eriolukorras antava humanitaarabi kohta suurusjärgus 3 miljonit eurot. Nüüd on sõlmitud humanitaarabitoetuste lepingud nelja partneragentuuridega: Telecom Sans Frontières Prantsusmaalt pakub eriolukorraks telekommunikatsiooniteenuseid; üleameerikaline Terviseorganisatsioon ja Hispaania Punane Rist aitavad taastada tervishoiuteenused ning Saksamaa Punane Rist annab peavarju, puhast vett ja põhilise majapidamistes esmavajaliku.
<P>
Humanitaarabi peadirektoraat paigutas positsioonidele humanitaarabi asjatundjad, kes saabusid Tšiili esmaspäeva, 1. märtsi hommikul, et teostada vajaduste hindamist ning kohtuda ametivõimude ning potentsiaalsete rakendamise eest vastutavate partneritega. Veel kaks meeskonnaliiget saabusid järgmisel päeval ja nad ühinesid mõni päev hiljem viiega.
<P>
ELi kodanikukaitsemehhanism, kuuest asjatundjast koosnev meeskond, on nüüd samuti Tšiilis. Neli töötab maavärinapiirkonnas Concepcióni lähedal, samas kui kaks on hetkel Santiagos, et luue side ametivõimudega ja koordineerida Euroopa Liidu liikmesriikide reageeringut.
<P>
Humanitaarabi peadirektoraadi asjatundjad ja ELi kodanikukaitse meeskond teostavad ühiseid hindamisi humanitaarabiküsimuste koordineerimisbüroo (OCHA) ning mitme ÜRO asutusega enim puudutatud piirkondades.
<SPEAKER ID="085" NAME="Michèle Striffler">
fraktsiooni PPE nimel. - (FR) Austatud juhataja, volinik, kallid kolleegid! Nagu eelnevalt öeldi, oli Tšiili maavärin, mis oli intensiivsem haitilasi tabanust ning millele järgnes ka tsunami, oli sellele vaatamata palju vähem surmatoov, seda tänu varajasele toimivale hoiatussüsteemile, elanikele, kes olid õnnetusteks paremini ettevalmistatud ning jõulisele riigile, mis suutis reageerida.
<P>
Tervitan Euroopa Komisjoni ja liikmesriikide kiiret reageeringut. Euroopa Komisjoni seire- ja teabekeskus aktiveeriti viivitamatult, võeti vastu otsus eriolukorras antava humanitaarabi kohta eraldada 3 miljonit eurot vahetutele vajadustele reageerimiseks ning humanitaarabi peadirektoraadi asjatundjad paigutati õnnetusepiirkonnas positsioonidele vajaduste hindamise teostamiseks.
<P>
Sooviksin tunnustada iseäranis volinik Georgieva, kes saabus eile puudutatud piirkondade külastamiseks Santiagosse, viivitamatut avalikku reageeringut.
<P>
Enamik loodusõnnetusi on ootamatud sündmused. Elude päästmiseks loodusõnnetuste eest kaitsetutes piirkondades on eluliselt oluline vähendad riske, olles paremini ettevalmistatud ning omades sobilikke hooneid. Samuti on oluline kindlustada, et arendusalasesse koostöösse lülitataks õnnetuste riski vähendamine, mis tähendab, õnnetusteks valmistumine, nende tagajärgede leevendamine ja eelkõige nende ennetamine.
<SPEAKER ID="086" NAME="María Muñiz De Urquiza">
fraktsiooni S&D nimel. - (ES) Austatud juhataja! Kõigepealt, sooviksin ELi-Tšiili parlamentaarse ühiskomisjoni delegatsiooni nimel väljendada meie solidaarsust Tšiili rahva, parlamendi ja valitsusega pärast 27. veebruaril toimunud katastroofilist maavärinat ning siiani toimunud enam kui kahtsadat järeltõuget.
<P>
Surma on saanud vähemalt 500 inimest, sealhulgas kaks eurooplast, ning maavärinatest on puudutatud 2 miljonit tšiillast. Mapuche' inimesed on saanud kannatada kõige hullemini, sest nende maad asuvad riigi neljast lõunapoolsest piirkonnast neljas.
<P>
Sooviksin samuti avaldada tänu kõikidele inimestele, kes on ennastsalgavalt tööd teinud, ning elukutselistele, kes ohvreid aitasid. Tšiili rahvas on ilmutanud suutlikkust tulla toime väga keeruka olukorra väljakutsetega. Sooviksin õnnitleda president Bacheletti viivitamatu abitegevuse puhul, mille tema valitsus käivitas, et ohjeldada olukorda, mille põhjustas elamispinda ja infrastruktuuri hävitanud kohutav maavärin.
<P>
Tšiili valitsus tegutses kiiresti ja ilmutas tõsidust ning vastutustundlikkust, et selgitada välja konkreetsed piirkonnad, kus toetust vaja oli; samuti on ilmutanud solidaarsust rahvusvaheline kogukond, mis on tunnistuseks Tšiili oivalistele suhetele naabrite ning strateegiliste partneritega.
<P>
Soovin õnnitleda ka Sebastián Piñera uut valitsust, mis täna ametisse asub, ning julgustada teda rekonstrueerimistegevusel, milles loodetavasti tal on võimalik Euroopa Liidu täiele toetusele loota.
<P>
Tšiili, peale selle, et riik on Euroopa Liidu sõber ja partner, on see ka arenenud riik ning Majanduskoostöö ja Arengu Organisatsiooni liige. Sellele vaatamata on rekonstrueerimistegevuse maksumus oluline: hinnanguliselt saab see olema 20 miljonit USA dollarit, mis kujutab 15% Tšiili SKTst. Sel põhjusel kutsun Euroopa Liitu üles andma Tšiili ametivõimude käsutusse kõik vahendid, et rekonstrueerimisülesandega aidata. Tšiilil läheb tarvis rahvusvahelisi laene, ning Euroopa Investeerimispank, kellega Tšiili äsja lepingu sõlminud on, peaks rekonstrueerimisprojektidega aitama.
<P>
Euroopa Liit eesistujariigi Hispaania juhtimisel on rajanud mehhanismi abi koordineerimiseks Ühinenud Rahvaste Organisatsiooniga ning õnnetusejärgse rakkerühma; rahvusvahelise koostöö, humanitaarabi ja kriisiohje Euroopa voliniku saabumist sündmuskohale oodatakse samuti järgmise mõne päeva jooksul. Loodame, et komisjon, jätmata tähele panemata teisi võrdselt kiireloomulisi kohustusi, nagu olukord Haitil, tõuseb samuti Tšiili rahva ootuste kõrgusele.
<SPEAKER ID="087" NAME="Izaskun Bilbao Barandica">
fraktsiooni ALDE nimel. - (ES) Austatud juhataja! Peaksime kasutama enam kui sõnu, et ilmutada solidaarsust riigiga, kes õnnetuse üle on elanud, nagu Tšiili, ja oleme seda komisjoni esindajalt kuulnud.
<P>
Tšiili on olnud meie jaoks minevikus kaitse ja varjupaiga allikaks. Näiteks elab seal suur baskide kogukond, kes emigreerisid piirkonda majanduslikel põhjustel 19. sajandil ning poliitilistel põhjustel 20. sajandil.
<P>
Just seepärast peaksid teod antud juhul sõnu toetama ja olen rahul kiirete meetmetega, mida rakendas Euroopa Liit, kes saatis viivitamatult 3 miljonit eurot abi tegevuse rahastamiseks; mul on samuti hea meel kõrge esindaja, Catherine Ashton, reageeringuga, ning õnnitlen volinik Georgievat, kes tegutses kiirest ja eilse seisuga on Tšiilis, pakkumas julgustust ja selgitamas välja, mida seal sündmuskohal tarvis on.
<P>
Olen rahul, kuidas Euroopa Komisjoni humanitaarabi kodanikukaitsesüsteem toimib, Euroopa institutsioonide osutatava abiga ning eri ametite kaudu rajatud koostööga.
<P>
Sellistel aegadel nagu praegu on Euroopal olnud ja on hetkel võimalus konsolideerida oma juhtrolli rahvusvahelisel areenil, tehes vahetult koostööd puudutatutega ning aidates koordineerida abi, mida liikmesriikidest ja piirkondadest korraldatakse.
<P>
Sooviksin tõsta esile president Bacheleti tegevust, sest ta on jälle kord näidanud, kuidas poliitikat ajama peaks, ilmutades suurt humaansust ning tehes koostööd Sebastián Piñeraga, kes täna presidendina asemele astub. Soovin teda õnnitleda eeskujuliku viisi eest, kuidas ta on pannud poliitika kõrvale, et oma riigi vajadustele vastavalt väljakutse kõrgusele tõusta!
<P>
Euroopa demokraatide ja liberaalide liidu fraktsioon nimel sooviksin väljendada oma solidaarsust, toetust kõikidele teostatavatele operatsioonidele ning kaastunnet 528 hukkunu ning teadmata kadunute peredele ja koduta jäänutele.
<P>
Külastasime piirkonda hiljuti valimiseelsete vaatlejatena ELi-Tšiili parlamentaarse ühiskomisjoni delegatsiooni nimel. Meil oli võimalust vaadelda seal arenevaid projekte ning nägime, et Tšiili on Lõuna-Ameerika lõunaosa piirkonnas majandus- ja sotsiaalse arengu eeskujuks.
<P>
Meil on tarvis kindlustada, et maavärin ei katkesta seda edasiliikumist majandus- ja sotsiaalse arengu poole.
<SPEAKER ID="088" NAME="Raül Romeva i Rueda">
fraktsiooni Verts/ALE nimel. - (ES) Austatud juhataja! Sooviksin alustada Muñiz De Urquiza ja Izaskun Bilbao Barandica öelduga, sest minu arvates esimene asi, mida tegema peaksime, on ilmutada Euroopa Liidu solidaarsust Tšiili rahvaga ning Tšiili institutsioonidega, mida väga hästi esindavad president Bachelet ja valitud president Piñera.
<P>
Teiseks on minu arvates samuti oluline meeles pidada, et nagu tavaliselt antud olukordade puhul on, ei vali loodusõnnetused ning eiravad täielikult inimeste rikkust või vaesust: nad karistavad kõiki võrdselt. Ent samuti on selge, et vaesed kannatavad enim, ning iseäranis raske on üles ehitada vaeseid piirkondi.
<P>
Seetõttu on oluline arvestada mitte ainult taastamis- ja rekonstrueerimismeetmeid, mida peale õnnetuse toimumist vaja on, vaid paludel juhtudel ka üle vaadata teatavad struktuurilised elemendid, ning minu küsimus puudutab seda momenti. Kui tohin, volinik, sooviksin küsida väga konkreetse asja kohta seoses riigi strateegiadokumendiga, mis Euroopa Liidul Tšiiliga on.
<P>
Kui palju 2007-2013 perioodiks reserveeritud 41 miljonist eurost kasutatakse konkreetselt infrastruktuuri, nagu teede ja transpordi tugevdamiseks? Kui palju kasutatakse elamispinnaehituse parandamiseks kindlustamaks, et potentsiaalsete soovimatute õnnetuste puhul tulevikus on inimesed seda liiki olukorraks paremini ette valmistatud? Lõpuks, mis osa antud ressurssidest on juba nendeks otstarveteks kõrvale pandud?
<SPEAKER ID="089" NAME="Tomasz Piotr Poręba">
fraktsiooni ECR nimel. - (PL) Maavärin on Tšiilis nõudnud sadu ohvreid ja üle pooleteise miljoni inimese on kaotanud kodu. Ilmutagem aga täna solidaarsust Tšiiliga ning meenutagem, et inimesed kannatavad seal ikka veel hügieenitarvete ja joogivee puuduse ning lisaks ka toidu, ravimite ja tekkide puuduse käes. Lisaks kiusavad inimesi taga kuritegelikud rühmad, kes rüüstavad hüljatud kauplusi ja maju. Peame Euroopa Liiduna tegema kõik võimaliku, ennetamaks, et inimesed , kes on kaotanud kõik oma asjad ja paljudel juhtudel pereliikmeid, ei langeks varaste ohvriks, kes nende kannatustele jahti peavad.
<P>
Hea on, et oleme otsustanud saata kõige vahetumate vajaduste tarbeks 3 miljonit eurot. Peaksime aga meeles pidama, et Tšiilis on ikka veel paiku, kuhu abi jõudnud ei ole teedele ja sildadele tekitatud kahju tõttu. Hiljutised sündmused Tšiilis ja Haitil näitavad, et lisaks finantsabile Euroopa Liidust, on vaja veel mehhanisme abi osutamiseks riikidele, keda on tabanud õnnetused.
<P>
Solidaarsus Tšiiliga on väga kaunis asi ja on hea, et Euroopa Liit seda solidaarsust ilmutab. Ent pidagem meeles, et me ei piirduks niisama solidaarsusega, vaid toetaks Tšiilit ka tulevikus!
<SPEAKER ID="090" NAME="Fiorello Provera">
fraktsiooni EFD nimel. - (IT) Austatud juhataja! Soovin teile kiiret paranemist. Kõigepealt sooviksin väljendada solidaarsust kõigi antud loodusõnnetusest puudutatutega. Kahjuks esineb suurte maavärinate tõttu jätkuvalt tragöödiaid. Taolistes olukordades, ulatusliku hoonete ja infrastruktuuri hävingu ning tuhandete hukkunute puhul, on oluline pidevalt täiustada kodanikukaitse koordineerimist ja et päästeteenistused väldiksid tegevuse dubleerimist ning ressursside raiskamist. Euroopa Liit sekkus Tšiilis kiiresti, kuid tal on tarvis teha koostööd kohalike omavalitsustega vajaduste väljaselgitamiseks ja abi tulemuslikuks koordineerimiseks.
<P>
Tänahommikustes päevalehtedes avaldati uudis, et pool abist, mis Ühinenud Rahvaste Organisatsioon Somaaliale on andnud, on varastanud kohalikud partnerid, mõned ÜRO ametiisikud ja islamivõitlejad. Üks tahk seega, mida arvestada tuleks, on läbipaistvus riiklike ja eraannetuste kogumisel ning elanikele osutatava abi jaotamise tulemuslikkus. Heldust ei tohi reeta ning kehtestada on tarvis range juhtimisvahendite süsteem, et ennetada raha pillamist või varastamist, iseäranis kui abi saadetakse väga kaugetesse riikidesse, mille institutsioonid on võib-olla kriisidest nõrgestatud.
<SPEAKER ID="091" NAME="Diane Dodds" AFFILIATION="NI">
Austatud juhataja! Meie inimesi julgustab see, kui nad kuulevad, et Tšiili inimeste abistamisel on astutud positiivseid samme. Nende raske olukord on meid kõiki liigutanud.
<P>
Ent täna soovin käsitleda oma sõnavõtus humanitaarabi strateegiaga seonduvaid üldisemaid küsimusi. Euroopa Komisjon kuulutab end uhkusega üheks maailma suurimaks humanitaarabi annetajaks; kuulutab, et selle mandaat on päästa ja kaitsta elu, leida varjupaika ümberasustatutele ning aidata maailmal kindlustada loodusõnnetusteks valmisolek. Tegemist on tõeliselt auväärsete pürgimustega. Ent see, mida annetatakse, ei ole komisjoni raha, vaid Ühendkuningriigi, Saksamaa, Prantsusmaa - tegelikult 27 rahvusriigist pärit raha. Majanduskriisi ajal tuleks tunnustada antud riikidest igat üht auväärsete jõupingutuste eest. Ehk peaks komisjon seda oma dokumentides kajastama ning tunnistama nende jõupingutusi, kes tegelikult ohvreid toovad. Nendeks ei ole Berlemonti poliitiline eliit ja aparatšikud, vaid tavalised inimesed tavalistest riikidest.
<P>
Ehkki on tõsi, et arenguriikidel on abi vaja, on samuti tõsi, et neil on tarvis meie toetust tõsiseltvõetavate demokraatlike struktuuride rajamisel ja säilitamisel. Neil on tarvis meie abi tugeva ja kammitsemata kodanikuühiskonna rajamisel. Neil on tarvis meie abi - ja, mis kõige olulisem, meie ausust - poliitiliste režiimide poolsetele rikkumistele osutamisel, kes kindlustavad, et tavalised inimesed elavad jätkuvalt vaesuses ja puuduses.
<SPEAKER ID="092" NAME="Georgios Papanikolaou" AFFILIATION="PPE">
(EL) Austatud juhataja! Hiljutine tohutu katastroofiline maavärin Tšiilis, peagi pärast õnnetust Haitil, läks maksma sadu inimelusid ning põhjustas ulatuslikku kahju riigi ehitistele, eriti Concepcióni piirkonnas.
<P>
Meil on tarvis seista ohvrite ja nende peredega ning kuulutada siiralt solidaarsust. Meil on tarvis seista riigiga, kellega meil on tihedad ja sõbralikud suhted ning kes on piirkonna üks tugevamaid majandusi ning arenguetalon naaberriikidele. See on kindlustatud parlamentaarse ühiskomisjoni delegatsiooni raames.
<P>
Sooviksin teile meenutada, et Euroopa Liit ja Tšiili allkirjastasid 2005. aastal jõustunud assotsiatsioonilepingu, mis sätestab poliitilise ja majanduskoostöö ning ühistegevuse üleilmses mastaabis. Lisaks, nagu juba konstateeritud, on Euroopa Liit võtnud Tšiili puhul vastu kuueaastase strateegilise arenguplaani (2007-2013), mis sätestab ühenduse ressursside kasutuselevõtu antud Ladina-Ameerika riigis piirkondlikele ja valdkondlikele programmidele, mille riigi hiljuti valitud valitsus ette võtab.
<P>
Finantsabi ja kõikide teiste asjade viivitamatu väljakuulutamine, mida komisjon täna maininud on, julgustavad. Siiski soovin rõhutada, et meil on tarvis aidata kaasa eelmainitud ELi-Tšiili strateegilisest raamistikust lähtuvalt eraldatud ressursside võimalikult kiirele aktiveerimisele, nii et hiljutise maavärina tagajärgedega riigi infrastruktuurile ja riigi edasisele arengule saaks operatiivselt tegeleda.
<SPEAKER ID="093" NAME="Enrique Guerrero Salom" AFFILIATION="S&amp;D">
(ES) Austatud juhataja! Alustuseks sooviksin väljendada solidaarsust Tšiili rahvaga ja seda solidaarsust on samuti väljendatud Haiti, Türgi ja Peruu rahvastega, kes kõik on hiljuti loodusõnnetuste käes kannatanud.
<P>
Solidaarsus on üks Euroopa Liitu eristavaks tunnuseks ning meil tuleb tuleviku osas seda solidaarsust tugevdada.
<P>
Õnneks on Tšiili-taolistel loodusõnnetuste aegadel ulatuslikku reageerimissuutlikkusega riik; ent suurtel piirkondadel maailmas seda sama suutlikkust ei ole.
<P>
Sooviksin seetõttu mainida Euroopa humanitaarabi strateegiat. Meie reageering oleks võinud veelgi tõhusam olla; oleks võinud kiirem ja tulemuslikum olla, tingimusel, et liigume õiges suunas. Mis on õige suund? Esiteks on minu seisukohast tarvis liikmesriikide, nende vastavate humanitaarabiagentuuride ja Euroopa Liidu institutsioonide vahelist suuremat koordineeritust.
<P>
Teiseks on meil tarvis paremat koordineeritust Euroopa Liidu ja rahvusvaheliste humanitaarabiorganisatsioonide, eriti Ühinenud Rahvaste Organisatsiooni, vahel.
<P>
Kolmandaks on meil tarvis suuremat koordineeritust sõjaliste ja humanitaarsete üksuste vahel. Meil tuleb säilitada tsiviilelanikkonna ja humanitaarabi rühmade ohutus, samas humanitaarabi sõltumatust, neutraalsust ja erapooletust ning rahvusvahelise õiguse austamist säilitades.
<P>
Mis puutub Euroopa Liitu, siis selleks, et humanitaarabi ja kriisiohje oleks meie välistegevuse aluskomponendiks, on meil tarvis rohkem inim- ja finantsressursse.
<P>
Meil on võimalik ära kasutada Barnier' raportit, et asutada Euroopa vabatahtlike korpus, ja volinik Piebalgsi siinviibimist arvestades lisaksin, et tugevdada ja paremini koordineerida humanitaarabi ning rekonstrueerimise ja arengupoliitikate vahelist sidet.
<SPEAKER ID="094" NAME="Jim Higgins" AFFILIATION="PPE">
Austatud juhataja! Ma nõustun kõigega, millest Enrique Guerrero seoses meie reaktsiooniga rääkis. Pean tunnistama, et olin alguses šokis, kui kuulsin, et Euroopa Liit - paruness Ashton - kavatses annetada 3 miljoni euro ringis. Kolm miljonit eurot ei ole midagi, arvestades põhjustatud tagajärgi, sadestust ja laastamist.
<P>
Eelmine kord, kui me siin olime - neli nädalat tagasi - rääkisime Haitist. Täna hommikul arutame me tormi Xynthia Euroopas ja me arutame ka vaid kaks nädalat tagasi toimunud Tšiili maavärinakatastroofi sadestust. Siis oli maavärina järeltõuge magnituudiga 6,6, mis juba iseenesest oli täiesti laastav.
<P>
Sadestus on olemas. Tagajärjed on käes. Statistika on olemas. Me räägime 500 000-st - poolest miljonist - hävitatud majast. Need tuleb uuesti üles ehitada ja siin saame me anda praktilist abi. Umbes 540 inimest on surnud ning surnuid kaevatakse siiani rusudest välja. See on iseenesest looduskatastroof, kuid räägime kuludest, mis kokku teevad 22 miljardit eurot. Me peame oma konkreetset panust selles osas tõesti suurendama.
<P>
Üks Lissaboni lepingu müügiedu alus - ja me teame, et Iirimaal lükkasime esimese Lissaboni tagasi - oli, et meil saab olema viivitamatu reageerimine humanitaarabi vajadustele looduskatastroofi korral. Ma pean ütlema, et olgu tegu Haiti, Lõuna-Euroopa või olukorraga Tšiilis, siis me ei ole reageerinud. Ma tean, et oleme alles algusaegades, kuid tõepoolest peame end kokku võtma. Mida me esmajoones vajame, on praktiline abi: a) raha, b) puhas vesi, c) elektrivarustuse taastamine ja d) majanduse taastamine nii kiiresti kui võimalik.
<SPEAKER ID="095" NAME="Agustín Díaz de Mera García Consuegra" AFFILIATION="PPE">
(ES) Austatud juhataja! Eile rääkisin ma senaator Pizarroga, kellest mõned tunnid tagasi sai Tšiili senati president. Täna annab Pizarro president Piñerale presidendi ametilindi. Ma loodan, et president Piñera asub ülesehitamist tõhusalt teostama ning ma sooviksin president Bacheletti õnnitleda kriisi ohjamise eest.
<P>
Austatud juhataja! Kas ma tohin väljendada oma solidaarsust ja vennalikku kiindumust Tšiili rahvale pärast kohutavaid maavärinaid ja tsunamit, mille nad on üle elanud Concepciónis, Biobíos, Temucos ja Valparaísos. Ma olen kindel, et Tšiili kangelaslik rahvas suudab sellest katastroofilisest olukorrast välja tulla, nagu nad seda varemgi on teinud. Kas tohin veel kord kinnitada oma kiindumust ja sügavaimat solidaarsust Tšiiliga.
<SPEAKER ID="096" NAME="Andreas Mölzer" AFFILIATION="NI">
(DE) Austatud juhataja! Arvestades Tšiilis toimunud 8,8-magnituudise maavärina tagajärgi, peate te nõustuma Concepcióni linnapeaga, et 24 tundi on igavik igaühe jaoks, kes on kiviprügi alla mattunud. Kuigi selle Ladina-Ameerika riigi ametiasutused ja päästeteenistused on kahtlemata hästi ettevalmistatud võimalike maavärinate toimumise puhuks, ei jõudnud logistiliste probleemide tõttu rohkem kui 2 miljoni kannatanu jaoks mõeldud abi kannatadasaanud piirkonna kõigisse osadesse piisavalt ruttu. Sõjavägi, mis jäi niigi kohalejõudmisega hiljaks, mattus kaosesse. Inimesed olid sunnitud põgenema katustele ning ehitama teetõkkeid mitte vaid hirmust järeletõugete ees, vaid ka hirmust kurjategijate ees. Tšiili võib olla majanduslikult piisavalt edukas, et kanda maavärinas kannatanute eest ise hoolt, kuid tänu jumalale neelas riik uhkuse alla ja palus abi, sealhulgas ELilt.
<P>
Ka meil on siin midagi, millest õppida, nimelt see, et hädaolukordade puhul koorub tsivilisatsiooni kiht kiiresti maha ning et 24 tundi võib olla liiga kaua. Selles vaimus tuleks hädaolukorra lahendamise plaanid ja abi koordineerimine hädaolukorras muuta tõhusamaks, seda ka ELis.
<SPEAKER ID="097" NAME="Janez Potočnik">
komisjoni liige. - Austatud juhataja! Meid kõiki šokeeris selle loodus- ja humanitaarkatastroofi ulatuslikkus. Tänu Euroopa Ühenduse Humanitaarameti (ECHO) ekstreemabinõude süsteemi ja ELi kodanikukaitse mehhanismi kiirele rakendamisele suutsime me pakkuda koordineeritud ja praktilist abi peagi pärast maavärina algust.
<P>
Nagu juba mainitud, oli tähtis ka mitmete ELi liikmete pakutud ja tarvitusele võetud abi.
<P>
Lisaks humanitaar- ja muudele meetmetele, mida ma olen kirjeldanud, väärib mainimist, et teisipäeval kirjutasid Luxembourgis Euroopa Investeerimispank ja Tšiili - seda mainis austatud parlamendiliige - alla raamlepingule, mis võimaldab pangal Tšiilis tegutseda.
<P>
See sündmus tõstab esile suurepärased suhted Euroopa Liidu ja Tšiili vahel ning mõlema poole pühendumuse jätkata meie partnerluse laiendamist ja süvendamist. See juhtus ka äärmiselt sobival hetkel, sest EIB-st võib saada Euroopa Liidu jaoks lisavahend koostöös Tšiiliga keskmise ja pika perspektiivi ülesehituses, mis juba praegu toimub.
<P>
Seoses konkreetse küsimusega Tšiili riigistrateegiast ja lubatud 41 miljonist eurost, siis 25 miljonit eurot kulutati esimese osamaksena; 15,6 miljonit eurot jääb teiseks osamakseks. Tavapäraselt oleks see tulnud jagada nii, et 50% sotsiaalse ühtekuuluvuse jaoks ja 50% uuenduseks ja konkurentsiks. Me oleme pakkunud, et vahetame selle läbivaatuse all oleva rekonstruktsiooniga. Tšiili võimudelt ei ole sellekohaseid palveid veel tulnud, kuid loomulikult on võimalik see raha mõlema rubriigi all suunata ülesehitusesse.
<P>
Tšiili võimud ei ole veel esitanud Euroopa Liidule konkreetset palvet abistada ülesehitusega. Nagu mainisin, astub president Piñera täna ametisse. Kindlasti on tema prioriteetide tipus kahjude hindamine ja numbritesse arvutamine ning ulatuslike tööde planeerimine, mis on vajalikud.
<P>
Komisjon on valmis kaaluma iga palvet, mis võidakse esitada. Nagu ma varem mainisin, lisab see, et Euroopa Investeerimispank võib nüüd Tšiilis tegutseda, uue vahendi lisaks neile, mille seast me juba praegu valida saame.
<P>
Samuti väärib meeldetuletamist see, mida teist mõnest juba mainisid, et Tšiili on hea näide arengust. Erinevalt enamikust Ladina-Ameerika riikidest on ta netovõlausaldaja. Eelmisel reedel rõhutas ametist lahkuv rahandusminister, et erinevalt teistest tragöödiatest, mis on Tšiili rahvale osaks saanud, on seekord Tšiili riigil olemas ka oma ressursid.
<P>
Niisiis lõpetuseks, Euroopa Liit - liidu inimesed, piirkonnad ja riigid - seisab selles katastroofis Tšiiliga õlg õla kõrval ja nii see peabki tsiviliseeritud ja inimlikus maailmas olema.
<SPEAKER ID="098" NAME="Juhataja">
Arutelu on lõppenud.
<P>
Kirjalikud avaldused (kodukorra artikkel 149)
<SPEAKER ID="099" NAME="António Fernando Correia De Campos  " AFFILIATION="S&amp;D">
kirjalikult. - (PT) Pärast Haiti maavärinat tuleb meil jälle tegemist teha kohutava katastroofiga, kus on 800 kinnitatud ohvrit ja kahjud kokku moodustavad umbes 15% Tšiili SKT-st. Tšiili president Michelle Bacheleti sõnade kohaselt on kannatanud 80% riigi elanikkonnast ja riigi infrastruktuur on tõsiselt kahjustunud.
<P>
Euroopa Liit kui selle riigi priviligeeritud kaubanduspartner on jälle kord võtnud endale kohustused, kusjuures EL on Tšiili peamine kaubanduspartner ja Tšiili peamine eksporditurg. Euroopa Liidu reaktsioon oli anda hädaabina 3 miljonit eurot, samas kui kohapeal on Euroopa kodanikukaitseeksperdid, kes hindavad kõige esmasemaid vajadusi.
<P>
Hävitavad looduskatastroofid, nagu maavärinad ja surmatormid, millele me hiljuti ELis tunnistajaks olime, sunnivad meid uuesti mõtlema humanitaarabi ja hädaolukordade, mille korral on vaja kiiret aktiivset ja kooskõlastatud abi, paradigma üle.
<P>
EL on näidanud üles tõhusust ja reageerimisvõimet. Lisaks südamlikule kaastundeavaldusele Tšiilile, demonstreerib ka parlament selle arutelu kaudu oma pühendumust aidata see riik, mis sai nii rängalt kannatada 27. veebruari maavärinas, uuesti üles ehitada.

<CHAPTER ID="014">
Tööplaan
<SPEAKER ID="019" NAME="President">
Esimeeste konverents koostas teisipäeval, 9. detsembri 2010. aasta koosolekul kooskõlas kodukorra artiklitega 137 ja 138 päevakorra projekti lõpliku versiooni, mis on laiali saadetud.
<P>
Tehti järgmised muutmisettepanekud.
<P>
Kolmapäev
<P>
Ma sain Euroopa Rahvapartei (kristlike demokraatide) fraktsioonilt taotluse lisada tööplaani József Szájeri raport, mis käsitleb liikmesriikide läbi viidava kontrolli mehhanisme, mida kohaldatakse komisjoni rakendusvolituste teostamise suhtes.
<SPEAKER ID="020" NAME="József Szájer" AFFILIATION="PPE">
Austatud president! Te märkisite väga õigesti, et meie fraktsioon taotleb rakendusakte käsitleva määruse päevakorda lisamist. Mul on veidi ebamugav seda teha, sest see ei ole mitte ainult minu fraktsiooni taotlus; seda mõtet toetab mitu teist fraktsiooni. Õiguskomisjonis kiideti raport ja mitmed sellele lisatud ühised arusaamad ja ühisavaldused ühehäälselt heaks.
<P>
Ma tahan kolleegidele meelde tuletada, et Lissaboni leping jõustus aasta tagasi. Kõnealusele rakendusakte käsitlevale määrusele eelneb aasta pingsaid läbirääkimisi valdkonnas, kus uued delegeeritud aktid ja rakendusaktid on Euroopa Parlamendi praeguse koosseisu jaoks väga tähtis teema. Pärast ühte aastat võime seda õigust täiel määral kasutada, leian ma. Seepärast oleks hea seda uut määrust arutada ja see vastu võtta.
<P>
Samuti tahaksin teile teatada, et - nagu meie kolleegid teavad - nõukogus oli väga raske olukord seoses kahe blokeeriva vähemusega. Seepärast on tegemist väga tundliku õigusaktiga, mistõttu pean ma õigeks seda võimalikult kiiresti menetleda. Selles raportis austatakse kõiki Euroopa Parlamendi õigusi. Ma palun kõigi teiste fraktsioonide toetust.
<SPEAKER ID="021" NAME="President">
Tänan teid, härra Szájer. Kas ettepanek leiab toetust?
<SPEAKER ID="022" NAME="Hannes Swoboda" AFFILIATION="S&amp;D">
(DE) Austatud president, meil ei ole vastuväiteid selle küsimuse päevakorda lisamise suhtes. Ma tahaksin siiski juhtida teie tähelepanu asjaolule, et mõne komisjoni liikmetel - ja ma arvan, et mitte üksnes meie fraktsiooni kuuluvatel - on endiselt probleeme seoses erieeskirjadega. Kahtlemata on meil vaja tähtaega muudatusettepanekute esitamiseks, et saaksime hiljemalt neljapäeval hääletada. Ma tahan siiski öelda, et mõned mõttevahetused on veel käimas ja ma ei saa etteruttavalt öelda, kas meie fraktsioon hääletab poolt või vastu. Arutelud on veel ees. Meil ei ole aga vastuväiteid selle küsimuse päevakorda lisamise suhtes.
<SPEAKER ID="023" NAME="President">
Teen ettepaneku toimida järgmiselt. Peame arutelu kolmapäeval ja istung lõpeb kell 21.00. Muudatusettepanekute esitamise tähtaeg on kolmapäeval kell 10.00. Hääletus toimub neljapäeval.
<P>
(Parlament oli ettepanekuga nõus.)
<SPEAKER ID="024" NAME="Catherine Trautmann" AFFILIATION="S&amp;D">
(FR) Austatud president! Minu fraktsioon soovib, et tööplaani pandaks tagasi kaks suuliselt vastatavat küsimust, mis käsitlevad nii Van Rompuy rakkerühma aruannet kui ka kuut komisjoni õigusaktide paketti majanduse juhtimise kohta.
<P>
Esiteks soovime seda institutsiooni volituste tõttu, sest Lissaboni lepingu artikkel 9 annab meile selle eelisõiguse ja volituse kohaldada horisontaalset sotsiaalklauslit ning eelkõige meie kodanike jaoks tähtsust omavate laiaulatuslike meetmete, direktiivide ja otsuste sotsiaalse mõju uuringut.
<P>
Euroopa Ametiühingute Konföderatsiooni peasekretär John Monks kirjutas hiljuti oma murest, kui ta mõistis, millist otsest mõju avaldavad kokkuhoiukavad palgasaajate sissetulekule, palkadele ja samuti nende pensionidele. Austatud president, meie fraktsiooni nimel selle taotluse esitamise poliitiline põhjus on see, et tururegulatsiooni üle arutlemise kõrval peame näitama, et me ei anna ainult hinnanguid turgude kohta, vaid ka hääletame ja tegeleme õigusloomega meie kaaskodanike hüvanguks.
<P>
Mul oleks hea meel näha, kui parlament oleks valmis toetama nende suuliselt vastatavate küsimuste tööplaani taaslisamist.
<SPEAKER ID="025" NAME="President">
Kes sooviks selle poolt sõna võtta? Kes esineb pooldava sõnavõtuga?
<SPEAKER ID="026" NAME="Francesco Enrico Speroni" AFFILIATION="EFD">
(IT) Austatud president, lugupeetud kolleegid! Just suhete tõttu, mis peaksid eksisteerima kolme institutsiooni - nõukogu, komisjoni ja parlamendi - vahel, pean ma asjakohaseks toetada kaasparlamendiliikme ettepanekut.
<SPEAKER ID="027" NAME="President">
Kas keegi soovib võtta sõna ettepaneku vastu? Ma ei näe kedagi, kes sooviks ettepaneku vastu midagi öelda. Seepärast jätkame hääletusega.
<P>
(Parlament kiitis ettepaneku heaks.)
<P>
President. - Kõnealused kaks suuliselt vastatavat küsimust lisatakse tööplaani kolmapäeva pärastlõunal. Istung kestab umbes kella 21.00ni.
<P>
(Tööplaan võeti vastu.)

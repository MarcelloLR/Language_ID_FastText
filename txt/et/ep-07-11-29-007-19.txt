<CHAPTER ID="007-19">
19. Taimses ja loomses toidus ja söödas või nende pinnal esinevate pestitsiidide jääkide piirnormid (komisjoni rakendusvolitused) (hääletus) 
<P>
- Raport: Robert Sturdy
<P>
- Enne hääletust
<SPEAKER ID="108" NAME="Siim Kallas">
komisjoni asepresident. - Härra juhataja, komisjon soovib tänada Euroopa Parlamenti tema konstruktiivse toetuse eest ja tervitab saavutatud head kompromissi. Kõnealuse kompromissi osana nõustus komisjon tegema järgmise avalduse:
<P>
"Kontrolliga regulatiivmenetluse standardsed tähtajad on sätestatud otsuse 1999/468/EÜ artikli 5a lõigetes 3 ja 4. Lõigete 3 ja 4 puhul võib näha ette erandeid üksnes nõuetekohaselt põhjendatud kiireloomulistel juhtudel. Tähtaegu kärbiti kontrolliga regulatiivmenetluse alusel, mis on lisatud Euroopa Parlamendi ja nõukogu määruse ettepanekusse (millega muudetakse määrust (EÜ) nr 396/2005 taimses ja loomses toidus ja söödas või nende pinnal esinevate pestitsiidide jääkide piirnormide kohta seoses komisjoni rakendusvolitustega), eesmärgiga viia piirnormide kohaldamise ja vastuvõtmise protsess lõpule vähema kui aasta jooksul. Kõnealused kohandused on vajalikud, et tagada ühtsus Euroopa Parlamendi ja nõukogu määruse ettepanekus taimekaitsevahendite turuleviimise kohta sisalduva taimekaitsevahenditele loa andmiseks kavandatud üheaastase tähtajaga.
<P>
Euroopa Komisjon uurib kontrolliga regulatiivmenetluse alusel tähtaegade kärpimise asjakohasust pärast kaheaastast kogemust seoses lubade andmise menetlusega, mis on sätestatud Euroopa Parlamendi ja nõukogu määruse ettepanekus taimekaitsevahendite turuleviimise kohta, võttes arvesse kogemusi, mis on saadud kõnealuste menetluste kohaldamisel Euroopa Parlamendis ja nõukogus.”

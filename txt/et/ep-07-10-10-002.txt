<CHAPTER ID="002">
In memoriam
<SPEAKER ID="006" NAME="President">
Daamid ja härrad, minu kurvaks kohustuseks on teatada teile ühe kaasparlamendiliikme ja ühe endise kaasparlamendiliikme surmast.
<P>
Meie kaasparlamendiliige Fausto Correia suri eile hommikul. Ta sündis 29. oktoobril 1951 Coimbras ja oli surres ainult 55 aastane. Temast jäid maha abikaasa ja kolm poega. Ülikooli õigusteaduskonna lõpetamisele kodulinnas Coimbras järgnes särav advokaadi-, ajakirjaniku- ja seejärel poliitikukarjäär Portugalis. Kaua aega oli ta Portugali parlamendi liige, samuti riigiminister peaminister António Guterresi valitsuses. Euroopa Parlamendi liige oli ta alates 2004. aastast. Fausto Correia oli ja on Portugalis kuulus ning armastatud oma katkematu, elukestva demokraatia loomise missiooni tõttu ja tema pühendumise tõttu sõpruse ja kogukonna põhiväärtustele. Fausto Correiast jäävad valusalt puudust tundma tema perekond, tema sõbrad ja meie, tema parlamendiliikmetest kolleegid.
<P>
Selle nädala kolmapäeval ja neljapäeval toimuva istungi ajal on saali ees avatud kaastundeavalduste raamat, kuhu Euroopa Parlamendi liikmed ja personal saavad kaastundeavaldusi jätta.
<P>
Sügava kurbusega kuulsime me sõnumit oma endise kaasparlamendiliikme Christian de la Malène surmast, ta oli Euroopa Parlamendi liige kahel korral - ajavahemikul 1959-1961 ja ajavahemikul 1962-1994. Christian de la Malène, kes oli ka endine president De Gaulle'i valitsuse minister ja senaator, suri 26. septembril 86 aasta vanuselt Euroopa progressiivsete demokraatide fraktsiooni ning Euroopa uuendamise ja demokraatliku liidu fraktsiooni endise esimehena oli Christian de la Malène oma südames ja hinges veendunud eurooplane. Ta pühendas oma pika elu tugevale ja demokraatlikule Euroopale ning poliitilisele ühendusele.
<P>
Christian de la Malène oli kolleeg ja sõber, keda mäletatakse tema humanismi ja poliitilise pühendumise pärast. Seda märkides soovime tema mälestust tänutundes meenutada.
<P>
Palun hetk vaikust meie lahkunud kolleegi mälestuseks.
<P>
(Parlament pidas minutilise leinaseisaku).

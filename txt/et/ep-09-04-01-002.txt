<CHAPTER ID="002">
Presidentuuri avaldus
<SPEAKER ID="006" NAME="Juhataja">
Daamid ja härrad, pean teile täna kurbusega teatama, et eelmisel nädalavahetusel hukkus üle 300 inimese, kui Vahemeres Liibüa ranniku lähedal läks ümber mitu pagulaste paati. Nendes paatides olid inimesed Põhja-Aafrikast ja Sahara-tagusest Aafrikast. Egiptuse ja Liibüa võimudel õnnestus osa pagulastest päästa ja leitud on ka mõned surnukehad, ent sajad inimesed on endiselt kadunud. Ma tahaksin Euroopa Parlamendi nimel öelda, et see sündmus on ääretult šokeeriv ja kurb.
<P>
Viimase kahe aasta jooksul on suurenenud sisseränne Euroopa Liitu Vahemere kaudu ja majanduskriis tähendab seda, et Aafrika vaesuse eest põgenevate inimeste arv suureneb veelgi.
<P>
Arvestades Euroopa Liitu jõuda üritavate, ent Vahemeres traagilise lõpu leidvate pagulaste suurt hulka, on Vahemeri muutumas hiiglaslikuks looduslikuks surnuaiaks; meil tuleb leida lahendused, et sellised tragöödiad ei korduks.
<P>
Palun teil kõigil mälestada hukkunuid minutilise leinaseisakuga.
<P>
(Parlament tõusis püsti ja pidas minutilise leinaseisaku.)
<P>
Aitäh.

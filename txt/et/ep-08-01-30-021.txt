<CHAPTER ID="021">
Üheminutilised sõnavõtud poliitiliselt olulistel teemadel
<SPEAKER ID="210" NAME="President">
Järgmiseks punktiks on üheminutilised sõnavõtud.
<SPEAKER ID="211" NAME="Iuliu Winkler" AFFILIATION="PPE-DE">
(HU) Tänan väga, hr president. Piirkondlikud arengu- ja ühtekuuluvusfondid on uutele liikmesriikidele väga olulised, kuna erinevused piirkondade vahel on nende puhul väga suured. Minu kodumaa Rumeenia saab taotleda enam kui 20 miljardit eurot piirkondlikuks arenguks aastani 2013. Aasta pärast meie ühinemist ELiga, näitab kogemus piirkondlikuks arenguks ettenähtud fondide kasutamise paranemist, kuid me oleme siiski veel oma soovitud sihtmärkidest kaugel. Selliste piirkondade jaoks nagu Rumeenia on oluline, et nad suurendaksid oma võimalust fondidest kasu saada, kasutades neid tõhusalt ja süstemaatiliselt aru andes.
<P>
Rumeenia vajab selleks vahendeid, nagu näiteks tõhusat ja tugevalt detsentraliseeritud riigihaldusinstitutsioonide süsteemi ja uut jaotamist majanduse arengu valdkondadeks, kuna praegused piirkonnad ei sobi selleks otstarbeks ega ole tõhusad, nii tuleb kõikjal luua uued piirkonnad vastavalt kohastele ühiskondlikele lepetele, ja mida juhiksid valitud piirkondlikud valitsused. Rumeenia uue jaotamisega majandusliku arengu piirkondadeks ei saa oodata. Tänan teid väga.
<SPEAKER ID="212" NAME="Marusya Ivanova Lyubcheva" AFFILIATION="PSE">
(BG) Tahaksin juhtida teie tähelepanu mõnele probleemile, mis on seotud katastroofide ja õnnetustega merel. Nendest räägitakse tavaliselt siis, kui need aset leiavad ja siis pühib aeg kiiresti tragöödiad meie meelest. Mereõnnetused aga on ühise merenduspoliitika osa. Peame neiks valmistuma, just nagu me valmistume üleminekuks.
<P>
Bulgaaria laev Vanessa elas hiljuti Aasovi merel laevahuku üle. Viimaste kuude jooksul on Kerchi lahes halva ilmaga juhtunud mitu õnnetust. Meremehed surid, teised jäid kaduma, kahju ulatus miljonitesse eurodesse. Aasovi meres ja Mustas meres oli õlireostus. Ühine merenduspoliitika peab sätestama meetmed ohtude vähendamiseks ja navigatsioonikokkulepete rajamiseks, mis vähendavad õnnetusi. Vajame kõikehõlmavat skeemi kiireks reageerimiseks ja hädaolukorras päästetööde korraldamiseks. Vajame varustust, millega saab tegutseda karmides ilmastikutingimustes ja mis oleks paigutatud nii, et seda oleks võimalik kiiresti kasutada õnnetuste kohtadel.
<SPEAKER ID="213" NAME="Magor Imre Csibi" AFFILIATION="ALDE">
(RO) Hr president, daamid ja härrad: rasvumus ähvardab rohkem kui pooli kõigi liikmesriikide elanikke. Veel enam teeb muret see, et igal aastal muutub ülekaaluliseks enam kui 400 000 Euroopa last. Üks küsimusi, mida rasvumusega võideldes käsitleda tuleks, on toidukaupade tõhus märgistamine. Kahjuks ei sisalda Euroopa toidusildid veel teavet, mida tarbijad vajavad tervislike ja turvaliste otsuste tegemiseks.
<P>
Seega tervitan Euroopa Komisjoni ettepanekut üle vaadata toiduainete märgistamise direktiiv ja eriti lihtsustatud sildistamissüsteemi loomine, kus silt oleks trükitud toiduaine paki esiküljele. Kahetsen aga, et komisjoni ettepanek ei sisalda värvidega kodeeritud märgistamissüsteemi, mis selgelt viitaks toote toiteväärtusele (madal, keskmine, kõrge). Sildistamine peaks olema kasuks nii tootjatele kui tarbijatele ning hästi informeeritud tarbija teeb tarku toitumisotsuseid.
<SPEAKER ID="214" NAME="Brian Crowley" AFFILIATION="UEN">
Hr president, Iirimaal peagi reformilepingu küsimuses aset leidva referendumi osas tahaksin selle tähtsuse asetada majanduslikust vaatenurgast konteksti, kuna reformileping, kui ta ka muud ei tee, muudab Euroopa Liidu tõhusamaks otsuselangetajaks, mis toob omakorda kaasa suurema majandusliku edu ja kasvu. Iirlase vaatepunktist vaadatuna: eelmisel aastal investeeriti Iiri tööstusse ja ettevõtetesse 2,6 miljardit eurot, loodi 9000 uut töökohta; eksport ületas 80 miljardi euro piiri; rohkem kui 80 % kõigist Iirimaal toodetud toodetest eksporditi, peamiselt Euroopa Liidu turule. Iirimaa keskmine palk on 44 000 eurot aastas ja valitsusele laekub ettevõtte tulumaksuna rohkem kui 3 miljardit eurot. Olulised on need küsimused: pideva kasvu tagamine majanduses, tööhõives, majanduse kasvus ja kapitalihalduses. Sellepärast tahame me kõik Iirimaal referendumile positiivset tulemust.
<SPEAKER ID="215" NAME="Ilda Figueiredo" AFFILIATION="GUE/NGL">
(PT) Kui tööpuudus on Portugalis tõusnud pea kõige kõrgemale tasemele viimase 20 aasta jooksul, mõjutades eriti naisi ja noori, avaldab veel üks mitmerahvuseline töötajatele survet, et nad tühistaksid oma töölepingud. Kõnealune ettevõte on Yasaki Saltano, mis soovib loobuda kaablitootmisest Gaias Serzedos. See kavatseb tootmise üle viia teistesse riikidesse, eriti Aasiasse ja Aafrikasse, pärast seda, kui viis juba läbi drastilise tööjõu hulga vähendamise. See mitmerahvuseline ettevõtte andis tööd enam kui 6 000 töötajatele oma tehastes Ovaris ja Serzedos, mille eest ta sai miljoneid eurosid ühenduse abi. Nende töökohtade hulk on nüüdseks aga vähenenud enam kui kahe kolmandiku võrra.
<P>
Peame seega veel kord rõhutama vajadust tõhusate meetmete järele, et takistada sellist tootmise ümberasumist, leevendavate meetmete asemel, nagu praegune globaliseerumisfond töötajatele, keda mõjutab mitmerahvuselise ettevõtte ümberasumine, eriti auto- ja autoosade sektoris, näiteks Opel Portugal, Johnson Controls ja Alcoa Fujikura, mis on nüüd kõik suletud.
<SPEAKER ID="216" NAME="Urszula Krupa" AFFILIATION="IND/DEM">
(PL) Hr president, viimasel istungil ei antud mulle sõna ja seepärast avaldan täna Euroopa Parlamendis protesti inimõiguste rikkumise ja üksikisiku väärikuse ründamise osas.
<P>
Lennul Buenos Airesesse, kuhu meid kutsus Poola Ameerika kogukond ning kus me selgitasime ja kaitsesime universaalseid Euroopa väärtusi koos katoliikliku raadiojaama direktoriga, keda austavad miljonid kuulajad, ahistasid meid ajakirjanikud eraomanduses olevast kommertskanalist TVN, kes püüdsid meid sundida intervjuusid andma ning solvasid isiklikult kirikutegelast ja mind, Euroopa Parlamendi liiget. See on psühholoogiline vägivald, mis ohustas meie vaimset ja füüsilist heaolu 14 tunni pikkuse lennu vältel, mida küll leevendasid mitmed sekkumised Lufthansa personali poolt, kuid mis jätkus pärast maandumist.
<P>
Tahaksin samuti juhtida tähelepanu ohule anda kolmandale osapoolele infot lendude, istekohanumbrite ja hotellireserveeringute kohta, vastupidiselt kehtivale seadusele, kuna seda võivad ära kasutada igasugused terroristid.
<SPEAKER ID="217" NAME="Peter Baco" AFFILIATION="NI">
(SK) Daamid ja härrad, oma sõnavõttudes Euroopa Parlamendis ründavad meie Ungari kolleegid sageli Slovakkiat ilma mingi põhjuseta. Viimane rünnak sisaldas valesid riikliku raadiovõrgu keelustamise kohta Slovakkias ja narritamist selle osas, kuidas Slovakkia peaks tegema koostööd Ungariga Doonau Little Rye saare vete normaliseerimisel.
<P>
Oleme juba lõpuks kokkuleppele jõudnud veerežiimi osas kogu Doonau piirkonnas. Viimane kokkulepe sõlmiti Ungari ja Slovakkia valitsuste delegatsioonide poolt 1998. aastal - mina olin Slovakkia delegatsiooni juht - ja ma mäletan hästi, et see leping sisaldas ka Ungari nõudmisi selle piirkonna suhtes. Slovakkia valitsus on selle lepingu ratifitseerinud ja nüüd lõpuks peab selle ratifitseerima ja seda järgima ka Ungari valitsus.
<SPEAKER ID="218" NAME="Roberta Alma Anastase" AFFILIATION="PPE-DE">
(RO) Hr president, raportöörina piirkondliku koostöö küsimuses Musta mere piirkonnas tahaksin väljendada muret 2008. aasta 18. jaanuaril sõlmitud Bulgaaria kokkuleppe osas, millega ta nõustub osalema ja toetama Venemaa South Stream'i energiaprojekti.
<P>
See projekt on ELi energia julgeolekule kahekordne väljakutse. Esiteks on liikmesriigi toetus sellele projektile vastuolus esmase eesmärgiga mitmekesistada ELi energiaressursse. South Stream'i projekt ainult suurendaks ELi sõltuvust ühest allikast. Teiseks, juba oma olemasoluga õõnestab South Stream'i projekt NABUCCO projekti, mida arvatakse olevat strateegilise tähtsusega ELi energiatõhususe poliitika seisukohast.
<P>
Lubage mul teile meenutada, et see kokkulepe Bulgaaria ja Venemaa vahel sõlmiti hetkel, mil Euroopa Parlament võttis häälteenamusega vastu raporti Musta mere koostöö küsimuses.
<SPEAKER ID="219" NAME="Cătălin-Ioan Nechifor" AFFILIATION="PSE">
(RO) Oleksin eelistanud, et minu esimene üheminutiline sõnavõtt ei käsitleks nii negatiivset teemat, kuid see, mis juhtus eelmisel nädalal ELi idapiiril, peaks olema hoiatuseks meile kõigile.
<P>
21. ja 22. jaanuaril blokeerisid Ukraina kodanike rühmad autode ligipääsu Siret-Porubnoe piirpunktile Rumeenia ja Ukraina vahel, oma rahulolematuse tõttu nõude üle maksta viisa eest Rumeenia territooriumile sisenedes, samas kui Rumeenia kodanikud ei vaja Ukrainasse sisenemiseks alates 1. jaanuarist 2008 enam viisat.
<P>
Liikmesriigina peab Rumeenia täitma Euroopa Liidu määruseid viisade ja mitte ELi kodanike osas ja ei saa kuidagi osutada eelistatud kohtlemist Ukrainale. Sellepärast usun, et parlament ja komisjon peaksid Ukrainalt nõudma järjepidevamat käitumist, oma Euroopa kutsumuse kinnitamisena...
<P>
(President katkestab kõnelejat)
<SPEAKER ID="220" NAME="Marian Harkin" AFFILIATION="ALDE">
Hr president, tahan pöörata tähelepanu Keskkonnaagentuuri poolt hiljuti avaldatud aruandele vee kvaliteedi kohta Iirimaal. Kuigi oleme vastavalt vee raamdirektiivile märkimisväärselt investeerinud reoveesüsteemide uuendamisse, peame siiski saavutama teatud eesmärgid vee kvaliteedi osas.
<P>
Sellega seoses tahaksin mainida küsimust, mida me oleme Iirimaal ignoreerinud ja teeme seda ka edaspidi: oluliste vahendite suunamine septikute uuendamisse ja värskendamisse Iirimaal, eriti maapiirkondades. Liialt levinud on septikute süüdistamine Iirimaa joogivee reostamises. Kuid olemasoleva probleemi ulatuses on ülioluline, et Iiri valitsus kehtestaks toetustel põhineva programmi septikute kontrollimiseks ja vajadusel olemasolevate septikute uuendamiseks.
<P>
Kuid võib-olla on siin levinud septikute uuendamisse mitte investeerimine ja seejärel antud asjaolu kasutamine malakana, millega maarahvast peksta. Sellisel juhul on see lühinägelik ja üldse mitte kooskõlas Euroopa õigusaktidega.
<SPEAKER ID="221" NAME="Francesco Enrico Speroni" AFFILIATION="UEN">
(IT) Hr president, daamid ja härrad, Napoli poliitikutel on harjumus saata oma prügi kõikjale Euroopas. Täna on jäätmed jõudnud Quirinale'ni, kus räpane bolševistlik napolilane on andnud käsu kasutada keelitusi, et pikendada oma joovate sõprade surmaagooniat, hoolimata demokraatiast või inimeste soovist valida uus parlament. See aga on kõik, mida võib oodata kelleltki, kes pooldas Nõukogude invasiooni Ungarisse.
<SPEAKER ID="222" NAME="Pedro Guerreiro" AFFILIATION="GUE/NGL">
(PT) Tahaksin kasutada võimalust võtta sõna täiskogul ja mõista hukka Kader Şahini, noore Türgi Kommunistliku Partei aktivisti vastuvõetamatu olukord, keda peetakse kinni Türgi võimude otsusega alates jaanuarist 2007, ilma et antaks põhjendusi tema vastu olevate süüdistuste osas, või tema tõkendina vahi alla võtmise osas kohtuistungit oodates.
<P>
Kader Şahin arreteeriti, kui Türgi politsei katkestas vägivaldselt pressikonverentsi, mis mõistis hukka Türgi poliitvangide represseerimise detsembris 2000. Teades, et järjekordne istung tema kohtuasjas on kavandatud 5. veebruariks, väljendame oma kohkumust olukorra üle ja kutsume Türgi võime üles teda viivitamatult vabastama ning loobuma kõigist põhjendamatutest süüdistustest.
<SPEAKER ID="223" NAME="Gerard Batten" AFFILIATION="IND/DEM">
Hr president, Alexander Litvinenko andis Itaalias tunnistuse Mitrohhini komisjonile ja väitis mulle isiklikult, et Romano Prodi on mingisugune KGB agent. Mario Scaramella Mitrohhini komisjonist tuli hiljem Londonisse, et hr Litvinenkot mõrvakatsete eest hoiatada. Varsti pärast seda hr Litvinenko mõrvati.
<P>
Hr Scaramella pöördus tagasi Itaaliasse, kus ta koheselt vahistati. Teda on 13 kuud valesüüdistuste alusel ilma kohtumõistmiseta kinni hoitud ja tal ei lubata suhelda välismaailmaga. Hr Scaramella on kaotanud oma sissetuleku, on eraldatud oma lastest ning tema tervis on ohus. Mario Scaramella on poliitvang. Tema jätkuv kinnipidamine on skandaal Euroopa Liidu südames. Tema ainus süü, kui seda võib nii nimetada, seisneb selles, et ta aitas heita valgust Euroopa poliitika mädanevatesse nurkadesse. Kõik demokraadid peaksid nõudma tema kohest, vastuvaidlematut vabastamist.
<SPEAKER ID="224" NAME="László Tőkés" AFFILIATION="NI">
(HU) Sellel Euroopa kultuuridevahelise dialoogi aastal tahaksin teie tähelepanu juhtida Rumeenia Konservatiivide Partei esitatud äärmiselt diskrimineerivale seaduseelnõule, mis vastuvõtmise korral karistaks inimesi, kes kuuluvad etnilisse vähemusse ja ei räägi Rumeenia riigikeelt, kodakondsuse kaotamisega. Selle keeleseaduse sihiks on peamiselt Ungari kogukond oma iidsel kodumaal Transilvaanias. Siiani ei ole ükski Rumeenia partei sellele vastu seisnud ja riiklik diskrimineerimisega võitlemise nõukogu on sellele isegi rohelist tuld näidanud. Samal ajal valmistub Rumeenia parlament vastu võtma veel üht diskrimineerivat seadust, haridusseadust. Võtame nendes küsimustes varsti ühendust Leonard Orbaniga, Rumeenia volinikuga, kes vastutab mitmekeelsuse eest Euroopa Komisjonis, kuna oleme veendunud, et Rumeenia peab oma keeleseaduste osas järgima Euroopa Parlamendi demokraatlikku käitumist.
<SPEAKER ID="225" NAME="Colm Burke" AFFILIATION="PPE-DE">
Hr president, tahan tõstatada küsimuse seoses lapsendamise konventsiooniga. Euroopa Nõukogu võttis selle vastu 1967. aastal. Neli aastakümmet hiljem on see aegunud ja oleks vaja asendada.
<P>
2002. aastal otsustas Euroopa Nõukogu, et konventsiooni tuleks muuta. 2004. aastal lepiti kokku muudatustes. Uue konventsiooni tekstis leppisid asjatundjad seaduste alal kokku 2007. aastal. Tundub aga siiski, et ühes riigis on teetõke, mis takistab konventsiooni jõudmist ministrite komitee ette.
<P>
Ma arvan, et parlament peaks Euroopa Nõukogule saatma selge sõnumi selle kohta, et antud probleem tuleks lahendada niipea kui võimalik ja vastu võtta uus konventsioon, et viia see kooskõlla erinevates riikides juhtunuga, võttes arvesse ka Inimõiguste Kohtu otsuseid. Ma palun, et Euroopa Nõukogule saadetaks selge sõnum.
<SPEAKER ID="226" NAME="Genowefa Grabowska" AFFILIATION="PSE">
(PL) Hr president, viisade maksumus isikutele, kes ei ole ELi kodanikud, on kasvanud pärast Schengeni ala laienemist. Valgevenelased näiteks peavad nüüd maksma viisa eest 12 korda nii palju kui varem - 60 eurot 5 euro asemel. Nii palju teenib Valgevenes nooremarst. 60 eurot on kolmandik keskmisest kuupalgast. Paljude valgevenelaste jaoks on see barjääriks, mis takistab neil viisat taotleda ja oma ELi naabreid külastada.
<P>
EL takistab otsest kontakti kodanike vahel just siis, kui peab pühaks heanaaberlikkuse poliitikat Lissaboni lepingus. Viisade hindade tõus on seega valus paradoks. See on ka suurepärane kingitus president Lukashenkole, kes ütleb, et valgevenelastel ei ole Euroopalt midagi oodata.
<P>
Daamid ja härrad, seda tuleb muuta. Kutsun üles võtma meetmeid, et vähendada viisade hinda Valgevene kodanikele.
<SPEAKER ID="227" NAME="Toomas Savi" AFFILIATION="ALDE">
Hr president, eile avaldas Venemaa riigi toel rahastatud noorteorganisatsioon Nashi eestlaste nimekirja, kes nende arvates tuleks kuulutada Venemaal soovimatuteks isikuteks. Eesti Vabariigi presidendi, endise Euroopa Parlamendi liikme Toomas-Hendrik Ilvese kõrval on nende seas ka minu sõber ja kolleeg Tunne Kelam, kes on ELi-Venemaa parlamentaarse koostöökomisjoni delegatsiooni liige.
<P>
Nashi, mis toetab president Putini mittedemokraatlikku režiimi, kirjeldab hr Kelamit kui järjepidevat russofoobi, kes on tuntud oma närvilisuse ja haiglase kodukootud rahvusluse poolest.
<P>
Kõik meie seas, kes hr Kelamit tunnevad, teavad hästi, et need südametud sõnad on täiesti valelikud. Minu arvates peaks Euroopa Parlament sellisele solvangule reageerima. Kuid teisest küljest vaadatuna, asjaolu, et ta on Venemaa demokraatia vaenlaste vaenlane, on hr Kelamile ja ta püüdlustele üsna suur kompliment.
<SPEAKER ID="228" NAME="Ewa Tomaszewska" AFFILIATION="UEN">
(PL) Hr president, üks peamistest põhimõtetest, mida kõikjal Euroopas austatakse on mittediskrimineerimise põhimõte. Paljud dokumendid sisaldavad viiteid vajadusele puudega inimeste õiguste kaitsmiseks. Samuti hinnatakse spordi sotsiaalset rolli, kaasa arvatud selle rolli sotsiaalses integratsioonis. Mõned ELi riigid võtavad vastu õigusakte sportlastele ja endistele sportlastele, eriti endistele olümpialastele ühiskondliku abi pakkumise osas rasketes materiaalsetes tingimustes. Hea seegi. Kuid on raske leppida sellega, et puudega sportlastest peaks siinkohal üle libisema.
<SPEAKER ID="229" NAME="Desislav Chukolov" AFFILIATION="NI">
(BG) Viimase 20 aasta jooksul oleks Bulgaaria pidanud olema õigusriik, kuid ta pole seda. Neokommunistid meie riigis ei peatu millegi ees. Georgi Pirinski, Bulgaaria parlamendi spiiker, piirab sõnavabadust kehtestades ajakirjanikele keelde ja takistades neil oma tööd teha. Samal ajal tuleb välja, et hr Pirinski on USA kodanik ja Bulgaaria seaduste järgi ei ole ta üldse Bulgaaria kodanik. Teisest küljest on üks Euroopa tuntumaid narkokaubitsejaid Budimir Kujovic Bulgaaria kodanik, kuna talle väljastasid passi siseministeeriumi kõrged ametnikud, nii et ta võiks kõikjal Euroopas vabalt reisida ja äri ajada. Prokuratuur viis läbi juurdluse, kedagi ei saa süüdistada, kuid pass on siiski fakt.
<P>
Samal ajal ründavad võimud iga päev Atakat, parteid, mis on kõige tugevamas opositsioonis meie riigis. Meie juhi naisel Kapka Sideroval oli nurisünnitus, kuna ahistamine läks nii kaugele, et tema vastu esitati süüdistus fabritseeritud poliitilisel istungil. Lõpuks teen hr Pötteringile ettepaneku, et ta peaks tegema rohkem kui lihtsalt apaatselt istuma ja Bulgaaria neokommuniste toetama.
<SPEAKER ID="230" NAME="Jaroslav Zvěřina" AFFILIATION="PPE-DE">
(CS) Juba 2000. aastal avaldas Euroopa Nõukogu soovi muuta Euroopa Liit 10 aasta jooksul kõige dünaamilisemaks ja konkurentsivõimelisemaks piirkonnaks maailmas. Sellest ajast on pidevalt korratud, et meil kuidagi ei ole edu.
<P>
Pole tehtud midagi sisulist patendiseaduste osas ja meie innovatsioonikeskkonnal on puudu dünaamilisusest.
<P>
Muudetud Lissaboni strateegia ei sisalda midagi väga uut. Võib-olla on seatud sihid veidi tagasihoidlikumad. See on veel üks põhjus, miks peaksime püüdma kehtestada eesmärke, mida on kergem täita. Minu arvates kuuluvad nende hulka seadusandluse lihtsustamine ja mittevajalike määruste keelustamine kõigis valdkondades, kus võimalik.
<P>
Euroopa õigusaktide suure arvu ohjamine on paljulubav meetod. "Pidevusetuse" põhimõtte juurutamine Euroopa Parlamendi tegemistesse oleks selles osas kindlasti kasulik. Oleks positiivne, kui esitamata seadusettepanekutest võiks parlamendi ametiaja möödumisel loobuda.
<SPEAKER ID="231" NAME="Pierre Pribetich" AFFILIATION="PSE">
(FR) Hr president, eelmisel nädalal esitati õigusaktide pakett kliimamuutuste ja energia küsimuses. Peame tervitama komisjoni ettepanekute olemust. Need küsimused mõjutavad paljusid valdkondi, eriti elamumajandust ja sotsiaalkortereid. Mõistame, et need vajalikud muutused mõjutavad suurt osa ELi elamumajandusest. Näiteks kütte maksumus on üürnike jaoks suur kulutus ja neid on vaja reguleerida ja isegi vähendada. Sotsiaalkorteritesse tehtavad muudatused moodustavad osa meie jätkusuutlikest poliitikatest ja vajavad nende nõuete täitmiseks kohast rahastamist. Siiani on komisjon keskendunud uute liikmesriikide rahastamisele, kes on seega saanud märkimisväärset abi. Vanemad liikmesriigid ei ole. Riiklikud elamumajanduspoliitikad vajavad pidevat rahalist abi, et kiirendada sotsiaalkorteritesse tehtavaid muudatusi. Kui kirjeldatud poliitika on usutav, peame tegutsema sõnade vääriliselt. Komisjon peab kohaldama vajalikku kontrolli ja rahalisi muudatusi sotsiaalkorterites kõikjal ELis.
<SPEAKER ID="232" NAME="Hans-Peter Martin" AFFILIATION="NI">
(DE) Hr president, tahaksin selles arutelus ära märkida vahejuhtumi, mis leidis aset parlamendis täna pärastlõunal. Kui president Pöttering istungit juhatas, hõikas Sotsiaaldemokraatide fraktsiooni esimees Martin Schulz esimeset reast mulle nii valjusti ja selgelt, et teda oleks võinud siin üleval kuulda. "Pane oma suumulk kinni, idioot!" olid tema sõnad. See on täiesti vastuvõtmatu käitumine; see on solvav ja laimav. Eeldan, et võetakse kohased sammud, eriti kuna kõnealune isik soovib omandada hetkel hr Pötteringi peetavat kohta. Nii ei aeta parlamendi asju. Asja tegi hullemaks see, et samal ajal valiti juhuslikult välja mõned liikmed, kuna neil oli julgust nõuda referendumit ja seejärel ähvardati neid absurdsete sanktsioonidega.
<SPEAKER ID="233" NAME="Petya Stavreva" AFFILIATION="PPE-DE">
(BG) Bulgaaria teine aasta ELis on saamas saatuslikuks paljude Bulgaaria piimakarjakasvatajatele. Kõrged söödahinnad, madalad farmist piima ostmise hinnad ja vahendide puudus loomade söötmiseks talvekuudel, samuti loomakasvatust käsitleva valitsuse poliitika puudumine, on tegurid, mis võivad paljud viia karja likvideerimiseni ja paljud Bulgaaria piimakarjakasvatajad pankrotti. Täna, kui ühise põllumajanduspoliitika reformimine on ELi jaoks eriti oluline teema, peaksime võtma arvese põllumajandussektori hetkeolukorda ka uutes liikmesriikides. Me ei saa eirata raskusi, millega äsjaliitunud riikides farmerid silmitsi seisavad ja mis tulenevad kohandustest Euroopa normide täitmiseks. Bulgaaria farmerid nagu nende Euroopa kolleegid, ootavad tarku otsuseid ühenduse põllumajanduse tuleviku osas.
<SPEAKER ID="234" NAME="Marianne Mikko" AFFILIATION="PSE">
(ET) Kallid kolleegid, Briti Nõukogu Peterburi büroo juhi härra Kinnocki ja tema kolleegide tagakiusamine kuni ülekuulamisteni Vene võimude poolt vajab ülimat tähelepanu. Briti Nõukogu vastased süüdistused on lüli ahelas, kuhu kuuluvad küberrünnakud Eesti vastu, Poola toiduainete blokaad ja radioaktiivne atentaat Londonis. Kõigil puhkudel on Kreml süütult väitnud, et tegemist on üksikprobleemiga.
<P>
Kolleegid, selline hulk üksikjuhtumeid viitab süsteemile. Vene välisminister Lavrov ütles möödunud neljapäeval otsesõnu, et Euroopa arhitektuuri ümberkujundamine kujuneb Vene välispoliitika prioriteediks aastal 2008. Venemaa tahab Euroopa Liitu ümber kujundada, halvates meie välispoliitilise tahte ning surudes meid North Streami ja South Streami energia kruustangide vahele.
<P>
Kui me ei taha muutuda Vene jõulise välispoliitika abituks objektiks, peame olema üksteisega solidaarsed igal sammul. Euroopa Parlament, just meie peame hukka mõistma Briti Nõukogu tagakiusamise.
<SPEAKER ID="235" NAME="Marian Zlotea" AFFILIATION="PPE-DE">
(RO) Kaupade vaba liikumine on üks ELi nurgakive. Tahaksin juhtida parlamendi tähelepanu selle olulise põhimõtte olukorrale Rumeenias. Liitumisel otsustas Rumeenia valitsus kehtestada mootorsõidukite esmase registreerimise maksu. Valitsus teatas siis oma kavatsusest see maks tühistada, mida komisjon peab acquis communautaire rikkumiseks, et ennetada Rumeenia suhtes algatatud rikkumismenetluste jätkumist. Siiski keelduvad Rumeenia võimud kodanikele juba makstud makse hüvitamast, kuigi see kohustus on sätestatud Euroopa Kohtu pretsedendiõiguses.
<P>
Hr president, daamid ja härrad, idee Euroopa kodakondsusest ja võrdsetest õigustest kõigile Euroopa kodanikele viiakse täielikult ellu alles siis, kui kõik liikmesriigid võtavad üle ja järgivad EÜ asutamislepingus sätestatud õigusi. Tahaksin teid teavitada, et olen algatanud kirjaliku avalduse ja tahaksin teil paluda sellele alla kirjutada, et hoida ära selliste olukordade tekkimine tulevikus.
<SPEAKER ID="236" NAME="Silvia-Adriana Ţicău" AFFILIATION="PSE">
(RO) Lissaboni strateegia väljendab ELi kohustust saada kõige konkurentsivõimelisemaks teadmuslikuks majanduseks. Lissaboni strateegia eesmärkide hulka kuulub investeeringute suurendamine teaduruuringutesse, infotehnoloogia arendamine ja kvaliteetseid oskusi nõudvate töökohtade loomine.
<P>
Kahjuks on väga vähesed liikmesriigid investeerinud 3 % oma SKPst uuringutesse. Kaks kolmandikku nendest vahenditest peaks tulema erasektorist. Täna, kui räägime kliimamuutuste vähendamisest, taastuvatest energiaallikatest, rohelisematest sõidukitest, paljude tööstuste energiatõhususe suurendamisest, digitaalsele tehnoloogiale üleminekust jne, peaks uuringutesse investeerimine olema meie prioriteet. Kahjuks, vaatamata riiklike ja Euroopa vahendite eraldamisele uuringuteks, on side tavaliste uuringute ja tööstusliku rakendamise vahel ikka veel väga nõrk.
<P>
Kutsun Euroopa Komisjoni üles koostama strateegiat ja tegevuskava, mis võimaldaks kõigil Euroopa kodanikel saada kasu uuringutulemustest. Olen veendunud, et rakendusuuringute arendamine toob kaasa kvaliteetseid oskusi nõudvate töökohtade loomise ja teadmistepõhise majanduse arengu.
<SPEAKER ID="237" NAME="Oldřich Vlasák" AFFILIATION="PPE-DE">
(CS) Daamid ja härrad, lubage mul kõneleda teemal, mis on väga oluline piirkondlike toodete mitmekesisuse säilitamise ja traditsiooniliste toodete, eriti "České pivo" (Tšehhi õlu) kaitsmise osas.
<P>
See oli see nimi, "České pivo", mis avaldati Euroopa Liidu Teatajas käesoleva aasta jaanuari keskel koos ettepanekuga registreerida see kaitstud geograafilise nimetusena.
<P>
"České pivo" on ainulaadne mitte ainult tarbijate arvates, vaid ka õlletööstusspetsialistide ja komisjoni ametnike meelest. Tänu viisile, mil Tšehhi õlletööstus minevikus arenes, on kasutatud linnas ja humal ning kasutatud pruulimisprotsessid kõik andnud "České pivo'le" maitse, mis erineb Euroopa õludest nagu Heineken või Stella Artois.
<P>
Tšehhi Vabariik kannustas registreerimist tagant juba enam kui kolm aastat. Pikad ja kurnavad läbirääkimised lõppesid teadaandega ELTs.
<P>
Tahaksin tänada Euroopa Komisjoni ametnikke ja Tšehhi eksperte selle küsimuse vastutustundliku käsitlemise eest. Usun, et nüüdsest ei takista miski "České pivo'l" saada osaks Euroopa kultuuripärandist.
<SPEAKER ID="238" NAME="Catherine Stihler" AFFILIATION="PSE">
Hr president, tahtsin tõstatada kroonilise obstruktiivse kopsuhaiguse (KOKH) küsimuse, see haigus on 2020. aastaks surma põhjustavate haiguste seas maailmas kolmandal kohal. KOKHi tõttu suri 2000. aastal 2,7 miljonit inimest. Kuni kolmveerandil KOKHi põdevatest inimestest on raskusi lihtsate tegevustega, nagu näiteks trepist üles minemisega. KOKHi seostatakse paljude teiste terviseprobleemidega ja suitsetamine ei ole ainus riskitegur: KOKHiga seostatakse ka keskkondlikku tubakasuitsu ja reostust. Rahvastiku vananedes saab KOKHist suurem probleem. Ma soovitan kolleegidel tungivalt 0102/2007 kirjalikule deklaratsioonile alla kirjutada.
<SPEAKER ID="239" NAME="Csaba Sógor" AFFILIATION="PPE-DE">
(HU) Hr president, räägin oma emakeeles, ungari keeles. Ma ei saa seda kodus teha, olen rõõmus, et siin on see võimalik. Seoses romide probleemiga on meie kõigi kohustuseks leevendada hiljuti rahvuste vahel tekkinud pingeid ja lõpetada laialtlevinud romidevastased tunded. Peame leidma kiire lahenduse majanduslikuks rändeks.
<P>
Romisid käsitlev ELi strateegia moodustab aga aluse poliitika väljatöötamiseks uute ja traditsiooniliste rahvuslike vähemuste osas ELis. Kosovo on meile uuesti meenutanud, et inimõiguste ja vähemuste õiguste küsimus on muutunud rahvusvaheliseks, Euroopa probleemiks. Vastutame selle eest, mis toimub ELi sees ja sellest väljas. Täna otsitakse ühes meie liikmesriigis välja mitte ühenduse õigusi, vaid ühenduse kuritegusid. Rumeenias jätaks keeleseadus mitusada tuhat inimest kodakondsusest ilma. Mainime seda, kuna me kõik vastutame oma naabrite eest ja kogu Euroopa eest. See vastutus ei väljendu ainult valimistel, vaid see on meiega ka meie igapäevases töös ja romide küsimusele julgustava lahenduse leidmisel. Aitäh!
<SPEAKER ID="240" NAME="Árpád Duka-Zólyomi" AFFILIATION="PPE-DE">
(SK) Olukord Slovakkia parlamendis on pingeline ja ebaharilik. On vaja langetada otsus Lissaboni lepingu osas, kuid opositsioonis olevad parlamendiliikmed ei kavatse hääletuses osaleda, protesteerides mittedemokraatliku pressiseaduse vastu. See on üllatav uudis, kuid mis selle taga on?
<P>
Robert Fico valitsus võtab jätkuvalt vastu meetmeid, mis on vastuolus demokraatia aluspõhimõtetega ja õigusriigi põhimõttega. Peaminister eirab opositsiooni ja on ise rohkem kui korra öelnud, et tema meelest on peamiseks opositsiooniks meedia. Pressiseadus on piirav ja viis, mil see kärbib sõnavabadust ja pressivabadust on vastuvõetamatu. Seda rõhutas mitte ainult Slovakkia Ajakirjanike Liit, vaid ka OSCE; viimane tegi isegi innukalt parlamendile ettepaneku vastuoluline ettepanek tagasi lükata.
<P>
Opositsioonis olevate parlamendiliikmete valdava enamuse nimel võin öelda, et me toetame Lissaboni lepingut ja meil on kahju, et piiratakse Slovakkia opositsiooni protesteerimist sellise häbiväärse pressiseaduse vastu.
<SPEAKER ID="241" NAME="Zita Pleštinská" AFFILIATION="PPE-DE">
(SK) Euroopa Parlament tunnustas võitlust Kuuba inimõiguste eest, andes Sahharovi auhinna Kuuba dissidendile Oswald Payá Sardiñasele 2002. aastal ja "Daamid valges" rühmitusele 2005. aastal; siiski, daamid ja härrad, on solidaarsusest asi kaugel.
<P>
Kuuba elanikud, kes võivad ainult unistada vabadusest ajal, mil neid ähvardavad represseerimine ja vangistamine, vajavad enam kui solidaarsust. "Damas de Blanco" vajavad konkreetset abi Euroopa Parlamendilt juba täna, et vabastada oma abikaasad, diktatuuri vastu olijad, kelle tervis on halvenenud ebainimlike tingimuste tõttu vanglas ja kes võivad vanglas surra.
<P>
Hr president, palun teil aidata garanteerida 45-aastase Antonio Ramón Díaz Sánchezi vabastamine, kes mõisteti 27 aastaks vangi 2003. aastal. Antonio, kelle perekonda oleme me toetanud ja kelle ma olen koos kolleegide Peter Šťastný ja Milan Gaľaga sümboolselt adopteerinud, on raskelt haige ja vajab kiiret abi: selleta ta saab haigus temast vanglas võitu.
<SPEAKER ID="242" NAME="Péter Olajos" AFFILIATION="PPE-DE">
(HU) Tänan väga, hr president. Eelmisel nädalal siin parlamendis esitas president Barroso komisjoni suunised Euroopa auahne kavatsuse kehtestamiseks süsihappegaasi vähendamiseks. Järgmisel päeval lükkas Trebišovi nõukogu Slovakkias ühehäälselt tagasi kava ehitada jõujaam, mis emiteeriks 4 miljonit tonni süsihappegaasi aastas, ning mille vastu ulatuslikult protesteeriti poolteist aastat, palvekirjade ja trahvidega mõlemal pool piiri. Võiksime öelda "Hurraa! Demokraatia, subsidiaarsus ja kodanikujulgus toimivad.” Siin on aga veel üks küsimus. Kuidas sai Slovakkia keskkonnaministrile üldse pähe tulla sellise jõujaama toetamine ja soovitamine? See ütleb mulle, et mõned riigid on ikka saanud komisjonilt palju tasuta süsihappegaasi kvoote. Seega kutsun komisjoni üles üle vaatama Slovakkiale antud süsihappegaasi kvoodi alused, sest kui Slovakkia valitsus ragistab ajusid hiiglasliku kivisöega töötava jõujaama üle, mis 2008. aastal kasutab iganenud tehnoloogiat, tähendab see, et ELi stiimulite süsteem ei toimi. Aitäh!
<SPEAKER ID="243" NAME="Milan Gaľa" AFFILIATION="PPE-DE">
(SK) 2008. aasta 17. jaanuaril avaldatud aruandes väidab Euroopa reguleerivate organite töörühm, et kuna Euroopa Parlament ja nõukogu võtsid vastu direktiivi, milles käsitletakse rändlust üldkasutatavates mobiiltelefonivõrkudes ühenduse piires, on rändluse tariifid langenud ja operaatorid ei ole üritanud kompenseerida oma kahjusid teist tüüpi kõnede tõstmisega.
<P>
Samuti leiti, et kui asi puutub rändluskõnedesse, võivad ELi mobiiltelefonivõrgud kõnetariifide tõttu võtta tarbijalt kuni 20 % rohkem raha: rändluskõned maksustatakse minutipõhiselt. Kiidan heaks volinik Redingu tegevuse, kes teatas, et komisjon otsib sellele probleemile lahendust.
<P>
Minu arvates on oluline, et mobiilioperaatorid pakuvad tarbijatele rändluskõnesid sekundipõhiselt, just nagu seda tehakse siseriiklikult. Lisaks teen ettepaneku, et koostatav dokument hõlmaks ka tekstisõnumite ja rändlusandmeteenuste maksumust.
<SPEAKER ID="244" NAME="Avril Doyle" AFFILIATION="PPE-DE">
Hr president, komisjon võttis detsembris vastu targa otsuse lubada Brasiilia loomaliha importi ainult heakskiidetud põllumajandusettevõtetest, mille hulka Veterinaar- ja Toiduameti (VTA) eelnevate kontrollide alusel kuulus 1. veebruariks umbkaudu 300 ettevõtet.
<P>
Täna valitseb kõikjal segadus tänu pärast volinik Kyprianou väitele, et selle nädala reedest kehtestatakse keeld, kuna Brasiilia asutused olid esitanud 2600 põllumajandusettevõtte nimed, tekitades nii suurt kahtlust ja tuues kaasa vajaduse põhjalikumaks kontrolliks. Kui volinik jätkas, ja ma tsiteerin: "Hetkel ei eksisteeri positiivset nimekirja... kuid see võib muidugi lähipäevade jooksul muutuda".
<P>
Kas siis kehtestatakse keeld või mitte? Kas need umbkaudu 300 VTA kontrollitud ettevõtet moodustavad teiste ettevõtete kontrollimise ootuses de facto positiivse nimekirja? Miks ei avaldanud Kyprianou allikas täna pressiteadet? Meie tarbijad ja talunikud vajavad selgitust.
<SPEAKER ID="245" NAME="Mairead McGuinness" AFFILIATION="PPE-DE">
Hr president, kas ma tohiksin parlamendi tähelepanu juhtida väga olulisele aruandele, mille komisjon avaldas eile enam kui miljoni hooldusasutustes elavate eurooplaste elude kohta? Need on puudega inimesed ja järeldusi ei ole just eriti tore lugeda. Elukvaliteet nendes asutustes on väga erinev ja alati ei ole tagatud seal elavate inimeste väärikus.
<P>
Olukord hooldusasutustes on sageli äärmiselt vilets. Kas ma võin paluda, et siinolijad loeksid oma riigi kohta käivat aruannet, sest võib-olla just see avab meie silmad? Ma tean, Bulgaarias pälvis olukord hiljuti meedia tähelepanu ja paljud meist on seepärast mures, aga isegi minu kodumaal oleks vaja parandusi teha.
<P>
Asi ei ole ainult rahas. Teenused ei ole kogukonnas palju kallimad kui hooldusasutustes, kui võtame arvesse elanike vajadused ja nende elukvaliteedi.
<P>
Lõpetuseks mainin Delta keskust, mida ma just eelmisel nädalal Iirimaal Carlow's külastasin. See on eeskujuks selliste puudega täiskasvanute parimal kohtlemisel, kes saavad elada kogukonnas ja külastavad antud keskust.
<SPEAKER ID="246" NAME="Mihaela Popa" AFFILIATION="PPE-DE">
(RO) Hr president, romide küsimus puudutab kogu ELi, mitte ainult Rumeeniat. EL on eraldanud märkimisväärseid summasid võrdsete võimaluste edendamise tagamiseks. Vahendeid on eraldatud romide desegregatsiooniks; probleemid samas ei kao. Usun, et nende Euroopa vahendite rakendamist tuleks jälgida ja eriti tuleks jälgida teha ELi rahastatud projektide jätkusuutlikkust.
<P>
Mentaliteeti on raske muuta. Siiski on haridusel selles oluline roll. Seega usun, et on vaja lisavahendeid kultuuridevahelise hariduse, kultuuri- ja kunstitegevuste, sporditegevuse, "teise võimaluse" hariduse, tervishoiualase hariduse, jne edendamiseks, mis viib romide integreerimiseni kõigis Euroopa ühiskondades. Tahaksin korrata vajadust neid programme ja eriti nende jätkusuutlikkust jälgida.
<SPEAKER ID="247" NAME="President">
Sellega lõpevad üheminutiline sõnavõtt, mis kestis kauem kui tavaliselt. Ma arvan, et see oli pikim üheminutiline sõnavõtt parlamendi ajaloos. Eks see pidi ka kunagi juhtuma.

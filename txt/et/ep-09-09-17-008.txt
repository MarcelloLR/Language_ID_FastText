<CHAPTER ID="008">
Olukord Taiwanis seoses hiljutise taifuuniga (arutelu)
<SPEAKER ID="218" NAME="Juhataja">
Järgmine päevakorrapunkt on komisjoni deklaratsioon olukorra kohta Taiwanis seoses hiljutise taifuuniga.
<SPEAKER ID="219" NAME="Meglena Kuneva">
komisjoni liige. - Austatud juhataja! Kõigepealt avaldan kaastunnet Taiwani inimestele, kes kannatasid taifuuni Morakot ja selle põhjustatud tagajärgede tõttu. Euroopa ühenduse kodanikukaitse mehhanism panustas üldisse humanitaarabi andmisesse ja demonstreeris Euroopa solidaarsust Taiwani rahvaga.
<P>
2009. aasta 7. augustil tabas Taiwani taifuun Morakot, mis tekitas suuri üleujutusi ja mudavoole. Üle 150 inimese hukkus ja kümned tuhanded inimesed pagendati. Transpordi infrastruktuur, sh teed ja sillad, said kahjustada ning kommunikatsioonivõrkude töö oli häiritud. Umbes 700 000 kodu jäi joogiveeta. Taiwan soovis 2009. aasta 12. Augustil rahvusvahelist abi. Euroopa Komisjon aktiveeris reageeringuna ühenduse kodanikukaitse mehhanismi. Mehhanism lihtsustab ja koordineerib suurte hädaolukordade ajal liikmesriikide mitterahalist abi.
<P>
Euroopa Komisjon saatis Taiwani koordineerimis- ja hindamisrühma, kes hindaks vajadusi ja aitaks valitsust humanitaarabi andmisel. Rühm viis mõjutada saanud piirkondades läbi mitmeid hindamismissioone, jagades oma järeldusi ja soovitusi kohalike ametkondade ja rahvusvaheliste partneritega. Mehhansimi rühm aitas kaasa mitterahalise abi andmisele, näiteks veepuhastussüsteemid, mille annetasid Rootsi ja Poola ning mis transporditi Taiwani kõige suuremat kahju kannatanud aladele.
<P>
Sellise abi kiire kohaletoimetamine kindlustas selle, et Euroopa solidaarsus oleks selgelt väljendatud. Samuti suhtuti hästi Euroopa rühma kohalolekusse. Ühenduse kodanikukaitse mehhanism on väga silmapaistev märk Euroopa solidaarsusest teiste riikidega üle maailma ning olen veendunud, et see muutub tugevanmaks ja efektiivsemaks.
<P>
Looduskatastroofid võivad mõjutada iga maailma riiki. Sageli kaasnevad suured inimkaod ning majandus- ja keskkonnakulud. Kliimamuutus muudab tõenäolisemaks selle, et tulevikus tabab meid rohkem katastroofe. Sellest lähtuvalt jääb solidaarsus teiste riikidega, kes on katastroofi tõttu kannatada saanud, Euroopa katastroofijärgse korraldamise poliitika üheks tugisambaks. Ootan koostöö jätkamist Euroopa Parlamendiga, kindlustamaks, et meie Euroopa hädaolukorra haldamise vahendid oleksid eesmärgipäraselt sobivad.
<SPEAKER ID="220" NAME="Thomas Mann">
fraktsiooni PPE nimel. - (DE) Austatud juhataja, head kolleegid! 8. Augustil koges Taiwan sündmust, mis raputas riigi alustalasid. Taifuun Morakot pühkis ohjeldamatu jõuga üle saare, surmates rohkem kui 750 inimest. Tuhanded kaotasid oma vara ja suured maa-alad hävinesid. Kahju ulatus rohkem kui 2,5 miljardi euroni. Laialdaselt kahjustada saanud infrastruktuuri rekonstrueerimine võtab aega kuid. Solidaarsuse märgina soovime meie, eurooplased katastroofiabi pakkumisega Taiwani toetada.
<P>
Meglena Kuneva, Euroopa Rahvapartei (Kristlike Demokraatide) toetab Euroopa Komisjoni propageeritavaid initsiatiive. Seepärast on veelgi üllatavam, et Taiwani saatkondadele anti juhised igasugusest välisabist keelduda. See põhjustas tugeva kriitika ja 13. augustil viidi täiesti tulutusse kriisihaldusprogrammi suured vajalikud muudatused sisse. Mõne aja pärast astus peaminister Liu Chao-shiuan tagasi.
<P>
Veel põhjustas ärritust Dalai Lama külaskäik Taiwani mitme septembrikuu päeva jooksul. Ta tahtis lihtsalt koos ellujäänutega hukkunute eest palvetada. Kaastunne on pikka aega olnud Dalai Lama väga kiidetud kõnede ja raamatute sõnumiks. Hiina valitsus protesteeris taas kord häälekalt ja tekitas suure surve. See on skandaalne, et Peking on jälle muutnud Dalai Lama täiesti humanitaarse tegutsemise poliitiliseks küsimuseks. Taiwan peab endalt küsima, kelle poolt nad õigupoolest on. President Ma Ying-jeou lubas Nobeli preemia saajal siseneda riiki alles pärast seda, kui tema oma rahvas oli intensiivselt protesteerinud.
<P>
Volinik, peame Taiwaniga dialoogi tihendama humanitaarküsimustes, kuid ka meie fundamentaalsete väärtuste küsimuses. Demokraatia, inimõigused ja solidaarsus on lahutamatud isegi isegi tärkava majandusega asiaatlikus riigis.
<SPEAKER ID="221" NAME="Victor Boştinaru">
fraktsiooni S-D nimel. - Austatud juhataja! Esiteks väljendan siirast kurbust suure tragöödia pärast, mis tabas Taiwani 8. augustil ja eriti avaldan kaastunnet nende kõikide inimeste pärast, kes selle suure katastroofi meeletu hävitava energia tõttu hukkusid.
<P>
Morakot oli Taiwani viimase 50 aasta ohvriterohkeim taifuun, mis laastas saart augusti alguses ja mille tagajärjel suri või jäi kadunuks umbes 700 inimest, sundides tuhandeid inimesi evakueeruma ja kattes sadu külasid mudalaviinidega.
<P>
Antud juhul näitas Hiina üles suurt tundlikkust, saates Taiwani ohvritele kohest abi. Mitte ainult Hiina valitsus polnud valmis saarele abi osutama vaid seda olid valmis tegema ka mitmesugused eraettevõtted ja organisatsioonid, sealhulgas Taiwani Väina Suhete Edendamise Assotsatsioon ja mandri Punase Risti Ühing.
<P>
Oma abi pakkusid ka Hiina kodanikud, kes aitasid korraldada rahaliste vahendite kogumise üritusi, et katastroofist toibuva saare olukorda parandada.
<P>
Viimaste arvude kohaselt on Mandri-Hiina taifuuni ohvritele annetanud umbes 1 miljard jüääni, mis on umbes 150 miljardit USA dollarit. Antud olukorras olid olulised Hiinast Taiwani saadetud mitusada monteeritavat maja, et elamu kaotanud inimesed saaksid katuse pea kohale.
<P>
Rõhutan asjaolu, et n-ö ühele Hiina poliitikale kindlaks jääv Euroopa Liit tervitab abi, mida Hiina Taiwanile selles traagilises olukorras pakkus, kuna see on näide kahe territooriumi vahelistest suhete paranemisest ja on selge, et selliste suhete paranemine võib selles piirkonnas kaasa tuua suurema stabiilsuse.
<P>
Arvan ka, ning sellega ma lõpetan, et kui võtta arvesse katastroofi mõõtmeid, peaks Euroopa Liit kasutama ühte oma põhiväärtustest, solidaarsust, ja pakkuma Taiwanile täiendavat materiaalset ja rahalist abi, et aidata teostada tohutu suurt rekonstrueerimisülesannet.
<SPEAKER ID="222" NAME="Charles Tannock">
fraktsiooni ECR esindaja. - Austatud juhataja!. Stseenid Markoti taifuuni laastamistööst ja hävingust jäävad meile meelde väga pikakas ajaks, kuid paljud Taiwani inimesed elavad selle tragöödia tagajärgedega palju aastaid. Üle 700 inimese kaotas elu ja tuhanded teised on silmitsi suure laostusega.
<P>
Taiwani valitsus, president Ma juhtimisel, reageeris kiiresti, saates sõdureid kõige rohkem kannatada saanud kogukondadesse ja piirkondadesse ning nõudis rahvusvaheliselt üldsuselt abi. Eesistujamaad Rootsit ja komisjoni tuleks õnnitleda töö eest, mida nad tegid, et käivitada ühenduse kodukaitse mehhanisim. Loodan nüüd, et komisjon võtab Taiwanile pikemaajalise abi andmise kohustuse, et inimesed ja majandus saaksid täielikult taastuda ja infrastruktuur uuesti üles ehitatud.
<P>
Ma ei kahtle Taiwani valitsuse ja inimeste tänulikkuses selle solidaarsuse ja toe eest, mida EL on üles näidanud. EP Taiwani sõprusrühma eesistujana ootan lisaks väga ka võimalust kõige hilisema olukorraga tutvuda, ajal kui ma Euroopa Parlamendi liikmete delegatsiooni järgmisel kuul Taiwani viin.
<P>
Taiwanile mõju avaldanud õnnetus võib kliimamuutuse tõttu saada tavapäraseks nähtuseks nii Taiwanis kui ka ülejäänud maailmas.Seepärast on väga oluline, et Taiwanil, mis on saarena selliste meteoroloogiliste nähtuste suhtes haavatav ja on ka oluline üleilmne tööstusjõud, võimaldataks osaleda sisukalt ja väärikalt vastavates rahvusvahelistes organisatsioonides, millest osa on seotud ka ilma- ja kliimamuutusega. Täpsemalt tuleks Taiwanil lubada osaleda Ühinenud Rahvaste Organisatsiooni kliimamuutuste raamkonventsioonis ja Maailma Meteoroloogiaorganisatsioonis.
<P>
Nii nõukogu kui ka komisjon toetavad nüüd Taiwani sisulist osalemist Ühinenud Rahvaste Organisatsioonis ja loodan, et nad kasutavad pärast katastroofi tekkinud võimalust, mis nüüd Taiwanile esitati, et kaasa aidata Taiwani osalemisele nendes struktuurides.
<SPEAKER ID="223" NAME="Fiorello Provera">
fraktsiooni EFD nimel. - (IT) Austatud juhataja, head kolleegid! Lisaks minu kaastundeavaldustele ja toele Taiwani rahvale, tahaksin rõhutada Euroopa Liidu humanitaarabi õigeaegsust pärast katastroofi.
<P>
Komisjon mängis oma rolli ja paljud liikmesriigid on saatnud abi või ekspertide rühmi. Hiina Rahvavabariik abistas Taiwani ametkondi ja seda liigutust pean väga märkimisväärseks. Samas, kui soovime pakkuda Taiwani ametkondadele ja piirkonna riikidele struktuuriabi, et nad suudaksid selliste ohtudega tulevikus toime tulla, siis peaks Euroopa Liit toetama Taiwani vastuvõtmist Maailma Meteoroloogiaorganisatsiooni ja Ühinenud Rahvaste Organisatsiooni kliimamuutuste raamkonventsiooni vaatlejaks.
<P>
Lubadus olla Taiwanil vaatleja on endaga kaasa toonud häid tulemusi teistest rahvusvahelistest haruorganisatsioonidest, nagu WTO, ja ka sellel juhul võiks Taiwani vastuvõtt olla praktiline ennetusvorm, mis võiks tulevikus vähendada 23 miljoni elanikuga saare ja terve regiooni ohte.
<SPEAKER ID="224" NAME="Astrid Lulling" AFFILIATION="PPE">
(FR) Austatud juhataja! Taiwan on hetkel üle saamas kohutavast looduskatastroofist, mille sarnast pole riigis üle 50 aasta nähtud. Meie kohus on mitte ainult avaldada solidaarsust, vaid ka aktiivselt laastatud saareosade rekonstrueerimises osaleda.
<P>
Komisjon ja nõukogu näitasid rõõmsalt pärast taifuuni Morakot möödumist üles tahet riiki aidata. Kutsun neid nüüd üles pakkuma konkreetset abi, mida valitsus ja selle riigi rahvas vajavad, sest teha on vaja väga palju. Vastavad vahendid on Euroopa Liidu tasandil olemas. Neid tuleks täieulatuslikult ära kasutada.
<P>
Katastroof tõstatab jälle küsimuse, mida mõned minu kaasparlamendiliikmed juba mainisid, Taiwani osalusest Ühinenud Rahvaste Organisatsiooni erinevates agentuurides. Üldiselt toetavad ELi institutsioonid seda, kuid on viimane aeg asuda tegutsema, et olukorda muuta. Taiwani ametkondadel puudus juurdepääs meteoroloogisele teabele, mis kirjeldas, kui tõsine taifuun oli. See on vastuvõetamatu. Täiesti ülioluline on see, et Taiwan liituks ÜRO kliimamuutuste raamkonventsiooniga ja neil oleks võimalus halvimat vältida, sest kindlasti saab sellised madalrõhkkondi olema ka tulevikus.
<P>
Olen Taiwani-Luksemburgi assotsiatsiooni esimees ja rõhutan, et me ei peaks oma suhetes Taiwaniga enam kommunistliku Hiina väljapressivaid survevaldusi kogema. Väga oluline on selles küsimuses selgelt mõistetav ja arusaadav komisjoni ja nõukogu toetus.
<SPEAKER ID="225" NAME="Kriton Arsenis" AFFILIATION="S&amp;D">
(EL) Austatud juhataja, volinik, head kolleegid! Väljendan sügavat kaastunnet Taiwani humanitaartragöödia suhtes ja leian, et Euroopa Liiduna peame pakkuma igakülgset abi.
<P>
Teame, et taifuun Morakot surmas 640 inimest ja üle 192 inimese on endiselt kadunud. Üks mudavool pühkis kaardilt terve küla ja tappis sadu inimesi. Samas ei juhtunud mitte miski kogemata. Sellele eelnes pikk põud, mis vähendas pinnase suutlikkust vihma imada.
<P>
Põuad, üleujutused ja äärmuslike ilmastikutingimuste sagenemine toimub järk-järgult ja selle põhjuseks on kliimamuutused. Taifuun tekib merepiirkondades, kus pinnatemperatuur on 27 οC. Temperatuuri tõus kasvatab märkimisväärselt nii nende arvu kui ka intensiivsust. Praeguse seisuga elab taifuunide mõjualadel 120 miljonit inimest. Aastatel 1980 kuni 2000 langes taifuunide ohvriks 250 000 inimest.
<P>
Nendel põhjustel peavad meie südamed olema Kopenhaagenis, kus me detsembris otsustame, kas iga meie riik kaitseb eraldiseisvalt oma ajutisi, lühiajalisi huve või võitleme kõik kliimamuutuse ümberpööramise võitluses, planeedi, meie kodu, eest.
<P>
Kas arenenud riigid ja arenguriigid peatavad oma kaasaaitamise katastroofide tekkele, millest üks toimus Taiwnais? Kui jah, siis on vaja tegutseda. Peame andma tõotuse, et võtame endale kohustuse teha vajalikud kärped, et takistada temperatuuri tõusmast rohkem kui 2 C. Peame pistma käe oma rahakotti, et pakkuda majandusabi arenevale maailmale, millest saaks osa lahendusest ja mis aitaks võidelda kliimamuutusega.
<P>
Meie oleme see arenev maailm, kes kliimamuutuse põhjustas. Meie oleme saastajad ja saastaja-maksab-põhimõtte kohaselt, mille me ise vastu võtsime, peame me maksma. Peame maksma selliselt, et anname arenevatele riikidele majandusabi.
<SPEAKER ID="226" NAME="Bastiaan Belder" AFFILIATION="EFD">
(NL) Austatud juhataja! Taiwani jaoks oli see katastroof ennenägematu ulatusega. Mägedes on suur tragöödia. Kadunud on terved külad ja tuhat inimest arvatakse olevat surnud või kadunud. Tuhanded ellujääjad, kui mitte rohkem, paigutatakse ajutiselt sõjaväebaasidesse. Nii kirjeldab Menno Goedhart, minu riigi, Hollandi kõige kõrgem esindaja Taiwanis, taifuuni Morakot laastamise mõjusid. Esiteks avaldan siit parlamendist kaastunnet Taiwani valitsusele ja kodnikele.
<P>
Lisaks praktilisele abile, mida Menno Goedhart praegu oma taiwanlastest sõpradele pakub, ja hinnates ka seda, mida Euroopa on juba ära teinud, soovin sellegipoolest komisjonile seoses Euroopa-Taiwani sidemete tihendamisega esitada mõned küsimused. Esiteks esitab komisjon järgmisel kuul ettepaneku, et Taiwani kodanikele lõdvendataks viisarežiimi. Ühendkuningriik ja Iirimaa on selles suhtes juba heaks näiteks. Teiseks demonstreeris hiljutine Euroopa raport väga selgelt, et kaubanduse parandamise meetme (trade enhancing measures, TEM) kokkuleppimisega kaasneksid nii Taiwanile kui ka Euroopa Liidule väga suured kasud. Kas komisjon nõustub selle kiire järeldusega?
<P>
Austatud juhataja! Lõpetuseks toetan täielikult neid kaasparlamendiliikmeid, kes on juba põhjendanud Taiwani kohutava rahvusvahelise isolatsiooni lõpetamise vajadust. Selline isoleerimine on tõesti talumatu, eriti kui see puudutab inimeste elusid, kus iganes nad ei oleks.
<SPEAKER ID="227" NAME="Ville Itälä" AFFILIATION="PPE">
(FI) Austatud juhataja! Taiwan koges 8. augustil pretsedenditu ulatusega humanitaarkatastroofi.
<P>
Intsidendi laastamistöö oli suur ja majanduskahju meeletu. Nüüd on meie aeg abi osutada! Nüüd on meie kord näidata üles solidaarsust Taiwani elanikega. Peame näitama üles kaastunnet, kuid lisaks andma ka finantsabi ja, nagu volinik ütles, peame kohe kinnitama kriisihaldusvahendid. Nüüd peame taiwanlasetele pakkuma nii palju abi kui inimlikult võimalik. Väljendan ka oma toetust Taiwani pikaajalise abi suhtes, mille Charles Tannock välja pakkus, et saavutada parimaid võimalikke tulemusi ning et saaksime demonstreerida, et ka nemad on inimesed ja eelkõige meie sõbrad.
<SPEAKER ID="228" NAME="Janusz Władysław Zemke" AFFILIATION="S&amp;D">
(PL) Tänan komisjoni selle teabe eest! Samas on minu küsimus veidi teistsuguse iseloomuga. Taiwani tabas hiljuti tragöödia. Samas oleme täiesti teadlikud asjaolust, et minevikus on aset leidnud palju sarnaseid katastroofe ja tulevikus tuleb neid veel palju. Seetõttu soovin voliniku käest küsida järgmist. Kas Euroopa Liit ja komisjon on selliste olukordadega tegelemiseks kehtestanud standardprotseduuri? Kas spetsiifilise riikide jaoks on olemas hädategevuste pakett või sätted? Kas on olemas ka pikaajaline tegevusplaan?
<P>
Leian, et oleks kahetsusväärne, kui reageeriksime sellistesse tragöödiatesse eri viisidel, sõltuvalt olukordadest erinevates riikides. Arvan, et nagu ka sõjaväeliste jõudude korral, peame kriisiolukordade jaoks kehtestama teatud standardprotseduurid. Seda tahtsingi volinikult küsida.
<SPEAKER ID="229" NAME="Johannes Cornelis van Baalen" AFFILIATION="ALDE">
(NL) Austatud juhataja! Euroopa Demokraatide ja Liberaalide Liidu fraktsioon, nagu paljud teised siinse täiskogu fraktsioonid, tunneb Taiwani elanikele kaasa ja meil on hea meel, et komisjon just niimoodi reageeris. Komisjon peab samas vaimus jätkama. Lisaks sellele humanitaarkatastroofile on suur probleem loomulikult ka Taiwani isolatsioon. Võimalik on säilitada nn ühe Hiina poliitika ning samal ajal kehtestada Taiwaniga head töösuhted. Taiwan võiks vaevata Maailma Terviseorganisatsioonis vaatleja olla. Sama kehtib Maailma Meteoroloogiaorganisatsiooni ja Ühinenud Rahvaste Organisatsiooni kliimamuutuste raamkonventsiooni kohta. See kõik on võimalik ja ei ole nn ühe Hiina poliitikale takistuseks. Nõustun Bastiaan Belderiga viisa lihtsustamise küsimuses ja kinnitan neid häid asju, mida tal Menno Goedharti, Hollandi Taipei esindaja kohta öelda oli. Seetõttu arvan, et meil puudub vajadus jätkata Taiwani isoleerimist. Olulise on töösuhted!
<SPEAKER ID="230" NAME="Laima Liucija Andrikien" AFFILIATION="PPE">
Austatud juhataja! Esiteks avaldan sügavat kaastunnet Morakoti taifuunis hukkunute perekondadele.
<P>
On kahetsusväärne, et sajad inimesed surid ning teised kaotasid oma lähedased ja väga paljud said vigastada.
<P>
Nagu mitmed vaatlejad märkisid, oleks ohvrite arv olnud väiksem, juhul kui valitsus oleks taifuuni suhtes koordineeritumalt reageerinud. Valitsus ei suutnud ette näha saarele läheneva troopilise tormi tõsidust. Samal ajal teame, et Taiwanis on väga kõrgelt arenenud tipptehnoloogia tööstus ning samuti on see riik üks maailma suurimatest GPS-süsteemide valmistajatest.
<P>
Osa probleemist tuleneb asjaolust, et Taiwan pole veel Maailma Meteoroloogiaorganisatsiooni (WMO) liige, mida mõned kolleegid juba ka maininud on. Taiwani oleks võimalik olnud ette hoiatada, kui WMO oleks saanud neile õigeaegset teavet edastada. Seetõttu olen veendunud, et jälle on õige aeg tõstatada Taiwani WMO-liikmelisuse probleem, mitte ainult pollitilistel, vaid ka humanitaarsetel põhjustel.
<SPEAKER ID="231" NAME="Silvia-Adriana Ţicău" AFFILIATION="S&amp;D">
(RO) Austatud juhataja, volinik! Taiwani tabanud taifuun mõjutas sadade tuhandete inimeste elu ja hävitas kümneid tuhandeid elamuid. Euroopa Liit peab pakkuma tingimusteta humanitaarabi. Eesmärk on ohvreid aidata nii kiiresti kui võimalik.
<P>
Euroopa Liit on aktiivne annetaja, tehes koostööd valitsusväliste organisatsioonide ja Ühinenud Rahvaste Organisatsiooni spetsiifiliste agentuuridega, et eraldada raha meditsiiniabi, logistilise toe ja laastatud alade rekonstrueerimise tarbeks. Kopenhaageni konverentsil on paljustki rääkida ja me teeme ettevalmistusi, võtmaks vastu mõningaid tulevase Kyoto-järgse lepingu meetmeid, mis puudutavad heitmete vähendamist. Seetõttu käsitleme peamiselt meetmeid, mis vähendaksid kliimamuutuse põhjuseid.
<P>
Kopenhaageni konverentsi osana kutsun üles pöörama erilist tähelepanu ka kohanemismeetmetele, sest peame jätkuvalt tegelema tugevate tormide, üleujutuste, pikkade põudade või metsatulekahjudega. Samuti soovitan tungivalt, et Euroopa Liit pakuks Taiwanile koos rekonstrueerimisele ja eriti inimestele suunatud toega ka humanitaarabi.
<SPEAKER ID="232" NAME="Meglena Kuneva">
komisjoni liige. - Austatud juhataja! Vastan küsimustele järjekorras.
<P>
Esiteks, abi, mida komisjon Taiwanile osutas, et rahuldada inimeste vajadusi, mis oli Thomas Manni küsimuse peamine mõte. Taiwani teavitati komisjoni katastroofijärgse vajaduste hindamise mehhanimist, kuid siiani pole me abipalveid saanud. Kui selline palve esitatakse, siis võtame selle arutluse alla.
<P>
Siis oli küsimus komisjoni seisukoha kohta, mis puudutab praegusi väinaüleseid suhteid, mille esitas Victor Boştinaru, ning komisjon tervitab eelmisel aastal toimunud Hiina ja Taiwani vaheliste suhete paranemist. Praegune olukord on võimaldanud parandada väinaüleseid suhteid, vähendada kahe osapoole vahelisi pingeid ja aidata päevakorda võtta kahepoolseid küsimusi, näiteks õhu ja mere otseühendused.
<P>
Toetame kindlalt kahepoolseid arutelusid kahe osapoole vahel, mis võiksid olukorda parandada. Samuti tervitame Hiina abi.
<P>
Mis puudutab Taiwani osalemist Maailma Metroloogiaorganisatsioonis, mille esitasid Astrid Lulling ja Laima Liucija Andrikienë ning ka Johannes Cornelis van Baalen ja Charles Tannock, siis lähtuvalt Euroopa Liidu 2009. aasta septembris avaldatud seisukohast ja ELi nn ühe Hiina poliitikast, toetab Euroopa Komisjon vajadusel Taiwani sisulist osalemist rahvusvahelistes organisatsioonides. Jätkame seda endiselt.
<P>
Siis Astrid Lullingi ja Thomas Manni küsimus osutatud abi kohta, täpsemalt Euroopa ühenduse kodanikukaitse mehhanismi osutatud Rootsi ja Poola abi. See abi võeti suure tänuga vastu ja president Ma tänas komisjoni presidenti Barrosot selle eest.
<P>
Mis puudutab küsimust Dalai Lama taifuunijärgse külaskäigu kohta Taiwani, siis Dalai Lama külastamise otsuse võtsid vastu Taiwani ametkonnad ja Euroopa Komisjon seda ei kommenteeri.
<P>
Mis puudutab Bastiaan Belderi küsimust komisjoni seisukoha kohta seoses taiwanlastele viisavaba pääsemisega ELi, siis kaalub komisjon vastavate õigusaktide ülevaatuse raames võimalust uuendada riikide ja üksuste loendit, keda ei allutata viisanõuetele seoses külastustega Euroopa Liitu, eriti Schengeni alasse, ja selles kontekstis kaalutakse ka Taiwani olukorda.
<P>
Tulles Janusz Władysław Zemke küsimuse juurde, mis puudutas katastroofi standardprotseduure ja kuidas me tulevikus selliste olukordadega tegeleme, siis keskendub komisjon kahele prioriteedile: esimene on jätkuv töö ettevalmistumise ja reageeringuga ja teine katastroofide ennetamine.
<P>
Kõigepealt peame oluliseks tagada ELi abi kättesaadavuse igal ajal. Parlamendi toel käivitasime 2008. aastal pilootprojekti ja ettevalmistava tegevuse ELi kiirreageerimisvõimekuse küsimuses. Selle esialgse kogemuse põhjal esitab komisjon edasised ettepanekud ELi kiirreageerimisvõimekuse arendamise kohta, mida rahastatakse ELi tegevuste jaoks eraldatud riiklikest allikatest.
<P>
Teiseks on meie eesmärgiks omada ELi tasandil laiaulatuslikku katastroofi ennetamise lähenemist. 2009. aasta veebruaris avaldas komisjon teatise ühenduse lähenemise kohta seoses looduslike ja inimetegevusest põhjustatud katastroofide ärahoidmisega. Sooviksime parlamendi tagasisidet selle teatise kohta.
<SPEAKER ID="233" NAME="Juhataja">
Arutelu on lõppenud.

<CHAPTER ID="005">
Tervitus
<SPEAKER ID="073" NAME="President">
(EN) Mul on suur au tervitada parlamendi nimel Hiina Rahvavabariigi rahvakongressi delegatsiooni, kes istub aukülaliste rõdul.
<P>
(Aplaus)
<P>
Delegatsiooni liikmed on tulnud Strasbourgi kohtuma oma Euroopa Parlamendi kolleegidega Euroopa ja Hiina parlamentidevahelise kohtumise 25. tähtpäeval.
<P>
Delegatsiooni juhib Wang Yingfan, Hiina Rahvavabariigi rahvakongressi väliskomisjoni ase-esimees. Delegatsiooni kuulub viis rahvakongressi alalise komisjoni liiget ja Hiina suursaadik Euroopa Liidus Tema Ekstsellents Chengyuan Guan ning rahvakongressi välisasjade osakonna mitmed kõrged ametnikud.
<P>
Täna pärastlõunal reisib delegatsioon edasi Ateenasse, kus nende Euroopa külastus jätkub. Ma soovin delegatsioonile kõike head ülejäänud reisi ajaks Euroopa Liidus.

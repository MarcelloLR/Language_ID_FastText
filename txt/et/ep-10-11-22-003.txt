<CHAPTER ID="003">
Presidentuuri avaldused
<SPEAKER ID="007" NAME="Juhataja">
Ma olin väga rahul, kui minuni jõudis uudis, et Birma opositsiooniliider Aung San Suu Kyi vabanes koduarestist. Aung San Suu Kyi oli üks esimesi, kes võitis Euroopa Parlamendi poolt aastast 1988 välja antava Sahharovi auhinna. Siiski ei saanud ta seda auhinda 20 aastat tagasi isiklikult vastu võtta. Soovin teile teada anda, et saatsin talle juba kutse külastada Euroopa Parlamenti ja esineda sõnavõtuga ühel meie täiskogu istungil.
<P>
Nagu ÜRO 11 aastat tagasi kehtestas, on 25. november rahvusvaheline naistevastase vägivalla kaotamise päev. Iga päev langevad paljud naised üle kogu maailma vägistamise, alandamise ja koduvägivalla ohvriks. Maailma paljudes piirkondades tegeldakse sellise jõledusega nagu seda on noorte naiste ümberlõikamine. Hinnanguliselt langeb iga päev selle ohvriks 8000 tütarlast. Et näidata üles solidaarsust selle barbaarse rituaali peatamise kampaaniaga, kutsun teid kõiki üles kandma täna roosi kroonlehte, et väljendada oma vastuseisu sellele tavale. Samuti soovin rõhutada, et Euroopa Parlament on palju aastaid püüelnud selle poole, et kaotada naistevastane füüsiline ja vaimne vägivald täielikult.

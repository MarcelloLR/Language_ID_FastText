<CHAPTER ID="016">
Presidentuuri avaldused
<SPEAKER ID="359" NAME="President">
Meid kurvastas uudis Mehhikos aset leidnud Soome rahvusvaheliste inimõiguste vaatleja Jyri Antero Jaakola mõrva kohta. Tema ja sel ajal temaga kaasas viibinud Mehhiko aktivist Betty Cariño Trujillo tapeti tööülesande ajal, kui nad jälgisid Mehhikos inimõigustest kinnipidamist. Ma avaldan ohvrite perekondadele Euroopa Parlamendi nimel sügavat kaastunnet. Nagu me näha võime, nõuab maailm, milles me elame, ikka veel selliseid ohvreid.
<P>
Te kindlasti teate, et ma käisin eelmisel nädalal ametlikul visiidil USAs. Ma avasin ametlikult uue Euroopa Parlamendi ja USA Kongressi kontaktbüroo Washingtonis. Mul oli ka mitmeid tähtsaid jutuajamisi, mis peaksid aitama kaasa Euroopa Liidu ja Ameerika Ühendriikide vahel koostöö, eriti majandusalase koostöö, tihendamisele. Me rääkisime ka strateegilisest partnerlusest ja muutustest, mis on Euroopa Liidus pärast Lissaboni lepingu jõustumist toimunud. Me eeldame, et koostöö Ameerika Ühendriikidega toimub võrdsetel alustel.
<P>
Sellel pühapäeval, 9. mail, on Schumani deklaratsiooni 60. aastapäev. Selle sündmuse tähistamiseks avab Euroopa Parlament laupäeval, 8. mail, oma uksed kõigile huvilistele Brüsselis ning pühapäeval Strasbourgis. Luksemburgis toimuvad ka tseremooniad selle sündmuse tähistamiseks. Strasbourgis on lisaks teistele külalistele oodata ka ühte komisjoni asepresidentidest ning Prantsusmaa ja Saksamaa Euroopa asjade ministreid. Ka mina olen seal ning tahaksin julgustada teid kõiki nelja päeva pärast, pühapäeval, Strasbourgi tulema.

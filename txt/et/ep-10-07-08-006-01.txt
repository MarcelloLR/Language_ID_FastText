<CHAPTER ID="006-01">
1. ELi ja Ameerika Ühendriikide vaheline leping, mis käsitleb finantstehinguid käsitlevate sõnumiandmete töötlemist ja nende edastamist EList Ameerika Ühendriikidesse terroristide rahastamise jälgimise programmi raames (
<SPEAKER ID="146" NAME="Alexander Alvaro" LANGUAGE="DE">
Austatud juhataja! Kolleegid ilmselt mõistavad, et pärast seda, kui Euroopa Parlament selle lepingu veebruaris tagasi lükkas, tuleb nüüd tõdeda, et vahepeal on meil koostöös komisjoniga õnnestunud lepingu teksti märgatavalt parandada.
<P>
Ma kasutaksin võimalust tänada kolleege Euroopa Rahvapartei (kristlike demokraatide) fraktsioonist, Sotsiaaldemokraatide ja demokraatide fraktsioonist Euroopa Parlamendis, Roheliste / Euroopa Vabaliidu fraktsioonist ja Euroopa Ühendatud Vasakpoolsete / Põhjamaade Roheliste Vasakpoolsete liitfraktsioonist, kes selle tekstiga töötasid. Nende abiga valmis vaatamata keerulistele tingimustele leping, mis kaitseb meie kodanike õigust eraelu puutumatusele, ent samas ka nende õigust turvalisusele. Ma meenutan teile, et see oli meie esimene võimalus puhuda elu sisse Lissaboni lepingule, nii et see ei oleks pelgalt elutu tekst.
<P>
- Pärast hääletust:
<SPEAKER ID="147" NAME="Juhataja">
Ma tänan ja õnnitlen kolleeg Alexander Alvarot ja ka eelmist raportööri Jeanine Hennis-Plasschaerti, samuti kõiki kolleege, kes on selle lepinguga väga palju tööd teinud. Tänan teid väga.
<SPEAKER ID="148" NAME="Rui Tavares" AFFILIATION="GUE/NGL">
Austatud juhataja, ma juhin teie tähelepanu raporti muudatusettepanekule, milles kutsutakse nõukogu ja komisjoni üles suhtlema Euroopa Parlamendiga andmete hankimise kontrollimiseks Washingtoni lähetatava ELi ametniku ametissemääramisel. Ma palun, et te võtaksite isiklikult nõukogu ja komisjoniga võimalikult kiiresti ühendust, et see toimuks asjakohase parlamentaarse järelevalve all.
<SPEAKER ID="149" NAME="Juhataja">
Tänan, et te seda mulle meelde tuletasite. Ma räägin nendega sellest.

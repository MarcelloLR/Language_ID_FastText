<CHAPTER ID="005-07">
7. Üldsuse juurdepääs Euroopa Parlamendi, nõukogu ja komisjoni dokumentidele (uuesti sõnastamine) (
<SPEAKER ID="087" NAME="Michael Cashman">
raportöör. - Härra president, täiskogu andis mulle mandaadi alustada läbirääkimisi teiste institutsioonidega selle tähtsa toimiku asjus. Kahjuks pean teatama, et läbirääkimised ei olnud edukad ning seetõttu soovitan täiskogul täna mitte hääletada ja jätta hääletamine selle tähtsa toimiku üle järgmisele parlamendile, juhul kui komisjon käesoleva aasta sügisel eeldatavasti uue ettepaneku esitab.
<SPEAKER ID="088" NAME="Andris Piebalgs">
komisjoni liige. - Härra president, komisjon võtab teatavaks parlamendi otsuse hääletamise edasilükkamiseks härra Cashmani raportiga kaasneva õigusloomega seotud resolutsiooni üle järgmise parlamendi ametiajani. Olgugi et komisjon austab parlamendi otsust, ei ole komisjon veendunud, et hääletamine parlamendi esimese lugemise lõpetamiseks seoks järgmise parlamendi käed. Seetõttu mõtleb komisjon oma ettepaneku üle järele alles siis, kui kaks seadusloomeasutuse haru on oma seisukohad vastu võtnud, kuid kavatseb vahepeal jätkata konstruktiivse dialoogi pidamist mõlema institutsiooniga ning kinnitab oma tahtlikkust parlamendi ja nõukoguga kompromissi leidmiseks.
<SPEAKER ID="089" NAME="Michael Cashman">
raportöör. - Härra president, arvan, et see näitab, kui väga oluline on, et järgmine parlament kasutaks kõiki sellele antud eelisõigusi. Dialoog tähendab, et kõik institutsioonid peavad kuulama. Seni ei ole kumbki institutsioon parlamenti kuulanud. Sellel põhjusel peaksime hääletamata jätma ja järgmisele parlamendile kõik õigused andma.
<P>
(Aplaus)
<SPEAKER ID="091" NAME="President">
Ma ei ole kindel, kas Michael Cashmani tuleks õnnitleda. Jah? Siis õnnitleme teda.

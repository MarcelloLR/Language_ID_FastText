<CHAPTER ID="006-08">
8. Euroopa Pangandusjärelevalve Asutuse tegevdirektori ametisse nimetamine (
<SPEAKER ID="102" NAME="Sharon Bowles" AFFILIATION="ALDE">
Austatud juhataja! Ma ei pea teid kaua kinni. Täna hääletame otsuste üle, millega kiidetakse heaks Euroopa järelevalveasutuste tegevdirektorid. Eelmisel kuul asutuste juhtide nimetamist käsitlevatel aruteludel arutati tulevikku silmas pidades üldise menetlusega seotud küsimusi.
<P>
Pangandusameti tegevdirektori kandidaat on Adam Farkas; Euroopa Kindlustus- ja Tööandjapensionide Järelevalveasutuse kandidaat on Carlos Montalvo ja Väärtpaberiturujärelevalve Asutuse kandidaat on Verena Ross. Kõik kandidaadid osalesid eelmisel nädalal kandidaatide kinnitamise ärakuulamistel majandus- ja rahanduskomisjonis. Kuulamistest tehti veebiülekanne ja seega on need majanduskomisjoni veebilehelt kättesaadavad, nagu ka kandidaatide elulood. Täiskomisjon otsustas rõhuva häälteenamusega, et peaksime kandidaatide poolt hääletama, nii et see on komisjoni soovitus.

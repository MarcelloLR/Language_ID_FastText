<CHAPTER ID="006-35">
35. Kindlustus- ja edasikindlustustegevus (Solvency II) (uuestisõnastamine) (
<P>
Enne hääletust
<SPEAKER ID="137" NAME="Charlie McCreevy">
komisjoni liige. - Härra president, tahaksin väljendada oma tunnustust ja imetlust Euroopa Parlamendi tõhususele Solvency II toimiku käsitlemisel ning teie kompromissivalmidusele!
<P>
Koos Solvency II-ga saab Euroopa kaasaegse raamistiku kindlustuse järelevalveks, mis saab siis olema ametlik nii kindlustustegevuse kui ka poliisiomanike jaoks.
<P>
Mina isiklikult kahetsen grupitoetuse režiimi väljajätmist, sest see on kaotatud võimalus teha edasisi edusamme grupijärelevalve alal. Siiski toetab komisjon parlamendi ja nõukogu kokkulepet, juhul kui te seda oma hääletusega kinnitate.
<P>
Sellega asi muidugi ei piirdu. Jääb teha veel palju tööd: meetmete rakendamisega tuleb valmis saada enne 2012. aasta oktoobrit, et anda liikmesriikidele ja kindlustusalale piisavalt aega valmistuda Solvency II kehtestamiseks.
<P>
Võin teile kinnitada, et komisjon täidab oma osa selle protsessi lihtsustamisel ning võtab need pikaleveninud reformid kõigi asjaomaste poolte huvides võimalikult kiiresti praktilisse kasutusse.

<CHAPTER ID="001">
Istungi algus
<P>
(Istung algas kell 10.05)
<SPEAKER ID="005" NAME="Jim Allister" AFFILIATION="NI">
Hr juhataja, juhataja etendas eile pärastlõunal vaba mikrofoni ajal näitemängu ja tegi ettepaneku kohaldada detsembri protesti tõttu mitmetele parlamendiliikmetele rahalist karistust. Mina tahaksin teada, kas juhataja kavatseski selle avalduse teha ilma neid parlamendiliikmeid endid sellest avaldusest ja selle ajast teavitamata? Juhataja on tihti rääkinud viisakuse ülesnäitamisest parlamendiliikmete vastu, siis miks, ma küsin, ei näidatud meie, kelle vastu see avaldus oli suunatud, suhtes üles elementaarset viisakust ega öeldud meile, et selline avaldus on kavas? Kas on liiga palju tahta, et see küsimus vastuse saaks?
<SPEAKER ID="006" NAME="Juhataja">
Hr Allister, juhataja kohustus ei ole olla kohtumõistjaks viisakuse küsimustes. Meie kohustus on täita kodukorda ja võite olla täiesti kindel, et kodukorda järgitakse rangelt.
<SPEAKER ID="007" NAME="Hans-Peter Martin" AFFILIATION="NI">
(DE) Hr juhataja, viitega muu hulgas kodukorra artiklile 146, ütlesite just, et teie kohustus on täita kodukorda. Mina ei saa aru, miks istungid pidevalt hiljem algavad, mõnikord mitu minutit või isegi veerand tundi. See raiskab hulga maksumaksja raha. Poliitiliste oponentide suhtes, kes soovivad referendumit või õiglust ja demokraatiat, olete kodukorra järgimisel väga range, kuid mitte enda suhtes!
<P>
Kui te kõiki siin saalis võrdselt kohtleksite, oleksite pidanud juba ammu algatama menetluse juhatuse vastu lugematute istungi alguse hilinemiste ja sellest tuleneva maksumaksja raha raiskamise tõttu. Seda nimetaksin ma tõsiseks rikkumiseks.
<P>
Siin kasutatakse kaht erinevat mõõdupuud ja ma teen teile etteheite, et see siin on parlament, mis käitub meelevaldselt, kõrvaldab meelega poliitilisi oponente tehnilistel põhjustel, taludes samas oma enda ridades toimuvat ja isegi mätsides kinni tõsiseid rikkumisi!
<SPEAKER ID="008" NAME="Juhataja">
Suur tänu, hr Martin, teie huvitavate vaadete eest.

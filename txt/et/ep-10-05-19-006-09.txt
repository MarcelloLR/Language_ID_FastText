<CHAPTER ID="006-09">
9. Toiduainetes kasutatavad lisaained, välja arvatud värv- ja magusained (veise ja/või sea trombiin) (
<P>
Enne hääletust
<SPEAKER ID="135" NAME="Jo Leinen">
fraktsiooni S&D nimel. - (DE) Austatud juhataja! Meil ei ole vaja hääletuse osas ringi minna. Võime otsustada otse. Keskkonna-, rahvatervise- ja toiduohutuse komisjon on soovitanud, et täiskogu keelustaks eraldi lihatükkide kokkukleepimise ega lubaks seetõttu kasutada lisaainena trombiini.
<P>
Praelõik peab olema praelõik ja sink peab olema sink. Olen kindel, et just seda selle täiskogu liikmete kõik valijad tahavad. Seetõttu hääletage palun meie muudatusettepaneku poolt mitte lisada meie toidu määrusesse lisaainena trombiini!
<SPEAKER ID="136" NAME="Pilar Ayuso">
fraktsiooni PPE nimel. - (ES) Austatud juhataja! Trombiin on lisaaine, mida saab kasutada liha kokkukleepimiseks, sest tõsiasi on, et selle kasutamisega seoses ei ole ei tehnoloogilise ega toiduohutuse probleeme. Tõepoolest on see mõnedes riikides juba kasutusel.
<P>
Väljapakutud lisa muudatusettepanekus sätestatakse, et trombiiniga töödeldud liha saab müüa kinnispakendis ja märgistatult; seega tarbijat ei peteta, mis on resolutsiooni aluspõhimõte.
<P>
Siiski sooviksin küsida volinikult, kas Euroopa Komisjon suudab siduda end sellega, et trombiini sisaldavaid tooteid ei ole võimalik pidada imitatsioonideks sobiva märgise tõttu, eriti väljapakutud tarbijale antava toiduteabe määruse uurimuse raames.
<SPEAKER ID="137" NAME="John Dalli">
komisjoni liige. - Austatud juhataja! Toiduainetes kasutatava lisaaine trombiini lubamise kaalumisel vaadati komisjoni koostöös kõikide liikmesriikidega hoolikalt läbi kõik neli toidu lisaainete määruses sätestatud nõuet. Need on: ohutusküsimused; kas on mõistlikku tehnoloogilist vajadust; teavitamisega seonduvad aspektid ning eelised ja kasu tarbijatele.
<P>
Mis puutub ohutusse ja hügieeni, hindas Euroopa Toiduohutusamet toodet ja järeldas, et lisaaine ei põhjustanud ohutusprobleeme. Hügieeni osas ei ole mul võimalik jagada seisukohta, et praegusel juhul on saastumisoht suurem kui teiste toodete, näiteks hakkliha, puhul.
<P>
Teiseks on tuvastatud mõistlik tehnoloogiline vajadus toote järele. Ensüümpreparaat toimib liha lõpptootes stabilisaatorina. Seda tehnoloogilist funktsiooni kirjeldatakse täpselt toidu lisaainete määruses, mille parlament vastu võttis.
<P>
Kolmandaks teavitamisega seonduvad aspektid ning iseäranis raportis väljendatud suur mure, et toode petaks tarbijat. Kuna oleme täielikult teadlikud selle võimalikust ohust, sisaldab meie ettepanek järgmisi rangeid nõudmisi - mis muide lähevad kaugemale sellest, mida toidu lisaainete puhul tavaliselt nõutakse. Esiteks võib toodet müüa lõpptarbijale ainult kinnispakendis. Teiseks peab tootel olema täiendav märgistus ja müüginimetuse läheduses peab olema mainitud termin "lihaosade segu”. Tarbijat teavitatakse seetõttu toote iseloomust. Kolmandaks peab olema koostisainete loendis mainitud ensüümi nimi ja selle loomne päritolu. Pean rõhutama, et need märgistamisnõudmised on rangemad nõudmistest, mis kohalduvad toodetele, millele on samal otstarbel lisatud muid koostisaineid, nagu verevalke ja lubatud lisaaineid, kuid mille puhul ei nõuta täiendavat märgistamist.
<P>
Kui näidustatakse rangemaid märgistamisnõudmisi, vaadatakse need läbi. Kõnealust ensüümpreparaati kasutatakse juba mitmes liikmesriigis ilma märgistamisnõudmisteta töötlemise abivahendina. Meie ettepanek selgitab olukorda ja kohustaks liikmesriike kohaldama nõutavaid märgistamiseeskirju. Selle tulemusena teavitataks tarbijat paremini. Lisaks saavad tarbijad, eriti need, kes vajavad rohkem tuge, kasu odavamate lihatoodete kättesaadavusest, kuna liha töötlemisel esinevaid väärtuslikke lihatükke kasutatakse paremini.
<P>
Minu arvates on see lisaaine näide toidusektori arendusest, mis toob tarbijatele kasu. Ma ei näe põhjust selle tõkestamiseks ja loodan väga, et mõistate täielikult objektiivseid põhjusi, mis olen toonud välja selle kohta, miks selle kinnitama peaks. Olen võtnud parlamendi ees kohustuse. Ma ei ütle inimestele, mida nad sööma peaksid, kuid ütlen neile, mida nad söövad. Minu seisukoht on selle kohustusega kooskõlas.

<CHAPTER ID="005-02">
2. Kodukorra muutmine seoses petitsioonide menetlemisega (
<P>
- Enne hääletust:
<SPEAKER ID="054" NAME="Brian Crowley">
fraktsiooni UEN nimel. - Proua juhataja, vabandan hääletuse katkestamise eest.
<P>
Vastavalt kodukorra artiklile 170 palun täiskogu liikmetel Onesta raporti hääletus edasi lükata seoses petitsioonide menetlemisega, kuna selle küsimusega tegeletakse praegu esimeeste konverentsil parlamendi menetluste reformimise kontekstis. Esimeeste konverentsil arutletakse 5. märtsil 2009. aastal Onesta raportis käsitletud väga konkreetseid reformiküsimusi ja ma küsin, kas oleks võimalik selle raporti hääletamist edasi lükata märtsi teisel nädalal toimuva Strasbourgi osaistungjärguni. Palun täiskogul see võimalusel kinnitada.
<SPEAKER ID="055" NAME="Gérard Onesta">
raportöör. - (FR) Proua juhataja, püüame olla täpsed. Käesolev raport muudab meie määrust või toob sellesse selgust, et selgitada, kuidas petitsioonikomisjon petitsioone vastu võtab või ei võta, kuidas petitsiooni esitajatele teavet antakse jne.
<P>
Põhiseaduskomitee kiitis selle ühehäälselt heaks, minu arvates vist ühe vastuhäälega. Seega ei ole see raport minu arvates eriti vastuoluline. Selles on aga üks punkt, milles olime leppinud kokku teha selgeks, et kui Lissaboni leping jõustub, tuleb petitsioonide esitajaid lihtsalt teavitada, kui petitsioon, mida ei esitatud mitte parlamendile, vaid Euroopa Komisjonile - teate küll, need miljonite allkirjadega petitsioonid -, on seotud nende petitsiooniga.
<P>
Kui ma õigesti aru saan, siis see ongi see artikkel, viite tõttu võimalikule tulevasele lepingule, mis probleemi tekitab. Mina isiklikult võin selle edasilükkamisega 5. märtsini elada; ma võin isegi elada "kiirhääletusega”, mis selle muudatusettepaneku tagasi võtab. Teisest küljest oleks väga kahetsusväärne, kui me ei suudaks oma määrust korda teha praegu, kui minevikus on esinenud nii palju probleeme. Olen teie kätes, daamid ja härrad.

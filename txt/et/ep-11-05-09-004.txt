<CHAPTER ID="004">
Parlamendiliikme puutumatuse kaitsmise taotlus
<SPEAKER ID="009" NAME="President">
Nüüd mõned haldusteadaanded. Luigi de Magistris esitas kaks taotlust oma puutumatuse ja eesõiguste kaitseks seoses Cosenza ja Milano kohtutes käimasolevate kohtumenetlustega. Viktor Uspaskich esitas taotluse oma puutumatuse ja eesõiguste kaitseks seoses Vilniuse kohtus käimasoleva kohtumenetlusega. Corneliu Vadim Tudor esitas taotluse oma puutumatuse ja eesõiguste kaitseks. Vastavalt kodukorra artikli 6 lõikele 3 edastatakse need taotlused vastutavale komisjonile, antud juhul õiguskomisjonile.
<SPEAKER ID="010" NAME="Sergio Paolo Francesco Silvestris" AFFILIATION="PPE">
(IT) Austatud president! See ei ole kodukorda puudutav märkus, ma lihtsalt ei saanud aru, mida te just ütlesite.
<P>
Kui ma ei eksi, taotles Luigi de Magistris oma puutumatuse kaitsmist. Tegemist peab olema mingisuguse eksitusega. Kuna Luigi de Magistris on minu riigis üks puutumatusevastase võitluse eestvedajatest, siis tõlgiti see arvatavasti valesti. Minu arvates on väga ebatõenäoline, et Luigi de Magistris taotleb oma puutumatuse kaitset. Ma vist sain valesti aru ja seepärast tahaksin saada selles asjas selgust.
<SPEAKER ID="011" NAME="President">
Nagu ma ütlesin, taotles ta oma puutumatuse kaitset. Vastavalt kodukorra artikli 6 lõikele 3 otsustatakse selle üle meie parlamendikomisjonis.

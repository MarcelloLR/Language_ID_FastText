<CHAPTER ID="004">
Presidentuuri avaldus
<SPEAKER ID="089" NAME="President">
Esimeeste konverents palus mul enne hääletamist teha avalduse Kolumbia pantvangide olukorra kohta. Ma loodan, et see taastab meie tegemistes taas rahu ja korra.
<P>
Íngrid Betancourti röövimise kuues aastapäev langes 23. veebruarile ning rahvusvahelise kogukonna ja Euroopa Parlamendi silmad on taas kord suunatud inimtragöödiale, kus paljud Kolumbias FARCi sisside poolt röövitud 700 pantvangist on mitme aasta jooksul kannatanud ebainimlike tingimuste all. See on taas üks võimalus nõuda nende kohest vabastamist humanitaarsetel kaalutlustel.
<P>
(Aplaus)
<P>
Kuna paljude nimetatud röövimisohvrite, sealhulgas proua Betancourti tervislik seisund annab ohtralt põhjust muretsemiseks, nõuame nende kohest vabastamist humanitaarsetel kaalutlustel ja rahvusvahelise meditsiiniüksuse saatmist, et tagada pantvangidele kiire arstiabi. Me tervitame president Uribe jõupingutusi dialoogi loomisel humanitaarse lahenduse leidmiseks. Me avaldame oma solidaarsust ohvritega, pantvangide ja nende peredega.
<P>
(Parlamendiliikmed tõusid püsti ja aplodeerisid.)

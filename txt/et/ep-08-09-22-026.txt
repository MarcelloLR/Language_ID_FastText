<CHAPTER ID="026">
Õpetajahariduse kvaliteedi parandamine (lühiettekanne)
<SPEAKER ID="186" NAME="Juhataja">
Järgmine päevakorrapunkt on kultuuri- ja hariduskomisjoni nimel Maria Badia i Cutcheti esitatav raport teemal õpetajahariduse kvaliteedi parandamine.
<SPEAKER ID="187" NAME="Maria Badia i Cutchet">
raportöör. - (ES) Volinik, usutavasti võime nõustuda, et käesoleval põhiteemal, milleks on õpetajahariduse kvaliteet, tehtud raporti vastuvõtmine on hea uudis, arvestades, et õpetajahariduse eesmärgiks on tõesti lihtsalt õpilaste hariduse parandamine ja selliste teadmiste jagamine, mis lisab neile vaimset küpsust ja kriitikameelt, andes neile samas oskusi, mida on vaja üha konkureerivamas ja nõudlikumas ühiskonnas kaasa löömiseks.
<P>
Seda muret jagavad paljud huvigrupid, alates õpilastest kuni nende vanemateni, teiste hulgas ka õpetajaameti ja ettevõtete liidrid. Euroopas on hetkel üle kuue miljoni õpetaja, kes täidavad oma põhirolli, arendades ühiskonna noorte inimeste teadmisi ja oskusi ning andes otsustava panuse majandustõusu võimaluste parandamiseks ning paremaks konkurentsivõimeks.
<P>
Praegused töötingimused on selles sektoris keerulisemad ja nõudlikumad: sotsiaalsest ja kultuurilisest vaatevinklist on klassid üha ebaühtlasemad, õpetamine keskendub individuaalõppele, õpetajad on muutunud klassi ametlikest juhendajatest juhatajateks; nõutakse häid teadmisi võõrkeeltes ning info- ja kommunikatsioonitehnoloogias (tuntud kui IKT), mitte ainult teadmiste edasiandmise, vaid ka õpetamisvahendina kasutamise eesmärgil.
<P>
Meile kättesaadavad andmed näitavad, et õpetamise kvaliteedis esineb puudusi, mis on seotud kõne all oleva elukutse järjest suureneva keerukusega, ning muudab oluliseks suurema õpetajaharidusse investeerimise nii esmase koolituse kui ka teenistuse ajal saadava koolituse ajal, lisaks toob esile vajaduse parema toetuse järele õpetajakarjääri esimeste aastate jooksul.
<P>
Lisaks on terve rida seotud probleeme, mida tuleb arvesse võtta: märkimisväärsed palgavahed riikide lõikes ning samades riikides erinevused keskmise palgaga võrreldes, eakamate töötajate kõrge osakaal, mõnel juhul motivatsiooni vähendavad tingimused, ametisse soovijate vähene arv jne.
<P>
Käesolev raport on kirjutatud just sellest kontekstist lähtuvalt. See toob välja erinevaid soovitusi, millest ma siinkohal kokkuvõtte teen.
<P>
Esiteks peame meelitama ametisse paremaid kandidaate, sest sellel on tihe seos õpetajaameti parema ühiskonnastaatuse ja tasustamisega. Sinna hulka käib õpetajaameti töötingimuste parandamine ettepanekutega õpetajaid nende esimestel tööaastatel toetada; noored õpetajad võiksid osa saada vanemate õpetajate teadmistest, kellel võiks õpilastega kokkupuuteaega vähemaks jääda ja kes kulutaksid rohkem aega rakendusuuringutele ja teadmiste edasiandmisele.
<P>
Samuti hõlmaks see investeerimist nii õpetajate esmasesse kui ka teenistuse ajal saadavasse koolitusse, ülikoolihariduse ja tööalase arengu kooskõlastamist ning olemasoleva õpetajaskonna jaoks kvalifikatsiooni ja oskuste täiendamise lihtsustamist.
<P>
Kolmandaks liikuvusprogrammide täiendamise kaudu hea praktikavahetuse soodustamist, seda eriti Comeniuse programmi raames, mis aitab hästi kaasa ka keeleoskuste täiendamisele.
<P>
Neljandaks, koolitasemel otsustamise soodustamine ehk teisisõnu suurema autonoomsuse andmine, mis arvestab iga kooli ja sellega seotud huvigruppide (vanemad, kohalikud kultuurihüved jne) erineva taustaga.
<P>
Volinik, vastavalt asutamislepingu hariduse ja koolituse kohta käiva artikli 149 tingimustele ei ole käesolev raport liikmesriikide valitsuste jaoks juriidiliselt kohustav. Sellele vaatamata tuleks selle resolutsiooniga kindlasti arvestada.
<P>
Haridust puudutavad põhiprobleemid on tihedalt seotud ka Euroopa tuleviku ja kodanikkonna väärtustega ning seetõttu ma palungi komisjonil käesolevat kultuurikomitee raportit toetada ja teha kõik võimalik, et selles sisalduvaid ettepanekuid nõukogu ees kaitsta.
<P>
Daamid ja härrad, oma kõnelustes tähtsustame sageli vajadust mõelda selle üle, millise riigi me oma lastele jätame. Kuid me peaksime mõtlema ka sellele, millised kodanikud me oma riigile jätame. Just selles osas ongi haridusel otsustav roll.
<SPEAKER ID="188" NAME="Ján Figeľ">
komisjoni liige. - Hr juhataja, väärikad parlamendiliikmed, käesolev raport on minu jaoks väga tervitatav, eriti kuna ma ise olen hariduse eest vastutav volinik. Sooviksin tänada pr Maria Badia i Cutchetit ning kultuuri- ja hariduskomisjoni nende töö eest.
<P>
Nagu teiegi usub ka komisjon, et püüdes oma haridus- ja koolitussüsteemi parandada, seda eriti kvaliteedi tõstmise näol, seisavad liikmesriigid silmitsi oluliste väljakutsetega. Oleme korduvalt rääkinud põhipädevuse, aga ka objektiivsuse ja tõhususe tähtsusest meie süsteemides, kuid ma tuletan seda teile uuesti meelde. Neid väljakutseid ei saa täita või nende üle korralikult arutleda ilma õpetajaameti kõrge kvaliteedita, mis on selle kõige võtmeks. Õpetaja elukutse kvaliteet on otsustavaks faktoriks meie haridussüsteemi kaasajastamisel ning objektiivsuse ja tõhususe saavutamisel. Ilma selliste õpetajateta on raske mingit edasiminekut saavutada.
<P>
Õpetajatele esitatavad väljakutsed kasvavad, kuna majanduslik, sotsiaalne ja hariduslik kontekst muutub keerulisemaks ning koolid ja klassid ebaühtlasemateks ja erinevateks. Selle õhtu esimese raporti üle arutlemisel rääkisime loomingulisusest ja innovatsioonist. Õpilastes suuremat loomingulisust ja innovaatilisust saame saavutada ainult siis, kui meie koolides on loomingulised ja innovaatilised õpetajad.
<P>
Me peame õpetajaametisse meelitama kõige paremaid kandidaate. Peame andma neile parima võimaliku ettevalmistuse karjääriks ning - mis kõige olulisem - jätkama kõikide oma õpetajate koolitamist ja arendamist kogu nende karjääri vältel. Nagu ka Teie, pr Badia i Cutchet, juba mainisite, on asi õpetajate värbamises ja nende tasustamises.
<P>
Iga õpetaja peab olema ka iseseisev õppija, kaalutledes pidevalt oma õpetamisviiside üle, õppides oma kolleegidelt ning otsides uusi võimalusi oma teadmiste ja oskuste arendamiseks ning õpilaste individuaalsetele vajadustele vastamiseks. Iga õpetaja peab olema ka eluaegne õppija. Ta ei saa anda edasi eluaegset õpet, kui ta ise ei ole eluaegne õppija. Esmane kolme- või nelja-aastane haridus ei saa kunagi olla piisav, et valmistada õpetajat eluaegseks õpetamiseks ette. Ainult siis, kui õpetajad jätkavad õppimist, saavad nad ajaga kaasas käia ja pakkuda õpet, mis on nende õpilastele tõesti oluline.
<P>
Ma olin väga rõõmus märgates, et nende küsimuste osas on niivõrd laialdane konsensus, nagu võis näha ka eelmise aasta novembris ministrite nõukogus.
<P>
Nendele headele kavatsustele ja sellele konsensusele tuginedes peame edasi töötama, et läbi viia tõelisi edusamme õpetajahariduses. Me peame õhutama liikmesriike oma õpetajaskonna arendamisse rohkem investeerima. Kolm või neli täiendkoolituse päeva aastas ei ole lihtsalt piisav. Parandada ja laiendada tuleb ka uute õpetajate ametisseseadmise toetamist. Me peame õhutama liikmesriike ka täiendkoolituse kvaliteeti parandama ning tagama, et see pakub õpetajatele tõesti vajalikke praktilisi õpetamisoskusi nii praeguseks kui ka tulevikuks.
<P>
Me peame edendama kooli juhtimist. Tänapäeva koolid on suured organisatsioonid, mis mõjutavad sadade tuhandete inimeste elusid. Need vajavad head administreerimist ja haldamist, kuid ennekõike õiget juhtimist meeskonna poolt, kellel on selge visioon kvaliteetsest haridusest kõikide oma õpilaste jaoks.
<P>
Tänan Teid veelkord raporti ja pühendumuse eest. Ma ootan väga meie arutelude jätkumist, kuid eriti veel meie koostööd selle olulise küsimuse osas.
<SPEAKER ID="189" NAME="Juhataja">
Arutelu on lõppenud.
<P>
Hääletus toimub homme.
<P>
Kirjalikud avaldused (kodukorra artikkel 142)
<SPEAKER ID="190" NAME="Nicodim Bulzesc  " AFFILIATION="PPE-DE">
kirjalikult. - Käesoleva raporti aluseks on Euroopa Komisjoni teadaanne "Õpetajahariduse kvaliteedi parandamine" (SEC(2007)0931) ning see rõhutab liikmesriikide vajadust õpetajahariduse parandamiseks riiklikku haridussüsteemi reformida.
<P>
Raportöör tõi välja mõned väga olulised faktid, nagu raskused õpetaja elukutsele parimate kandidaatide hõivamine, paljudes riikides õpetajate madal palk, nende kehv ühiskondlik seisund, võõrkeelte õppimise madal tase ja paljud teised.
<P>
Nende probleemide lahendamiseks peab meil kogu ELis olema kooskõlastatud, kompleksne ja terviklik strateegia. Õpetajatele peaks olema rohkem koolitusprogramme, mis tuleks üles ehitada nii, et saadavat kvalifikatsiooni tunnustatakse kõigis liikmesriikides. Selle saavutamiseks tuleb meil kõne all olevat kohustust riiklike valitsustega jagada, kuna tahe on küll meiepoolne, kuid haridussüsteemi reformimise pädevus nendepoolne.
<P>
Ma loodan, et käesolev raport on esimeseks sammuks selles pikas protsessis, mille lõpptulemuseks on õpetajahariduse kvaliteedi reaalne paranemine terves Euroopa Liidus.
<SPEAKER ID="191" NAME="Lívia Járóka  " AFFILIATION="PPE-DE">
kirjalikult. - Euroopa romid on pidanud leppima madala kvaliteediga haridusega eraldatud õppe ja ainult mustlastele mõeldud klasside näol, ning seda mitte ainult postkommunistlikes riikides, vaid kogu Euroopas. Romi lapsed seisavad kvaliteethariduse saamisel silmitsi samasuguste raskustega nii uutes kui ka vanades liikmesriikides. Romide geograafiline eraldatus on suurimaks takistuseks kvaliteetse hariduse saamisel. Romide elutingimused muudavad pikaajalises võitluses ainult mustlastele mõeldud klasside kõrvaldamiseks vajalike sammude astumise keeruliseks. Selles võitluses edu saavutamine sõltub romi ja mitteromi päritoluga kõrgelt kvalifitseeritud õpetajatest, kes tagaksid romi laste vajaliku arengu ning muudaksid praegust olukorda. Kõrgelt kvalifitseeritud õpetajate abil romi lastele tavakooliga samal tasemel väljakutsete pakkumisel on väga suur tähtsus tulevaste õpetajate haridusele pedagoogikakõrgkoolides. Kui me soovime oma lastelt teatud saavutusi, peame oma õpetajatele eeskujulikku koolitust pakkuma. Tulevaste õpetajate koolitamisel peavad põhitähelepanu all olema teadmised multikultuurselt mitmekesiste klasside arendava õpetamise kohta. Eesmärki koolidevahelise kvaliteethariduse ühtlustamiseks, varajase väljalangemise peatamiseks ning veendumiseks, et romi lapsed pääsevad ülikooli ja saavad ettevalmistuse eluliste väljakutsetega silmitsi seismiseks, ei saa kergekäeliselt võtta, kuid me peame proovima selle nimel võidelda.

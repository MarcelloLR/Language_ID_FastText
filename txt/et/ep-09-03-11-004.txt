<CHAPTER ID="004">
Päevakord
<SPEAKER ID="103" NAME="Juhataja">
Robert Evans ja veel 40 parlamendiliiget on väljendanud kirjalikult vastuseisu sellele, et lisada tänase istungi päevakorda väliskomisjoni resolutsiooni ettepanek humanitaarolukorra kohta Sri Lankal.
<P>
Vastavalt kodukorra artikli 90 lõikele 4 lisatakse resolutsiooni ettepaneku arutelu ja hääletus käimasoleva istungjärgu päevakorda.
<P>
Seetõttu teen ettepaneku lisada arutelu viimase punktina tänase õhtu päevakorda ja korraldada hääletus homme kell 12.00. Muudatusettepanekute esitamise tähtaeg on täna kell 15.00.
<SPEAKER ID="104" NAME="Robert Evans" AFFILIATION="PSE">
Proua juhataja, esmaspäeva õhtul võttis väliskomisjon artikli 91 alusel vastu resolutsiooni ettepaneku halveneva humanitaarolukorra kohta Sri Lankal.
<P>
Olukord Sri Lankal on ilmselgelt väga tõsine, kuid see, mis seal humanitaarolukorraga seoses täpselt toimub, pole kaugeltki selge. Ma olen teadlik, et Euroopa Parlamendis valitsevad selles küsimuses eri seisukohad. Seetõttu on minu arvates kõige mõistlikum panna paika korraliku arutelu kuupäev; ilmselt ei mahu see arutelu sellesse osaistungjärku, kuid ehk võiks selle korraldada meie järgmisel osaistungjärgul, milleni on vaid kümme päeva. Olen tänulik härra Daulile Euroopa Rahvapartei (Kristlike Demokraatide) ja Euroopa Demokraatide fraktsioonist, sest ta viitas, et tema fraktsioon toetab sellist plaani. Et me teeme Euroopa Parlamendis tõsist tööd, siis ma palun kolleegidel toetada ettepanekut korraldada kindlalt järgmisel osaistungjärgul arutelu kõikide osavõtul, et anda õiglane hinnang olukorra tõsidusele Sri Lankal.
<SPEAKER ID="105" NAME="Daniel Cohn-Bendit" AFFILIATION="Verts/ALE">
(FR) Proua juhataja, kui keegi teeb ettepaneku, siis võib selle vastu enne hääletust sõna võtta.
<P>
Seega ma soovin vaid öelda, et olukord Sri Lankal on väga traagiline. 150 000 inimest on lõksus ja neil puudub pääsetee. Sama toimub Birmas. Seetõttu tuleks Sri Lanka küsimus jätta täna päevakorda, et näidata oma kindlat otsust toetada lõksus olevaid inimesi.

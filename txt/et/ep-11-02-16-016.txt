<CHAPTER ID="016">
Infotund (küsimused nõukogule)
<SPEAKER ID="586" NAME="Juhataja">
Järgmine päevakorrapunkt on infotund (B7-0009/2011).
<P>
Nõukogule esitati järgmised küsimused.
<P>

<P>
Teema: õigusriigi põhimõtted Serbias
<P>
Kuidas näeb nõukogu õigusriigi põhimõtete edenemist Serbias, eriti selle kaheldava kohtuasja valguses väidetavate geriljade vastu, kes kuuluvad Lõuna-Serbia Preševo laane albaanlastest vähemusse.
<SPEAKER ID="588" NAME="Enikő Győri">
nõukogu eesistuja. - (HU) Nõukogu arvamus õigusriigi põhimõtete edenemise kohta Serbias on esitatud 2010. aasta 14. detsembri nõukogu järeldustes. Nendes järeldustes kiidab nõukogu asjaolu, et Serbia jätkab oma reformiplaani rakendamist ning on üles näidanud täiendavat edenemist nende sätete kohaldamisel, mis sätestati Euroopa Liiduga sõlmitud vahekokkuleppes. Oma järeldustes mainib komisjon ka seda, et Serbia saavutused stabiliseerimis- ja assotsieerimiselepingute kohustuste täitmisel on jätkuvalt head. Samas peab riik tegema lisapingutusi eriti just järgmistes valdkondades: avaliku halduse reformimine, õigusriigi põhimõtted, sealhulgas õigussüsteemi reformimine, korruptsiooni ja organiseeritud kuritegevuse vastane võitlus ning ärikeskkonna parandamine. Nõukogu ei arutanud õigusriigi põhimõtete edendamist Serbias Bernd Posselti viidatud spetsiifilise menetluse teemal.
<SPEAKER ID="589" NAME="Bernd Posselt" AFFILIATION="PPE">
(DE) Pärast seda, kui oma küsimuse esitasin, on erikohus määranud demonstratiivistungil, kus rühm Albaania rahvusest Serbia kodanikke oli kohtu all Kosovo kuritegude eest, maksimumkaristused. Kas sellega ei oleks pidanud Serbia asemele tegelema Euroopa Liidu õigusriigimissioon (EULEX)? Kas võiksite selle minu tõstatatud juhtumi kohta rohkem üksikasju uurida?
<SPEAKER ID="590" NAME="Enikő Győri">
nõukogu eesistuja. - (HU) Suur tänu teile, Bernd Posselt! Meenutagem, et need nii-öelda liitumiskriteeriumid, mille Euroopa Ülemkogu 1993. aastal Kopenhaagenis kehtestas, on otsustavad asjaolud, arvestades nõukogu seisukohta mis tahes laienemis-, stabiliseerimis- või assotsiatsioonilepingute küsimuses. Need kriteeriumid hõlmavad ka inim- ja vähemuste õiguste austamist ning nõukogu jaoks ei ole läbirääkimistel mitte midagi olulisemat, kui see põhimõte. Saan teile öelda seda, et Ungari eesistujariik nõukogu esindajana võtab teie palvet ja probleemi loomulikult arvesse ning on teadlik nende sündmuste keerulisusest. Samuti pöörab ta nii nagu kõikide liitumis- ja assotsieerimislepingute menetluste puhul ka sel juhul erilist tähelepanu nendele teemadele.
<SPEAKER ID="591" NAME="Daniel Caspary" AFFILIATION="PPE">
(DE) Austatud eesistuja! Mul on nõukogule Bernd Posselti küsimusega seoses veel üks täiendav küsimus. Minu kolleeg juba küsis, kas nõukogu kujutab ette selle spetsiifilise juhtumi puhul valitsusega ning kohapeal vastutavate inimestega uuesti kontakteerumist? Sooviksin nõukogu eesistujalt uuesti küsida: kas eesistujariik kujutab praegusel juhul ette kohapeal asjaga kursis olevate inimestega kontakti loomist?
<SPEAKER ID="592" NAME="Enikő Győri">
nõukogu eesistuja. - (HU) Austatud juhataja! Loomulikult tuleb arvesse võtta, nagu mainisite, laiemat konteksti ja vaimu, millega nõukogu sarnastele teemadele läheneb. Võin teile öelda seda, et Serbia liitumine käib, kuna nad on esitanud liitumisavalduse, ning arvan, et oleme jõudnud uude faasi, kuna Serbia vastas Euroopa Komisjoni esitatud küsimustikule. Need vastused esitati 31. jaanuaril. Nagu kõikide liitumismenetlusega seotud oluliste teemade puhul, pööravad loomulikult nii Euroopa Komisjon kui ka nõukogu sellistele teemadele erilist tähelepanu.
<P>

<P>
Teema: väikesed ja keskmise suurusega ettevõtted ning Ungari eesistumine
<P>
Eesistujariigi Ungari üks väljaöeldud eesmärk on väikeste ja keskmise suurusega ettevõtete olukorra parandamine. Kas nõukogu võiks sellel teemal natukese üksikasjalikumat teavet anda ning tuua praktilisi näiteid, kuidas ta kavatseb väikeste ja keskmise suurusega ettevõtete olukorda muuta, kes praegu püüavad ellu jääda?
<SPEAKER ID="594" NAME="Enikő Győri">
nõukogu eesistuja. - (HU) Väikesed ja keskmise suurusega ettevõtted on Euroopa majanduses üliolulised toimijad. Nende tegutsemise raamtingimuste parandamine on eesistujariigi Ungari üks eriprioriteete. Järgmiste kuude jooksul keskendub eesistujariik Euroopa 2020. aasta strateegia rakendamisele ning nendes sätestatud innovatsiooni- ja tööstuspoliitika suuniste juhtalgatustele ning ka siseturu täielikule kehtestamisele, sest hetkel tegutsevad piiriüleselt ainult 8% väikestest ja keskmise suurusega ettevõtetest.
<P>
Põhinedes endise voliniku Mario Monti raportile, peab see saavutus sisaldama kõikide tõkete kaotamist, mis siseturu toimimist endiselt takistavad. Suudame selle saavutada, kui kohaldame ja jõustame kõiki direktiive, eriti täpselt just teenuste direktiivi. Sellele teemale on parlament tähelepanu pööranud ka sel osaistungijärgul ning tegi seda õigel ajal, pakkudes ühtses euromaksete piirkonnas tarbijasõbralikke lahendusi (SEPA), lihtsustades vastavust piiriülest äri tegevate ettevõtete maksustamisreeglitega ja propageerides VKEde sõbraliku ELi patendi kasutuselevõttu, ning parlament võttis teisipäeval, pärast esmaspäevast arutelu, selle teema kohta vastu väga olulise otsuse. Kõige selle eelduseks on see, millest olen senini rääkinud, et me peame väikeseid ja keskmise suurusega ettevõtteid inspireerima käivitama võimalikult palju uuenduslikke investeeringuid.
<P>
Lisaks korraldab eesistujariik Ungari Euroopa väikeettevõtlusalgatuse "Small Business Act” vahearuande. See algatus peaks olema väikestele ja keskmise suurusega ettevõtetele tõeline Magna Carta. Lisaks plaanib eesistujariik propageerida uue integreeritud tööstuspoliitika puhul laiaulatuslikku plaani, mille raames püüame kaotada kõik teabe-, finants- ja tehnilise toe tõkked, mis takistavad väikestel ja keskmise suurusega ettevõtetel saamast rohelise majanduse tõeliseks selgrooks.
<P>
Lisaks plaanime kahandada administratiivkoormust ning riigi tegevusi ohustavaid riske läbi parema ning intelligentsema regulatiivraamistiku ja ka institutsionaalsete muutuste kaudu. Oleme veendunud, et see on ülioluline väikeste ja keskmise suurusega ettevõtete innovatsioonivõimekuse kindlustamiseks ning see eeldab uut arusaama uuendustest - sellist, mis ei keskendu tehnoloogiliste uuenduste edendamisele. Meenutan teile, et lisaks võttis Euroopa Ülemkogu 4. veebruaril uuenduste teemal vastu väga olulise otsuse.
<P>
Mis puudutab põhiküsimust selle kohta, kuidas saavad VKEd taotleda rahastust, siis võib öelda, et oleme täielikult nõus garantiide, uuenduslike finantsinstrumentide ja soodsatel tingimustel laenu pakkuvate pankade abil toetama terveid VKEsid krediidi ja laenu taotlemisel.
<P>
Lõpetuseks lisan, et eesistujariik Ungari esitab suurte eelarvetega mitmeaastaste teadus- ja arendustöö valdkonna ELi kuluprogrammide - mis hõlmavad ka VKEdele mõeldud olulisi abivahendeid, näiteks riskijagamisrahastu (RSFF) - vahehindamise teemal komisjonile ettepanekuid.
<SPEAKER ID="595" NAME="Jim Higgins" AFFILIATION="PPE">
(GA) Austatud eesistuja! Kiidan eesistujariiki praeguseks jõutud olukorra eest ning toetan ministri öeldut!
<P>
Väiketööstuse üks suurimaid probleeme on liigne bürokraatia. President Barroso lubas 2004. aastal, et võtab selle probleemi suhtes midagi märkimisväärset ette, kuid seda pole veel juhtunud. Olles kuulnud seda, mida nõukogu eesistuja Ungari kohta öelnud on, võin öelda, et olen eriti optimistlikult meelestatud.
<P>
See on väga oluline, et annaksime selle probleemi lahendamiseks endast kõik, kuna see põhjustab suuri probleeme inimestele, kes selles tööstuses tegutsema hakkavad.
<SPEAKER ID="596" NAME="Zigmantas Balčytis" AFFILIATION="S&amp;D">
(LT) Austatud juhataja! 2008. aastal kiitis nõukogu heaks 15 miljardi euro suuruse eralduse Euroopa Investeerimispangast, mis pidi olema peamiseks väikeste ja keskmise suurusega ettevõtete päästmise instrumendiks kriisi ajal. Avaldatud raportist ilmneb, et vahendeid kasutati vähe ning need eraldati peamiselt suurettevõtetele, samal ajal kui väikesed ettevõtted ei saanud nõutud rahastust. Kuidas plaanib eesistujariik Ungari tagada, et väikeste ja keskmise suurusega ettevõtete toetamiseks mõeldud juba kasutuselevõetud instrumente kasutatakse ja rakendatakse õiglaselt?
<SPEAKER ID="597" NAME="Nicole Sinclaire" AFFILIATION="NI">
Huvitav, kas minu kolleegid nõustuksid minuga selles, kui pettumust valmistav on asjaolu, et pole olnud palju toetust kirjalikule deklaratsioonile, mille pani kokku minu kolleeg West Midlandsist, Malcolm Harbour, kes on siseturu- ja tarbijakaitsekomisjoni esimees.
<P>
Täna saatis ta välja e-kirja, öeldes, et ainult 184 kolleegi 736st on selle allkirjastanud. Kas see on tõestus asjaolu kohta, et kui räägime väikestest ettevõtetest kõikjal Euroopa Liidus, siis pole koostöö võimalik ning reaalselt peavad liikmesriigid ise oma väikeste ettevõtete eest hoolt kandma?
<SPEAKER ID="598" NAME="Enikő Győri">
nõukogu eesistuja. - Esiteks vastan Jim Higginsi küsimusele regulatiivkeskkonna kohta. See on VKEde olemasolu ning toimimistingimuste seisukohalt väga oluline.
<P>
Püüame kehtestada uut raamistikku, mille nurgakiviks on seaduste ja poliitiliste suuniste ettevalmistamisel kõigepealt-mõtle-väikestele-põhimõtte rakendamine. See on oluline kõikidel tasanditel: mitte ainult ELi tasandil, vaid - ja arvan, et jagate minu seisukohta - ka riiklikul, piirkondlikul ja omavalitsuse tasandil.
<P>
Komisjon on oma riigiabi reeglid üle vaadanud, et julgustada liikmesriike suunama rohkem abi VKEdele sellistes põhivaldkondades nagu koolitus, teadus- ja arendustöö ning keskkonnakaitse ja peatada praegune keskendumine suurettevõtetele.
<P>
Liikmesriikide kokkulepe lubada kohaldada väiksemaid käibemaksumäärasid kohalikele teenustele, sealhulgas tööjõumahukatele teenustele, nagu juuksuri-, toitlustus- ja parandusteenused, stimuleerivad veelgi rohkem majandusaktiivsust ning loovad töökohti. Komisjon toetab seda otsust kindlalt.
<P>
Parema määruse teemal on komisjon juba esitanud olulisi seadusandlikke algatusi. Ta on heaks kiitnud ettepaneku käibemaksu direktiiv üle vaadata, et eemaldada elektrooniliste arvete tõkked, mis keskmises perspektiivis võib säästa miljardeid eurosid.
<P>
Lisaks esitas komisjon veebruaris ettepaneku lubada liikmesriikidel kasutusele võtta mikroettevõtetele mõeldud vähemkoormavaid raamatupidamisnõudeid, täites seega oma kohustused väikeettevõtete tegevusplaanis. Tal on võimalik kahandada koormust kuni kuus miljardit eurot. Komisjon julgustab liikmesriike jõudma kokkuleppele esimesel võimalusel, et need liikmesriigid, kes soovivad seda võimalust ära kasutada, saaksid seda teha, nii et meie nõukogus peame kindlasti samadel radadel liikuma.
<P>
Lisaks hindab komisjon hoolikalt ka mis tahes uute seadusandlike ettepanekute võimalikku koormust - mitte ainult VKEde puhul. Meile on esitatud üpris palju häid ettepanekuid ning jälgime konkurentsivõime nõukogus seda punkti ja püüame nii võimalikult paljudele probleemidele võimalikult kiiresti tähelepanu osutada.
<P>
Jätkates teise küsimusega parema juurdepääsu kohta rahastusele, siis isegi oma sissejuhatavas märkuses püüdsin sellele viidata. Selleks et lõdvendada oluliselt nõutud krediidi varustust, laenas EIB VKEdele 2008. aastal miljon eurot, mis on 2007. aastaga võrreldes 60% suurune kasv.
<P>
Eesmärk on nende probleemide lahendamiseks hiljem veel raha laenata. Mäletan väga hästi, et kui olin veel Euroopa Parlamendi liige, siis vastutasin EIB arvamuse eest. Minu arvates koostasin majandus- ja rahanduskomisjonile hinnangu. Kinnitan teile, et EIB reageeris muutunud asjaoludele väga kiiresti ning organiseeris oma prioriteedid uuesti. Seega oli meil nende EIB tegevuste üle hea meel.
<P>
Nõustun teiega, et raha ei jõua sageli mõeldud saajatele ning organiseeritus peaks olema parem. Minu arvamus on see, et peame tõesti pöörama tähelepanu EIB vastaspoolele liikmesriikides, sest enamikul juhtudel on partneriteks nemad. Me ei peaks alati EIBd süüdistama rakendamise eest, mida EIB pole otseselt teinud.
<P>
Seega nõustun teise küsimusega, et on väga oluline, et ühenduse raha ning EIB laenud jõuaksid silmas peetud saajateni, see tähendab väikestele ja keskmise suurusega ettevõtetele.
<P>
Arvan, et nõukogu ei saa avaldada arvamust kirjalikele deklaratsioonidele, ja seega, austatud juhataja, kui te pahaks ei pane, siis ma seda ei kommenteeri.
<P>

<P>
Teema: vee ja joogivee haldamise algatused
<P>
Oma avaldatud materjalides, milles määratletakse prioriteedid, on eesistujariik Ungari väljendanud soovi pöörata erilist tähelepanu vee ja joogivee haldamise probleemidele ning veeressurssidega seotud äärmuslikele sündmustele.
<P>
Kuna programm ei täpsustata, milliseid poliitilisi suuniseid selle teema raames järgitakse, siis kas võiks eesistuja Euroopa Parlamendile täpselt teada anda, milliseid samme plaanitakse selles valdkonnas ette võtta? Kas kaalutakse võimalust, et mõne järgmise aasta jooksul võib veeressursside ja joogivee julgeoleku ja haldamisega seoses liikmesriikides esile kerkida mingi spetsiifiline probleem?
<SPEAKER ID="600" NAME="Enikő Győri">
nõukogu eesistuja. - (HU) Vastan Georgios Papanikolaou küsimusele veeressursside kohta. Teema on eesistujariikide kolmikule, Hispaaniale, Belgiale ja Ungarile erilise tähtsusega. See on üle kahe aasta tagasi välja töötatud ühise programmi üks olulisi aspekte ning iga riik täiendas seda oma kuuekuulise eesistumise ajal, et aidata kaasa ühtsele programmile, mis realiseeritakse ühtset veepoliitikat arvesse võttes. Seetõttu jätkame Hispaania ja Belgia alustatud tööga ning soovime aidata, esitades veepoliitika kohta järeldusi nõukogu koosolekul 2011. aasta juunis.
<P>
Need järeldused katavad kolme põhiteemat. Esimene on äärmuslike veesündmuste, näiteks üleujutuste, veepuuduse, üleliigse pinnasevee ja vihmavee ebaregulaarne jaotuse integreeritud haldamine. Teine teema on vee võimaldatud ökosüsteemi teenuste roll. Tegemist on väga põneva teemaga, millest me minu arvates ei räägi praegu piisavalt. Võtame vee olemasolu enesestmõistetavalt ning kasutame märgalade nn ökoloogilisi teenuseid, kuigi peaksime neid väga väärtustama. Kolmas teema on koostöö suurendamine veehaldamise valdkonnas nii rahvusvahelisel tasemel kui ka ELi liikmesriikide vahel.
<P>
Nõukogu järelduste eesmärk on panustada Euroopa Komisjoni Euroopa vete kontseptsiooni teatisesse, mille heakskiitmist nähakse ette 2012. aastal ning mis pöörab tähelepanu ELi liikmesriikide veeressursside säästlikule haldamisele ning veeressursside ja veevarustuse julgeoleku säilitamisele.
<P>
Lõpetuseks, head kolleegid, korraldatakse Ungari eesistumise ajal vee teemal ka konverentse ja üritusi, nagu Euroopa mageveeallikate tuleviku konverents, mis toimub 23.-25. märtsil Budapestis kooskõlas keskkonnaministrite mitteametliku kohtumisega. Teen veel ühe viimase märkuse. Eesistujariigi Ungari prioriteetne eesmärk on tagada ELile Doonau strateegia loomine ning selles kontekstis on ka veel, meie joogivee allikate kaitsel ning integreeritud veepoliitikal loomulikult eriline tähendus.
<SPEAKER ID="601" NAME="Georgios Papanikolaou" AFFILIATION="PPE">
(EL) Austatud juhataja, minister! Tänan teid väga vastuse eest! Lisan, et 2007. aastal märkis komisjon oma teatises "Euroopa Liidu veepuuduse ja põua probleemi käsitlemine”, et kaalutakse varianti, et Euroopa Liit peaks pakkuma vahendeid, mis oleksid abiks täiendavate veevarustuse taristute rajamisel.
<P>
Samuti mäletan, et Euroopa paljud äärealad, eriti väikesed saarestikud Lõunas, nagu Egeuse mere saared, seisavad silmitsi suurte veevarustuse ja joogivee probleemidega ning meetodid, näiteks magestamine, on äärmiselt kulukad.
<P>
Küsimus on seega selge: kas teil on kavas ja kas olete positiivselt meelestatud idee suhtes propageerida arutelu otsese ühenduse toe üle äärealade veevarustuse skeemide teemal?
<SPEAKER ID="602" NAME="Silvia-Adriana Ţicău" AFFILIATION="S&amp;D">
(RO) Võttes arvesse asjaolu, et 3. veebruaril määrati Ungari ning Rumeenia Doonau piirkonna keskkonnakaitse prioriteetse ala kooskõlastajateks, eriti vee kvaliteedi taastamiseks ja säilitamiseks, küsin teilt, millal need kooskõlastajad seda prioriteetset tegevust rakendama hakkavad, sest see võimaldab meil tagada joogivee kvaliteeti. Tänu näiteks toodud projektidele on meil investeeringuid mitte ainult reoveekäitlemisjaamade ehitamiseks, vaid ka joogiveeallikate kaitse meetodite ja vahendite väljatöötamiseks. Seepärast on oluline, et arutleksime Doonau jaoks mõeldud ELi strateegia rakendamise üle.
<SPEAKER ID="603" NAME="Paul Rübig" AFFILIATION="PPE">
(DE) Minu küsimus on samuti seotud Doonau piirkonna strateegiaga. Meie soovime loomulikult parandada märkimisväärselt Doonau vee kvaliteeti. Kas kõik liikmesriigid plaanivad koostada tegevuskava selles küsimuses, mis võtab järkjärguliselt arvesse ka lisajõgedest tulevat kanalisatsiooni, et meil saaksid olema ka puhtamad lisajõed ning Doonau vee kvaliteet paraneks suudmeni välja? Kas kõik seotud liikmesriigid plaanivad tegevuskavad koostada?
<SPEAKER ID="604" NAME="Enikő Győri">
nõukogu eesistuja. - (HU) Tänan teid väga nende küsimuste eest! Ka küsimused näitavad, et tegemist on Euroopa Liidu jaoks väga olulise teemaga, ning arvan, et me ei kuluta kaugeltki nii palju aega nende küsimuste üle arutlemiseks kui need vääriksid. Järelduste tegemise ning tähelepanu pööramisega näiteks äärmuslikest ilmastikutingimustest tingitud veeprobleemidele plaanib eesistujariik Ungari rajada teed, et Euroopa Komisjon saaks esitada parimad võimaliku ettepanekud 2012. aasta nn veeplaanis siis ametis olevale eesistujariigile ja nõukogule.
<P>
Georgios Papanikolaou mainis Egeuse saarte probleeme. Leian, et see on seal elavate inimeste jaoks väga oluline ning see on sama oluline Lõuna-Itaalia või Barcelona jaoks. Võiksime kõik mäletada, et Barcelonas oli selline joogivee puudus, et seda tuli sinna tankeritega transportida, ning seetõttu on need sündmuse tõestuseks sellele, et on eluliselt tähtis, et me nende teemadega tegeleksime.
<P>
Formuleerides nõukogu järeldusi, pakume inspiratsiooni komisjonile, ning usun, et kui algab näiteks arutelu mitmeaastase finantsraamistiku üle, peame need formuleerima sellisel viisil, mis võimaldaksid meil suunata vahendeid parimal võimalikul viisil Euroopa Liidu ühiste probleemide lahendamiseks.
<P>
Silvia-Adriana Ţicău ja Alfreds Rubiks küsisid mõlemad Doonau strateegia kohta. Kui lubate, siis vastan mõlemale küsimusele korraga. Meie suureks rõõmuks esitas volinik Johannes Hahn tegevuskavad Ungaris veebruari alguses. On 13 tegevuskava ning vastuseks teie tõstatatud küsimusele, mis puudutasid joogivee allikaid ja reovee käitlemist, on meil nn tegevuskavad kõikvõimalike üleujutuste ja põudade probleemide tarbeks ning igaühte neist juhivad kaks riiki. Arvan, et see on väga hea viis tugevdada ka Doonau strateegia piirkondlikku koostööd. Lisaks kuulub osalejate hulka kaheksa ELi liikmesriiki ning kuus kolmandat riiki ning on väga inspireeriv, et meil on selline kõikehõlmav strateegia, mis võimaldab meil kõikides nendes küsimustes konkreetseid samme astuda. Tõsi, selleks otstarbeks on nüüd uusi vahendeid eraldatud, kuid olen veendunud, et selles raamistikus on võimalik eksisteerivaid projekte ümber organiseerida ning piiriülese koostöö tugevdamisega suudame saavutada palju tõhusama tulemuse kui siis, kui kõik riigid püüaksid ise millegagi hakkama saada. Võimatu on käivitada individuaalseid meetmeid jõe puhul, mis ühendab meid kõiki.
<P>
Loomulikult võivad meil siiski olla suurepärased plaanid, kui me neid ei rakenda, ning seetõttu loodan väga, et saame nende üle arutleda nõukogus veel Ungari eesistumise ajal. Andsime protsessile esimese tõuke üldasjade nõukogul 31. juunil ning jälgime keskendunult, kuidas töö edeneb. Töö edeneb üpris hästi ka töörühmade tasandil ning Ungari eesistumise lõppjärgus saame üldasjade nõukogus vastu võtta strateegia. Euroopa Ülemkogu kinnitab selles küsimuses meile oma toetust ning seejärel sõltub meist selle rakendamine nii suures mahus kui võimalik alates reovee käitlemisest kuni meie joogiveeallikate säilitamiseni.
<P>

<P>
Teema: Puudega inimeste ja nende esindusorganisatsioonide osalemine puudega inimesi mõjutavate otsuste tegemisel
<P>
Puudega inimesi käsitlev strateegia 2010-2020, mille komisjon avaldas, mõjutab 80 miljoni puudega inimesi elu ELis. Komisjon on tuvastanud kaheksa olulisimat valdkonda: juurdepääs, osalemine, võrdsus, töö ja koolitus, sotsiaalkaitse, tervis ja välistegevus. ELi institutsioonid ja liikmesriigid peaksid selle strateegia koos ellu viima. ÜRO puuetega inimeste õiguste konventsioonist lähtuvalt peavad liikmesriigid, kes võtavad vastu puuetega inimesi mõjutavaid otsuseid, puuetega inimestega lähedalt konsulteerima ning neid aktiivselt kaasama läbi nende esindusorganisatsioonide. Kahjuks puudub uues puudega inimeste strateegias sellise konsultatsiooni selline säte.
<P>
Kas nõukogu on võtnud tarvitusele mingisuguseid spetsiifilisi meetmeid, kindlustamaks, et järgitakse ÜRO puuetega inimeste õiguste konventsioonis kirjas olevat "puuete teemal puudega inimeste osaluseta ei otsusta” põhimõtet? Lisaks, kuidas suhtub nõukogu ettepanekusse rajada puudekomisjon, mis annaks aru tööhõive, sotsiaalpoliitika, tervise- ja tarbijakaitseküsimuste nõukogule (EPSCO) ning mille esimeheks oleks ELi eesistujariik? Kas nõukogu nõustub, et see aitaks komisjonil ja liikmesriikidel ÜRO puuetega inimeste õiguste konventsiooniga paremini kohaldada?
<SPEAKER ID="606" NAME="Enikő Győri">
nõukogu eesistuja. - (HU) Austatud juhataja! Mul on väga hea meel, et leidsime selleks küsimuseks veel aega. ÜRO puuetega inimeste õiguste konventsioon on sobiv ja tõhus viis Euroopa Liidus puuetega inimeste õiguste propageerimiseks ja kaitsmiseks ning nii ühendus kui ka liikmesriigid omistavad sellele olulise tähenduse. Nõukogu tuletab austatud parlamendiliikmele meelde, et ta on juba mitmel korral kinnitanud, et kui soovime rahuldada puuetega inimeste vajadused ning soovime kindlustada nende võrdse osalemise ühiskonnas, siis on meie jaoks oluline neid kaasata nende suhtes kehtivate otsuste ja poliitiliste suuniste koostamisse.
<P>
2008. ja 2010. aastal heaks kiidetud resolutsioonides nõudis nõukogu järjekindlalt, et puuetega inimesed ning nende organisatsioonid kaasataks poliitika koostamisse. Meenutame, et nõukogu võttis vastu ka direktiivi, mis näeb ette puudel põhineva diskrimineerimise keelamise töökohal ja töötamisel. Eelmainitud direktiiv näeb ette ka liikmelisuse ja osalemise töötajate ja tööandjate organisatsioonides, mis tähendab seda, et tegemist on nõukogu heaks kiidetud spetsiifilise meetmega eesmärgiga kindlustada, et puuetega inimesed saavad ka tegelikult otsuste tegemisel osaleda.
<P>
Komisjonil on ka uus puuetega inimeste strateegia. Meie suureks heameeleks avaldati see sügisel ning selles keskendutakse põhiliselt ÜRO puuetega inimeste õiguste konventsiooni kohaldamisele. Eesistujariik Ungari plaanib koos selle strateegiaga esitada nõukogule järelduste eelnõu eesmärgiga see eesistumise lõpus, juunis, heaks kiita. Mis puudutab aga eraldi puudekomisjoni loomist, siis pole nõukogu senini saanud selle kohta ülevaatamiseks ühtegi ettepanekut. Selles kontekstis peame meelde tuletama, et nõukogu saab täita oma õigusloomega seotud ülesandeid komisjoni esitatud ettepanekute põhjal. Siiski hoiame loomulikult silma peal ka parlamendil, kuid õigusloome töötab ELis nii.
<SPEAKER ID="607" NAME="Vilija Blinkevičiūt" AFFILIATION="S&amp;D">
(LT) Austatud juhataja! Selle aasta jaanuaris, Euroopa Parlamendi koosolekul, mille algatas Euroopa Puuetega Inimeste Foorum, väitis Euroopa Komisjoni asepresident Viviane Reding, et mõned Euroopa Liidu liikmesriigid ei toeta nõukogu direktiivi inimestevahelise võrdse kohtlemise kohta hoolimata religioonist, vanusest või seksuaalsest orientatsioonist. Seetõttu on diskrimineerimisvastane direktiiv üks olulisimaid teemasid inimõiguste valdkonnas, eriti puuetega inimeste õiguste tagamise seisukohalt. Kas Ungari, praegune Euroopa Liidu eesistujariik, kavatseb kasutusele võtta mingisuguseid spetsiifilisi meetmeid, mis on seotud selle direktiivi heakskiidu ja ülevaatamisega, ning milliseid spetsiifilise meetmeid te võtate, et selle direktiivi jaoks teed teha?
<SPEAKER ID="608" NAME="Ádám Kósa" AFFILIATION="PPE">
(DE) Austatud minister! Tänan teid väga vastuse eest! Julgustan nõukogu pöörama tähelepanu puuetega inimeste osaluse tähtsusele. Teema avaldab mõju ka parlamendi tööle, mis on seotud parlamendiliikmete suutlikkusega protsessis osaleda, sest meie esindame rahvast. Tänan eesistujariiki puuetega inimeste teemale tähelepanu pööramise eest kõrgel tasandil kuni kolmiku lõpuni. Soovin teada, kas järgmised eesistujad plaanivad samuti sellele puuetega inimeste teemale samal tasemel tähelepanu pöörata?
<SPEAKER ID="609" NAME="Enikő Győri">
nõukogu eesistuja. - (HU) Tänan teid väga lisaküsimuste eest! Mis puudutab Vilija Blinkevičiūtesimest küsimust diskrimineerimisvastase direktiivi arengute kohta, siis võiksin öelda, et nüüd me lahendame selle, kuna saaksin seda suusoojaks öelda, kuid ma ei ütle selliseid asju. Me kõike teame, kui piinavalt aeglane on selle õigusakti eelnõu areng viimase kolme aasta jooksul olnud. Ka meie plaanime loomulikult edenemisi. Selleks et seda teha saaksime ning et säilitada oma usaldusväärsust, püüame keskenduda puudeid käsitlevale direktiivi osale. Seetõttu plaanime arutelda puuetega inimeste aspektide üle kahes voorus ning loodame, et suudame kõiki liikmesriike veenda vähemalt sel teemal edusamme tegema. Seepärast ei suuna me oma pingutusi igas suunas, vaid soovime selle asemel keskenduda sellele teemale.
<P>
Pean ütlema, et see on väga raske. Liikmesriigid viitavad sageli finantsprobleemidele ja -raskusele. Minu koduriigi endine valitsus oli samuti sunnitud nõudma pikendust, et rakendada ELi ja riigisiseseid poliitilisi suuniseid näiteks tõkete eemaldamise valdkonnas ning kriisi ja kokkuhoiu aegadel on see kõik liikmesriikidele väga keeruline. Usun aga, eriti kui arvesse võttes asjaolu, et võtsime endale kohustuse olla inimesekeskne eesistujariik, et peame sellel väga olulisel teemal tõesti edusamme tegema, kuna - nagu Ádám Kósa alati ütleb - see ei puuduta ainult puuetega inimesi, vaid ka paljusid teisi alates noortest emadest vanuriteni. Seega on sellega seotud palju rohkem inimesi kui ainult puuetega inimesed, mis tähendab, et nõukogu vastutus on selles teemas edu saavutada.
<P>
Ádám Kósa küsis, kuidas saame parlamenti paremini kaasata või kuidas saame koostööd teha. Arvan, et Ádám Kósa teeb Disability Intergroupi presidendina suurepärast tööd ja säilitab väga häid suhteid mitte ainult nõukogu ja nõukogu eesistuja, vaid ka komisjoniga. Nagu me mitmete teemade puhul näeme, mille puhul parlament on juhtivas rollis - ning olen veendunud, et parlament mängib puuetega inimeste teema puhul juhtivat rolli -, ei saa komisjon ja nõukogu teha muud, kui järgneda. Seetõttu saab need tõepoolest lisada komisjoni ettepanekutele, mis esitatakse seejärel nõukogule. Mõeldes romade strateegiale, on Lívia Járóka raportil, mis kiideti esmaspäeval LIBE komisjonis heaks, hea võimalus, et see lisatakse komisjoni ettepanekusse ning seejärel esitatakse nõukogule. Seetõttu soovitaksin seda marsruuti ning mul oleks hea meel, kui see suurepärane koostöö jätkuks.
<P>
Saadame kirjalikult vastused küsimustele, millele meil polnud aega vastata.
<SPEAKER ID="611" NAME="Juhataja">
See on õige, kuid luban Nikolaos Chountisel esitada sellele küsimusele täienduse.
<SPEAKER ID="612" NAME="Nikolaos Chountis" AFFILIATION="GUE/NGL">
(EL) Austatud juhataja! Ma ei taha, et arutletaks minu esitatud küsimuse üle. Ma hindan teie pingutusi ning ma ei soovi korda sassi lüüa.
<P>
Mul on ainult üks kommentaar, mis otseselt juhatajat ei puuduta ega mõjuta. Ma teen lühidalt. Tahan seda öelda, sest meil on probleeme parlamentaarse kontrolli küsimusega, sest nagu te ise väga hästi teate on täiskogul olnud kolm juhtumit, kui meil polnud nõukogule küsimusi, ning menetlused lõppude lõpuks lühendavad saadaolevat aega. Kas võiksite seega bürooga arutleda, kuidas aega paremini kokku hoida.
<P>
Tänan teid väga pingutuse eest! Ma ei soovi üle aja minna ning ma ei soovi ka, et minu küsimust arutlema hakataks ning tänan ministrit, kes oli valmis ja ootel!
<SPEAKER ID="613" NAME="Juhataja">
Nikolaos Chountis, olen teie kaebusest teadlik ja toetan seda täielikult.
<P>
Samas ei saa büroo otsustada arutelude aja, arutelude sisu või sõnavõttude aja üle. Selle üle otsustab esimeeste konverents, mis püüab veidral kombel alati liiga palju punkte päevakorda panna. Büroo liikmed, sealhulgas mina, peame sellest tingitud probleemidega tegelema ning tagajärgedega toime tulema.
<P>
Palun vabandust kõigilt, kes sõna ei saanud! Nagu Enikő Győri õigesti ütles, vastatakse kõikidele küsimustele, millele ta täna ei jõudnud vastata, kirjalikult. Nendele küsimustele, millele ta sai vastata, vastas ta väga võimekalt.
<P>
Ajapuudusel vastamata jäänud küsimustele vastatakse kirjalikult (vt lisa).
<P>
Sellega on infotund lõppenud.

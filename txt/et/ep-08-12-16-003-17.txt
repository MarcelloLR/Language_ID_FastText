<CHAPTER ID="003-17">
17. Teatavate õigusaktide kohandamine otsusega 1999/468/EÜ - Kohandamine kontrolliga regulatiivmenetlusega (neljas osa) (
<P>
- Enne hääletamist
<SPEAKER ID="029" NAME="Margot Wallström">
komisjoni asepresident. - Austatud juhataja, komisjon tervitab neljast ettepanekust viimase esimesel lugemisel saavutatud kokkulepet õigusaktide vastavusse viimise läbivaatamisest uues kontrolliga komiteemenetluses.
<P>
Selle lepingu raames soovib komisjon esineda kahe avaldusega, mille teksti edastan teie teenistustele, et lisada need käesoleva istungi protokolli.
<P>
Esimene avaldus puudutab komisjoni kohustust seoses meetmete eelnõu Euroopa Parlamendile edastamisega, kui tähtaega on kärbitud, ning teine on seotud regulatiivmenetluse rakendamisega, mis puudutab ühenduse õhusõidukite musta nimekirja menetluseeskirjade uuendamise, kuhu kuuluvatele õhusõidukitele kehtib tegevuskeeld, kontrollimist.
<P>
Komisjoni avaldused
<P>
Meetmete eelnõu edastamine Euroopa Parlamendile
<P>
Ajalised piirangud, mille jooksul Euroopa Parlament ja nõukogu võivad väljendada vastuseisu meetmete eelnõu suhtes; vastavalt nõukogu otsuse 1999/468/EÜ artikli 5a lõike 3 punktile c, piirdub see nelja nädala või ühe kuuga, seda järgnevalt esitatud baasaktide mõningates määrustes: direktiiv 2004/17/EÜ, direktiiv 2004/18/EÜ ja määrus (EÜ) nr 2111/2005. Meetmete eelnõu edastamisel Euroopa Parlamendile ja nõukogule nende sätete rakendamisel kohustub komisjon - välja arvatud Euroopa Parlamendi istungite vaheajal - arvestama vajadust pidada Euroopa Parlamendi täiskogu istung enne asjakohaste kärbitud ajaliste piirangute aegumist ning taaskinnitab oma kohustusi vastavalt Euroopa Parlamendi ja komisjoni vahelisele lepingule, mis sõlmiti nõukogu otsuse 1999/468/EÜ (mida on muudetud otsusega 2006/512/EÜ) rakendamiseks, eriti varajase hoiatussüsteemi küsimuses, mida käsitletakse selle lõikes 16.
<P>
(FR) Regulatiivmenetluse rakendamine
<P>
Komisjon märgib kahetsusega otsust rakendada kontrolliga regulatiivmenetlust määruse (EÜ) nr 2111/2005 artikli 8 lõike 1 suhtes. Sellega seoses rõhutab komisjon, et selles artiklis osutatud rakendusmeetmed on olemuselt menetluslikud ning halduslikud ning nendes esitatud reeglite üksikasjad on juba baasaktis sätestatud. Komisjon taaskinnitab seda, kui oluline on tagada maksimaalne lennuohutuse tase. Selles kasutatakse rangeid rahvusvaheliselt tunnustatud kriteeriume, mis objektiivse rakendamise korral saavutavad seatud eesmärgi. Nii on see olnud alati määruse (EÜ) nr 2111/2005 jõustumisest alates musta nimekirja uuendamisel. Komisjoni arvates peaks töö selles küsimuses põhinema jätkuvalt üksnes tehnilistel kriteeriumidel ning seetõttu usub komisjon, et menetlusreeglid peaksid igal juhul tagama jätkuvalt kõrge ohutusastme ning tõhususe.

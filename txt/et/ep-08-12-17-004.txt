<CHAPTER ID="004">
Fibromüalgia (kirjalik deklaratsioon) (vt protokoll)
<P>

<SPEAKER ID="064" NAME="Hannes Swoboda" AFFILIATION="PSE">
(DE) Austatud juhataja! Suur hulk külastajaid, kes olid end registreerinud, ei saanud eile Euroopa Parlamendi hoonesse siseneda. Siinkohal tahaksin ma eriti tänada Euroopa Parlamendi töötajaid, kes üritasid külalisi vaatamata politsei vastuseisule sisse lasta. Ent politsei ei lubanud seda, sest need külastajad kandsid punaseid jopesid. Ma ei tea, kes kardab punaseid jopesid. Ka üks meie kolleegidest pidi oma jope seljast ära võtma, et majja pääseda.
<P>
Ma teen ettepaneku, et me esitaksime politseile kaebuse, teatades neile, et külastusi ei tohi takistada. Ma kordan, et Euroopa Parlamendi töötajad püüdsid end eelnevalt registreerinud külastajaid sisse lasta, kuid politsei takistas seda külastajate rahumeelsest käitumisest hoolimata. Ma palun, et me teataksime politseile, et Euroopa Parlamendile ei tohi niimoodi vastu astuda.
<SPEAKER ID="065" NAME="Juhataja">
Suur tänu, härra Swoboda. Me uurime seda asja. Tänan teid sõnavõtu eest.
<SPEAKER ID="066" NAME="Monica Frassoni" AFFILIATION="Verts/ALE">
(IT) Aitäh, austatud juhataja, et mulle sõna andsite. Ma tahaksin lihtsalt soojalt tervitada Sahara Araabia Demokraatliku Vabariigi presidenti ja Polisario rinde peasekretäri Mohamed Abdelazizi ning teda saatvat delegatsiooni. Nad on uuesti tulnud Euroopa Parlamenti selleks, et tuletada meile meelde, kui oluline on nende rahva enesemääramise õiguse ja muude õiguste kaitse.
<SPEAKER ID="067" NAME="Jens Holm">
fraktsiooni GUE/NGL nimel. - (SV) Austatud juhataja, ma räägin kogu oma fraktsiooni nimel. Me oleme vastu sellele menetlusele, mille kohta ettepanek tehti. Meie raportöör härra Wurtz ütles juba fraktsioonide raportööride kohtumisel, et see on täiesti vastuvõetamatu. Kliimapaketi hääletus on sel aastal üks tähtsamaid hääletusi ja peaks toimuma nii, nagu kõik teised hääletused. On ebademokraatlik ja lubamatu, et me ei hääleta iga raportit eraldi. Meil peab olema võimalik hääletada kõiki raporteid ja meil peab olema õigus esitada muudatusettepanekuid, mida seejärel hääletada.
<P>
Tõmmake see ettepanek puruks ning laske meil hääletada iga raportit ja esitatud muudatusettepanekuid. Aitäh.
<SPEAKER ID="068" NAME="Juhataja">
Kõigil on Euroopa Parlamendis õigus väljendada oma arvamust ja enamus otsustab.
<SPEAKER ID="069" NAME="Chris Davies" AFFILIATION="ALDE">
Austatud juhataja! Eilse kliima- ja energiapaketile pühendatud viietunnise arutelu lõpus andsid eesistujariigi nimel minister Borloo ning komisjoni nimel volinikud Dimas ja Piebalgs Euroopa Parlamendile läbimõeldud vastused. Vaatamata sellele, et arutelus osales 50-60 parlamendiliiget, jäi neid vastuseid kuulama üksnes neli parlamendiliiget.
<P>
Minu arvates näitab see teatavat lugupidamatust nii komisjoni kui ka eesistujariigi vastu ja see vähendab Euroopa Parlamendi mõjuvõimu. Ma tahaksin teid paluda, et te tõstataksite erakondade juhtidega küsimuse, kas me peaksime kaaluma sanktsioone nende parlamendiliikmete suhtes, kes osalevad aruteludes, kuid ei suvatse jääda siia, et kuulata ära komisjoni ja eesistujariigi vastused.
<P>
(Aplaus)
<SPEAKER ID="070" NAME="Juhataja">
Härra Davies, ma olen teiega põhimõtteliselt täiesti nõus, kuid tehke kõigepealt kindlaks, sealhulgas oma fraktsiooniga nõu pidades, kas parlamendiliikmete kohalolu on võimalik tagada.
<SPEAKER ID="071" NAME="Reinhard Rack" AFFILIATION="PPE-DE">
(DE) Austatud juhataja, ma tahaksin esitada ühe palve, mis puudutab eile eesistujariigi Prantsusmaaga peetud arutelu. On fraktsioonide esimehi, kel on selles olulises arutelus tähtsaid asju öelda, ning see on hea ja õige. Kuid on ka selliseid fraktsioonide esimehi - need on alati ühed ja samad -, kes üldjuhul ületavad kõneaega ühe või kahe minutiga.
<P>
Ehk võiks selle aja lihtsalt maha arvata vastava fraktsiooni üldisest kõneajast, kuna siis ei pea alguses määratud kõneaja jaotust hakkama hiljem muutma?

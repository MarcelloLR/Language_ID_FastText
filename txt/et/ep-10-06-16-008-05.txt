<CHAPTER ID="008-05">
5. Tõhustatud koostöö lubamine abielulahutuse ja lahuselu suhtes kohaldatava õiguse valdkonnas (
<SPEAKER ID="126" NAME="Tadeusz Zwiefka">
raportöör. - (PL) Head kolleegid! Tegemist on olulise teemaga. Esimest korda Euroopa Liidu ajaloos algatame tõhustatud koostöö menetluse. Tahaksin selle kohta teha kaks märkust. Esiteks, soovin esitada muudatusettepaneku, et ajakohastada soovitust, kuna pärast dokumendi koostamist ja selle hääletamist õiguskomisjonis on toimunud üks muudatus. Tõhustatud koostöö menetlusega on ühinenud mitte 12 vaid 14 liikmesriiki - Malta ja Portugal on samuti ühinenud. Sellega seoses teen ettepaneku viia sisse muudatus ja kirjutada sissejuhatuse punktis G 12 asemel 14.
<P>
Samuti pooldan väga seda, et Euroopa Komisjon ja liikmesriigid, kes on tõhustatud koostöö osalised, edendaksid ja tutvustaksid seda menetlust nii paljude liikmesriikide seas kui võimalik, vastavalt Euroopa Liidu toimimise lepingu artikli 328 lõikele 1. See menetlus ei peaks jääma ainult piiratud arvu riikide vahel erisobingute sõlmimiseks.

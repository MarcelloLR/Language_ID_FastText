<CHAPTER ID="023">
Teadusuuringute raamprogrammide rakendamise (lühiettekanne)
<SPEAKER ID="306" NAME="Juhataja">
Järgmine päevakorrapunkt on Maria Da Graça Carvalho tööstuse, teadusuuringute ja energeetikakomisjoni nimel koostatud raport teadusuuringute raamprogrammide rakendamise lihtsustamise kohta.
<SPEAKER ID="307" NAME="Maria Da Graça Carvalho" LANGUAGE="PT">
Teadus, haridus ja innovatsioon on majanduskasvu ning töökohtade loomise alus. Euroopa peab rohkem investeerima teadusesse, avama oma teadussüsteemid, edendama teadlaste vaba liikumist ning laiendama ja edendama kvaliteeti. Praegune maailm on tegelikult üha mitmekesisem kõikides sektorites, sealhulgas teadussektoris. Mõned arvud selle asjaolu tõestamiseks: näiteks töötab üleilmsel tasandil 80% teadlastest väljaspool Euroopat ja 69% patentidest on registreeritud väljaspool Euroopat.
<P>
Euroopa investeerib vähem teadusesse ja innovatsiooni kui Jaapan, Lõuna-Korea ja Ameerika Ühendriigid ning see erinevus tuleneb peamiselt erasektori investeeringutest. Meie teadus- ja innovatsioonisüsteemis on kitsaskohti, mis tuleb ületada - alates alarahastamisest killustatuseni, tingimuste puudumiseni innovatsiooni loomiseks ja liigse bürokraatiani. Euroopa teadussüsteem peab olema tõhusam alates rahastamise eeskirjade lihtsustamisest. Selles kontekstis oli mul au olla määratud raportööriks eeskirjade lihtsustamiseks praegustes ja tulevastes teaduse ning innovatsiooni Euroopa programmides.
<P>
See raport võib Euroopas olulist rolli mängida ja see saabub õigel ajal, arvestades, et alustame seitsmenda raamprogrammi läbivaatamist ja ettevalmistusi kaheksandaks programmiks. Raportöörina otsustasin alustada sel teemal arutelu pidada ja korraldasin avaliku arutelu. Saatsin 8000 kutset eri organitele. Osalust oli palju, mis näitab, kui oluline on, et meie institutsioonid ja avalikkus selle teemaga tegeleks.
<P>
Raportis tehakse ettepanekud finantsjärelevalve ja -kontrolli lihtsustamise ning teaduslik-tehnilise hindamise tugevdamise kohta tipptasemel põhineva vastastiku eksperthindamise alusel. Raporti eesmärk on kõrgem riskitaluvus, bürokraatlike järelevalvemehhanismide lihtsustamine ning teadus- ja äriringkonnas suurema usalduse loomine. Raport on siiski alles protsessi algus, mis ei saa olema lihtne. Komisjon vastutab soovituste rakendamise eest ning vajab parlamendi ning nõukogu järelevalvet ja poliitilist toetust, kui ta tahab seda ülesannet edukalt täita.
<P>
Tulevikus võib lihtsustamise protsessi laiendada teistele Euroopa programmidele, eelkõige struktuurifondidele. Lihtsamate reeglitega programmid on samuti läbipaistvamad ja tõhusamad. Tahaksin tänada ka oma kolleege, eesistujariiki Belgiat, komisjoni ja kõiki neid, kes panustasid avalikku arutellu, abi eest. On ülioluline lihtsustada juurdepääsu rahalistele vahenditele teadusuuringuteks ning arendada välja hindamise kultuur, mis põhineb usalduse partnerlusel kõikide asjaomaste poolte vahel, et tugevdada teadusuuringuid ja innovatsiooni Euroopas, muutes selle huvipakkuvaks kohaks, kus elada, töötada ning õnnelik olla.
<SPEAKER ID="308" NAME="Ilda Figueiredo" AFFILIATION="GUE/NGL">
(PT) Tahaksin alustuseks tänada raportööri tehtud töö eest, sest teadusuuringute raamprogrammide rakendamise lihtsustamine on vajalik, ning nagu raportöör rõhutas, on see üks paljudest reformidest, mis on vajalik teadusuuringute rahastamise parandamiseks ELis, et see oleks tõhusam ja kasulikum arengu ning sotsiaalse progressi edendamisel.
<P>
Raportis tehakse ettepanek komisjoni esialgse ettepaneku ulatuse laiendamise kohta, mis on meie arvates õige, eriti sellistes olulistes aspektides nagu finantsmäärus ja konkreetsete ettepanekute esitamine, et lihtsustada keskmiste tööjõukulude arvutamist ning kaotada ajakulu registreerimise mehhanismid, sealhulgas töögraafikud. Samuti on komisjoni jaoks oluline lubada selliste kulude hüvitamist, mis tekivad pärast ettepaneku esitamist, tingimusel et see on edukas, eesmärgiga hõlbustada tööstuspartnerite ning eriti väikeste ja keskmise suurusega ettevõtjate osalemist.
<P>
Kui teadus, haridus ja innovatsioon peavad olema majanduskasvu ning töökohtade loomise aluseks, on oluline meeles pidada raportis sisalduvaid ettepanekuid ning keskenduda rohkem teadusele ja teadusuuringutele.
<SPEAKER ID="309" NAME="Jean-Pierre Audy" AFFILIATION="PPE">
(FR) Austatud juhataja! Tahaksin kõigepealt tänada Maria Da Graça Carvalhot, kes on teinud tohutu töö, ning samuti Euroopa Komisjoni! Paluksin ka teil, volinik, edastada oma tänu Máire Geoghegan-Quinnile, kes on aru saanud sellest lihtsustamis- ja kommunikatsiooniprotsessist. Peame lihtsustama tulevikku, kuid samuti tegema rahu minevikuga. Komisjoni audiitorid ei oleks kunagi tohtinud kohaldada reegleid, mis olid rangemad juba heakskiidetutest, ja seetõttu peame minevikuga rahu tegema, lugupeetud volinik.
<P>
Pääsesime napilt katastroofist uurimisinstituutidega, kes olid Euroopa Liidu suhtes kahtlustavad. Peame nüüd, suhtudes arukalt ja austusega heasse juhtimisse ning kasutades lubatavaid veaohtusid, kuid võttes ka arvesse sõltumatuid uusi auditeid, ning kui see ebaõnnestub - nagu tegin ettepaneku, ja mis võeti vastu -, tuua sisse sõltumatu vahendaja, võitma tagasi kõikide oma uurimisinstituutide usalduse, loomulikult koos nõuetekohase järelevalve ja Euroopa rahastamisega. Seejärel hakkame liikmesriikide ja Euroopa Liidu usaldussuhte alusel pidama läbirääkimisi järgmise finantsperspektiivi kohta, et määratleda paremini meie teadusuuringute suund ja muuta see euroopalikumaks.
<SPEAKER ID="310" NAME="Marisa Matias" AFFILIATION="GUE/NGL">
(PT) Esmalt tahaksin alustada, kiites Maria Da Graça Carvalhot suurepärase raporti eest, mis ta täna siin meile esitas, ning samuti protsessi nii demokraatlikul viisil juhtimise eest nii parlamendisiseselt kui ka -väliselt. Arvan, et seda tuleks tunnustada, mistõttu tahan teda tänada.
<P>
Seitsmes raamprogramm on suurim ja kõige kaugele ulatuvam programm, mis meil üleilmsel tasandil teadusuuringute puhul on, ning komisjoni kavandatud lihtsustamine on siin väga tervitatav. Parlamendi siin esitatud ettepanek tõhustab siiski oluliselt komisjoni ettepanekut. Seda tehakse, tunnistades, et lihtsustamisest ei piisa, tehes selgelt ja oluliselt vahet teadusuuringutel ning innovatsioonil, hinnates eri teadusuuringute valdkondi, tõhustades selle selgust, läbipaistvust, osalemist ja demokraatiat, tagades võrdsed võimalused juurdepääsul olemasolevatele rahalistele vahenditele, valides mudeli, mis keskendub vähem bürokraatiale ja bürokraatlikule kontrollile ning on rohkem suunatud teadusuuringute kvaliteedile, tunnustades eri teadusvaldkondade olulisust ning propageerides, et partnerid valitakse ja liidud luuakse partneritega võrdsetel tingimustel.
<P>
Austatud juhataja! Tahaksin seega lõpetada, öeldes, et ettepaneku rakendamine tooks kaasa töötingimuste selge paranemise kõikide Euroopa teadlaste jaoks ning samuti suurema prestiiži ja edasised täiendused teadusuuringuteks Euroopas. Seetõttu peame tegema koostööd.
<SPEAKER ID="311" NAME="Seán Kelly" AFFILIATION="PPE">
Austatud juhataja! Kohutavalt palju kahtlemata head tööd, mis tehakse Euroopa Liidus, rikutakse ära liiga keeruliste asjaolude ja eriti sellega, et inimesed püüavad saada rahalisi vahendeid, kuid ei pääse neile ligi sõltumata suurtest jõupingutustest, näiteks täiskohaga töötajate palkamisest mitmeks kuuks, et esitada taotlus ja ikka mitte õnnestuda. Olen selle kohta mitmeid lugusid kuulnud.
<P>
Sama kehtib rahastamistaotluste kohta kultuuri- ja haridusprogrammides. Kui me midagi teha saame, siis täita 2020. aasta eesmärk vähendada bürokraatiat 25%. Tegelikult tuleks eesmärk tõsta 50% vähendamiseni, kui saame, sest nagu on öeldud, on taotlemisel ja auditeerimisel tehtud palju head tööd põrmustatud raskuste tõttu, mis kerkisid liigsete komplikatsioonide tulemusena.
<P>
Lihtsustamine on viis edasi minna.
<SPEAKER ID="312" NAME="Cecilia Malmström">
komisjoni liige. - Austatud juhataja! Tahaksin tänada Maria Da Graça Carvalhot väga põhjaliku raporti puhul! Ta juhib tähelepanu suurtele probleemidele Euroopa teadusuuringute valdkonnas: reeglite keerulisuse küsimus abisaajate jaoks ja väga suur halduskoormus.
<P>
Selle aasta aprillis võttis komisjon vastu teatise sellel teemal, esitades pika loetelu lühi- ja pikaajalistest lihtsustamise võimalustest. See algatas väga olulise institutsioonidevahelise arutelu. Komisjon on väga tänulik, et parlament on selle küsimusega nii prioriteetselt tegelenud. Samuti on komisjon väga tänulik, et raportis toetatakse enamikku ettepanekuid ja see sisaldab isegi mõnda parlamendi enda ettepanekut, mis on väga huvitavad.
<P>
Nõukogu on andnud sarnast toetust ja selle väga laialdase institutsioonidevahelise konsensuse alusel peaksime nüüd tegutsema asuma. Oleme väga pühendunud lihtsustamise saavutamisele ja lihtsustamise põhimõtete järgimisele, nagu on esitatud teie raportis: lihtsus, läbipaistvus, õiguskindlus, järjepidevus, tipptase ja - nagu Jean-Pierre Audy ütles - enam usaldusel põhinev lähenemisviis meie teadusinstitutsioonidesse on loomulikult oluline suunis tegevuste juhtimisel.
<P>
Mõnda ettepanekut teie raportis ja nõukogu järeldustes saab rakendada praeguses raamistikus. Komisjoni teenistused püüavad praegu leida lahendusi, mida on võimalik kiiresti rakendada. Kaalume lahendusi keskmise kulu meetodite vastuvõtmise laiendamise ning paindlikuma lähenemisviisi kohta eelrahastamise intresside puhul ning VKEde juhtude kindlasummalise rahastamise võimalust personalikuludeks.
<P>
Suhtume ka väga tõsiselt probleemidesse, mis on seotud eeskirjade ja protseduuride eri teenistuste ebajärjekindla tõlgendamisega seitsmenda raamprogrammi rakendamisel. Töötame intensiivselt meetmete rakendamisel, mis tagavad ühtsema tõlgendamise ja eeskirjade kohaldamise.
<P>
Samuti töötame täiendavalt viivituste vähendamise nimel toetuste ja maksete tagamisel. Me ei tohi unustada, et sügavamad muutused eeldavad finantsmääruse ja selle rakenduseeskirjade läbivaatamist. Alles siis saame tõeliselt kõrvaldada mõned suured piirangud.
<P>
Praegune järelevalvestrateegia teadusuuringute kulutuste üle on koostatud tuvastamaks ja parandamaks vigu, et viia jääkriski tase alla 2%. Komisjon nõustub, et see on kulukas ja tekitab suurt halduskoormust nii toetuse saajatele kui ka komisjonile. Seega võiks kõrgem lubatav veaoht - nagu teie raportis on esitatud - võimaldada komisjonil moduleerida järelevalvemõju, optimeerida tasuvust ja tasakaalustada tõhusa järelevalve vajadust, kehtestades enam usaldusel põhineva suhte teadlastega.
<P>
Tänan raporti eest väga teid ja kõiki, kes on sellega seotud olnud! See on loonud aluse väga heale ja olulisele tööle tulevikus.
<SPEAKER ID="313" NAME="Juhataja">
Arutelu on lõppenud.
<P>
Hääletus toimub homme, neljapäeval, 11. novembril 2010 kell 12.00.
<P>
Kirjalikud avaldused (kodukorra artikkel 149)
<SPEAKER ID="982" NAME="Luís Paulo Alves" LANGUAGE="PT">
Innovatsioon ja teadusuuringud on nüüd meie mandri uue arengustrateegia kriitilised elemendid: ELi 2020. aasta strateegia. Pühendumine teadus- ja arendustegevusele mõjutab konkreetselt majandustegevust, sest ainult innovatsioon annab garantiisid tulevase tugeva lisaväärtusega tootmise kohta ja seega töökohtade taseme suurendamise ja Euroopa Liidu konkurentsivõime kohta rahvusvahelisel tasandil. Olen alati väitnud, et piirkondlik tasand on kõige sobivam teadusuuringute ja innovatsiooni stimuleerimiseks, sest see soodustab ülikoolide, avalike uurimisasutuste, suurettevõtete, väikeste ja keskmise suurusega ettevõtjate ning piirkondlike ja kohalike ametiasutuste tihedat koostööd, seda eriti rühmadena. Minu piirkonnas Assooridel on see asjaolu nähtav ookeani- ja mereuuringute domineerimises, mida teostab Assooride Ülikooli mereteaduse ja kalanduse osakond. Innovatsiooni ergutamine piirkondlikul tasandil aitab kaasa ka sotsiaalsete ja piirkondlike lõhede vähendamisele, muutes oluliseks ühtekuuluvuspoliitika jätkumise, mis panustab kõnealuste tegevuste rahastamisse äärepoolseimates piirkondades, nagu Assoorid.
<SPEAKER ID="981" NAME="Roberta Angelilli" LANGUAGE="IT">
Pidades silmas seitsmenda teadusalase raamprogrammi vahekokkuvõtet ja tulevaste eeskirjade koostamist saabuvaks raamprogrammiks, peame kaaluma ja leidma lahendusi, mis võimaldavad meil kaotada teatavad tõkked, mis muudavad huvitatud osapoolte jaoks raskeks pääseda ligi ELi rahastamisele.
<P>
Kui tahame luua teadmiste- ja innovatsioonipõhise Euroopa majanduse, peame investeerima teadusuuringutesse, mis võimaldavad väikestel ja keskmise suurusega ettevõtjatel, avalikel uurimisasutustel ja kohalikel ametivõimudel saada kasu ELi rahalistest vahenditest.
<P>
Juurdepääs teadusuuringute valdkonna rahastamisele eeldab siiski suurt tehnilist suutlikkust ning põhjalikke teadmisi haldus- ja finantsmenetluste kohta. Samal ajal iseloomustab seda ka kalduvus soosida tulemustepõhiseid projekte, mis tähendab vähest riskitaluvust, mis pärsib väga innovatiivsete projektide käivitamist.
<P>
Olukorra mõju on erasektori osalemise pärssimine ja teadusmaailma muutmine mitmete ebahuvitavate projektide koguks, vähendades seeläbi Euroopa konkurentsivõimet üleilmses majanduses.
<P>
Toetan raportis esitatud ettepanekuid, mis kutsuvad Euroopa Komisjoni üles edendama kasutajakeskset lähenemisviisi, et parandada juurdepääsu rahastamisele ja juhenddokumentidele, mis tuleks koondada ühte käsiraamatusse ja tõlkida ELi ametlikesse keeltesse, ning ilmutada teadus- ja äriringkondade vastu suuremat usaldust.
<SPEAKER ID="314" NAME="Ioan Enciu" LANGUAGE="RO">
Teadusuuringud ja innovatsioon on kaks elementi, mis moodustavad Euroopa 2020. aasta strateegia aluse konkurentsivõime ergutamiseks, jätkusuutliku majanduskasvu edendamiseks ja uute töökohtade loomiseks. Selles kontekstis tuleb tõhustada seitsmenda teadusuuringute raamprogrammi rakendamist, eelkõige kiirendades ja lihtsustades haldusmenetlusi, lühendades ooteaegu ja lihtsustades taotluste haldamist.
<P>
Tahaksin siiski rõhutada, et uute liikmesriikide puhul laienevad raamprogrammi puudused kaugemale üksnes haldus- ja juhtimisvaldkonnast. Põhiprobleem nendes riikides on teadusuuringute infrastruktuuri puudumine, mis muudab struktuuriliselt võimatuks juurdepääsu rahalistele vahenditele selle programmi kaudu. Sellest tulenevalt peaks komisjon lisama tulevikus ettepanekusse lihtsustamise kohta ka teatavad konkreetsed meetmed eesmärgiga kehtestada infrastruktuuride väljaarendamine uutes liikmesriikides, et tagada neile võrdne võimalus juurdepääsuks uurimisprogrammidele.
<SPEAKER ID="980" NAME="Edit Herczog" LANGUAGE="HU">
Ühel päeval mõni aeg tagasi võtsime koos kaasparlamendiliikmete enamusega vastu Maria da Graça Carvalho esitatud resolutsiooni teadusalaste raamprogrammide rahastamisreeglite lihtsustamise kohta. Resolutsioonis astutakse samme väga heas suunas, kuid on vaja veel otsustavamaid samme. Meie praegune reguleeriv süsteem eeldab nii suurel määral bürokraatlikku ettevalmistust, et kõrvale jäävad just IT-alased algatused, väikesed ja keskmise suurusega ettevõtjad ning väiksemad teadusasutused nende seast, kes on suutelised hankima rahalisi vahendeid. Seega ei lähe rahaline toetus parimatele teadlastele, vaid pigem asutustele, kus on parimad raamatupidajad. Näib, et hetkel ei suuda finantsjärelevalve tegeleda mis tahes riskidega, ja see on talumatu teadus- ja arendustegevuse puhul, mis on sageli seotud investeeringutega ebakindlatesse tulemustesse. Riski tuleks juhtida, mitte see kõrvale jätta. Selleks on sobivad regulatiivsed lahendused, mida tuleb rangelt järgida. Siiski tuleb reformida neid määrusi, mis on struktuuriliselt sobimatud teadusuuringute iseloomuga. Teine, samuti suur puudus on geograafiline ebasümmeetria teadusuuringute raamprogrammi rahaliste vahendite jaotuses. Võimalus uutes liikmesriikides elavatel teadlastel saada toetust võrreldes teadlastega vanades liikmesriikides on väga väike. Seni kuni Euroopa Liidu teadusuuringute raamprogrammi eesmärk on pakkuda kõikidele Euroopa andekatele võimalusi saavutada tipptaset, ei saa lubada sellist eristamist programmi rakendamises.
<SPEAKER ID="315" NAME="Richard Seeber" LANGUAGE="DE">
Praeguses teadmistepõhises maailmas mängivad ekspertteadmised põhirolli, eriti arvestades lähiajaloo sügavaimat majanduskriisi. Teadusuuringud, arendustegevus ja innovatsioon on üliolulised, et säilitada Euroopa positsioon globaalse majanduselus osalejana ning samuti selle konkurentsivõime. Euroopa ettepanekud teadusprogrammide avalikuks rahastamiseks on endiselt liiga bürokraatlikud ja seotud suurte halduskuludega. Seitsmenda raamprogrammi (FP7) lihtsustamine, mis on hetkel suurim avalikult rahastatav programm teadusuuringute ja tehnoloogiliseks arenguks, on seega oluline, et tekitada piisavat stiimulit teadusuuringuteks. Teadustöö rahastamine peaks põhinema suuremal usaldusel ja riskitaluvusel osalejate suhtes, et võimaldada isegi suurema riskipotentsiaaliga projektidel näida atraktiivsed ja eesrindlike teadusuuringute teostamist.

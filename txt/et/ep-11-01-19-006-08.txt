<CHAPTER ID="006-08">
8. EÜ ja Serbia vaheline stabiliseerimis- ja assotsieerimisleping (
<P>
- Enne muudatusettepaneku 4 hääletust:
<SPEAKER ID="136" NAME="Ulrike Lunacek" AFFILIATION="Verts/ALE">
Lugupeetud juhataja! Soovin kolleeg Brantneri ja minu esitatud muudatusettepaneku nr 4 kohta esitada suulise muudatusettepaneku, et jätta välja viimane osa. See peaks kõlama järgmiselt: "kutsub Serbiat üles Kosovoga dialoogi astuma, viitamata rohkem uutele läbirääkimistele selle staatuse üle".
<P>
Loodan, et te toetate seda.
<SPEAKER ID="137" NAME="Bernd Posselt" AFFILIATION="PPE">
(DE) Lugupeetud juhataja! Tahan vaid soovitada praegustel asjaoludel sellele poolthääl anda.
<SPEAKER ID="139" NAME="Jelko Kacin" AFFILIATION="ALDE">
Lugupeetud juhataja! Arvestades inimõiguste olulisust, soovin, et muudatusettepaneku 8 üle hääletataks nimeliselt. Serbia valitsuse otsus mitte osaleda Oslos Nobeli rahuauhinna üleandmisel on üllatav ja kahetsusväärne. Samal ajal kiidetakse muudatusettepanekus Serbia ombudsmani otsust osaleda tseremoonial Serbia inimeste nimel. See on sõnum Serbiale ja kõikidele tulevastele kandidaatidele, et inimõigustega kauplemine on vastuvõetamatu.
<P>
Et saada sellele muudatusettepanekule laiemat toetust, soovin esitada ka väga lühikese suulise muudatusettepaneku, mis on tegelikult kompromissettepanek ja mille koostas Maria Eleni Koppa. Soovin lisada sõnade "valitsuse" ja "otsust" vahele sõna "esialgset" ning seega oleks sõnastus järgmine: "peab kahetsusväärseks valitsuse esialgset otsust mitte osaleda 10. detsembril Oslos Nobeli rahuauhinna üleandmise tseremoonial; väljendab samas heameelt ombudsmani ettepaneku üle tseremoonial osaleda ning peab seda vastutustundlikuks ja kiiduväärt otsuseks".
<P>
Palun kolleegidel tungivalt muudatusettepanekut toetada.

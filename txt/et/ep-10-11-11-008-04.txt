<CHAPTER ID="008-04">
4. Määruse (EÜ) nr 539/2001 (milles loetletakse kolmandad riigid, kelle kodanikel peab välispiiride ületamisel olema viisa, ja need kolmandad riigid, kelle kodanikud on sellest nõudest vabastatud) muutmine (
<SPEAKER ID="128" NAME="Agustín Díaz de Mera García Consuegra">
raportöör. - (DE) Austatud juhataja! Tahaksin edastada Euroopa Parlamendile teate.
<P>
Taiwani valitsus on teavitanud alaliste esinduste kaudu nõukogu, Euroopa Parlamenti ja komisjoni, et alates tänasest, 11. novembrist, kehtestab ta Küprose, Bulgaaria ja Rumeenia suhtes viisavabaduse. Seega saavad kõigi 27 ELi riigi kodanikud siseneda Taiwani territooriumile ilma viisata.
<P>
Kui Euroopa Parlament hetke pärast hääletab, austatud juhataja, soovin kasutada võimalust avaldada kõikidele fraktsioonidele tänu selle küsimuse toetamise eest, samuti Taiwani elanikele, ametiasutustele ja nende erakordselt kindlameelsele diplomaatide meeskonnale.

<CHAPTER ID="019">
Komisjoni strateegia keskkonnainfo kättesaadavuse, keskkonnaasjade otsustamises üldsuse osalemise ning neis asjus kohtu poole pöördumise konventsiooni osaliste kolmandal kohtumisel (arutelu) 
<SPEAKER ID="497" NAME="Juhataja">
Järgmine päevakorrapunkt on keskkonna-, rahvatervise- ja toiduohutuse komisjoni nimel komisjonile esitatud Miroslav Ouzký suuliselt vastatav küsimus: komisjoni strateegia keskkonnainfo kättesaadavuse, keskkonnaasjade otsustamises üldsuse osalemise ning neis asjus kohtu poole pöördumise konventsiooni osaliste kolmandal kohtumisel (B6-0157/2008).
<P>
Ma soovin küsida kõigilt siinviibijailt, kas on mõtet käesolevat arutelu läbi viia. Arvan, et ilma raportööri kohalviibimiseta ei saa me arutelu jätkata, seega palun teilt luba arutelu tänaseks lõpetada. Kas on vastuväiteid?
<SPEAKER ID="499" NAME="Marios Matsakis" AFFILIATION="ALDE">
Härra juhataja, ma soovin selgitust. Kas on põhjus, et need inimesed ei ole siin, miks raportöör ei ole siin? Kas on vabandusi või teavet?
<SPEAKER ID="500" NAME="Juhataja">
Ainus põhjus, mida võin tunnistada, on see, et neid ei ole siin. Meil ei ole aimugi, meil ei ole salaagente.
<SPEAKER ID="501" NAME="Eija-Riitta Korhola" AFFILIATION="PPE-DE">
(FI) Härra juhataja, me kõik teame, et Wojciechowski parlamendikomisjoni esimehena on ainult küsimuse ametlik autor. Ma olen palju aastaid olnud Århusi konventsiooni raportöör. Tulin fantastiliselt spargli-vastuvõtult spetsiaalselt siia, et sellel teemal rääkida ja ma soovin oma kõne pidada.
<P>
(Juhataja katkestas kõneleja)
<SPEAKER ID="502" NAME="Juhataja">
Minu lugupidamisega teie fantastilise spargli-vastuvõtu vastu ei saa me ilma küsimuse autorita edasi minna. Ma ei tea, millised on teie salajased sidemed küsimuse autoriga, kuid kahjuks me ei saa jätkata. Mul on väga kahju, austatud parlamendikomisjoni aseesimees.
<SPEAKER ID="503" NAME="Inés Ayala Sender" AFFILIATION="PSE">
(ES) Härra juhataja, ma ei mõista, milline kodukorra artikkel takistab meid seda teemat arutamast. Volinik on kohal ja kindlasti väärib ta meie lugupidamist. Ma usun, et kõik kohalviibivad parlamendiliikmed on valmis ja soovivad arutelu läbiviimist. Ma saan täielikult aru Miroslav Ouzký eelistustest ja prioriteetidest ning ma austan neid ülimal määral, kuid praegusel hetkel, kui just kodukorra artiklid selgesõnaliselt meil ei keela arutelu jätkata, siis austusest voliniku ja kaasparlamendiliikmete vastu võiksime me seda teha.
<SPEAKER ID="504" NAME="Juhataja">
Ma arvan, et te võtate seda väga tõsiselt. Kuidas me saame arutelu läbi viia ilma küsimuseta ja küsimuse autorita? Lugupidamisega Miroslav Ouzký muude kohustuste vastu, teda ei ole siin ja ta ei esita küsimust. Kuigi mul on väga hea kujutlusvõime, ei kujuta ma ette vastust küsimusele, mida ei ole esitatud, hoolimata voliniku ja kahe peamise kõneleja, kahe lugupeetud Euroopa Parlamendi liikme, fraktsioonide PPE-DE ja PSE esindaja, kohalviibimisest. Seega, kui soovime tõsimeelselt käituda, siis peaksime käesoleva arutelu lõpetama. Kui te soovite jätkata vastamisega küsimusele, mida ei ole esitatud, siis minugi poolest.
<P>
Seega teen ettepaneku istungjärk lõpetada. Meil on võimalik seda jätkata.
<SPEAKER ID="505" NAME="Androula Vassiliou">
volinik. - Härra juhataja, ma saadan vastuse küsimusele kirjalikult.
<P>
Komisjoni kirjalik vastus
<P>
2008. aasta tähistab Århusi konventsiooni vastuvõtmise kümnendat aastapäeva. Konventsiooni lepinguosaliste kolmas kohtumine, mis peetakse juunis Riias, annab hea võimaluse senised konventsiooni rakendamisel saavutatud edusammud läbi vaadata ja tulevaste väljakutsete üle aru pidada.
<P>
Euroopa Ühendus on konventsiooniosaline alates 2005. aasta maist. Enne ja pärast 2005. aastat on EL konventsiooni rakendamise tagamiseks võtnud vastu erinevaid õigusakte. Siiski on veel väljakutseid, sealhulgas konventsiooni tasandil, näiteks peavad kõik konventsiooniosalised jõudma kokkuleppele prognoositavas ja stabiilses rahastamiskorras.
<P>
Komisjoni prioriteedid konventsiooniosaliste kolmandaks kohtumiseks on kokkuvõttes järgmised:
<P>
· pikaajalise strateegilise kava vastuvõtmine, mis esitab järgnevateks aastateks ambitsioonikad, kuid realistlikud prioriteedid pragmaatiliselt ja praktiliselt. Selles kontekstis soovin rõhutada rakendatavuse tähtsust, mis komisjoni arvamuse kohaselt peaks olema esimene prioriteet;
<P>
· stabiilse ja prognoositava rahastamiskorra vastuvõtmine, mis tagab konventsiooni tööprogrammide jätkumise kindlal finantsalusel;
<P>
· lepinguosaliste kohtumisel võetakse vastu selgitav otsus konventsiooni muudatuste jõustamistingimuste kohta. Otsusel on praktiline seos ja tähtsus juba praegu, kuna seda peaks rakendama 2005. aastal vastu võetud geneetiliselt muundatud organismide kohta tehtud muudatuse suhtes;
<P>
· töö jätkamine avalikkuse osalemise suurendamiseks, eriti rahvusvahelistel foorumitel, ning keskkonnaküsimustes kohtu poole pöördumise võimaldamiseks ja
<P>
· panustamine parlamendiliikmete määramisega koordineerimiskomisjoni, mis on konventsiooni peamine koordineerimismehhanism, et osutada konventsiooniosalistele kasulikku abi konventsiooni edasisel rakendamisel.
<P>
Komisjon hõlbustab Euroopa Parlamendi liikmete kaasamist vaatlejatena ühenduse delegatsioonidesse, mis osalevad mitmepoolsete lepingute juhtorganite kohtumistel, ning on seda teinud juba mitmel korral.
<P>
Ma tervitan Euroopa Parlamendi liikmete osalemist MOP3-l ja kuulan huviga teie prioriteete ning ootusi kõnealuse kohtumise osas.
<SPEAKER ID="506" NAME="Juhataja">
Soovin teatada täiskogule, et istung on nüüd lõppenud, kuna küsimuse autor puudub. Küsimusele antakse kirjalik vastus.

<CHAPTER ID="006">
Presidentuuri avaldus
<SPEAKER ID="103" NAME="Juhataja">
Kallid kolleegid! Enne hääletusega jätkamist sooviksin teha lühikese avalduse, sest täna tähistame me kuuendat Euroopa terrorismiohvrite päeva.
<P>
Täna avaldame austust rohkem kui 5000 ohvrile Euroopas ja väljendame oma solidaarsust lugematute haavata saanud inimestega, kes on kannatanud terrorismi barbaarsuse all.
<P>
Kuus aastat tagasi Madridis 11. märtsil 2004 toimunud pommirünnakutes hukkus 191 inimest 17 riigist, Londonis 7. juulil 2005. aastal õhatud pomme võib lugeda üheks kõige rängemaks terrorismiaktiks Euroopa pinnal.
<P>
Terrorism on rünnak meie kõigi vastu: sellega rünnatakse meie demokraatliku ühiskonna iga kude.
<P>
Sellepärast on Euroopa alati ühtne võitluses terrorismi vastu, olgu see siis separatistlik, usuline või poliitiline.
<P>
Terrorismi ei saa mitte kunagi, mitte mingil viisil ega põhjusel õigustada. Tänane Euroopa päev annab meile võimaluse näidata, et mitte ükski terrorist ega terrorismiakt ei suuda mitte kunagi purustada või hävitada meie usku põhiväärtustesse, milleks on inimõigused ja demokraatia.
<P>
(Aplaus)

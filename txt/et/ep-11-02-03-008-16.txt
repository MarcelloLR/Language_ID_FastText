<CHAPTER ID="008-16">
16. Campania jäätmekriis
<SPEAKER ID="131" NAME="Judith A. Merkies">
esitaja. - Lugupeetud juhataja, tean, et see on viimane hääletus. Ma ei kuluta palju teie aega. Olen petitsioonikomisjoni raportöör teemal, mida me hääletama hakkame, ning milleks on Itaalia linna Napolit ümbritseva piirkonna Campania jäätmekriisile lahenduse leidmine.
<P>
Olles saanud arvukalt petitsioone, saatis petitsioonikomisjon Campaniasse töörühma ja võttis ühehäälselt vastu raporti, milles püütakse leida lahendust.
<P>
On enesestmõistetav, et Itaalia peab täitma Euroopa Liidu õigusakte nagu iga teinegi ​​liikmesriik. Me kavatseme edastada tugeva sõnumi, kuid esitatud muudatusettepanekutega aetakse teema asjatult poliitiliseks ja kui neid toetatakse, muutub see tugev sõnum hädiseks sosinaks.
<P>
Kui Euroopa Parlament ei taha tantsida ühe liikmesriigi pilli järgi, siis tuleks hääletada muudatusettepanekute vastu ja toetada algteksti.
<SPEAKER ID="133" NAME="Erminia Mazzoni" AFFILIATION="PPE">
(IT) Austatud juhataja, tahaksin vaid teha ühe paranduse, sest muudatusettepanekus on trükiviga. Pikem lause on lühemaks tehtud ja järele jääb: "teeb ettepaneku, et komisjon kontrolliks, kas olemasolevaid prügilaid kaitsealadel on laiendatud ja kas mõni neist asub Natura 2000 kaitsealal.
<SPEAKER ID="135" NAME="Raül Romeva i Rueda" AFFILIATION="Verts/ALE">
Austatud juhataja, kas oleks võimalik hääletada kõiki muudatusettepanekuid plokina?
<SPEAKER ID="136" NAME="Juhataja">
Ma lugesin, kes on muudatusettepanekutele alla kirjutanud. See oleks mõne Itaalia kolleegi suhtes väga ebaõiglane, kui me nii teeksime.
<SPEAKER ID="137" NAME="Crescenzio Rivellini" AFFILIATION="PPE">
(IT) Lugupeetud juhataja, see näitab, et käesolev resolutsioon on poliitiline. Keegi ei süüvi asja sisusse ega faktidesse, keegi ei taha seda piirkonda aidata, aga kõik räägivad mõttetusi. See ettepanek on poliitiline. Seda on näha isegi sellest, millise tooniga on kolleeg Mazzoni poole pöördutud. Kutsun Euroopa Rahvapartei (kristlike demokraatide) fraktsiooni hääletama muudatusettepanekute poolt ja vasakpoolsete algse resolutsiooni ettepaneku vastu, sest nad ise vastutavad Campanias juhtunu eest ja on nüüd esitanud Euroopa Parlamendis resolutsiooni ettepaneku. Nemad vastutavad selle olukorra eest. Nemad olid valitsuses, kui kõik see juhtus.
<SPEAKER ID="138" NAME="Juhataja">
Ma tean, et resolutsiooni ettepanek hõlmab tundlikku teemat, kuid see on nõuetekohaselt esitatud. Esitatud on ka muudatusettepanekud ja me jätkame nende hääletamist ükshaaval. Vaid mõned üksikud on veel jäänud.
<SPEAKER ID="139" NAME="Juhataja">
Sellega on hääletus lõppenud.

<CHAPTER ID="007-04">
4. Euroopa Parlamendi kodukorra kohandamine Lissaboni lepinguga (
<SPEAKER ID="091" NAME="Bruno Gollnisch" AFFILIATION="NI">
(FR) Austatud juhataja, minu masin ei tööta, kuid see ei ole peamine, mida ma tahtsin öelda.
<P>
See raport sisaldas muudatusettepanekut 86, mis võeti tagasi. Minu kodukorda puudutav märkus on seotud kodukorra artikli 24 lõikega 2. Nagu mul on olnud au teile paljude kolleegide nimel selgitada, näeb see artikkel ette, et fraktsioonilise kuuluvuseta parlamendiliikmed määravad endi seast esimeeste konverentsi koosolekutele ühe parlamendiliikme. Pärast blokeerimist juhtkonna poolt ei ole seda kohustust juulikuust saati täidetud.
<P>
Muudatusettepanekus 86 kavandati selle sätte muutmist nii, et teil oleks õigus otsustada, millised fraktsioonilise kuuluvuseta parlamendiliikmete esindajad peaksid esimeeste konverentsi koosolekutel osalema. Lugupeetud president, see on täiesti häbiväärne - ja see on veel tagasihoidlikult öeldud. Kõik meie kolleegid arvavad nii. Tundub, et meie oleme ainsad, kes ei saa ise oma esindajat esimeeste konverentsi koosolekutele valida.
<P>
Lugupeetud president, ma loodan, et teil on otsusekindlust keelduda sellest võimalusest, mida teile pakuvad sotsiaaldemokraatide fraktsioon ning Euroopa Rahvapartei (kristlike demokraatide) fraktsioon, kuhu te kuulute.
<SPEAKER ID="092" NAME="Juhataja">
Ma saan aru, mida te mõtlete. Kas raportöör tahaks midagi selle kohta öelda? Kas ma võiksin paluda raportöörilt kommentaari?
<SPEAKER ID="093" NAME="David Martin">
raportöör. - Austatud president, me ei pea sellele palju aega kulutama, sest fraktsioonilise kuuluvuseta parlamendiliikmed ei ole seda väärt, et nende peale palju aega kulutataks. Me ei hääleta sel teemal. Kui nad vaevuksid ilmuma nendele parlamendikomisjonide koosolekutele, millest neil on õigus osa võtta, siis nad teaksid, et me ei hääleta seda küsimust täna, küll aga jaanuaris. Ma jään oma soovituse juurde, et teie, president, kutsuksite ühe fraktsioonilise kuuluvuseta parlamendiliikme esimeeste konverentsi koosolekutele.

<CHAPTER ID="008-05">
5. Lennundusjulgestuse vahendid ja kehaskannerid (
<P>
Enne hääletamist
<SPEAKER ID="070" NAME="Manfred Weber">
fraktsiooni PPE-DE nimel. - (DE) Härra president, ma sooviksin esitada fraktsiooni PPE-DE nimel ettepaneku. Me oleme parlamendis kahe punkti suhtes üsna selgelt üksmeelel. Ühest küljest soovime me uute tehniliste võimaluste protsessis osaleda, ning seda ei saa ilma parlamendita otsustada. Ma soovin tänada volinik Tajanit, kes on selle eest hoolt kandnud!
<P>
Teisest küljest on meile kõigile selge, et uut tehnilist meedet tuleb käsitleda väga tundlikult. Meil on sellega seoses mitmeid muresid. Võimaliku kohaldamise kriteeriume tuleb hoolikalt kontrollida, ning igaüks on parlamendis minuga selles osas nõus. Ma sooviksin fraktsiooni PPE-DE nimel anda meile neli lisanädalat ning lükata hääletamine edasi novembrisse, kuna volinik Tajani on sedastanud, et novembris toimub sellel teemal suur foorum. Fraktsioon PPE-DE on arvamusel, et me peaksime enne otsuse langetamist ära kuulama kõik tõsiasjad. Ma loodan, et enamus on selle poolt. Sellepärast me lükkamegi hääletuse novembrini edasi.
<SPEAKER ID="071" NAME="Martin Schulz">
fraktsiooni PSE nimel. - (DE) Härra president, daamid ja härrad, ma oleksin selle ettepaneku vastu järgmistel põhjustel. On tõesti tõsi, et härra Tajani foorum annab meile võimaluse saada täiendavat teavet ja määratleda oma seisukoht. Selle otsusega väljendame me siiski nõukogule, mis jõudis juba viimasel justiits- ja siseministrite nõukogul resolutsioonini, et minu ja vähemalt minu fraktsiooni arvates on turvalisus ja turvameetmed täiesti hädavajalikud. Kuid selliste skannerite ja kuvaseadmete kasutamine, mis näitavad inimest täiesti paljana, on täiesti vastuvõetamatu. See on inimväärikuse rikkumine ning sellega ei kaasne mingisugune turvalisuse suurenemine.
<P>
(Aplaus vasakult ja keskelt)
<P>
See on ideaalne näide siin aset leidvast turvalisuse maaniast. Me soovime oma otsusega saata selge signaali, et meie oleme selliste meetmete vastu, mis on ka meditsiinilistel põhjustel äärmiselt vastuolulised. Seepärast me palume teil härra Weberi ettepanek tagasi lükata.
<P>
(Aplaus)
<SPEAKER ID="072" NAME="President">
Suur tänu teile! Fraktsioon ALDE on nõudnud selle ettepaneku puhul nimelist hääletust.
<P>
(Parlament lükkas tagasi ettepaneku hääletamise edasilükkamise kohta)

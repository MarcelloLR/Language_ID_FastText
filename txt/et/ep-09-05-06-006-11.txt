<CHAPTER ID="006-11">
11. Loomade kaitse surmamisel (
<SPEAKER ID="197" NAME="Janusz Wojciechowski">
raportöör. - Proua juhataja, tahan öelda kaks või kolm lühikest tehnilist, aga olulist asja.
<P>
Esiteks on meil põllumajanduskomisjoni esitatud muudatusettepanekute pakett, mille seas on ka muudatusettepanek 64. Seda muudatusettepanekut tuleks hääletada eraldi. Selles käsitletakse riikliku tugikeskuse loomist, mis on kogu määruse väga oluline osa. Põllumajanduskomisjon on teinud ettepaneku kaotada riikliku tasandi tugikeskuse loomise kohustus. Minu kui raportööri arvates on see kogu määruse üldise loogikaga vastuolus. Teen ettepaneku hääletada muudatusettepanekut 64 eraldi.
<P>
Teiseks vaadake muudatusettepanekut 28, mis keskendub sellisele vastuolulisele ja emotsionaalsele teemale nagu rituaalne tapmine. Selle muudatusettepaneku poolt hääletamisega kaotatakse võimalus, et riiklikul tasandil saaks rituaalse tapmise täielikult ära keelata. Muudatusettepaneku 28 vastu hääletamisega jäetakse selle keelu kehtestamise võimalus alles.
<P>
Kolmas märkus puudutab muudatusettepanekut 85. Komisjon on teinud ettepaneku lühendada loomade põllumajandusettevõtetest transportimise aega ja tapamajades ootamist 24 tunnini. Muudatusettepaneku 85 poolt hääletamisega kaotatakse transpordiaja lühendamise võimalus. Muudatusettepaneku 85 vastu hääletamisega toetatakse komisjoni ettepanekut lühendada transpordiaega.

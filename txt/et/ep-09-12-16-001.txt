<CHAPTER ID="001">
Osaistungjärgu avamine
<SPEAKER ID="005" NAME="Göran Färm" AFFILIATION="S&amp;D">
Austatud president! Selle nädala osaistungjärgu alguses vastasite te minu Austria kolleegi Jörg Leichtfriedi küsimusele uute liikmete kohta, kes ühinevad siinse parlamendiga Lissaboni lepingu tulemusena, ja selle kohta, millal see võiks toimuda. Te vastasite, et see on nüüd nõukogu otsustada. Ma nõustun seoses sellega, mis puudutab nende ühinemist parlamendiga täisliikmetena, kuid ma ei ole veendunud, et see on nii, kui tegemist on nende vaatlejastaatusega kui sissejuhatusena tegelikult täisliikmeteks saamisel.
<P>
Ma tõlgendan otsust, mille me võtsime hiljuti vastu David Martini raporti kohta, milles käsitletakse meie enda sisekorraeeskirju, nii et me võime tegelikult lasta neil hakata vaatlejatena tööle niipea, kui nad on valitud ja liikmesriik on nende valimise kinnitanud, ja et meie kui parlament võime ise nende vaatlejastaatuse üle otsustada.
<P>
Austatud president! Kas te saaksite seda raportööri David Martiniga arutada, et võimalikult ruttu lahendus leida? Ei oleks mõistlik, kui liikmesriigid, kes on juba valitud ja kelle valimise on riiklikud ametiasutused kinnitatud, peavad ootama kuid ja kuid enne, kui nad tegelikult tööle saavad hakata. Paljud neist on valmis otsekohe tööle hakkama.
<SPEAKER ID="006" NAME="President">
Nagu ma enne ütlesin, olen ma küsinud Euroopa Nõukogu otsuse kohta ning põhiseaduskomisjon peaks samuti kõnealust probleemi arvesse võtma ja uurima. Uute kohtade liikmete arvu ja selle kohta, millistest riikidest nad peaksid pärit olema, lõplik otsus veel puudub. Lõplikku otsust ei ole. Ma tean, et see on Euroopa Parlamendi otsus, kuid see ei ole lõplik ning seega ei ole eriti lihtne vaatlejaid vastu võtta ilma lõpliku otsuseta nende arvu ja selle kohta, millisest riigist nad peaksid pärit olema. Seega me peame ootama. Ma mõtlen sellele ja hoolitsen selle eest väga jõuliselt.
<SPEAKER ID="007" NAME="Rebecca Harms" AFFILIATION="Verts/ALE">
- (DE) Austatud president, head kolleegid! Ma olen nõus, et see on lahendamiseks keeruline küsimus. Ma ei arva, et see on võimatu, kuid minu fraktsiooni seisukohast tahaksin ma öelda, et seoses aruteluga Prantsusmaal peame me vastuvõetamatuks, et vaatlejad - olenemata nende staatusest - jäävad samal ajal oma riigi parlamendi liikmeteks. Me usume, et need, kes tulevad siia vaatlejatena, peaksid oma riigisisestest volitustest loobuma.
<SPEAKER ID="008" NAME="Jean-Pierre Audy" AFFILIATION="PPE">
(FR) Austatud president! Vastavalt kodukorra artiklile 110 oleme kogunenud siia selleks, et arutada Rootsi eesistumisaja tulemusi - ma kiidan peaministrit Reinfeldti, kes on andnud meile julge kasuliku ja tõhusa eesistumise -, kuid me oleme siin ka selleks, et vaadata läbi Euroopa Ülemkogu 10. ja 11. detsembri kohtumise tulemused.
<P>
Tahaksin seoses kõnealuse küsimusega juhtida komisjoni - kes on aluslepingute ja nende rakendamise järelevalvaja - presidendi tähelepanu Euroopa Liidu lepingu artikli 15 lõikele 6, milles sätestatakse, et Euroopa Ülemkogu president peab esitama pärast iga Euroopa Ülemkogu kohtumist aruande.
<P>
Tundub kindel, et Euroopa Ülemkogu uus president Herman Van Rompuy ei ühine meiega ja mul on sellest kahju. Tõepoolest, ta on olnud ametis alates 1. detsembrist 2009, ta teostab tugevat diplomaatilist rolli ning ma usun, et tema esimene poliitiline etteaste oleks pidanud olema tulla siia ja esitleda end Euroopa Parlamendile. Seega oli tema otsustada tulla ja esitleda Euroopa Ülemkogu 10. ja 11. detsembri 2009. aasta järeldusi.
<SPEAKER ID="009" NAME="President">
Kui tohiksin selgitada: Euroopa Ülemkogu president Herman Van Rompuy ja nõukogu eesistuja Fredrik Reinfeldt leppisid kokku, et seda eesistumisaja viimast kuud juhitakse vastavalt vanadele põhimõtetele. See kokkulepe on jõus. Euroopa Ülemkogu president Herman Van Rompuy asub ametisse 1. jaanuaril 2010.
<SPEAKER ID="010" NAME="Jean-Pierre Audy" AFFILIATION="PPE">
(FR) Austatud president! Rahvaste ratifitseeritud aluslepingute rakendamisega tegelemine ei ole valitsusjuhtide kohustus.
<SPEAKER ID="011" NAME="President">
Ma selgitan üksikasjalikumalt: Euroopa Ülemkogu presidendi ja ametisoleva peaministri, kes esindab vahetuvat eesistujariiki, kutsumine ja nendega töötamine, on otsus, mis kuulub kõigile parlamendiliikmetele. Ka meie otsustame, kes on kutsutud ja millises järjekorras. Samuti kavatseme me institutsioonide - Euroopa Parlamendi ja Euroopa Ülemkogu - vahel kokku leppida, kuidas me koostööd teeme. Lisaks arvan ma, et teie märkused on enneaegsed.
<P>
Tuleb sõlmida institutsioonidevaheline kokkulepe. Ka Euroopa Komisjon on selles osaline. On liiga vara seda arutada. On väga oluline, et me säilitaksime praeguse eesistujariigi ja valitsusjuhi ning Euroopa Ülemkogu presidendi Herman Van Rompuy vahel sobiva tasakaalu. Meie eesistujariigid vahetuvad, samal ajal kui president jääb samaks. Kuid me vajame ka koostööd valitsusjuhtidega. Me vajame koostööd valitsustega, sest seadusandliku koguna peab meil olema pidev side eesistujariigi valitsusega.
<P>
Lisaks sellele on ka viis, kuidas me koostööd tegema hakkame ja keda me kutsume, samuti meie otsus - loomulikult konsulteerides Euroopa Ülemkoguga. Me kavatseme selles küsimuses kõnelusi pidada. Tahaksin teile öelda, et seda on veel kaugelt liiga vara teha. Vahepeal esitab Fredrik Reinfeldt aruande Euroopa Ülemkogu viimase kuue kuu tegevuse kohta. Herman Van Rompuy selles töös ei osalenud, sest tema nimetati ametisse vaid mõni nädal tagasi ning seega ei saanud ta seda küsimust täna üldse arutada. Kõnealune küsimus on absoluutselt selge.

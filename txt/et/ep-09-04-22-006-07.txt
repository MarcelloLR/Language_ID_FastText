<CHAPTER ID="006-07">
7. Sotsiaalkindlustussüsteemide kooskõlastamine: rakendusmäärus (
<P>
Enne hääletust
<SPEAKER ID="088" NAME="Jean Lambert">
raporöör. - Härra president, tahaksin alustada, tänades kõiki kolleege, kes on viimased viis aastat kaasatud olnud, ning komisjoni ja nõukogu nende töö eest selle rakendusmäärusega!
<P>
Sotsiaalkindlustussüsteemide koordineerimine on toiminud 1971. aastast alates - see ei ole uus asi, nagu mõned arvasid viimasel korral, kui seda arutasime - ja see on regulatsioon, mille üle hakatakse arutlema neljapäeva hommikul piiriülese tervishoiuarutelu kontekstis. See on see regulatsioon, mille kohta see käib, ja see on selle rakendamine.
<P>
Usume, et oleme teinud märkimisväärseid edusamme, ja mitte ainult elektrooniliste sidevahendite osas, mis loodetavasti kiirendavad protsessi kõigi kodanike jaoks, vaid meie siin parlamendis arvame, et oleme selle protsessi jooksul suurendanud kodanike õigusi, nii et nüüd on neil võimalus saada rohkem teavet, igatahes mitte vähem kui neil, kes saavad seda oma töö huvides. Usume ka, et oleme teinud väikeseid edusamme tähtaegadega - kuigi see on miski, mis sõltub liikmesriikidest.
<P>
See on oluline: see tähendab nüüd, et saame esitada ajakohastatud regulatsiooni, ning loodetavasti toimib see kiiremini ja kodanike parimates huvides. Ütlen veel kord, et tahaksin tänada kõiki kolleege, kes olid kaasatud selle pikka aega nõudnud ja keerulise, kuid loodetavasti väga viljaka tulemuse saavutamisse.
<P>
(Aplaus)

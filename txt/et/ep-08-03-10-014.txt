<CHAPTER ID="014">
Tööplaan
<SPEAKER ID="019" NAME="President">
Käesoleva osaistungjärgu päevakorra projekti lõppversioon, mis koostati esimeeste konverentsil nende neljapäevasel, 6. märtsi 2008. aasta koosolekul kooskõlas kodukorra artiklitega 130 ja 131, on välja jagatud. Tehti järgmised muudatusettepanekud:
<P>
Esmaspäev:
<P>
Muudatusettepanekuid ei ole.
<P>
Teisipäev:
<SPEAKER ID="020" NAME="Hannes Swoboda" AFFILIATION="PSE">
(DE) Härra president, võtan sõna, et esitada järgmine taotlus: teisipäeva pärastlõunal arutatakse Lamfalussy menetlust. Olen kuulnud, et Charlie McCreevy ei saa sellest osa võtta. Peame sellega leppima. Komisjon on kollegiaalne kogu ning kõik volinikud võivad üksteist asendada. Hindan Fischer Boeli volinikuna väga kõrgelt, kuid kas ei oleks võimalik seekord paluda komisjoni esindada Joaquin Almunial, kes teab kõnealust teemat paremini?
<P>
Härra president, ma usun, te olete kuulnud, et volinik Frattini ei täida alates 14. märtsist enam voliniku ametikohuseid. Me näeme teatavat vastuolu Franco Frattini juhtumi ja Louis Micheli juhtumi vahel. Viimane lõpetas oma ametikohustuste täitmise päeval, mil temast sai valimiste kandidaat. Härra president, te võiksite paluda komisjoni teavitada meid, miks selline erinevus on tekkinud ning selgitada, miks ühel juhul lõpetas volinik oma ametikohuste täitmise päeval, mil temast sai valimiste kandidaat, ning teisel juhul jätkab volinik oma kohustuste täitmist veel ligi nädal aega pärast valimiskandidaadiks määramist. Need on taotlused, mida ma soovin meie fraktsiooni nimel teha.
<SPEAKER ID="021" NAME="President">
Ma arvan, et esimesele taotlusele vastuväiteid ei ole, nimelt, et volinik Almunia esitaks komisjoni seisukoha kõnealuses arutelus. Teist taotlust tuleb veel arutada.
<P>
Kolmapäev:
<P>
Muudatusettepanekuid ei ole.
<P>
Neljapäev:
<P>
Oleme saanud mitu taotlust inimõiguste rikkumist käsitlevate arutelude kohta.
<P>
Fraktsioon PPE-DE tegi ettepaneku, et teine päevakorrapunkt Afganistani kohta asendataks uue punktiga, mille pealkiri on "Meeleavaldajate vahistamine pärast Venemaa presidendi valimisi".
<SPEAKER ID="022" NAME="Bernd Posselt" AFFILIATION="PPE-DE">
(DE) Härra president, see punkt ei käsitle mitte Venemaal toimunud valimisi, vaid asjaolu, et vahetult pärast valimisi saatis Venemaa eriüksus OMON meeleavaldajad laiali ja vahistas neist 50 inimest, kellest enamik on seni vahi all. See oli jõhker agressiooni akt ning meie seisukoht on, et see vajab parlamendi kohest reaktsiooni.
<SPEAKER ID="023" NAME="Martin Schulz" AFFILIATION="PSE">
(DE) Härra president, arutasime seda eelmise nädala neljapäeval esimeeste konverentsil. Ma arvan, et kõnealuse teema arutamine eraldi ei oleks mõistlik. Pealegi, ELi-Venemaa tippkohtumise järel on meil võimalus arutada ELi ja Venemaa suhete olemust üldiselt. Kõnealune punkt tuleks kaasata sellesse arutellu. Sel eesmärgil soovitasimegi, et selle asemel, et arutada teemat neljapäeva pärastlõunal, kui kohal on vaid 25 liiget, peaksime selle lülitama suuremasse arutellu, mis meil juba niigi kavas on.
<P>
Euroopa Parlamendi delegatsioon külastab mõne päeva pärast Venemaad. Peaksime ootama, kuni nad naasevad ning kuulama nende seisukohti.
<P>
(Parlament kiitis taotluse heaks.)
<SPEAKER ID="025" NAME="Francis Wurtz" AFFILIATION="GUE/NGL">
(FR) Härra president, see, mis praegu juhtus ja mõned meie kaasliikmed naerma ajas, on tegelikult väga tõsine. Härra Daul, me räägime noorest, 23-aastasest mehest, kes mõisteti surma selle eest, et ta laadis alla artikli naiste õiguste kohta islamis, ja seda riigis, millel on tihedad sidemed Euroopa Liiduga, kus meie kaitseväelased kaitsevad Afganistani, millel on ametlikult uus, põhiõigusi ja sõnavabadust kaitsev põhiseadus. Te võtsite praegu ühehäälselt vastutuse, mida, ma loodan, ei tule teil kibedalt kahetseda.
<P>
(Aplaus)
<SPEAKER ID="026" NAME="President">
Härra Wurtz, lubage mul teha järgmine ettepanek: ma juba kirjutasin Afganistani presidendile kõnealuse küsimuse kohta ja kui te kõik nõustute, võin teha seda uuesti, kuid mitte ainult enda, vaid kogu parlamendi nimel. Kas ma võin eeldada, et see on kõigi soov? Kui jah, siis me ei tegeleks rohkem selle teemaga, härra Cohn-Bendit, ning ma esitan uue algatuse teie kõigi nimel.
<P>
Ma soovin tõepoolest vältida kõnealust arutelu. Kui härra Schulz soovib rääkida, siis härra Cohn-Benditil on õigus võtta sõna esimesena.
<P>
Kas härra Cohn-Bendit soovib võtta sõna? Selline on õige kord, ma ei sea kedagi eelisolukorda.
<P>
Härra Cohn-Bendit ei soovi sõna võtta. Aga härra Schulz?
<SPEAKER ID="027" NAME="Martin Schulz" AFFILIATION="PSE">
(DE) Härra president, ma ei soovi esineda avaldusega. Ma soovin vaid öelda, et jagan täielikult Francis Wurtzi vaateid. Otsus, mille me eelmisel neljapäeval esimeeste konverentsil vastu võtsime, tugines osaliselt just nimelt asjaolule, mille ta esile tõi. Kas ma tohin nüüd paluda, et me kasutaksime võimalust ja lisaksime kõnealuse küsimuse neljapäevasesse päevakorda?
<SPEAKER ID="028" NAME="President">
Meil on praegu muud küsimused, mida päevakorda lisada. Kuna ma tegin just erandi härra Schulzile, pean lubama ka härra Posseltil veel kord kõneleda, kuid ärge venitage seda arutelu enam pikemaks.
<SPEAKER ID="029" NAME="Bernd Posselt" AFFILIATION="PPE-DE">
(DE) Härra president, soovin toetada härra Schulzi ja Wurtzi seisukohta. Meie eesmärk ei olnud takistada parlamendil teiste küsimuste käsitlemist, vaid lisada Venemaa küsimus päevakorda.
<P>
Ma soovin teha ettepaneku kahe suurema poliitilise fraktsiooni esimehele, et me pöörduks tagasi vana korra juurde, kui saime käsitleda kuni viit teemat. Teemade arvu piiramine kolmele oli viga ning see on ka probleemide põhjus.
<SPEAKER ID="030" NAME="President">
Pean teavitama neid liikmeid, kes veel ei tea taotlust uue punkti lisamise kohta päevakorda, et fraktsioonid ALDE ja GUE/NGL on esitanud ühise taotluse lisada päevakorda uus punkt, mis käsitleb iraanlase Mehdi Kazemi juhtumit. arvan, et ka see on väga kiireloomuline küsimus.
<P>
Lisaks sellele esitas fraktsioon PPE-DE taotluse, et ka peapiiskop Paulos Faraj Rahho küsimus lisataks päevakorda.
<P>
Pean teile selgitama formaalsete taotluste korda. Võime nüüd hääletada, kas lisada Afganistani küsimus päevakorda, kuid kui see taotlus heaks kiidetakse, ei toimu kindlasti kahe ülejäänud teemal hääletust. Pean teile selle teatavaks tegema.
<SPEAKER ID="031" NAME="Bernd Posselt" AFFILIATION="PPE-DE">
(DE) Härra president, Martin Schulz palus, et kõnealune küsimus lisataks päevakorda lisapunktina. Kui see ei ole võimalik, siis pean kahetsusega ütlema, et peame kõnealuse teema vastu hääletama. Soovime lisada päevakorda Iraagi piiskopi küsimuse ning toetada ka Martin Schulzi taotlust. Sellise ettepaneku tegi ta ju ka ise.
<SPEAKER ID="032" NAME="President">
Meil on juba kaks punkti päevakorras. Lisada võib veel ühe punkti. See võib olla nii see küsimus kui ka üks nendest kahest teisest taotlusest. Me leppisime juba kokku kaks teemat ning esitatud on veel kolm taotlust. Kodukorra järgi võime panna päevakorda üksnes kolm teemat, mis tähendab, et meil tuleb valida Afganistani, Iraani ja peapiiskopi juhtumite vahel. Peame seda reeglit järgima.
<P>
Seetõttu ma küsisingi, kas te nõustute sellega, et kõigepealt hääletatakse Afganistani küsimust. Kui enamik kõnealuse taotluse heaks kiidab, jäävad teised kaks päevakorrast välja. Pean teid piisavalt teavitama menetluskorra tagajärgedest.
<SPEAKER ID="033" NAME="Graham Watson" AFFILIATION="ALDE">
Härra president, ma ei näe loogikat taotluste käsitlemise järjestuses, kuna need on kõik täiesti erinevad teemad. Nad kõik on omaette olulised küsimused. Meie fraktsioon tegi koos fraktsiooniga GUE/NGL ettepaneku, et arutaksime surmahirmus Iraani homoseksuaali küsimust ning ma soovin tõepoolest leida viisi, kuidas seda teha.
<P>
Kardan, et selline olukord tekib siis, kui fraktsioonid ei tee omavahel koostööd ning toimivad reeglite väliselt. Me võtsime vastu kindla otsuse Venemaa kohta eelmise nädala esimeeste konverentsil. Kui koostöö - ning fraktsioonid PPE-DE ja PSE teevad tihedat koostööd - ei suuda vältida täieliku segaduse tekkimist, siis peaksid kaks kõnealust fraktsiooni oma koostöö üle vaatama. Härra president, arvan, et peate leidma õiglase tee, kuidas käsitleda neid kolme teemat koos.
<SPEAKER ID="034" NAME="President">
See on tõepoolest raske küsimus, kuna meil võib olla vaid kolm teemat päevakorras. Meil oleks võimalik käsitleda Afganistani ja Iraani küsimust ühe punktina, kui "surmamõistmise ohus inimesed". Siis jääks käsitlemata vaid üks teema, nimelt peapiiskopi küsimus, mida võiks käsitleda mõne teise punktina. See oleks minu arvates mõistlik lähenemisviis.
<SPEAKER ID="035" NAME="Hannes Swoboda" AFFILIATION="PSE">
(DE) Härra president, me teeme erandi ja toetame kõnealust ettepanekut. Lubage mul öelda härra Posseltile, et tema fraktsiooni taotlus ütles selgesõnaliselt "Afganistani küsimuse asemel". Selle asemel, et üritada raskest olukorrast välja keerutada, oleks mõistlik enne taotluste esitamist kaaluda kõigepealt nende eesmärke, kuid sel korral, härra president, toetame teie ettepanekut.
<SPEAKER ID="036" NAME="President">
Ma ei näe siinjuures mitte mingisugust vastuolu ning peapiiskopi küsimuses võime valida menetluse parlamendi presidendi kaudu, mis võimaldab samuti pöörata piisavat tähelepanu küsimusele, kuid ei tee seda eraldi, möödapääsmatuks arutelu teemaks.
<P>
(Parlament kiitis presidendi ettepaneku heaks.)
<P>
(Päevakord määrati seega kindlaks.)

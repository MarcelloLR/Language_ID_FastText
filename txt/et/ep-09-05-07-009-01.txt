<CHAPTER ID="009-01">
1. Soolise võrdõiguslikkuse süvalaiendamine ELi välissuhetes ning rahu tagamisel ja riigi ülesehitamisel (
<P>
Enne hääletust
<SPEAKER ID="088" NAME="Libor Rouček">
raportöör. - Härra juhataja, EL ja tema liikmesriigid on võtnud endale kohustuse püüelda soolist võrdõiguslikkust ja naistele õiguste andmist kui üht rahvusvahelise agenda peamist prioriteeti.
<P>
Siiski saab lähemal uurimisel ilmseks, et soolise võrdõiguslikkuse süvalaiendamise praktiline rakendamine ELi välispoliitikas on ikka alles nõrk. Nii näiteks on ainult kaheksa liikmesriiki 27st võtnud vastu riikliku tegevuskava, et rakendada ÜRO Julgeolekunõukogu resolutsiooni 1325.
<P>
Peale selle on komisjoni ja nõukogu kõrgetel ametikohtadel ikka veel liiga vähe naisi. Tegelikult ei ole praegusel hetkel mitte ühtegi ELi naissoost eriesindajat. Sellepärast rõhutab raport, et EL peab oma kohustused selles valdkonnas täielikult täitma. Näiteks komisjon peaks jutustama oma tööst soolist võrdõiguslikkust käsitleva ELi tegevuskavaga. Olen veendunud, et soolise mõõte tugevdamine ELi välispoliitikas on äärmiselt oluline.
<P>
Lubage mul lõpetada, öeldes, et naiste õigused on osa inim- ja kodanikuõiguste laiemast kontseptsioonist. Kui soolise võrdõiguslikkusega ja naiste õiguste edendamisega ELi välispoliitikas tegelema ei hakata, ei saa see poliitika olla tõhus.
<P>
(Aplaus)

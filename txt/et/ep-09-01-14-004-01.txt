<CHAPTER ID="004-01">
1. Passide ja reisidokumentide turvaelementide ja biomeetria standardid (
<P>
- Pärast hääletust Carlos Coelho raporti üle
<SPEAKER ID="099" NAME="Francesco Enrico Speroni" AFFILIATION="UEN">
Härra juhataja, daamid ja härrad, tahaksin teha ettepaneku töökorra suhtes. Te informeerisite meid sellest, et ajakirjanike nõudmisel peaksite kõigi hääletamiste tulemused teatavaks tegema, kuid mulle tundub, et parlamendi eeskirju peaksid määrama parlamendiliikmed, mitte ajakirjanikud, Tahaksin teada, kas see on pimedate ajakirjanike liit, sest ajakirjanikud võivad hääletamise tulemusi väga hästi näha ka ekraanidel. Kui hakkate hääletamiste tulemusi teatama, võivad igatahes raskustesse sattuda kurdid ajakirjanikud.
<P>
(Aplaus)
<SPEAKER ID="100" NAME="Juhataja">
Härra Perroni, mul on pisut keeruline väljendada oma isiklikku arvamust ajakirjanikutöö raskuste kohta. Kuna nõudmine esitati seekord büroole, siis arvan, et vastuse - ja võib-olla mina isiklikult jagan teie vaateid - et vastuse peaks andma büroo; on juba otsustatud, et vastamise teema on büroo järgmise koosoleku päevakorras.
<SPEAKER ID="101" NAME="Edward McMillan-Scott" AFFILIATION="PPE-DE">
Härra juhataja, olen härra Speroni esitatud seisukohaga nõus. Mõistan raskusi, millesse olete sattunud, kuid arvan, et tal on õigus. Ekraanidele ilmub iga hääletuse tulemus. Kõigi muudatusettepanekute tulemuste ettelugemine oleks väga aeganõudev - eriti sellise hääletuste hulgaga, nagu meil täna on. Soovitan, et paluksite bürool saata see küsimus edasi asjakohasele komisjonile ning me kaalume seda seoses järgmise hääletussessiooniga - kui see on täiskogule vastuvõetav.
<P>
(Aplaus)
<SPEAKER ID="102" NAME="Juhataja">
Nagu ma juba ütlesin, küsimus esitatakse büroole täpselt nii, et see saab anda lõpliku vastuse.
<P>
Seepärast läheme edasi hääletusega.

<CHAPTER ID="008">
Eelmise istungi protokolli kinnitamine (vt protokoll)
<P>

<SPEAKER ID="279" NAME="Nigel Farage" AFFILIATION="IND/DEM">
Austatud juhataja, mis puudutab isiklikke seisukohavõtte tänahommikuses arutelus Nicolas Sarkozyga, siis tegin mitu märkust seoses Euroopa Liidu suhtumisega demokraatiasse. Täpsemalt rääkisin sotsiaaldemokraatide fraktsiooni juhist Martin Schulzist, kes tegi käesoleva aasta juunis toimunud arutelus halvustavaid kommentaare. President Pöttering lubas tal öelda, et minu kommentaarid ei vastanud tõele ning et ta ei ole kunagi mingil viisil viidanud sellele, et "ei” pooldajaid võiks seostada edaspidi fašismiga. Palun lubage see asi lõplikult selgeks teha!
<P>
Siin 18. juunil iirlaste eitavast vastusest rääkides ütles Martin Schulz just seda. Ta ütles: "Kirg on rännanud üle teisele poolele - poolele, mis räägib Euroopast halba; poliitilise spektri paremasse tiiba. Kirg on neil, kes räägivad Euroopast halba ja teevad seda, kuna nad lihtsalt kardavad. Euroopas on aga selline sotsiaalse tagasilanguse ja hirmu segu alati fašismile ukse avanud”.
<P>
Härra Schulzile ei pruugi see, mida nüüd ütlen, meeldida. Ta ei pruugi sellega läbinisti nõustuda. Kuid, härra Schulz, kui ma siia tulen siis uurin alati väga täpselt järele selle kohta, millest ma räägin. Ma ei võta kunagi sõna, et valetada. Usun, et see, mida ütlesin, vastab täielikult tõele. Ma ei nõua vabandust või midagi muud sellesarnast. Teen seda, et see asi lõplikult selgeks teha ning mul on väga kahju selle üle, et president Pöttering otsustas kasutada kodukorra artiklit 145, et lubada Martin Schulzil täna hommikul esineda, mis on tegelikult põhjuseks, miks ma täna hommikul sõna võtsin. Euroopa Liidus ei ole kõigile võrdseid võimalusi antud. Jääb mulje, et kõik Lissaboni lepingu pooldajad on n-ö head ja kõik selle vastased n-ö pahad. Ma leian, et see ei ole see eriti demokraatlik.
<SPEAKER ID="280" NAME="Juhataja">
Teie kommentaarid lisatakse protokolli, härra Farage.
<SPEAKER ID="281" NAME="Martin Schulz" AFFILIATION="PSE">
(DE) Austatud juhataja, Nigel Farage väitis täna hommikul, et ma olevat siin täiskogul öelnud, et kui hääletamistulemus on "ei”, siis sillutab see fašismile teed. Varem on Martin Schulz võtnud sõna ning öelnud, et kui hääletustulemus on "ei”, siis sillutab see fašismile teed. Seda pole ma kunagi öelnud, mitte kunagi! Ja tahan nüüd selle siin lõplikult selgeks teha.
<P>
Ma ei arva, et kui ühegi rahvusgrupi - nagu näiteks iirlaste - hääletamistulemus on "ei”, siis sillutab see fašismile teed. Seda ei arva ma kindlasti! Olen selle nüüd lõplikult selgeks teinud. Kuid arvan, et peame kõik olema teadlikud, et kui mängime nende inimeste tunnetega, kes kardavad kaotada oma sotsiaalset staatust, on alati ohtlik, juhul kui see satub nende kätte, kes teisi üles sütitavad. Ma ei tea, kas keegi teist samuti nende sütitajate sekka kuulub. Loodan, et mitte! Kuid tean väga hästi, et selliseid inimesi on.
<P>
Ja ühes asjas võite kindel olla, härra Farage, nimelt selles, et võitlen teiesuguste inimeste ning teie poliitikate vastu seni, kuni olen selleks füüsiliselt võimeline!
<SPEAKER ID="282" NAME="Juhataja">
Mõlemad pooled andsid selgituse ning nüüd pöördume järgmise päevakorrapunkti juurde.

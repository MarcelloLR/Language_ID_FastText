<CHAPTER ID="007-15">
15. Üheskoos tervise nimel: ELi strateegiline lähenemine aastateks 2008-2013 (
<P>
- Enne hääletust:
<SPEAKER ID="123" NAME="Alojz Peterle">
raportöör. - Härra juhataja, ma tahaksin selgitada, miks ma raportöörina andsin seitse miinust Sotsiaaldemokraatide fraktsiooni muudatusettepanekutele. Küsimus oli minu usaldusväärsuses, sest neist seitsmest muudatusest kuus lükati keskkonna-, rahvatervise- ja toiduohutuse komisjonis kolme nädala eest tagasi. Vastuhääli ei antud ja ma ei näe mingit põhjust oma arvamuse muutmiseks.
<P>
Teine põhjus on see, et me võtsime jaanuaris vastu resolutsiooni tööohutuse kohta ja ma arvan, et seda teemat on selles resolutsioonis hästi käsitletud. Mul ei ole sisu vastu midagi, kuid ma ei arva, et mõningaid elemente oleks vaja eri resolutsioonides korrata. Igal juhul tahaksin teksti paremaks korraldamiseks esitada järgmise suulise muudatusettepaneku, mis on kooskõlastatud ka variraportööridega. Muudatusettepanekud 1, 3 ja 4 tuleks viia lõike 32 järele, muudatusettepanek 5 põhjenduse M järele ja muudatusettepanek 6 põhjenduse Q järele. Tegemist on lihtsalt asendamisega.
<SPEAKER ID="124" NAME="Juhataja">
Kokkuvõttes on olukord selline, et raportöör ei tee ettepanekut teksti muutmiseks. Ta soovib vaid tagada, et pärast hääletust korraldaksid parlamendi teenistused teksti vastavalt tema äsjasele ettepanekule ümber.

<CHAPTER ID="016">
Üheminutilised sõnavõtud poliitiliselt olulistel teemadel
<SPEAKER ID="032" NAME="Kinga Gál" AFFILIATION="PPE-DE">
(HU) Eelmisel nädalal, juba kolmandat korda, organiseeris Ungari Teaduste Akadeemia Maailma teadusfoorumi koostöös ELi, UNESCO ja Rahvusvahelise Teadusnõukoguga. Teadlased ja otsuselangetajad rohkem kui 60 riigist osalesid maailma teadusfoorumil, sealhulgas riigipead, UNESCO peasekretär ja komisjoni keskkonna [...] (vahelehüüe: Vabandust, härra president, aga ma ei saa niimoodi jätkata!)
<P>
Kui Ungari Vabariigi president László Sólyom soovitas oma pöördumises luua maailma keskkonnaorganisatsiooni, teatasid Ühinenud Rahvaste Organisatsiooni Keskkonnaprogrammi juhid uue rahvusvahelise organisatsiooni moodustamisest. Maailmafoorumil soovitati, et võimalikult paljude riikide parlamendid peaksid looma voliniku institutsiooni, mis vastutaks tulevaste põlvkondade ees.
<P>
Maailmafoorumi põhisõnum on, et teadus ja poliitika peavad tegutsema koos, et peatada kliimamuutus ja keskkonna hävitamine. Vastavalt osalejatele loodi Budapestis "teaduslik Davos”, teiste sõnadega, Budapest on nüüd teaduse jaoks sama, mis Davos majandusteemade jaoks.
<P>
Järgmine sündmus selles seerias on 2009. aastal, kui loovuse aasta peasündmusena võõrustatakse Budapestis maailma teadus-, haridus- ja rahandusministreid. Ma tahaksin paluda komisjoni ja teid toetada sündmust ja selle kontseptsiooni, see on - me peame kaitsma meid ja tulevasi põlvkondi nagu ka keskkonda ja jätkusuutlikkust. Tänan, et mulle sõna andsite, härra juhataja.
<SPEAKER ID="033" NAME="Eluned Morgan" AFFILIATION="PSE">
Austatud juhataja, ELi poliitika üks kõige suurematest probleemidest on täideviimine. See on eriti tõsi Lissaboni ja kliimamuutusega seotud direktiivide suhtes.
<P>
4. jaanuaril 2006 oleks pidanud olema hoonete energiatõhususe direktiiv täide viidud kõigis liikmesriikides. See viiks suure ning kaaluka energiasäästuni. Probleem on selles, et ainult kaheksa riiki teatasid täielikust ülevõtmisest õigeaegselt. See tähendab, et kõik järgmised riigid on läbi kukkunud nende seaduste elluviimisel, mille nad ise on alla kirjutanud: Prantsusmaa, Itaalia, Belgia, Luksemburg, UK, Hispaania, Austria, Soome, Rootsi, Eesti, Läti, Poola, Tšehhi Vabariik, Sloveenia, Ungari, Rumeenia, Kreeka, Küpros ja Malta.
<P>
EL kaotab usaldusväärsuse ja tema püüdeid vähendada süsinikuühendite heitkoguseid ei võeta tõsiselt, kui tema seadusi ei täideta õigeaegselt. Ma nõuan tungivalt, et te kirjutaksite mainitud liikmesriikidele, et kiirendada selle tähtsa direktiivi täideviimist.
<SPEAKER ID="034" NAME="Cristian Silviu Buşoi" AFFILIATION="ALDE">
(RO) Itaalia kodanike turvalisus Itaalia territooriumil on Itaalia valitsuse ainupädevus. Rumeenia valitsus ei saa mingil moel sekkuda. Asi, mida Rumeenia valitsus saab teha, ja on teinud, on teha koostööd ja anda vajalikku informatsiooni, et ennetada Rumeenia kodanike sooritatud võimalikke kuritegusid.
<P>
Praeguseni ei ole Itaalia valitsusel strateegiat romide olukorra parandamiseks oma territooriumil. Selle parim tõestus on, et Itaalia valitsus pole teinud taotlust Euroopa fondidele romide integreerimiseks, kuigi oli ilmne, et romid on hakanud kujutama probleemi, mis nõudis lähenemist juba mitmeid aastaid.
<P>
Euroopa Liidu liikmesriikidel on õigus välja saata kodanikke, kes on sooritanud kuritegusid, aga ühelgi Euroopa Liidu riigil ei saa olla õigust saata välja Euroopa kodanikke, kes võivad olla kurjategijad, ilma süüdimõistva otsuseta.
<P>
2004. aasta direktiiv 38 seletab põhjalikult neid situatsioone ja Itaalia valitsuse dekreet väljub Euroopa direktiivi tähenduse piiridest.
<P>
Euroopa Parlament ja Euroopa ametnikud peaksid võtma seisukoha 1. novembri 2007. aasta dekreedi suhtes ja nõudma Itaalia parlamendilt seaduse lõplikku vormi, mis oleks kooskõlas Euroopa direktiivi teksti ja ideega.
<SPEAKER ID="035" NAME="Mirosław Mariusz Piotrowski" AFFILIATION="UEN">
- (PL) Lugupeetud juhataja, hiljuti teatas Valéry Giscard d'Estaing, endine Prantsuse president ja põhiseaduse lepingu, mis lükati tagasi Prantsuse ja Hollandi referendumil, peamine autor, et Lissabonis vastu võetud Lissaboni leping polnud midagi muud, kui põhiseaduse lepingu läbivaadatud versioon, millest viited põhiseadusele olid sihilikult eemaldatud.
<P>
Lubage mul tsiteerida tema sõnu: "eelkõige peatades referendumi ohu vältides põhiseadusliku sõnavara igasugust vormi” - tsitaadi lõpp.
<P>
Nii said ELi kodanikud teada, et Lissaboni lepingu referendum on oht Euroopale, ja selle lepingu autorid möönavad, et sihilikult kasutatud manipuleerimist Euroopa inimeste petmiseks.
<P>
See solvav lausung näitab, et on vaja lepinguga seotud referendumeid, aga enne nende toimumist on vaja ausat arutelu, vähemalt Euroopa Parlamendi foorumis. Meie valijad peavad olema teadlikud sellest, mida see dokument endast tegelikult kujutab.
<SPEAKER ID="036" NAME="Věra Flasarová" AFFILIATION="GUE/NGL">
(CS) Daamid ja härrad, hiljutisel kohtumisel tšehhi kodanikega informeeriti mind, et on veel inimesi, kellel on raskusi veel poolelioleva ELi seadusandluse harmoneerimise tõttu hinnasoodustuste kehtestamisel puuetega inimestele, kes reisivad väljaspool oma riiki. Ma olen sel aastal juba kõnelenud parlamendis faktist, et ELi seadusandluse harmoneerimine, mis võimaldaks erineva astmega vaimse või füüsilise puudega inimestel saada ühtse dokumendi, mis annaks neile õiguse hinnasoodustuseks kogu ELis, lubaks neil kasutada nende õigust vabaks liikumiseks ja sellisena võimaldaks neil laiaulatuslikumalt osaleda meie ühiskonnas.
<P>
Teine kodanike tõstatatud teema, mis pälvib meie tähelepanu, puudutab Euroopa Sotsiaalfondist rahastatavate projektide pakkumistaotluste kutse tähtaega. Ma hindan seda, et fondid on suunatud hädas olevatele kodanikele. Siiski, projektide koostamine ja esitamine konkursi käivitamise ja esitamise tähtaja vahelisel perioodil, puuetega inimeste organisatsioonide sõnul, on mõnikord üliinimlik saavutus isegi täiesti tervele inimesele. Ma tean, et Lissaboni leping arvestab puuetega inimestega rohkem, aga see ei lahenda kõike. Me peame seetõttu põhjalikult vaatlema, kas meil on vaja pöörata rohkem tähelepanu puuetega inimestele. Kus on piir terve ja puudega inimese vahel? Kuni abistatakse, kes on andja ja kes on lõplik saaja? Igaüks meist võib end ühel päeval leida selle võrrandi teiselt poolelt.
<SPEAKER ID="037" NAME="Bernard Wojciechowski" AFFILIATION="IND/DEM">
- (PL) Lugupeetud juhataja, Poola ajakirjandus on teatanud, et kahe Poola naise nimed on välja jäetud 11. märtsi 2004. aasta terroristide rünnaku ohvrite mälestamise memoriaalilt Madridis. Puuduvad nimed on Danuta Teresa Szpila ja Alina Maria Bryk. Nende perekonnad on haavunud. Memoriaal avati kaheksa kuud tagasi.
<P>
Maroko ja Rumeenia immigrantide nimed on samuti välja jäetud. Seetõttu küsin Hispaania kaasparlamendiliikmetelt: kas see viga on nüüdseks parandatud? Miks neid nimesid ei lisatud memoriaalile? Ma paluksin ka, härra juhataja, et teie näitaksite huvi ja sekkuksite selles küsimuses.
<SPEAKER ID="038" NAME="Dimitar Stoyanov" AFFILIATION="ITS">
(BG) Austatud juhataja, parlamendiliikmed, Ahmed Dogan, Türgi põhiseaduse vastase partei Liikumine Õiguste ja Vabaduste eest juht, kellel on Bulgaaria valitsuse mandaat, teatas kohalike järelvalimiste öösel, et häältega kaubitsemine on Euroopa praktika. See häbistav avaldus kutsus esile Baieri Euroopa asjade ministri Markus Söderi õiglase pahameele. Oma intervjuus ajakirjale Die Welt nõudis Söder, et viidaks läbi uurimine ja Bulgaaria jaoks peatataks ELi rahastamine.
<P>
MRF on Türgi terroristide organisatsiooni poliitiline pärija. Ahmed Dogan oli selle organisatsiooni asutaja, mille eest ta süüdi mõisteti ja vangistati nagu terrorist. Päris algusest peale on Ataka partei seisnud vastu selle maffia struktuuri eksisteerimisele, kelle raha kasutatakse häältega kauplemiseks, samuti majanduslikuks väljapressimiseks ja bulgaarlaste kohutavaks diskrimineerimiseks nende oma maal.
<P>
ELi rahastamise peatamine oleks võrdväärne Bulgaaria rahva karistamisega poliitilise mafiooso pärast. Seetõttu oleks parem selle asemel Dogan peatada! Kui ta leidis, et häältega kauplemine on Euroopa praktika, siis võite ette kujutada, kuidas neli Liikumise Õiguste ja Vabaduste eest esindajat tulid liberaalide fraktsiooni siin, Euroopa Parlamendis!
<P>
Parlament peaks hukka mõistma Ahmed Dogani demokraatiavastased avaldused ja moodustama uurimiskomitee, et uurida hiljutisi kohalikke valimisi ja selle aasta mais peetud Euroopa Parlamendi valimisi. Tänan teid!
<SPEAKER ID="039" NAME="Jaroslav Zvěřina" AFFILIATION="PPE-DE">
(CS) Daamid ja härrad, lõplikku otsust üheksa ELi liikmesriigi sisenemisest Schengeni ruumi tervitasid Tšehhi Vabariigi kodanikud entusiasmiga. See tähendab formaalseid muudatusi turvalisussüsteemis ja rahvuslike piiride kaitsmises ning kaupade ja inimeste vaba liikumise lihtsustamist, aga sellel võib olla üllatavaid komplikatsioone. Lõuna-Boheemia, Baieri ja Ülem-Austria kohalike võimude hiljutisel kohtumisel märkisid mõned eksperdid, et uus takistus piki endisi rahvuspiire võib olla Šumava rahvuspargi niinimetatud mittesekkumispiirkond. Mõned turismimarsruudid Baieri piirilt mittesekkumistsooni ja ranged keskkonnaseadused ei luba neil marsruutidel ületada Tšehhi territooriumi. Mitte väga kaua aega tagasi oli raudne kardin piki Tšehhi-Austria ja Tšehhi-Saksa piire, lõigates ära endise Ida-Saksamaa ja Tšehhoslovakkia, mida juhtis totalitaarne kommunistlik režiim, demokraatlikust maailmast. Me võime kogeda situatsiooni, mille tõttu nende piirkondade inimesed on eraldatud mitte raudse, vaid rohelise kardinaga.
<SPEAKER ID="040" NAME="Bernd Posselt" AFFILIATION="PPE-DE">
(DE) Lugupeetud juhataja, ma väga vabandan, aga eelviimases sõnavõtus Saksa tõlkes ütles meie muidu väga võimekas tõlk, et härra Söder oli Bulgaaria Euroopa asjade minister. Ma arvan, et on tähtis juhtida tähelepanu sellele, et ta on siiski Baieri Euroopa asjade minister, ja see näitab, kui tähtis on, et me saaksime jälle kirjaliku protokolli, mitte ainult audiovisuaalsalvestuse.
<SPEAKER ID="041" NAME="Juhataja">
Me võtame selle teadmiseks.
<P>
Härra Dîncu saab nüüd sõna. Kas ta puudub?
<SPEAKER ID="042" NAME="Richard Corbett" AFFILIATION="PSE">
Austatud juhataja, see on eelneva registreerimiseta sõnavõttudega arutelu.
<P>
Kuidas sai parlamendiliige teie tähelepanu tõmmata siin olemata?
<SPEAKER ID="043" NAME="Juhataja">
Ma sain aru, et teil on huvi edendada eelneva registreerimiseta sõnavõtumeetodit, see õnnestus teil!
<SPEAKER ID="044" NAME="Kristian Vigenin" AFFILIATION="PSE">
Lugupeetud juhataja, ma tahaksin juhtida teie tähelepanu paremäärmuslaste jõudude suurenevale tegevusele, mida me mõnikord kaldume unustama ja isegi andestama.
<P>
Vähem kui kuu aja jooksul oleme näinud mitmeid murettekitavaid sündmusi. Oktoobris haavas grupp Itaalia noori Holokausti mälestust karjudes Hitleri toetuseks Dachau koonduslaagris. Hispaania oli tunnistajaks rassistlikele rünnakutele immigrantide vastu Barcelonas ja Madridis. Poolsõjaväeline Ungari Valve on näidanud oma vägivaldset nägu Budapestis. Viimastel päevadel oleme näinud paremäärmuslikke ideid, mis on vastuolus meie Euroopa projekti põhiväärtustega, nakatamas poliitilist elu Belgias ja Itaalias ning mõjutamas poliitilisi otsuseid ja tegusid.
<P>
Erilist tähelepanu tuleks pöörata eelmise nädala paremäärmuslaste kogunemisele Prahas, mis oli katse tähistada 9. novembri 1934. aasta juudivastast puhastust, mis on tuntud Kristalliööna. Kõik need sündmused saavad osaks meie igapäevaelust. Meie, Euroopa Parlamendi liikmed, peaksime juhtima lahingut põhimõtete eest, mis on toonud meid siia täiskogule: rahu, demokraatia, sallivus, õiglus ja solidaarsus. Lubage mul rõhutada, et paremäärmuslaste fraktsiooni olemasolu siin parlamendis julgustab ekstremiste kogu Euroopas. Mu ainus lootus on, et see demokraatia teotamine lõpetatakse varsti.
<SPEAKER ID="045" NAME="Marios Matsakis" AFFILIATION="ALDE">
Austatud juhataja, on peaaegu kindel, et suu ja sõrataud, mis põhjustas tohutut kahju briti majandusele eelmisel suvel, pääses lahti Pirbrighti laboratooriumist Surreys. See rajatis on ELi referentlaboratoorium, mis peaks kaitsma meie loomi nakkushaiguste eest, mitte põhjustama epideemiaid ebakompentsesuse tõttu.
<P>
Viimasel kahel nädalal on sama laboratoorium olnud peategelane milleski, millest paistab tulevat järjekordne fiasko. Uuritakse segadusse ajavaid ja mõnikord vastuolulisi tulemusi suu ja sõrataudi suhtes Küproselt saadetud proovides. Sellel silmanähtavalt vastutustundetul käitumisel on tõsiseid tagajärgi sadadele saare talunikele. Küprose võimud süüdistavad kogu segaduses Euroopa Komisjoni ja kodanikud on mõistetavalt üsna pahased.
<P>
Enne, kui Pirbright põhjustab veel ühe ohtliku prohmaka, kas te võiksite paluda komisjonil kõrvaldada selle laboratooriumi loomade testimise referentlaborite nimekirjast ja asendada selle usaldusväärsema rajatisega, põllumajanduse pärast?
<SPEAKER ID="046" NAME="Mieczysław Edmund Janowski" AFFILIATION="UEN">
- (PL) Lugupeetud juhataja, tahaksin tõstatada probleemi, mis tegi meile tüli mitte väga kaua aega tagasi; nimelt suveajalt talveajale üleminek (ja uuesti tagasi märtsis).
<P>
On öeldud, et see toob märkimisväärse kokkuhoiu elektritarbimises. Mulle näib, et see ei ole nii, kuna päevavalguse koguhulk ei muutu mingil viisil. Ega ka tänavavalgustuse elektritarbimine, kuna see on automaatselt reguleeritud, sõltuvalt kasutatava loomuliku valguse hulgast.
<P>
Tööstuslikult kasvatatavate taimede elektritarbimine ei muutu. Ainus vähemtähtis kokkuhoid on majapidamiste elektritarbimises, aga trükitakse uued sõiduplaanid, rongid jäävad seisma, eakate ja ka laste jaoks on see häiriv, ja infosüsteemides põhjustab katkestust. Oleksin rõõmus, härra juhataja, kui parlament kuulaks usaldusväärset informatsiooni komisjonilt võitude ja kaotuste kohta, mida põhjustab ajavahe.<BRK>
<SPEAKER ID="047" NAME="James Nicholson" AFFILIATION="PPE-DE">
Lugupeetud juhataja, ma tahaksin täiskogu tähelepanu juhtida FIFA, jalgpalli juhtorgani, ettepanekule, lubada Põhja-Iirimaal sündinud mängijatel esindada Iiri Vabariiki. Põhja-Iirimaa jalgpallimeeskonnal on väga uhke ajalugu, mis ulatub mitme aastakümne taha ja on andnud aastate jooksul palju suurepäraseid jalgpallimeeskondi, mis on võitnud paljusid suuri Euroopa rahvaid. Nendel aastatel on Põhja-Iirimaal olnud palju raskusi, nagu seda on viimase 30 aasta jooksul, aga kogu selle aja jooksul on jalgpall suutnud inimesi ühendada. Nii ütlen ma selgelt FIFAle: te eksite minnes seda teed, ja see kindlasti ei aitaks Põhja-Iirimaal areneda tulevikus, eriti ajal, kui me uskusime, et pöördume tagasi normaalsusesse.
<SPEAKER ID="048" NAME="Glyn Ford" AFFILIATION="PSE">
Austatud juhataja, tahaksin tõstatada Cadbury Schweppesi probleemi. Ta on just teatanud minu valimisringkonnas, et sulgeb oma tehase Keynshamis kaotades 500 töökohta ja viib oma tootmise üle Poolasse. Sellele on vastu Briti ja Poola ametiühingud, kuna nad usuvad, et see on Cadbury Schweppesi katse "võidujooksuks alla” koos inimestega, kes on ette valmistatud leppima madalaima palgaga, et neid võetaks tööle.
<P>
Šokolaadi on toodetud Keynshamis 250 aastat ja peaaegu 100 aastat on seda teinud Cadbury Schweppes. Ta kavatseb nüüd kaotada seal 500 töökohta ja kokku, koos alltöövõtjate kõrvalmõjudega teeb see umbes 1500.
<P>
Nad loodavad saada Euroopa raha, et aidata maksta tootmise kolimise eest. Ma olen täielikult Euroopa töökohtade loomise projektide poolt, ja ma loodan, et komisjon jätkab nendega kas siis Ühendkuningriigis, Poolas või kuskil mujal, aga raha Euroopa Liidult on töökohtade loomiseks, mitte nende ümberpaigutamiseks. Ma loodan, et komisjonile saab väga selgeks seisukoht, et me ei oota nende töökohtade kaotuse eest maksmist.
<SPEAKER ID="049" NAME="Czesław Adam Siekierski" AFFILIATION="PPE-DE">
- (PL) Lugupeetud juhataja, ELi integratsioon läbib rea etappe. Schengeni lepingu rakendamise tulemusel siseneb veel üks riikide grupp piirkonda, kus piirangud ja kontrollid piiril on lõpetatud. Me tervitame seda, kuna märkimisväärne osa Poola idapiirist on ka ELi piir.
<P>
Schengeni sätete jõustumine kohustab Poolat teostama lisakontrolle sellel piiril. Ma pean silmas eriti piiri Ukrainaga, riigiga, millest on saanud ELi oluline partner pärast tema demokraatlikku ja majanduslikku üleminekut. Poola ja Ukraina on naabritena sajandeid ühendatud. Tänapäeval vajame me eriti tihedaid kontakte ja koostööd meie kodanike ja meie inimeste vahel.
<P>
Seejuures peame looma head tingimused ja tegema inimestele mugavaks Ukraina-Poola piiri ületamise - see on Ukraina-ELi piiri - hoides tarbetud haldusnõuded ja -kulud minimaalsed. See ei peaks olema lahutav piir, vaid heanaaberliku koostöö oma - piir, mis tulevikus eksisteerib ainult formaalselt, paberil, kui Ukraina ühineb Euroopa Liiduga, ja loodame, et see juhtub.
<SPEAKER ID="050" NAME="Viktória Mohácsi" AFFILIATION="ALDE">
(HU) Austatud juhataja, daamid ja härrad, tahaksin rääkida olukorrast, mis kujunes seoses Rumeenia romidega Itaalias. Minu arust on kahetsusväärne, et selline tragöödia pidi aset leidma selleks et Itaalia otsus, mida igaüks on tõlgendanud erinevalt, heidaks valgust tegelikule probleemile, mida ma olen esitanud igal foorumil nii kaua, kui ma mäletan.
<P>
Siinsamas istungisaalis olen ma alati maininud romide integratsioonipoliitika puudumist Rumeenia ja Bulgaaria ühinemiskõneluste jooksul. Kui rahvusvähemused lahkuvad kodumaalt parema elu lootuses, on see samuti probleem. Aga on ka tohutu probleem, et Euroopa Liidu piires on diskrimineerivaid olukordi ja mõned rahvusvähemused on sunnitud lahkuma oma sünnimaalt.
<P>
On aeg luua laiaulatuslik strateegia, mille poolt me hääletasime oma otsuses aprillis 2005 - see parlament hääletas selle poolt - milles me palusime komisjonil tungivalt soovitada liikmesriikidel luua strateegia. Rumeenia, Bulgaaria, Ungari ja Slovakkia on juba loonud strateegia ja osalevad romide kaasamise tegevuskavas.
<P>
Kui 2005. aasta suunised ja parlamendi otsus ei olnud komisjonile või teistele liikmesriikidele küllaldased, tuleb see teema uuesti üles võtta. Me mitte ainult ei pea looma ulatusliku romide strateegia, aga vastavalt tungivale vajadusele strateegia loomiseks ja selle tõsidusele, peame me looma niinimetatud ELi fondi nii kiiresti kui võimalik romide täieliku integreerimise, eriti haridusliku eraldamise peatamise huvides.
<SPEAKER ID="051" NAME="Hanna Foltyn-Kubicka" AFFILIATION="UEN">
- (PL) Lugupeetud juhataja, ma kavatsesin tegelikult täna rääkida olukorrast Myanmaris, aga informatsioon, mille ma sain, kohustab mind taas juhtima teie tähelepanu Venemaale.
<P>
Sel ajal, kui tehti ettevalmistusi Euroopa Ülemkoguks Mafras, Kaasani Vene linnas 720 km Moskvast, mängiti ette järjekordne stseen pikaleveninud lahingust võimude ja meedia vahel. Sel korral mängis ohvri osa Natalia Petrova, dokumentaalfilmide tegija, kes on muuhulgas teinud filme ka Tšetšeeniast. Piinajate rolli mängisid kohaliku politsei erariides ohvitserid.
<P>
Nad arreteerisid proua Petrova tema kodus ta vanemate ja kahe väikese lapse ees. Vahistamise ajal kaotas ta meelemärkuse, teda löödi mitu korda ja põletati sigarettidega. Ta toibus politsei peakorteris, kust ta vabastati mõne tunni pärast. Ka üks ajakirjaniku tütardest sai viga nagu emagi. Kas need on Euroopa Ülemkogu liikmeks oleva demokraatliku riigi politsei käitumisstandardid? Kas neid sündmusi eksponeeritakse jõuliselt sellel foorumil, selleks et Euroopa märkaks, mis tegelikult Venemaal toimub?
<SPEAKER ID="052" NAME="Pedro Guerreiro" AFFILIATION="GUE/NGL">
(PT) Ma tahaksin kasutada Euroopa Parlamendi täiskogu istungjärgu avamist, et väljendada meie solidaarsust Gestnave ja Erecta töötajatele, kes visalt ja vapralt jätkavad võitlust Lisnavesse integreerimise eest. See integratsioon, kui nad selle saavutavad, on üksnes selle täideviimine, mis lepiti kokku lepingus, mis kirjutati alla 10 aastat tagasi Portugali riigi ja Mello grupi vahel Setubala poolsaare laevaehitustööstuse ümberkorralduse raames, aga ka see, mis on talletatud Portugali töökoodeksis.
<P>
Lõpuks tahaksin ma väljendada meie täielikku toetust lugematutele algatustele, mida Gestnave, Erecta ja Lisnave töölised on aastate jooksul teinud, et seadust maksma panna ja tuua õiglust töölistele ning tulevikku laevaehituse ja paranduse tööstusele Portugalis.
<SPEAKER ID="053" NAME="Avril Doyle" AFFILIATION="PPE-DE">
Lugupeetud juhataja, hiljutine küsitlus Iirimaal näitas, et toetus Lissaboni lepingule on murettekitavalt madalal tasemel, vähem kui 25% on poolt ja üle 62% kahevahel. Selle nädala komisjoni ettepanek 2008. aasta õigusloome tööprogrammiks sedastab, et "jätkatakse ka tööd selle nimel, et ettevõtjad saaksid valida kogu ELi hõlmava maksubaasi”.
<P>
Dr Sean Barrwtt, Dublini Trinity Kolledži majanduse vanemlektor, kirjeldas täna juriidilise isiku tulumaksu alandamist Iirimaal 50%-lt 1980tel 12½%-le kümnend hiljem kui "kõige tähtsamat poliitikameedet, mis viis lõpule Iirimaa ümberkujundamise”.
<P>
Kogu ELi hõlmava maksubaasi kontseptsioon ohtliku võimalusega koguda ettevõtte tulumaksu iga riigi palkade määrast lähtuvalt, õõnestab usaldust, soodustab kasvavat euroskeptitsismi Iirimaal ja on äärmiselt valesti suunatud Lissaboni lepingu ratifitseerimise kontekstis.
<P>
Seetõttu palun, et see teema tõstataks komisjonis pakiliselt. Meie tulipunkt peaks olema ettepandud lepingu tähtsatel elementidel ja tegelikel siseturu takistustel, mitte esiletõusvate turgude ohustamisel, seespidistel investeeringutel ja aluslepingu ratifitseerimisel tulevikus, töötades rumala, umbusaldava ja seega vastuvõetamatu ühise maksubaasi ettepanekuga.
<SPEAKER ID="054" NAME="Juhataja">
Komisjoni volinik Figeľ on siin, nii et ma olen kindel, et ta võttis selle hoolikalt teadmiseks.
<SPEAKER ID="055" NAME="Anna Záborská" AFFILIATION="PPE-DE">
(SK) Lähenev 17. november on Tšehhi ja Slovaki inimestele sümboolselt sama tähtis nagu Berliini müüri langemine oli sakslastele.
<P>
18 aastat tagasi lõppes barbaarne totalitaarne režiim nendes riikides. Järgnevalt said tšehhi ja slovaki inimesed taas Euroopa osaks. Selle sündmuse tõttu on 17. november elav tähtpäev, millegi tähtsa sümbol, mida on vaja mäletada. Ühtne Euroopa asutati mitte ainult natsismi, vaid ka kommunismi lüüasaamisele. Nagu natsikuritegude ja -kurjategijatega tegelemata jätmine on ohustanud Euroopat, sama kehtib ka kommunistide režiimi kohta.
<P>
Tahaksin siinkohal meenutada paavst Johannes Paulus II pärandit, kelle kuulsad sõnad "ärge kartke” olid tähtsaks solidaarsuse väljenduseks Slovaki teisitimõtlejale. Tahaksin ka mainida president Reaganit, kelle sõnad "kurjuse impeeriumi” kohta tegid tast meie presidendi, kuigi me ei hääletanud tema poolt. Kommunismi üle saavutati võit meeste ja naiste julgusega; ebaõiglus andis ruumi õiglusele. Vabadus on suur kingitus ja ma olen rõõmus, et saan siin täna olla Euroopa Parlamendi liige.
<SPEAKER ID="056" NAME="Csaba Sándor Tabajdi" AFFILIATION="PSE">
(HU) Otsustav enamus Euroopa Parlamendist on õigustatult pettunud sündmustes Itaalias, aga see on erakordselt silmakirjalik, daamid ja härrad. Just nagu me ei teadnud, et 3-4 miljonit romit elab rasketes oludes Rumeenias, nagu me ei oleks teadnud, et Euroopas elab 12 miljonit romit. See näitab ka, et Euroopa Liidul ei ole vähemuste poliitikat, ei romide ega võõrvähemuste jaoks.
<P>
Ma olen rahul ja uhke, et Euroopa sotsialistid on hukka mõistnud kollektiivse süü põhimõtte Itaalias, ja ma oleksin samuti rõõmus, kui mu oma fraktsioon oleks teinud sama Slovakkias elava Ungari vähemuse kollektiivse häbimärgistamise suhtes.
<P>
Härra juhataja, tahaksin väga paluda, et selle parlamendi istungjärgu jooksul oleks vähemalt inimene vastutav vähemusprobleemide eest Euroopa Parlamendis, inimõiguste alakomitee peaks lõpuks olema nõuetekohane komitee ja lõpuks peaks olema mingi järelevalve, kuna meie president on tõeliselt "vähemussõbralik” president. Tänan teid.
<SPEAKER ID="057" NAME="Milan Horáček" AFFILIATION="Verts/ALE">
(DE) Lugupeetud juhataja, alles hiljuti möödus neli aastat Mihhail Hodorkovski ja Platon Lebedevi, kellel on südameprobleemid ja kes kannatab hepatiidi all, vangistamisest. On vastuvõetamatu, et need kaks meest jäävad vene seaduste vastaselt vahi alla Siberi linnas Tšitas.
<P>
Valedel põhjustel jäeti rahuldamata nende avaldused ennetähtaegseks vabastamiseks, mis on Vene seaduste järgi võimalik, vaatamata nende heale käitumisele. See oli selgelt kavatsetud samm hoidmaks opositsiooni vähemuses enne järgmise aasta valimisi.
<P>
Kui meie fraktsioon kaks nädalat tagasi Moskvat külastas, kohtusin härra Hodorkovski advokaadi Juri Schmidtiga. Me kohtusime ka mitmete erinevate Memoriaali esindajatega, Garri Kasparovi ja Grigori Javlinskiga, kes kõik kinnitasid, et Jukose probleem on selgelt poliitiline. Seetõttu kutsun ELi üles oma dialoogis Venemaaga käsitlema inimõiguste rikkumist intensiivsemalt ja selgemalt. Mitte kättemaks ei ole oluline, vaid inimlikkus ja õiglus.
<SPEAKER ID="058" NAME="Rodi Kratsa-Τsagaropoulou" AFFILIATION="PPE-DE">
- (EL) Austatud juhataja, daamid ja härrad, tahaksin rääkida traagilisest poliitilisest olukorrast Liibanonis ja rollist, mida EL peaks sealjuures mängima. Täna on selle kriisiga kõik liiga tüüpiline, sest taas kord on vabariigi presidendi valimised edasi lükatud.
<P>
Regionaalvõimu tülid, mis mõjutavad Liibanoni, on süvendanud lõhet poliitiliste rühmituste vahel. Selle tulemusel hoitakse inimesi pantvangis, on kodusõja oht ja kogu piirkond on ebastabiilne.
<P>
EL, kellel on Liibanoniga partnerlussuhted, järgib naabruspoliitikaga piiritletud tegevuskava. EL ja tema liikmesriigid annavad 40% rahvusvahelisest arenguabist. Liit on täitnud oma kohustused tugevdatud rahuvalvejõududes. Nüüd on see kõik kasutu, kui ei jõuta rahvusliku lepinguni kriisi ärahoidmiseks. Eesolev tee on raske, kui mitte võimatu, presidendivalimiste läbikukkumise tõttu. Liit peab mängima oma osa efektiivse vahendajana ja käivitama tegeliku dialoogi. Meil ei ole aega olla otsustusvõimetu; me ei saa lihtsalt oodata ja vaadata.
<SPEAKER ID="059" NAME="Gerard Batten" AFFILIATION="IND/DEM">
Lugupeetud juhataja, Euroopa Inimõiguste Kohus tegi hiljuti kaugeleulatuva tähendusega otsuse. Kõnesolev juhtum oli veduriinseneride ja tuletõrjujate ühendatud ühendus UK vastu. See puudutas Jay Leed, kes on olnud ASLEFi ja Briti Rahvapartei liige. Härra Lee visati ASLEFist välja, kuna ta on BNP liige. Kohus pooldas seda otsust.
<P>
BNP on poliitiline partei, mille juured on neonatsismis. Sellest hoolimata on vastavalt UK seadustele selle liikmelisus täiesti seaduslik. Briti valitsus möönis, et ametiühingute seadust tuleb nüüd muuta, nii et ühingud saaksid välja heita liikmed, kelle poliitilised vaated neile ei meeldi.
<P>
Ametiühingute roll on kollektiivselt esindada oma liikmete materiaalseid huve töökohal, mitte otsustada, millised poliitilised vaated on aktsepteeritavad või mitteaktsepteeritavad. Kohtu otsus on järjekordne Euroopa kirstunael Briti vabaduses.
<SPEAKER ID="060" NAME="Toomas Savi" AFFILIATION="ALDE">
Austatud juhataja, me olime vapustatud eelmise nädala vägivaldsetest kokkupõrgetest meeleavaldajate ja politsei vahel Gruusias Tbilisis. Tõsiasi, et president Mihhail Saakašvili kuulutas välja eriolukorra, et saada üle mässust ja juhtis vägivaldset haarangut, on väga ärevusttekitav.
<P>
Vastavalt osavõtjate avaldustele ei olnud mässul mingit pistmist väliste mõjutustega, vaid need olid valitsusega tõsise rahulolematuse väljendus.
<P>
President Saakašvili reageeris üle, kuna vägivald pole kohane lahendus tegelemaks opositsiooni õigustatud murega. Veelgi enam, president Saakašvili kuulutas välja presidendivalimised Gruusias jaanuaris 2008.
<P>
Me ei tohiks neile rahutustele läbi sõrmede vaadata. Euroopa Liit on pakkunud Gruusiale, kui Euroopa naabruspoliitika sihtriigile, abi režiimisiirde läbiviimisel. Me peaksime endilt küsima, kas oleme teinud oma parima, et kriisi puhkemist vältida ja veelgi enam, kas võime olla kindlad, et see ei kordu mõnes teises sihtriigis.
<SPEAKER ID="061" NAME="Tunne Kelam" AFFILIATION="PPE-DE">
Lugupeetud juhataja, hiljutisel Mafra tippkohtumisel tegi Vene pool ettepaneku luua instituut, mis teostaks järelevalvet inimõiguste olukorra üle ELi riikides. Vene esindajad soovitasid seda algatust, kui poliitilist meedet tasakaalustamaks jätkuvat ELi kriitikat Venemaal inimõiguste olukorra halvenemise aadressil. Kõnealust instituuti rahastaks Venemaa.
<P>
Minu arvates peaksid ELi juhid põhimõtteliselt vältima selliseid katseid politiseerida inimõiguste küsimus. Venemaa ja Euroopa Liidu suhetes on piisavad mehhanismid inimõigusalase dialoogi arendamiseks. Kahjuks ei ole neid mehhanisme piisavalt ära kasutatud, põhiliselt Vene poole vastuste puudumise tõttu Euroopa Liidu tõstatatud probleemidele.
<P>
Kui selle ideega edasi minna, võib kujutleda, et järgmisena nõuab president Ahmadinejad Euroopa Liidu territooriumil Iraani rahastatud instituudi rajamist inimõiguste ja holokausti uurimiseks. Ma olen veendunud, et sellised algatused diskrediteerivad inimõiguste kaitsmise üllast üritust.

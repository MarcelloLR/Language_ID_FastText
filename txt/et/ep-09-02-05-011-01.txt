<CHAPTER ID="011-01">
1. Olukord Sri Lankal
<SPEAKER ID="183" NAME="Juhataja">
Päevakorra järgmine punkt on nelja resolutsiooni ettepaneku arutelu olukorra kohta Sri Lankal.
<SPEAKER ID="184" NAME="Tobias Pflüger" LANGUAGE="DE">
Proua juhataja, Sri Lanka põhjaosas leiab hetkel aset humanitaarkatastroof, mis pälvib suhteliselt vähe tähelepanu. Sri Lanka sõjavägi teostab rünnakuid tsiviilelanikkonnale, mida võiks kirjeldada isegi massimõrvadena. Tule alla on sattunud isegi haigla ning humanitaarorganisatsioonide sõnul on üleüldine olukord katastroofiline. Punane Rist on häiret andnud.
<P>
Olukord Sri Lankal on eskalteerunud ning Euroopa Liit pole selles süüta, kuna lasi põhja läbirääkimised, mida peeti Norra juhtimisel seoses LTTE lülitamisega ELi terrorismiorganisatsioonide loendisse. See tähendas, et ka läbirääkimised Euroopa Liidu piires polnud enam võimalikud.
<P>
Sri Lankal enesel ei ole enam olemas trükivabadust. Hiljuti sai surma ajakirjanik. Saksa suursaadikut, kes tema matustel kõneles, kirjeldas president inimesena, kel tuleks riigist lahkuda. Ta polnud teinud muud kui kirjeldanud olukorda täpselt.
<P>
Räägitakse tuhandetest põgenikest põhjas ning pean tegema täiesti selgeks, et kogu olukord on selline, millele tuleks meil palju rohkem tähelepanu pöörata. Euroopa Liit peaks astuma palju selgemini välja selle vastu, mida Sri Lanka valitsus hetkel teeb. Nii Sri Lanka sõjaväe kui LTTE poolsed rünnakud on valed; selge on, et pihta saavad just peamiselt tsiviilisikud.
<P>
Meil on tarvis aidata põhjas lõksujäänud inimesi ja saavutada viivitamatu relvarahu, kuna on täiesti selge, et seal tapetakse väga suurel arvul tsiviilisikuid. See on vastuvõetamatu ning Euroopa Liit jagab süüd selle eest, kui ei väljenda palju selgemalt, et toetus Sri Lanka valitsusele peab lõppema.
<SPEAKER ID="185" NAME="Charles Tannock">
autor. - Proua juhataja, Sri Lanka verine kodusõda näib lõpuks lõpule jõudmas olevat. LTTE, mille EL on terrorismiorganisatsioonina musta nimekirja kandnud, peab nüüd kindlasti relvad maha panema ja alistuma. EL ja teised kaaseesistujad on soovitanud LTTE-l tungivalt seda teha. LTTE reageering näitab meile, kas tamilite parimad huvid on tegelikult nende eesmärgiks.
<P>
LTTE kasutab oma variorganisatsioone Euroopas maksimaalseks propagandaefektiks ning kogub raha rahvusvahelise väljapressimisega. Osad LTTE võitlejad võivad isegi üritada Euroopa Liidu piires varjupaika taotleda.
<P>
Kogu selle metsiku 26-aastase kodusõja jooksul on LTTE võtnud esmakasutusele jõledaid terroristlikke taktikaid, nagu enesetapupommitamised, mida nüüd kasutatakse - kahjuks - paljudes teistes maailma osades. Sri Lanka sõjaväel on seetõttu tulnud rakendada kõiki tema käsutuses olevaid vahendeid, et kõnealust brutaalset relvastatud vastuhakku kahjutuks teha. Ent selge on, et kannatanute statistika, mida väidab LTTE, on olnud liialdatud. Osa on nüüd tagasi võetud, näiteks Agence Presse'i lugu 300 tsiviilisiku tapmisest pärast seda, kui väidetav autor eitas selle kirjutamist. Sellele vaatamata on tsiviilisikute surm sõjatsoonis traagiline, ükskõik millal ja ükskõik kus see ka aset ei leiaks.
<P>
Selge on, et Sri Lanka relvajõud ei saa ka väita määrimata ajalugu, kuid nad pole üritanud meelega tsiviilisikuid ära kasutada ja neid ohtu seada, nagu seda on väidetavalt LTTE teinud.
<P>
Selleks, et sõda tõesti varsti läbi oleks, on oluline, et Sri Lanka pööraks oma tähelepanu nüüd konfliktijärgsele desarmeerimisele, demobilisatsioonile ja reintegreerimisele. Tamilite marginaliseerimine singali enamuse arvelt tuleb lahendada viivitamatult ja jäävalt, et kindlustada stabiilne ja jätkusuutlik paljurahvuseline piirkondlik detsentraliseeritud ühiskond.
<P>
EL peaks samuti kindlustama, et Sri Lanka käsutusse antaks ressursid konfliktijärgse arengu toetamiseks. Kuigi peaksime toetama valitsuse amnestiapakkumist enamikule LTTE liikmetest, on eluliselt oluline, et ühelgi kõige tõsisemate sõjakurjategude eest vastutajal ei lubataks karistamatult pääseda.
<SPEAKER ID="186" NAME="Marios Matsakis">
autor. - Proua juhataja, Sri Lankat on vaevanud sisemine sõdimine aastakümneid. Antud traagiline olukord tekkis peamiselt põhja separatistlike vastuhakujõudude ja Sri Lanka sõjaväe vahelise relvastatud konflikti tagajärjel. Kõnealuse sõdimise jooksul sai surma ja vigastada tuhandeid süüta tsiviilisikuid ning hävinud on palju vara, infrastruktuuri ning keskkonda.
<P>
Antud kahetsusväärset asjade seisu on teravdanud viimastel kuudel peamiselt valitsuse mastaapne sõjaline rünnak Tamili Tiigrite vastu. Sri Lankast saabuvad teated osutavad, et teatud piirkondades on olukord viimastel nädalatel traagiliselt halvenenud, nii et sajad tsiviilisikud on ümberasustatud ja sõdimise kätte jäänud. Amnesty International'i andmetel on esinenud rahvusvaheliste konventsioonide ja inimõiguste rikkumisi nii valitsuse kui Tamili Tiigrite poolt.
<P>
Tuleb tunnistada, et on väga raske taolistes oludes täiesti kindel olla, kes mõnes Sri Lanka traagilises sündmuses süüdi on, kuid peame kutsuma mõlemat poolt üles olema vaoshoitud ning pöörama äärmist tähelepanu ja avaldama austust süüta tsiviilisikutele ning pidama kinni sõjatavadest.
<P>
Kuna Sri Lanka valitsusel on olukorras käes jäme ots ja riigis on rahvusvaheliselt tunnustatud ametivõim, peab meie üleskutse tingimata ja loogiliselt minema peamiselt neile. Samal ajal peame kutsuma üles Tamili Tiigrite juhte kinni pidama rahvusvahelise kogukonna üleskutsetest, kasutama ära valitsuse amnestiapakkumist, loobuma vägivallast ning taotlema oma eesmärkide saavutamist poliitilise dialoogi teel.
<P>
Peame samuti jälle tungivalt teatama, et sõdimine probleeme ei lahenda ning et kestva rahu ja stabiilsuse saab saavutada ainult läbirääkimiste laua ääres, mis tuleb vältimatult varem hiljem. Nendel läbirääkimistel peavad mõlemad pooled kompromisse tegema ning leida tuleb lahendus, mis on selle ilusa riigi kodanike hüvanguks. Loodame, et käesoleva resolutsiooni kaudu aitame vähendada Sri Lanka rahva kannatusi ning saavutada selles riigis hädavajalik rahu.
<SPEAKER ID="187" NAME="Robert Evans">
autor. - Proua juhataja, antud parlamendi sotsialistide fraktsioon keeldub ametlikult osalemast käesoleval Sri Lanka hääletusel. Eelmisel kuul pidas parlament põhjalikku arutelu olukorra kohta Gazas koos nõukogu ja komisjoni avaldustega. Sinses täiskogus omistame Sri Lankale sama tähtsust ning arvame, et ta väärib võrdset ja korralikku arutelu, kuid kahetsusväärselt pole meid selles seisukohas mitte ükski teine fraktsioon toetanud.
<P>
Tänane lühike arutelu peotäie inimestega neljapäeva pärastlõunal on solvang tuhandetele inimestele, kes on Sri Lanka põhjaosas rünnaku all ja suremas. Tahtsime kutsuda üles, nagu USA ja Ühendkuningriigi ühisdeklaratsioonis Washingtonist selle nädalal alguses, viivitamatule ja tingimusteta mõlemapoolsele relvarahule, kuid PPE keeldus seda teksti lisamast.
<P>
Tahtsime tingimusteta hukka mõista haiglate ja humanitaarabitöötajate pommitamist, kuid härra Van Orden, kes rääkis PPE nimel, keeldus seda hukka mõistmast. Just seepärast pole seda resolutsioonis teie ees. Temale - ja eeldatavasti lisaks ka doktor Tannockile - on kõik, mis Sri Lanka valitsus ütleb, fakt ning peaaegu kõik humanitaarabiorganisatsioonid koha peal, Punasest Ristist ÜROni, võib tähele panemata jätta. Amnesty International'il on täna andmeid , et Sri Lanka sõjavägi võib olla süüdi sõjakurjategudes haiglas kassettpommide kasutamise eest - Amnesty International'i andmetel oli tegemist 16-tunnise pommitamisega.
<P>
PSE soovis samuti hukka mõista ajakirjanike ja teiste meediatöötajate mõrvamise valitsuse agentide poolt. Resolutsiooni lõik 4 palub valitsusel - selsamal Sri Lanka valitsusel - uurida oma tõsiseid inimõiguste rikkumisi.
<P>
Kolleegid, mõned teist tahavad seostada end ja oma fraktsioone selliste seisukohtadega, ent meie mitte. Hääletage käesoleva teksti poolt ning te andestate haiglate rünnakud ja jätate tähelepanemata väidetavad sõjakuriteod. Märgin, et härra Van Ordenil pole olnud isegi julgust siin seista ja oma verist kätetööd kaitsta, kuid ma pole eriti üllatunud. Meie läbirääkimistel ta ei võtnud tõsiselt ja naeris välja kui propagandistlikud süüdistused väidetavad Sri Lanka sõdurite poolsed vägistamised, nii et mida veel oodata võiks?
<P>
Lähis-Idas olid miljonid inimesed - sealhulgas paljud juudid - nördinud selle üle, mida Iisrael Gazaga tegi, kuid see ei teinud neist Hamasi toetajaid. Kurb on, et kõik, kes ei toeta Sri Lanka valitsust, sildistatakse terrorismi kaitsjana ja LTTE toetajana.
<P>
Ent meie ettepanek oli LTTE ja nende taktikate suhtes kriitiline. Mõistame nende rünnakud hukka ega taha, et nemad, Tamili Tiigrid, istuksid läbirääkimiste laua ümber, kuid käesolev sõda peab lõppema viivitamatult. Valitsus peab lõpetama oma sõjakampaania, mis on toonud - nagu teised on öelnud - humanitaarkatastroofi sadadele tuhandetele tavalistele inimestele saare põhjaosas.
<P>
Kurb on, et käesolev resolutsioon ei kutsu üles viivitamatult sõdimist lõpetama, seega me seda lähenemist tänasel hääletusel osalemisega ei kinnita. Peame end lahus hoidma, austatud juhataja ja kolleegid, käesolevast ettepanekust ning soovitan kõigil teistel, kellel on samad vaated, teha sama.
<SPEAKER ID="188" NAME="Raül Romeva i Rueda" LANGUAGE="ES">
Sooviksin alustada öeldes, et lõpuks kokkulepitud resolutsioon pole üldse see, mille oleksin koostanud mina. Arvan, et see kannatab ülemäärase enesega rahulolu tõttu Colombo valitsuse suhtes. Kardan, et tegemist on järjekordse juhtumiga, kus lihtsustatakse, kriminaliseeritakse ja jätkuvalt kiusatakse taga rühma, väites lihtsalt, et see on terroristide rühm. Tegelikult on asjad palju keerukamad.
<P>
Ent arvan, et käesolev olukord on taoline, et parlament peaks saatma teatud küsimustes välja selgeid sõnumeid. Näiteks üks võtmeteemadest, mille rõhutamist pean oluliseks, on Tokyo üleskutse, et mõlemal poolel, nimelt LTTE-l (Tamili Eelami Vabastustiigrid) ja valitsusel, on tarvis aru saada, et peab kokku leppima relvarahus, et lubada humanitaarabil läbi pääseda ning haavatuid ja haigeid evakueerida.
<P>
Teiseks arvan, et oluline on meeles pidada, et sõjaline lahendus pole võimalik, härra Tannock. Seda ei saa juhtuda, see pole lihtsalt võimalik.
<P>
Nüüd on seega aega läbi rääkida tingimused vägivalla lõpetamiseks, demobilisatsiooniks ja desarmeerimiseks. Ent et see saaks toimuda, peab valitsus lakkama taotlemast sõjalist võitu, mis pelgalt pikendab nii paljud inimeste kannatusi.
<P>
Hea tahte žestiks oleks näiteks lubada sõltumatul meedial ja humanitaarpersonalil põhja siseneda.
<P>
Lisaks olen seoses üldise soodustuste süsteemiga (GSP Plus) üks neist, kes arvavad, et seda poleks kunagi pidanud andma Sri Lanka taolisele riigile, arvestades tõsiseid ja jätkuvaid inimeste põhiõiguste rikkumisi riigis, kuna valitsusvõimud on ajendanud paljud nendest rikkumistest. Arvan, et peaksime tõsiselt kaaluma süvaarutelu avamist antud soodustuste raamistiku kohaldamise asjakohasuse üle ning eelkõige selle tagajärgede kohta paljudele rühmadele, sealhulgas töötajaile.
<P>
Antud põhjusel kutsun Euroopa Komisjoni üles teostama kohapeal juurdlust, et tuvastada meetme tagajärjed ning need vajadusel üle vaadata.
<SPEAKER ID="189" NAME="Ewa Tomaszewska" LANGUAGE="PL">
Proua juhataja, Sri Lankal on kodusõda kestnud 25 aastat. Konfliktis on surnud üle 70 000 inimese. Täna kannab umbes 300 km2 suurusel alal Sri Lanka valitsuse ja Tamili Tiigrite jõudude vahel umbes 250 000 tsiviilisikut selle sõja drastilisi kulusid. Konfliktitsoonis on jaanuari keskpaigast saadik surnud sadu kaitsetuid inimesi. Haiglas oli ligikaudu 500 inimest, kui suurtükiväerelvad seda pommitasid.
<P>
Rahvusvahelise Punase Risti sõnul tabasid mürsud lasteosakonda. Kabuhirmus inimesed kardavad põgeneda, hoolimata sellest, et valitsus on kuulutanud välja 48-tunnise relvarahu. Nad kardavad surma või vigastust. Konflikti mõlemad pooled juhivad tähelepanu teise poole toimepandud inimõiguste rikkumistele ning mõlemad pooled rikkuvad neid õigusi. Valitsus ennustab, et võit tamilite üle on lähedal. Kahe sõjaväe vahele lõksu jäänud inimesed ei pruugi elada nii kaua, et näha vaenuliku sõjategevuse lõppu.
<P>
Kutsume konflikti mõlemat poolt üles viima tsiviilohvreid miinimumini ning alustama rahuläbirääkimisi.
<SPEAKER ID="190" NAME="Thomas Mann" LANGUAGE="DE">
Proua juhataja, SAARC delegatsiooni liikmena oli mul võimalik külastada Sri Lankat mitu korda. Nägin oma silmaga kohapeal, kui palju elanikkond 25 kestnud ning 70 000 elu nõudnud kodusõja tagajärjel kannatab. Valitsusjõudude ja LTTE vaheline sõdimine on veelgi eskalteerunud. Suured osad põhjast on allutatud kontrollile ning võetud on tamili mässajate kantse.
<P>
See, mida inimõiguste organisatsioonid nii Colombos kui Jaffnas mulle siis rääkisid, on kahjuks leidnud üha jälle kinnitust: "Sõda on institutsioon". Humanitaarolukord on ärevusttekitav. Puudu on arstiabist ja toidust. Abiagentuuridele tuleb anda kokkulepitava relvarahu tingimustes piiramatu ligipääs tsiviilelanikkonnale. Valitsus on loonud koridorid tsiviilisikute evakueerimiseks lahingutegevusaladelt; mõistetamatu on, et Tamili Tiigrid pole sellest turvatsoonist kinni pidanud, jätkavad tulistamist ning kasutavad inimesi inimkilpidena.
<P>
Jaapanist, Ameerika Ühendriikidest, Norrast ja Euroopa Liidust koosnev Tokyo rühm on kutsunud LTTE juhtkonda üles Sri Lanka valitsusega läbi rääkima relvarahu üksikasju. Rahuprotsessi käivitamine on kõigi - sealhulgas tamilite - huvides. Tervitan sõnaselgelt valitsuse otsust täita Sri Lanka põhiseaduse 13. muudatust ning anda pädev provintsi nõukogu üle põhja ja ida valitud esindajatele. Samuti ootame, et ta peab kinni tagatisest hoolikale, neutraalsele äsja arutatud inimõiguste ja trükivabaduse rikkumiste juurdlusele. Turvalisus ja stabiilsus ei tohi jääda Sri Lanka jaoks ebarealistlikuks lootuseks.
<SPEAKER ID="191" NAME="Marie Anne Isler Béguin" LANGUAGE="FR">
Proua juhataja, daamid ja härrad, mida me teame ja mida näeme seoses Sri Lankaga? Mis teateid meil kasutada on, kui kõik valitsusvälised organisatsioonid, välja arvatud Punane Rist, on riigist septembrist saadik evakueeritud? Keda peaksime uskuma? Sri Lanka valitsust või anonüümseid tunnistajaid?
<P>
Üks asi on kindel: olukord on arenemas lõplikuks kallaletungiks, otsa pealetegemiseks valitsuse jaoks, kes on otsustanud kasutada jõudu mässajate rühma peatamiseks, kes on nende jaoks ebameeldivalt kaua vastu pidanud. Jällegi, kes korjab kokku mahajäänud tükid, mu daamid ja härrad? Kõik tsiviilisikud, naised, lapsed, vanurid, muidugi, kes on jäänud lõksu ja kannatavad talumatu vägivalla käes. Sellele tuleb teha lõpp. On viimane aeg, et rahvusvaheline kogukond tegelikult Sri Lanka valitsusele kõnealuse vägivalla ja tapmise eskalteerimise peatamiseks survet avaldaks.
<P>
Euroopa Liit peab võtma väga selge seisukoha ning mitte tegema tamili tsiviilisikutest ajaloo poolt märkamata jäänud rahvast ning ükskõiksuse märtreid. Meie Euroopa Parlament ei tohi piirneda käesoleva ühisresolutsiooniga. Peame nõudma viivitamatut ja tingimusteta relvarahu, mis märgib algust tugevamale pühendumusele antud konflikti rahuliku lõpu saavutamiseks, kusjuures austatakse inimõigusi ja kultuuriidentiteete.
<SPEAKER ID="192" NAME="Bernd Posselt" AFFILIATION="PPE-DE">
(DE) Proua juhataja, dramaatilised pildid Sri Lankalt näitavad, et läbi aastakümnete ulatunud brutaalne kodusõda hakkab päädima. Nagu kõik teame, et kuigi võib olla võimalik sõda relvadega lõpetada, pole võimalik nii rajada kestvat rahu. Lisaks ei saa olla tulemuslikku, kestvat terrorismivastast võitlust, iseäranis relvade abil, kuna terrorism leiab alati mooduse. Seetõttu on oluline lahendada põhjused.
<P>
Järgmiseks sammuks peab olema järgnevatel põhielementidel rajaneva rahukokkuleppe saavutamine. Esiteks ühtse riigi poolne selge võimumonopol. Ükski riik ei või lubada rahvusrühmadel või elanikkonna osadel relvastuda ja teostada relvastatud konflikti. See aga nõuab, et antud riik austaks demokraatlikke reegleid ja õigusriiki ning taotleks aktiivselt poliitilist lahendust autonoomia suunas, mis lõpuks lahendab Sri Lanka kodakondsuse probleemid, mis on vana ajalooline pärand ning samuti koloniaalaegade pärand ning mis on vaja käsile võtta kiiresti.
<P>
Seetõttu soovin kutsuda väga selgesti Euroopa Liitu ja teisi riike aitama kaasa demokraatia arengule ja õigusriigile, mis tugevdaks autonoomiat ja vähemuste õigusi, ning samuti riigi antud kodusõjas õõvastavalt verest tühjaksjooksnud riigi majandusarengule.
<P>
Seetõttu, kui püssid viimaks vaiki jääks - kahjuks seal maal me veel pole - ei tähendaks see arengute lõppu, vaid algust rahu suunas liikumisele, mis rajaneb õigusriigil, vabadusel, inimõigustel, vähemuste õigustel ja riiklikul autonoomial.
<SPEAKER ID="193" NAME="Zuzana Roithová" AFFILIATION="PPE-DE">
- (CS) Tokyo konverents näitas, et Sri Lanka kriis võib lõppeda ja et on lootust rahule. Ent veerand miljonit konfliktitsooni lõksu jäänud tsiviilisikut vajavad ohutut liikumist ning neile tuleb osutada humanitaarabi. Välisvaatlejail peab olema piirkonnale ligipääs, et hinnata humanitaarvajadusi. Ent hiljutised rünnakud ajakirjanikele ei anna tagatist humanitaarorganisatsioonide ohutusele. Kuigi valitsus on lubanud ajakirjanike rünnakut uurida, pole see lahenduseks. Peame samuti avaldama survet Sri Lanka valitsusele Ottawa konventsiooni allkirjastamiseks ja maaminide eemaldamiseks. On kahetsusväärne, et Euroopa Parlamendi liikmed sotsialistide fraktsioonist eelistasid tänasest arutelust osavõtmise asemel koju minna ning nõnda kaitsta oma erinevaid vaateid sellele, kuidas Sri Lanka probleemi lahendada.
<SPEAKER ID="194" NAME="Catherine Stihler" AFFILIATION="PSE">
Proua juhataja, tahan lihtsalt lisada oma toetuse Robert Evansi rakendatud lähenemisele. Härra Posselt oli vist see, kes kirjeldas konflikti kodusõjana, ja on kurb, et resolutsiooni vastuvõtmiseks päevakorda ühise ettepaneku esitanud inimesed keeldusid minu kolleegi sõnul seda kodusõjaks nimetamast.
<P>
Tahan lisada oma toetuse sellele, mida eelnevad kõnelejad viivitamatu vaherahu kohta on öelnud. Hiljutine LTTE ja Sri Lanka valitsuse vahelise sõdimise äkktõus on teravdanud olukorda ning hinnanguliselt 230 000 riigisiseselt ümberasustatud inimest on hetkel lõksus Wanni regioonis. PTK haigla pommitamise taolised metsikused teevad olukorra koha peal palju hullemaks ja ohtlikumaks.
<P>
Täna on väga kurb päev, kuid meie ei saa käesolevat toetada ning loodan, et järgmisel osaistungijärgul näeme enamate osalistega suuremat arutelu kõnealuse väga tõsise olukorra üle Sri Lankal.
<SPEAKER ID="195" NAME="Leopold Józef Rutowicz" AFFILIATION="UEN">
(PL) Proua juhataja, Sri Lanka sündmuste traagiline stsenaarium sarnaneb teiste taoliste juhtumitega. Kõneldes vaeste inimeste tragöödiast, unustame, et inimesed on ka tragöödia põhjuseks - mitte vaesed inimesed, vaid samast keskkonnast pärit inimesed. Võimu saamiseks kasutavad nad usu-, hõimu- ja rahvuserinevusi, ajaloolisi vääritimõistmisi ning muid kasutada olevaid vahendeid kõnealuse riigi ühiskonna lõikude vahele vaenu külvamiseks. See viib tavaliselt väga nõrgalt juurdunud demokraatia elementide hävinguni ning kodusõjani kõigi oma julmustega, inimõiguste ja info eiramiseni ning vastase täieliku hävitamiseni.
<P>
Kiidan resolutsiooni heaks hukkamõistuavaldusena nende suunas, kes taaselustavad kodusõdu, ning nende suunas, kes neile materiaalset ja poliitilist tuge pakuvad. Üheks hoiatuseks taoliste ebainimlike stsenaariumide loojatele oleks teadmine, et nad võetakse kinni, näiteks rahvusvaheliste erijõudude poolt ning et neile mõistetakse eluaegne vanglakaristus.
<SPEAKER ID="196" NAME="Nirj Deva" AFFILIATION="PPE-DE">
Proua juhataja, härra Evans spetsialiseerub faktide valestimõistmisele ning on seega ajendanud mind püsti tõusma ning teda parandama. Ühtki haiglat pole pommitatud. Uudisteagentuur, kes teate välja käis, võttis selle loo tagasi, öeldes, et see oli vale. Pole 230 000 lõksu jäänud tsiviilisikut: on 113 000, keda LTTE kasutab inimkilbina. Kui nad tõesti hooliks tamili rahvast, ei kasutaks nad tamili rahvast inimkilbina enda kaitsmiseks. Mis vaprust see endast kujutab?
<P>
Sri Lanka on kannatanud 25 aastat kodusõja käes. Meil on tarvis aidata sellel riigil jääda selleks, mis ta alati on olnud: üks vanimaid demokraatiaid maailmas. Tema demokraatia ajalugu on pikem kui 22 ELi 27-st liikmesriigist. Tal on olnud 16 üldvalimist, viis presidendivalimist ning ta on käitunud demokraatia riikide pere liikmena. Tegemist on demokraatiaga, mis on võidelnud terrorismikampaania vastu. Ning ta on võitnud.
<SPEAKER ID="197" NAME="Erik Meijer" AFFILIATION="GUE/NGL">
(NL) Sooviksin meenutada teile, et mõni aastat tagasi oli meil käeolevas täiskogus arutelu Sri Lanka üle ning siis oli Sri Lanka valitsusel käsil ruumi loomine maksimaalse liikumisvabaduse saamiseks, sealhulgas Euroopa Liidult, mis rajaneb vahendamise asemel mittevahelesegamise põhimõttel, et saavutada lahendus.
<P>
Märgin, et kõik selle arutelu käigus avaldatud hirmud tulevikus juhtuva kohta on nüüd teoks saanud. Seetõttu arvan, et peaksime tõesti naasma vahendamispositsiooni juurde ning võitlema autonoomia eest Sri Lankal tamili rahva nimel kirdes. Kui me seda ei tee, siis on Euroopa osaliselt vastutav hetkel seal asetleidva kohutava veresauna eest.
<SPEAKER ID="198" NAME="Mariann Fischer Boel">
komisjoni liige. - Proua juhataja, ühena Sri Lanka rahuprotsessi Tokyo kaaseesistujatest jälgib Euroopa Komisjon tähelepanuga arenguid Sri Lankal. Oleme sügavalt mures käesoleva olukorra ja konflikti traagiliste humanitaartagajärgede pärast, nagu väljendatud koha peal väljastatud kaaseesistujate avalduses 3. veebruarist 2009.
<P>
Vaatame murega riigisiseselt ümberasustatud tuhandete inimeste rasket olukorda, kes on jäänud lõksu sõdimise tõttu Sri Lanka põhjaosas. Volinikud Ferrero-Waldner ja Michel on juba avalikult teatanud oma murest vaenuliku sõjategevuse tagajärgede üle tsiviilelanikkonna jaoks ning kutsunud üles mõlemat parteid, LTTEd ja Sri Lanka ametivõime, kaitsma tsiviilelanikkonda, nagu nõutud, lähtudes rahvusvahelisest humanitaarõigusest, ning lubada inimestel ohutult ja vabatahtlikult lahingutegevuse tsoonist minema liikuda.
<P>
Komisjon tunneb muret info üle, mida on saanud tingimuste kohta, milles ümberasustatud inimesed niinimetatud "heaolukeskustes" elavad pärast seda, kui on põgenenud Tamili Tiigrite kontrolli all olevalt territooriumilt valitsuse kontrolli alustele aladele. On oluline, et rahvusvahelisi nõudmisi austataks ka kõnealustes ajutistes laagrites. ÜRO ametitel, Punasel Ristil ja muudel humanitaarorganisatsioonidel peaks olema täielik ligipääs antud keskustele kooskõlas rahvusvahelise humanitaarõigusega.
<P>
Komisjonile tekitab jätkuvalt ärevust inimõiguste olukord Sri Lankal teadete taustal kohtuvälistest tapmistest, inimröövidest ja meedia tõsisest hirmutamisest. On väga oluline, et valitsus teostab järelkontrolli kõige prominentsemate kõrge profiiliga juhtumite puhul. Hiljutisel kohtumisel Sri Lanka välisministriga kutsus volinik Ferrero-Waldner üles Sri Lanka valitsust astuma otsustavaid samme inimõiguste käsilevõtmiseks, sealhulgas rakendama meetmeid toimepanijate vastu, ning trükivabaduse tagamiseks.
<P>
Komisjon on jätkuvalt veendunud, et Sri Lanka rahvuskonfliktile sõjalist lahendust olla ei saa. Kõiki hõlmav dialoog on vajalik, et leppida kokku poliitiline lahendus, nii et saavutataks kestev rahu ja leppimine, tegeledes mureküsimustega, mis viisid vastuhakuni algselt, ning tagada piisav ruum kõikidele kogukondadele.
<SPEAKER ID="199" NAME="Juhataja">
Arutelu on lõppenud.
<P>
Hääletus toimub täna hiljem.

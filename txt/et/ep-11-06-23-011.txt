<CHAPTER ID="011">
Tööstustoodete pakendite reljeefses punktkirjas märgistamise vabatahtlik süsteem (kirjalik deklaratsioon)
<SPEAKER ID="142" NAME="Juhataja">
2011. aasta kirjaliku deklaratsiooni nr 14, mille esitasid Konstantinos Poupakis, Richard Howitt, Ádám Kósa, Eva Lichtenberger ja Cecilia Wikström tööstustoodangu pakendite reljeefses punktkirjas märgistamise vabatahtliku süsteemi kohta, on allkirjastanud rohkem kui parlamendi enamus ning kodukorra artikli 123 kohaselt edastatakse see adressaatidele ja avaldatakse praegusel istungil vastu võetud tekstides ning allakirjutanute nimed kantakse protokolli.
<SPEAKER ID="143" NAME="Konstantinos Poupakis" AFFILIATION="PPE">
- (EL) Austatud juhataja! Ma soovin nii isiklikult kui ka oma kolleegide Ádám Kósa, Cecilia Wikströmi, Richard Howitti ja Eva Lichtenbergeri nimel tänada kõiki, kes toetasid seda kirjalikku deklaratsiooni, mille me esitasime veendumuses, et pimedatel ja kuulmispuudega isikutel on õigus iseseisvalt elada ja osaleda täiel määral ühiskonnas. Me loodame, et see ettepanek paneb aluse edasisele viivitamatule tegevusele selles suunas. Täname kõiki!

<CHAPTER ID="005">
Presidentuuri teatis
<SPEAKER ID="012" NAME="Juhataja">
(Pärast Rebecca Harmsi sõnavõttu, vt p 4.1.) Jah, volinik Harms. Seoses teie poolt äsja mainitud juhtumiga pean teavitama täiskogu, et president Jerzy Buzek on teinud avalduse, mille ma teile ette loen.
<P>
Olen oma suureks kurvastuseks teada saanud täna Groznõis röövitud Natalja Estemirova traagilisest surmast. Avaldan Euroopa Parlamendi nimel kaastunnet lahkunu perekonnale ja sõpradele.
<P>
Natalja Estemirova oli inimõiguste aktivist ja juhtiv uurija Tšetšeenias õiguskaitsekeskuses Memorial. 2005. aastal andis Euroopa Parlamendi Rahvapartei talle Robert Schumani medali. Meie Euroopa Parlamendis oleme hinnanud tema tööd inimõiguste valdkonnas, demokraatliku vastutuse edendamisel ning õigusriigi põhimõtete rakendamisel.
<P>
Me kutsume tungivalt Vene Föderatsiooni võime üles alustama täielikku juurdlust tema surma asjaolude väljaselgitamiseks ning tegema kõik nendest oleneva, et tuua selle traagilise surma põhjustajad kohtu ette. Euroopa Parlament on demokraatia, õigusriigi põhimõtete rakendamise ja inimõiguste kaitsmise esirinnas. Seega on meie kohustus toetada neid ja olla solidaarne nendega, kes kõikjal maailmas võitlevad samade väärtuste eest, nagu Natalja Estemirova seda tegi.
<P>
(Aplaus)
<P>
Volinik Harms, presidentuur nõustub teie ettepanekuga pidada Natalja Estemirova mälestuseks minutiline leinaseisak.
<P>
(Täiskogu pidas minutilise leinaseisaku)

<CHAPTER ID="012">
Ehitustoodete ühtlustatud turustustingimused (arutelu)
<SPEAKER ID="042" NAME="President">
Järgmine päevakorrapunkt on Catherine Stihleri siseturu ja tarbijakaitse komisjoni nimel esitatud teise lugemise soovitus nõukogu seisukoha kohta esimesel lugemisel, Euroopa Parlamendi määruse vastuvõtmise kohta ning nõukogu kehtestatud ühtlustatud tingimuste kohta ehitustoodete turustustingimuste puhul ning nõukogu direktiivi 89/106/EEÜ (10753/3/2010-C7-0267/2010- kehtetuks tunnistamise kohta.
<SPEAKER ID="043" NAME="Catherine Stihler">
raportöör. - Austatud president! Väga hea on alustada uut aastat selle arutelu ning homse hääletusega eesistujariigi Belgia ajal saavutatud kokkuleppe üle, mis puudutab ehitustoodete olulist raportit.
<P>
Alustan sellega, et tänan kõigepealt kõiki kolleege, kes raske töö, tähelepanelikkuse ning pühendumusega selle ettepaneku reaalsuseks tegid! Soovin ametlikul tänada ka IMCO sekretariaati ning eelmist eesistujariiki Belgiat, eriti volinikke Vertessenit ja Haeryncki nende suure töö eest!
<P>
Raportis tsiteerisin poeeti Robert Frosti tsitaati "Good fences make good neighbours” (ee tugev piir teeb headeks naabriteks) (vihjava küsimärgiga). See on oluline, et säilitaksime hoo, et saada valmis siseturg ning lõhkuda kaubandusbarjäärid. Nagu Mario Monti oma ühtse turu raportis tunnistab, on Euroopa endiselt nn turuehitamise etapis, mis eeldab piiriüleste tegevuste takistuste lõhkumist, üleliigsete riiklike administratiivsete ja tehniliste barjääride kaotamist ning kontserni vastuseisu ületamist.
<P>
Selle ettepanekuga oleme püüdnud ühtset turgu tõhusamalt toimima panna, oleme püüdnud juurutada selgemaid ja läbipaistvamaid süsteeme, et turul olevad tooted vastaksid kõige kõrgematele standarditele ning et ehitustööstusel oleks kauplemiseks õiglasem turg.
<P>
Hetkel seisab ehitustööstus silmitsi 2008. aasta üleilmsest finantskriisist tingitud majandusprobleemidega, mida omakorda võimendab majanduse aeglane taastumine kõikjal ELis. Me ei tohiks kunagi unustada, kui oluline sektor ehitustööstus on: selles sektoris töötab 12 miljonit ELi kodanikku ning 26 miljonit ELi kodanikku sõltuvad sellest. Kokku toetub sektorile 38 miljonit inimest. Majanduskasvu taastumiseks on ehitussektor väga oluline töökohtade ja tööhõive seisukohalt vaadatuna.
<P>
Samuti on see üks ohtlikumaid töövaldkondi. Saksamaal, kus ohutusnäitajad on kõige paremad, hukkub surmaga lõppenud õnnetuse tagajärjel näiteks üks töötaja 5000st. Ehitusel iga päev töötavate töötajate tervislikku heaolu ning ohutust tuleks alati meeles pidada ning see on oluline, et seda raportis tunnistataks.
<P>
Seda meeles pidades suutsid mõlemad osapooled jõuda mingisugusele kokkuleppele ohtlike ainete märgistamise teemal, et raport oleks REACHiga kooskõlas, kuid aitaks ka neid, kes töötavad selliste toodetega, mis minevikus on põhjustanud kroonilisi konditsioone ja surmajuhtumeid. Sellised tingimused nagu asbestiga seotud mesotelioom ning mõnel määral ka töötingimustes ja tolmu sissehingamisest tingitud krooniline takistav kopsuhaigus.
<P>
Ohtlike ainete korralik märgistamine võib olla abiks selliste kopsukonditsioonide all kannatavatele inimestele ning see on näide meie töö läbipõimumisest. Mul on hea meel asjaolu üle, et raport koostati ning lõpetati Euroopa kopsuaasta käigus. Kopsude tervis jääb väga sageli tähelepanuta ning mul on väga hea meel, et parlament selle olulisust tunnistas.
<P>
Lühidalt kommenteeriksin ka väikeste ja keskmise suurusega ettevõtjate teemat. Parlamendis soovitatakse tungivalt, et mõtleksime kõigepealt väikeses mastaabis, ning seda peaksime kõikjal oma töös meeles pidama. Seetõttu õnnestus meil luua teine vool väiksematele kontsernidele, et nad saaksid oma tooteid siseturul pakkuda ning süsteem peaks muutma väikestele ja keskmise suurusega ettevõtjatele odavamaks ja praktilisemaks ka suurema turuosa saavutamise, mis võib nende kauplemispotentsiaali ainult suurendada.
<P>
Mis puudutab eraldiseisvat teemat läbipaistvuse kohta - täpsemalt selle kohta, kes tegutsevad koos tehniliste organitega ning kuidas nad tegutsevad -, arvan, et oleme liigutanud organeid, kes kiidavad tooteid heaks rohkem, kui algselt ette nähti. Ainult protsesside läbipaistvus ning toodete heakskiit võib lõhkuda täna Euroopa Liidus eksisteerivad seinad ja barjäärid. See peaks olema abiks ELi ettevõtetele ning just mikroettevõtetele suunatud eritingimustest peaks samuti nendes karmides majandustingimustes abi olema.
<P>
Peaksime Euroopa Liidus püüdlema alati parema regulatsiooni poole. Koos variraportööridega muutsin raporti neid lõike, mis ei ole enam olulised või olid nii segased, et keegi ei suutnud neid selgeks teha või kindlustada nende elluviimist. Sellise tööstuse nagu ehitussektori puhul on väga oluline, et reeglid oleksid selged ning ootan põnevusega neid muutusi, mida need muudatused ellu hakkavad kutsuma.
<P>
Skaala on suur ning ülesandeid on palju, kuid need uued reeglid jõustuvad järgmise 24 kuu jooksul liikmesriikides ning need on ehitussektorile abiks, kui püüame tekitada majanduskasvu ning seeläbi töökohti.
<SPEAKER ID="044" NAME="Antonio Tajani" LANGUAGE="IT">
Austatud president! Head kolleegid! Esiteks tänaksin presidenti, kes teeb meile au, juhatades arutelu teemal, mis on väga oluline nii tööstuspoliitika kui ka siseturu seisukohalt! Tänan ka raportööri Catherine Stihlerit, kes selle ettepanekuga põhjalikku tööd tegi. Tänu tema pühendumusele oleme teisel lugemisel jõudnud kokkuleppele.
<P>
Tänan siiralt ka kõiki variraportööre ning siseturu- ja tarbijakaitsekomisjoni esimeest Malcolm Harbouri! Teie kollektiivsed pingutused olid väga olulised pöördepunkti saavutamisel, Euroopa institutsioonide läbirääkimistel selle eriti tehnilise toimiku küsimuses.
<P>
Komisjon toetab parlamendi ja nõukogu teisel lugemisel saavutatud kompromissi, sest hoolimata selle tehnilisest iseloomust on toimik väga oluline. Ehitustoodete määruse vastuvõtmine tähendab hindamatult olulist sammu terve Euroopa ehitussektori jaoks. Ehitustoodete osakaal Euroopa sisemajanduse kogutoodangust on 3% ning tööhõive seisukohast vaadatuna moodustab ehitussektoriga seotud tegevuste osakaal 6,5% Euroopa SKTst ning 7,5% tööhõivest. See tähendab, et kokku moodustab ehitussektor Euroopa majandusest 10%, nagu raportöör oma kõnes ära märkis.
<P>
Lisaks tähendab ehitustoodete määruse vastuvõtmine olulist sammu edasi õigusloome lihtsustamise ja parandamise suunas, muutes ehitustoodete siseturgu samal ajal ühtsemaks. See oli ka Euroopa väikeettevõtlusalgatusse "Small Business Act” pühalikult talletatud põhimõtete esimene praktiline realiseerimine. Kehtima hakates varustab ELi seadus lõppude lõpuks Euroopa ettevõtteid, eriti just mikroettevõtteid töövahenditega, mis on neile kasuks mitte kahjuks, mis tähendab, et ei ole ankeetide täitmist, bürokraatlikke protseduure ega lisakohustusi.
<P>
Ma ei saa sellesse tulemusse teistmoodi kui rahuloluga suhtuda, eriti kui võtta arvesse lahendusi kolmele probleemile, mida minevikus peeti keerulisemateks. Esiteks, võttes arvesse ohtlikke aineid, koostab komisjon sellel olulisel teemal raporti, hoides parlamenti arenguga kursis ning vajaduse korral esitab ka täiendavaid seadusandlikke ettepanekuid.
<P>
Teiseks, mikroettevõtete tarbeks on ette nähtud erikohtlemine, mida on alati peetud oluliseks, et kindlustada algatuse "Small Businesses Act” põhimõtteid. Saavutatud tulemus täidab selle kriteeriumi, kuna see säilitab mikroettevõtete lihtsustatud menetluste võimaluse.
<P>
Lõpuks on mitmest teksti osast näha vajadus vähendada ettevõtete administratiiv- ja testimiskohustusi, juurutades osalt lihtsustatud menetlusi CE-märgise taotlemiseks ning säilitades Euroopa tehnilise hinnangu kasutamise valikulisena.
<P>
Igal juhul, nagu esimesel lugemisel nõukogu seisukohale kinnitatud Euroopa Komisjoni seisukoht viitas, peame kontrollima, et valitud lahendused on eksisteerivate vajadustega toimetulemiseks tõesti kõige paremad. Eriti peame vältima ettevõtete allutamist ning just mikroettevõtetele, põhjendamatutele või igal juhul ebavajalikele halduskohustustele. Plaanime seda aspekti hoolikalt jälgida ning lisame oma järeldused Euroopa Parlamendile ja nõukogule suunatud raportisse, mis koostatakse viie aasta möödudes pärast selle määruse jõustumist.
<P>
Lisaks mainin, et komisjon plaanib selle määruse rakendamisel Euroopa Parlamendi ning loomulikult ka nõukoguga lähedalt koostööd teha. Selleks olen palunud oma teenistusel, keda tänan selle eest, et nad alati aitavad kaasa komisjoni seadusandlikule tööle, koostada elluviimiskava, mille plaanin teile esimesel võimalusel saata. Seal keskendutakse eriti nn komitoloogia aspektidele. Parlament on komisjoni väga oluline partner ning kinnitan teile, et plaanin teiega väga tihedalt koostööd teha, sealhulgas kasutuselevõtuprotsessi järgmisel etapil. Pealegi ei ole siin istungisaalis möödunud 14 aastat asjatult ära kulutatud.
<P>
Lõpuks tundis komisjon, et on vaja esitada seisukoht institutsioonidevahelisest ühisest kokkuleppest taganemise kohta, mis puudutas delegeeritud aktidele vastuväidete esitamise tähtaega. Komisjon rõhutab, et ühisleppe eelnõu näeb ette, et vastuväidete esitamise periood on kaks kuud, mida on võimalik veel kaks kuud pikendada.
<P>
Komisjon on sel teemal seisukohal, et puuduvad eritingimused, mis võiksid selle põhimõtte rikkumist põhjendada. Komisjonil on kahju, et ühisleppe eelnõus kokkulepitud põhimõtet ei ole austatud, ning rõhutab oma avalduses, et seda, mis on toimunud ehitustoodetega, ei saa võtta pretsedendina.
<P>
Tänan parlamenti, sealhulgas presidenti, keda tänan veel kord selles arutelus osalemise eest, huvi eest, millega seda lihtsustamisettepanekut analüüsiti! Lõpetuseks tahaksin rääkida soodustustest, mida see uus määrus endaga kaasa võib tuua, nii neid, mis loodi ehitusprojektide tootjatele ning kasutajatele kui ka riiklikele administratsioonidele.
<P>
Samuti kinnitame komisjoni tahet kinni pidada määruse tekstis sisalduvatest kohustustest ning eriti koostada nõutud raporteid.
<P>
Tänan teid veel kord, austatud president, ning tänan teid, head parlamendiliikmed pühendumuse ja koostöö eest, mida olete teinud!
<SPEAKER ID="045" NAME="Andreas Schwab" LANGUAGE="DE">
Austatud president, Antonio Tajani, head kolleegid! Soovin samuti alustada sellega, et tänan siiralt kõiki neid, kes tegutsesid aktiivselt selle nimel, et see määrus teisele lugemisele jõuaks! Määrus on - nagu ka pealkiri viitab - olemasoleva direktiivi täiendatud versioon. Otse loomulikult oli minevikus määruste koostamine mingil määral riigi autonoomia üks põhivaldkondadest. See et oleme suutnud Euroopa siseturu määrusega esile tõsta, on väga hea.
<P>
Teiseks, just väikeseid ja keskmise suurusega ettevõtjaid silmas pidades sisaldab määrus mitut oluliste reeglite lõdvendust, mis soodustavad majandustegevust ning Euroopa siseturu tehinguid. Lõpuks saavad sellest määrusest kasu ka tarbijad, sest see parandab märkimisväärselt ehitustoodete ohutust ja usaldusväärsust.
<P>
Saan rääkida ka meie variraportööri Hans-Peter Mayeri nimel, kes oma valimisringkonnaga seotud asjaajamiste tõttu pidi täna oma valimisringkonda jääma. Ta palus mul mainida, et lõppude lõpuks on teiseks lugemiseks jõutud määrusega kompromissile ning see on tema arvates hea kompromiss, kuid endiselt on mõned probleemid, millega tuleb veel tööd teha. Olen Antonio Tajanile väga tänulik selle eest, et ta mainis ka parlamendi osalust järeltöös, mis tuleb ära teha. Variraportöörina leiab Hans-Peter Mayer, et ei piisa ainult ehitustoodete valmistajate käitumise ning nende valmistatud toodete müümise korraldamisest. Seda määrust peavad täiendama õigusaktid, mis kehtestavad põhimõtted ja praktilised reeglid ka ehitustoodete kasutamisele ning paigaldamisele. Sel puhul leiab Hans-Peter Mayer, et komisjon peaks kaaluma Euroopa Standardikomiteele (CEN) mandaadi andmist, et koostataks standarditud Euroopa määrus.
<P>
Ta juhib tähelepanu ka asjaolule, et komisjon peab jälgima, kas uus ehitustoodete määrus toob endaga kaasa piisava ühtlustamise kõikides valdkondades ning et sellega ei kaasneks täiendavaid ohutusprobleeme ega ebaausat konkurentsi. Olles aga ära kuulanud volinik Antonio Tajani, olen kindel, et saavutame selle koos.
<SPEAKER ID="047" NAME="Evelyne Gebhardt">
fraktsiooni S&D nimel. - (DE) Austatud juhataja! Head kolleegid! Tänan siiralt raportööri Catherine Stihlerit, kes tegi selles väga tehnilises valdkonnas ära väga olulise töö!
<P>
Meie ees ei ole mitte ainult tehniline raport, vaid see on ka väga poliitiline raport. See on raport, mille puhul tuli arvestada ka väga kõrgete poliitiliste standarditega. Vaja oli tasakaalustada tööstuse mitmesuguseid huve ning töötajate ohutust ja kaitset ning Euroopa Parlamendi ja Sotsiaaldemokraatide ja demokraatide fraktsiooni Euroopa Parlamendis seisukohalt vaadatuna on raportöör sellega suurepäraselt hakkama saanud.
<P>
Väga oluline oli arvesse võtta tööstuse huve ning tähele panna nende probleeme selles ehitustoodete valdkonnas. Oluline oli leida ka suurte ning väikeste ja keskmise suurusega ettevõtjate tasakaal. Meie arvates oli komisjonil õigus, kui ta soovitas, et väiksematele ettevõtetele on vaja vähem reegleid. See ei tähenda aga seda - siinkohal komisjoni ettepanekut ka parandati -, et tuleks lubada lõdvemat ohutustaset. Standardite tase peab olema tõesti kõrge ning selle suutsime siin valdkonnas saavutada.
<P>
Loomulikult on ohutus kõige olulisem. See on eriti oluline just tarbijate seisukohast vaadatuna, sest ehitustoote valmistamisel ja paigaldamisel tuleb tagada toote kasutaja ohutus samamoodi nagu sellega eelnevalt tööd teinud isikute ohutus.
<P>
Kolmas punkt, mis meile kui sotsiaaldemokraatidele oli eriti oluline, oli töötajate kaitse tõhustamine ning see, et teema on jälle kord selgesõnaliselt sisse toodud. Catherine Stihler on oma kommentaarides sellele ka väga palju tähelepanu pööranud. Sest tõepoolest, nende ehitustoodete puhul tuleb sageli töötada ohtlike ainete ja materjalidega. Seetõttu on väga oluline tagada, et selles valdkonnas oleks kaitse tase võimalikult kõrge. Nendest toodetest vabanemisega pärast seda, kui neid enam vaja ei ole, tuleb kaitsetaseme üle hiljem uuesti arutleda, ning sellega, austatud Antonio Tajani, peame veel tõenäoliselt tööd tegema.
<P>
Tänan raportööri veel kord siiralt tema tõeliselt suurepärase töö eest!
<SPEAKER ID="048" NAME="Heide Rühle" LANGUAGE="DE">
Austatud juhataja! Tänan samuti Catherine Stihlerit ja kõik variraportööre! Arvan, et oleme sellel teisel lugemisel jõudnud heale kompromissile, isegi kui - nagu kompromisside puhul alati - ei ole kõik osapoole rahuldatud.
<P>
Jätkaksin Andreas Schawbi edastatud Hans-Peter Mayeri märkuste kommentaaridega. Arvan, et märgistamisega ootab meid veel pikk töö ees. Nüüd on meil ehitustooted hästi ühtlustatud, mille all pean silmas ehitustoodete valmistamise ühtlustamist. See valdkond aga, millega peame veel tööd ära tegema, on paigaldamine ja ehitustoodete kasutamine. Üks võimalus on see, et komisjon jätkab selles küsimuse tööd eurokoodide valdkonnas ning eurokoodide puhul võiks olla ka mandaat, et toimuks areng.
<P>
Teine võimalus on see, et ühtlustame kasutamise valdkonna nii, et me ei taanduks selles küsimuses riiklikule tasemele ja meil oleks selle tulemusena Euroopa ühtlustus ainult toodete endi, kuid mitte nende kasutuse kohta. Selles küsimuses on meil vaja veel tööd teha ning toetame komisjoni selles täielikult, kui lisameetmed peaksid olema vajalikud.
<P>
Mainiksin veel ühte teemat, mis arutelus oluline oli: kas peaksime poolt või vastu hääletama. Kahjuks tegi tollane eesistujariik Belgia läbirääkimiste ajal vea. Pärast esimest lugemist lisati teisele lugemisele uusi valdkondi - artikli 8 lõige 3 ja artikli 8 lõige 6 - ilma parlamendi täieliku toetuseta. Eestistujariik Ungari on sellele nüüd oma kirjas tähelepanu pööranud. Arvan siiski, et eesistujariik Ungari ei ole konflikti olemust täielikult mõistnud. Juhin veel kord tähelepanu sellele, et kui tulevikus lisatakse teisele lugemisele uusi punkte, siis eeldan, et komisjon tõepoolest konsulteerib parlamendiga ning püüab koos meiega heale kompromissile jõuda.
<P>
Võttes aga arvesse tulemus, arvame, et ei ole mõtet kompromissi tagasi lükata sellise protseduurilise vea tõttu. Hääletame selle kompromissi poolt, sest arvame, et see on oluline samm sektori suurema ühtlustamise suunas, sest tegemist on majanduslikult olulise sektoriga. Seetõttu toetame teisel lugemisel kompromissi täielikult.
<SPEAKER ID="049" NAME="Emma McClarkin">
fraktsiooni ECR nimel. - Austatud juhataja! Tänan Catherine Stihlerit suure töö eest! Tee oli väga pikk.
<P>
Hetkel pakub Euroopa ehitussektor otseselt tööd 12 miljonile ELi kodanikule. Lisaks on umbes 92% ehitusmaterjalide tootjatest väikesed ja keskmise suurusega ettevõtjad. Kokku tegeleb sellega üle 65 000 ettevõtja. Selge on see, et Euroopa majanduse jaoks on ehitussektor väga oluline ning meil lasub tööstuse ees kohustus aidata seda toetada, eriti pärast majanduskriisi.
<P>
Raportis on palju aspekte, mis paljusid meist patiseisu viis, nagu ELi määruse olemus. See ei ole täiuslik, see on kompromiss. Põhiteemad olid toimivusdeklaratsioon või CE-märgis, mille käigus jõuti edukale kokkuleppele, mille kohaselt ei ole mikroettevõtetel suurte ettevõtetega võrdseid koormusi. Ohtlike ainete piiramise ning tuvastamisega ehitustoodetes suutsime jõuda kompromissini, tagades et konflikti eksisteerivate REACHi määrustega ei teki.
<P>
Loodame, et selle teise lugemisega saavutatud leppega kaasnevad tõelised tulemused ning et see aitab kaasa ehitustoodete vabale liikumisele, parandab standardeid kõikjal ELis ning soodustab ehitustoodete ringlussevõtmist tulevikus ega - mis kõige olulisem - kasvata samal ajal ettevõtete bürokraatiakoormaid ega aja tarbijaid segadusse.
<SPEAKER ID="050" NAME="Lara Comi" AFFILIATION="PPE">
(IT) Austatud juhataja, head kolleegid! Toetan saavutatud kompromissi teatud spetsiifilistes küsimustes, mis minu arvates on väga olulised, et saavutada tulemuslikult eesmärke, mida oleme seadnud seadusandliku ettepanekuga.
<P>
Pean silmas lihtsustatud menetluste reeglite säilitamist, mille eesmärk on kindlasti ettevõtete koormust ja kulusid vähendada ning just väikeste ja keskmise suurusega ettevõtjate omi. Leian tõepoolest, et sellise negatiivse majandusolukorra kontekstis, mida me ka praegu läbi elame, on väga oluline tunnistada väikeste ja keskmise suurusega ettevõtjate rolli olulisust, kuna nad moodustavad ühe olulistest nurgakividest, mis meie majandust toetavad.
<P>
Veelgi enam, juurutades lihtsustatud protseduurimehhanismi ning vähendades just eriti aega, mis kulub uute toodete turuletoomiseks, kaasneb uue määrusega kindlasti uuendusi soodustav mõju. Samal ajal kaitseb see ka tarbijaid, võimaldades neil saada kiiremat juurdepääsu uuenduslikele toodetele, ilma et nad peaksid läbi tegema kvaliteeti ja ohutust kindlustavaid menetlusi, mille edukat läbimist CE-märgis kinnitab.
<P>
Seetõttu esindab saavutatud suurepärane kompromiss minu arvates tootjate ja tarbijatevajaduste õiget tasakaalu, garanteerides seeläbi turu korraliku toimimise sektoris, mis on tõesti üks meie Euroopa majanduse juhtivaid mootoreid.
<SPEAKER ID="051" NAME="Sylvana Rapti" AFFILIATION="S&amp;D">
(EL) Austatud juhataja! Tänan Catherine Stihlerit suurepärase töö eest! Oleme kõik rääkinud ühest tehnilisest probleemist. Õnneks rõhutas Evelyne Gebhardt Sotsiaaldemokraatide ja demokraatide fraktsiooni Euroopa Parlamendis nimel ka asjaolu, et tegemist ei ole lihtsalt tehnilise teemaga. See teema on väga lähedalt seotud ka poliitika ja majandusega. Me kõik teame, et ehitusvaldkond on majanduse üks tugisammastest. Me kõik teame, et väikesed ja keskmise suurusega ettevõtjad on meie majanduse selgroog - majanduse, mis Euroopa Liidu raamistikus on praegu väga keerulises olukorras. Seega on Catherine Stihleri raport väga oluline ka poliitilisest aspektist vaadatuna ning ta on oma tööga suurepäraselt hakkama saanud.
<P>
Saavutasime kompromissi, mis on kõikide jaoks hea. Jõudsime tasakaaluni, mille abil saame lihtsamad menetlused, mida saab rakendada väikeste ja keskmise suurusega ettevõtjate standardeid ohvriks toomata, ning samal ajal saavutame ka parima tulemuse.
<P>
Suutsime lahendada ka ohtlike ainete probleemi. Me kõik mäletame - vanemad olijad mäletavad väga hästi - Berlaymonti hoone asbestisaastuse probleemi, mis oli viieks või kuueks aastaks suletud. Kujutage ette, mis võiks juhtuda tervete Euroopa Liidu riikidega, kui me ei oleks suutnud lahendada ohtlike ainete küsimust.
<P>
Lõpetuseks peame tegelema veel ka ohutuse ja läbipaistvuse küsimusega. Ka siinkohal arvan, et Catherine Stihler on oma raporti ning saavutatud kompromissiga teinud suurepärast tööd.
<P>
Viimaseks mainin, et tuleme Euroopa riigi ehitamisega sama hästi toime, kui tulime toime ehitusvaldkonnaga.
<SPEAKER ID="052" NAME="Malcolm Harbour" AFFILIATION="ECR">
Austatud juhataja! Siseturu- ja tarbijakaitsekomisjoni esimehena soovin ennast väga seostada paljude tähelepanekutega, tegelikult arvan, et isegi kõikide tähelepanekutega, mida inimesed Catherine Stihleri töö kohta on teinud. Arvan, et keerulise toimiku viimine teisele lugemisele ning selle jaoks meie komisjoni juurde tulemine on olnud väga raske ülesanne, millega ta on väga hästi hakkama saanud.
<P>
Juhin tähelepanu asjaolule, et see demonstreerib teise lugemise menetluse olulisust siin täiskogul, sest oleme suutnud nõukogult saadud seisukohateksti teha märkimisväärseid parandusi. Nagu Heide Rühle mainis, olid meil nendega mõned erimeelsused. Meil on kiri eesistujariigilt Ungarilt mõne üksikasjaliku probleemi kohta ning need avaldatakse protokollis.
<P>
Teen kaks kokkuvõtlikku märkust selle kokkuleppe toetuseks. Esiteks, austatud volinik, tänan teid meiega tehtud koostöö eest, sest peame selle ettepaneku elluviimiseks väga lähedalt koostööd tegema! Nagu mainisite, kerkivad siinkohal esile olulised komitoloogia aspektid ning minu komisjon toetab täielikult seda, et nende ettepanekutega tegeletaks hiljem väga tõsiselt edasi.
<P>
Teiseks arvan, et tegemist on väga olulise sektoriga ning peame seda vaatlema, nii nagu mitu kolleegi juba väitis, et kindlustada, et ei kehtestataks reaalseid turubarjääre, mis peataks selle valdkonna võimaluse Euroopa majanduse arengule oluliselt kaasa aidata.
<SPEAKER ID="053" NAME="Zuzana Roithová" AFFILIATION="PPE">
(CS) Austatud juhataja! Olen väga rahul ehitustoodete direktiivi tekstiga, mille suhtes raportöörid ning väga abivalmid austatud volinikud Antonio Tajani ja Michel Barnier tänasel teisel lugemisel kokkuleppele jõudsid. See peaks lihtsustama ehitustoodete turgu. Sellega ühtlustatakse entusiastlikult, lihtsustatakse dokumentatsiooni ning kaotatakse mitu ebavajalikku bürokraatlikku tava. Lõpuks võidutseb arvamus, et hoonete ehitamine on ehitusteenuste pakkumine, mitte toodete reklaamimine, ning ehitustegevus hõlmab ka üksiktootmises valmistatud komponentide lisamist hoonesse, millega olen nõus. Ka Tšehhi Vabariigi ettevõtted aplodeerivad selle väikese reformi peale, sest vana direktiiv kasvatas nende kulusid ega toonud endaga kaasa kvaliteedi paranemist. IMCO, mille liige ka mina olen, tuli kokku ning kiitis teksti ühehäälselt heaks, muu hulgas ka mikroettevõtete lihtsustamised. Loodan, et terve parlament käitub homme samamoodi. See saab olema järgmine märk sellest, et juriidiline keskkond ELis paraneb, toetades ühtset turgu.
<SPEAKER ID="054" NAME="Anja Weisgerber" AFFILIATION="PPE">
(DE) Austatud juhataja! Kõik kompromissi punktid mind ei veena, kuid tean, et uus määrus on kindlasti parem praegusest juriidilisest olukorrast. Esiteks saab meil olema standarditud Euroopa tehniline keel ehitustoodete toimivusele ning tõhusamad ja lihtsamad menetlused. Euroopa siseturu rajal oleme edasi liikunud ning selle käigus oleme kasu toonud ettevõtetele ning läbi standarditud ohutusnõuete ka tarbijatele. Põhimõtteliselt leian, et mikroettevõtete bürokraatlike koormuste vähendamine on oluline ja mõistlik. Peame aga võtma arvesse ka seda, et ehitustooteid töötlevad mikroettevõtted on ka kasutajad ning neid tuleb ka kaitsta.
<P>
Seetõttu on mul hea meel, et minu ettepanek kompromissi lisati. See näeb mikroettevõtetele ette ehitustoodete jõudluskarakteristikute hindamise lihtsamaid menetlusi. Kui nad rakendavad sellist menetlust, peavad nad aga tõestama kasutatava menetluse võrdväärsust menetlusega, mis on ette nähtud tervele Euroopale. See on ainuke viis, kuidas kindlustada, et jõudluskarakteristikute üksikasjad on ka täpsed ja usaldusväärsed ning et hoonete ohutus on tagatud ka kõikjal Euroopas.
<SPEAKER ID="055" NAME="Antonio Tajani">
komisjoni asepresident. - (IT) Austatud juhataja, head kolleegid! Toetan Malcolm Harbouri sõnu, kui ta rõhutab selle teksti olulisust, mille üle me arutleme, ning seda, et see võetakse vastu tänu parlamendiga saavutatud kokkuleppele. Seda seetõttu, et see on uus seadus, mis annab turule olulisi juhiseid, kuid samal ajal kehtestab head reeglid, mis võimaldavad eelkõige väikestel ja keskmise suurusega ettevõtjatel laieneda praeguse kriisi viimases etapis, mille jooksul peame tegema endast kõik oleneva kindlustamaks, et väikesed ja keskmise suurusega ettevõtjad saavad luua uusi töökohti ja kasvada. See on Euroopa Komisjoni eesmärk, mida toetab Euroopa Parlamendi tõeline pühendumus, osaliselt SBA väljatöötamise ja rakendamise tulemusena.
<P>
Väikesed ja keskmise suurusega ettevõtjad saavad lihtsustamisest kasu, sealhulgas bürokraatia kahandamisest. Nagu Evelyne Gebhardt oma kõnes ära märkis, tagavad nende turu liberaliseerimise ja arendamise reeglid ka tõelised ohutusjuhised, mis on väga olulised nii ehitussektori töötajate kui ka tarbijate jaoks.
<P>
Arvan, et liigume raportiga õiges suunas. Siiski ei plaani komisjon piirduda õigusakti kinnitamisega, mis sündis nõukogu ja parlamendi kokkuleppe ning kompromissi tulemusena. Järgmistel aastatel soovime jätkata sellega tegelemist ning kinnitan ka Malcolm Harbourile, kes rõhutas vajadust edasi liikuda, et oleme pühendunud rakendamiseks vajamineva kava koostamisele, mille edastan teile esimesel võimalusel.
<P>
Selle arutelu ajal on paljud austatud parlamendiliikmed rääkinud ehitussektori ühtlustamisest, eriti just ohutuse puhul. Olen probleemist täiesti teadlik ning mul on hea meel, et sain koos Euroopa standardiorganiga Eurocode'id koostada, kuna need on ühtlustavad reeglid, mis on just ehitusohutusega seotud. Nagu teate, koostab komisjon hetkel standardimise teatist, mis esitatakse parlamendile ning nõukogule ülevaatamiseks mõne nädala jooksul. Austatud juhataja ja parlamendiliikmed, arvan seetõttu, et täna ja homme astume olulise sammu edasi.
<P>
Kordan veel kord, et tegemist ei ole mitte ainult tehniliste reeglitega, kuigi tänan raportööri tema kannatlikkuse eest tehniliste reeglitega tegelemisel, mis igal juhul on ainult väike osa suurest poliitilisest kohustusest. Tehniliste üksikasjade taga on peidus oluline majanduslik otsus, mis eelistab nii väikeseid ja keskmise suurusega ettevõtjaid, kes saavad järgmiste aastate jooksul uusi töökohti luua, kui ka poolt miljardit Euroopa kodanikku.
<SPEAKER ID="056" NAME="Catherine Stihler">
raportöör. - Austatud juhataja! Tänan kõiki kolleege, kes leidsid aega sel pärastlõunal ning õhtul sõna võtta!
<P>
Arvan, et volinik Antonio Tajani kommentaarid partnerlusena tehtava töö, kava ning Eurocode'ide teema kohta, mida nii Heida Rühle ja arvan, et ka Andreas Schwab rõhutasid, on olulised ning peaksime senise hea koostööga jätkama. Saavutasime kompromissi ning on mõned asjad, mida kolleegid sooviksid kompromissis näha ning mida meil ei õnnestunud kompromissi lisada, kuid parlamendil õnnestus tekstis teha 75% meie arvates olulistest muudatustest ning see on suur saavutus.
<P>
Hakkasin arutelu ajal ühele asjale mõtlema. Ehitussektor on meie majanduse ja tulevase kasvu ning töökohtade seisukohalt nii oluline, et paluksin juhatajalt, kas oleks võimalik tagada, et täiskogul toimuks iga-aastane ehitussektorit puudutav arutelu, et arendada koostööd, mida volinik meile välja pakkus, ning kindlustada, et omistame ehitussektorile alati seda tähelepanu, mida täiskogu peaks omistama, võttes arvesse, et 38 miljoni inimese töökohad sõltuvad ehitussektorist.
<P>
Seega tänan teid, austatud juhataja, tänan teid, austatud volinik, ning ootan põnevusega eesseisvaid nädalaid, kuid ja aastaid, sest siseturu- ja tarbijakaitsekomisjonis jätkub ehitusarutelu ning jälgin seda kindlasti.
<SPEAKER ID="057" NAME="Juhataja">
Arutelu on lõppenud.
<P>
Hääletamine toimub teisipäeval, 18. jaanuaril 2011.
<P>
Kirjalikud avaldused (kodukorra artikkel 149)
<SPEAKER ID="058" NAME="George Becali" LANGUAGE="RO">
Kiidab raportööri tema raportööri sisu eest! Ehitustooted on üks selliseid Euroopa majanduse sektoreid, mis on nii haavatav kui ka oluline ning mille peame ühtlustama. Kasutan sõna "haavatav” pidades silmas nii seda, kuidas sektor majanduslangusele reageeris, kui eriti ka seda, et selle valdkonnaga on seotud palju töötajaid ning väikeseid ja keskmise suurusega ettevõtjaid: vastavalt 12 miljonit ja 65 000. Toetan seda märkust, et peame tunnistama vajadust kõrgetasemelise tervisliku seisundi ja ohutuse järele tööl, kui asjasse on segatud ehitustooted. Viitan selgesõnaliselt mitte ainult tööl juhtuvatele õnnetustele, mis on üpris sagedased, vaid ka tööprotsessides kasutatavatele ohtlikele ainetele. Lisan ühe viimase märkuse. Ehitustoodete ühtne turg eeldab oma suurusele ja spetsiifikale vastavat toetust ning sealhulgas tuleb toetada neid tundlikke aspekte, mida oma kõne alguses mainisin.

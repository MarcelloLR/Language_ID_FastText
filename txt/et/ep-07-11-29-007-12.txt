<CHAPTER ID="007-12">
12. Inimtervishoius kasutatavaid ravimeid käsitlevad ühenduse eeskirjad (komisjoni rakendusvolitused) (hääletus) 
<P>
- Raport: Françoise Grossetête
<SPEAKER ID="086" NAME="Siim Kallas">
komisjoni asepresident. - Komisjoni avaldus
<P>
Komisjon valmistab praegu ette õigusakti ettepanekut, mis kuulub tema 2008. aasta õigusloomekavasse, et muuta inimtervishoius kasutatavate ravimite puhul ühenduse ravimikontrolli süsteemi. Põhjalikult vaadatakse läbi direktiivi 2001/83/EÜ IX jaotis ("Ravimiohutuse järelevalve”).
<P>
Kõnealuses ettepanekus võtab komisjon kohustuse teha ettepanek otsuse 1999/468/EÜ artiklites 5 ja 7 nimetatud regulatiivkomitee menetluse rakendamiseks, et võtta vastu lõplikud rahvatervise kaitsemeetmed seoses müügilubadega, mis võivad osutuda vajalikuks ravimiohutuse järelevalvet käsitlevate andmete hindamise tulemusena (uues ettepanekus sätestatud meetmed direktiivi 2001/83/EÜ artikli 107 lõike 2 neljanda lõigu muutmiseks või asendamiseks).
<P>
Oma tulevases ettepanekus kavatseb komisjon samuti säilitada olemasoleva korra, mis võimaldab komisjonil artikli 107 alusel nõuda liikmesriikidelt viivitamata ajutiste meetmete võtmist, kui erakorraline meetmete võtmine on rahvatervise kaitsmise seisukohast vajalik, rakendamata mis tahes komiteemenetlust; komisjon jätkab otsuse 1999/468/EÜ artiklites 4 ja 7 nimetatud korralduskomitee menetluse rakendamist, et võtta vastu mis tahes muid üksikakte seoses ravimite müügilubadega.

<CHAPTER ID="001">
Osaistungjärgu avamine
<SPEAKER ID="005" NAME="María Muñiz De Urquiza" AFFILIATION="S&amp;D">
(ES) Austatud juhataja! Suure töökoormuse tõttu siin täiskogul ei olnud eile võimalik mainida Orlando Zapata juhtumit, kes alles hiljuti suri ja keda Hispaania delegatsioon siiralt leinab. Ta suri pika näljastreigi järel. Ta on esimene nn südametunnistuse vang, kes Kuubas viimase 40 aasta jooksul surnud on, ning siinkohal nõuame kõikide selliste vangide vabastamist Kuubas ja ülejäänud maailmas! Väljendame ka oma solidaarsust tema perele ja Kuuba rahvale, kes on teel pluralismi ja arengu suunas.
<P>
Sellest väga kurvast sündmusest võiks saada ajend läbirääkimiste alustamiseks, mille eesmärgiks on Euroopa Liidu ja Kuuba suhete arendamine, kus põhjalik kahepoolne raamistik loob aluse alalisteks konstruktiivseteks läbirääkimisteks inimõiguste teemal, mis leiavad aset sarnaselt teistele Euroopa Liidu kokkulepetele kolmandate riikidega.

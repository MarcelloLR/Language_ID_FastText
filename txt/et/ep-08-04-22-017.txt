<CHAPTER ID="017">
10. Euroopa Arengufondi programmitöö rakendamine (arutelu) 
<SPEAKER ID="494" NAME="Juhataja">
Järgmiseks päevakorrapunktiks on pr Carlotti raport arengukomisjoni nimel, mis käsitleb 10. Euroopa Arengufondi programmitöö rakendamist.
<SPEAKER ID="495" NAME="Marie-Arlette Carlotti">
raportöör. - (FR) Proua juhataja, viimastel päevadel on arenguabi meedias olnud pealkirjades, aga kahjuks täiesti valel põhjusel.
<P>
2007. aastal vähenes ELi abi esimest korda alates aastast 2000. See on õõvastav poliitiline sõnum, mille me saadame riikidele ja rahvastele lõunas ja seda ajal, mil kõige haavatavamad neist on silmitsi toiduainete kriisiga.
<P>
Parlament toetab komisjoni, toetab teid, volinik, ELi kohustuse kordamisel Euroopa tippkohtumisel Brüsselis ja tiheda ajakava nõudmisel. Rahvusvahelise solidaarsuse osas lasub meil kahepoolne vastutus: esiteks pidada oma sõna ja teiseks tagada, et meie abi oleks tõhusaks ja käegakatsutavaks panuseks vaesuse vastu võitlemisel. Just see on kaalul 10. Euroopa Arengufondi (EAF) rakendamisel ja peaaegu 22,7 miljardi euro puhul järgmise kuue aasta jooksul. Usun, et EL omab siin olulist relva vaesuse vastu võitlemisel ja õiglasema maailma ehitamisel.
<P>
Sellepärast valmistavad meile väga muret viivitused ratifitseerimisprotsessis. Tõsi ta on, et komisjon on pühendunud rahastamise järjepidevusele, vähemalt ajutiselt, kuid olukord võib kõige haavatavamate Aafrika riikide jaoks väga kiiresti muutuda talumatuks.
<P>
Meie esimeseks prioriteediks 10. Euroopa Arengufondi puhul on demokraatlik kontroll. Euroopa Parlamendi demokraatlik kontroll, eelkõige EAFi eelarve koostamisel - ja sedakorda loodan ma, et me ei lase mööda 2010. aasta tähtaega finantsperspektiivi läbivaatamiseks - ja riiklike parlamentide demokraatlik kontroll, tugevdatud võimsust edendava programmiga.
<P>
Tahaksime ka, et haridus ja tervishoid oleksid prioriteetsed tegevusvaldkonnad ning et neile eraldataks 20% EAFi vahenditest. Nendele valdkondadele on aga planeeritud eraldada toetust vaid 6,1% ulatuses ja isegi see arv on 9. EAFiga võrreldes vähenenud. Komisjon ütleb, et saavutab 20% sihtmärgi eelarvelise toetuse kaudu ja me usume teda.
<P>
Raport toonitab ka puudusi seoses soolise mõõtmega, mis ei ole hetkel omaette tegevusvaldkond. Me peame selle arutelu taasavama, konsulteerides oma AKV riikide partnerite, nende parlamentide ja kodanikuühiskondadega, 2010. aasta vahekokkuvõtte käigus.
<P>
Eelarvelisse toetuse osas olen mina isiklikult alati arvanud, et see on hea vahend, eeldades muidugi, et see austab demokraatiat, head valitsemistava ja koordineerimist rahastajate vahel. Kuna me usume, et eelarveline toetus peab aitama aastatuhande arengueesmärke, innustame komisjoni valima oma aastatuhande arengueesmärkide lepingutega seda teed.
<P>
10. EAFis väljakäidud uue ergutava toetuse puhul ütleme loomulikult "jah" hea valitsemise maksele, kuid mitte valitsemisprofiilile, mis peegeldaks peamiselt põhja huvisid. Tahaksin rääkida võitlusest terrorismi sisserände jne vastu.
<P>
Samuti oleme valvel teistes majanduspartnerluslepingute rahastamisega seonduvates küsimustes. Ka siin on EL ja liikmesriigid võtnud endale kohustuse anda 2 miljardi euro väärtuses lisaabi kaubandusele praegusest hetkest aastani 2010. Siiski näib, et see 2 miljardit eurot on ära sulanud ja et komisjon kavandab juba majanduspartnerluslepingute rahastamist integreeritud piirkondlikest programmidest. See peab selgitama oma kavatsusi antud küsimuses, kuna, kui asi meid puudutab, ei tohi EAFi vahendeid kasutada tasuna majanduspartnerluslepingute allkirjastamise eest.
<P>
Raport toob välja veel nii mõnedki punktid, kuigi mul ei ole aega neid käsitleda. Mainin enne lõpetamist veel vaid kahte. Esiteks Aafrika rahutagamisrahastu. Loomulikult peame toetama Aafrika Liidu püüdlusi rahu saavutamiseks ja konfliktide ennetamiseks mandril, aga ma usun, et see vahend kuulub ühise välis- ja julgeolekupoliitika alla ja nii tuleks seda rahastada ühise välis- ja julgeolekupoliitika vahenditest.
<P>
Kaasrahastamise küsimuses nõuab raport algset käegakatsutavat kohaldamisviisi, st üleaafrikalise arengufondi loomist, mida koos rahastavad EAF ja naabruskonna rahastamisvahend.
<P>
Olgu kuidas on, aga selline ongi enam-vähem minu raporti sisu.
<P>
Hr Michel, te ütlesite hiljuti, et "meie oleme esimene põlvkond, kes suudab vastu seista suurele vaesusele ja väita äärmise meelekindlusega: meil on raha, ravimid ja teadus vaesusele lõpu tegemiseks. Küsimus on aga selles, kas meil leidub ka tahet?" Selles punktis, hr Michel, toetab parlament teid igati.
<SPEAKER ID="496" NAME="Louis Michel">
komisjoni liige. - (FR) Proua juhataja, raportöör, daamid ja härrad, esmalt tahaksin tänada ja õnnitleda teid selle suurepärase raporti puhul, mis andis mulle võimaluse väljendada teile oma arvamusi meile ühist huvi pakkuvates küsimustes.
<P>
Samuti tahaksin öelda, et mul on hea meel meie institutsioonide seisukohtade vaheliste sarnasuste üle, mis kõnealusest raportist selgeks saab. On selge, et meie tegevuse peamine eesmärk on eelkõige võitlus vaesuse vastu aastatuhande arengueesmärkide kontekstis.
<P>
Selles mõttes on kohe käivitatav 10. EAF Euroopa Liidu jaoks esimene tõeline võimalus kasutada Euroopa konsensust ja tegevuskava abi tõhususe eesmärgil. Esiteks summa. Eelarve on märkimisväärselt suurenenud, 17,9 miljardilt eurolt 9. EAFi jaoks 22,6 miljardi euroni 10. EAFi jaoks.
<P>
Samuti on mul hea meel teile teatada, et esimest korda EAFi ajaloos ja Euroopa koostöö algusest alates on komisjonil õnnestunud assigneerida kõik eelmistest EAFidest järele jäänud saldod seisuga 31. jaanuar 2007, ilma et 9. EAFile liimesriikide kehtestatud aegumisklausli tõttu oleks kaduma läinud ükski euro, nagu raportis küsitakse.
<P>
Samal ajal on lõpule viidud pea kõik 10. EAFi riigistrateegiad. Seni on EAFi komisjonile edastatud 58 strateegiadokumenti, 14 esitatakse praeguse hetke (aprill 2008 - toim.) ja juuni vahel ning plaanid nende rakendamiseks on juba tegemisel.
<P>
10. EAFi ratifitseerimisel AKV riikide poolt võiks EAFi koheselt mineviku varjudeta käivitada ja selle rakendamise tsükkel võiks olla kooskõlas eelmise eelarvetsükliga. See on vaid esimene samm ja mina, nagu teiegi, jätkan töötamist EAFi täieliku eelarve koostamise nimel.
<P>
Teie toetus on samuti oluline, et me lõppude lõpuks suudaksime nihutada koostööd AKV riikidega eemale valitsustevahelisest lähenemisviisist ja integreerida selle täielikult ühenduse eelarvesse ja kaasotsustamismenetlusse.
<P>
Eelarve koostamine rahuldab samuti teie nõudlusi, mida ma igati toetan, EAFi täieliku demokraatliku kontrolli järele.
<P>
Oleme juba kokku leppinud põhimõttes, et strateegiadokumendid tuleb automaatselt edastada parlamentaarsele ühisassambleele. Sellest ilmselgelt ei piisa; ma olen juba andnud meie delegatsioonidele juhiseid strateegiadokumentide saatmiseks riiklike parlamentide liikmetele ja mina isiklikult olen pühendunud meie partnerriikide teadlikkuse tõstmisele, nii et nad saaksid kaasata oma riiklike parlamente ühenduse koostöö kontrollimisse. Esimene kohtumine Ghana valitsusega näib olevat kokku lepitud, kuigi, nagu te teate, sundis viimasel minutil mu kalendrisse tehtud muudatus - Zimbabwet käsitlev Lõuna-Aafrika Arenguühenduse (SADEC) tippkohtumine, kust ma just tagasi saabusin - mind seda kohtumist edasi lükkama.
<P>
Olen veendunud, et AKV riikide poolt oma riigieelarvete kavandamise osas 10. EAFiks koostatud riigistrateegiate peamine eelis on asjaolu, et nad on valitsemisest teinud vastastikuste suhete keskpunkti. Seepärast otsustasime 10. EAFi vahendite eraldamisel kasutusele võtta valitsemisega seotud peaaegu 3 miljardi euro suuruse ergutava toetuse. See ei ole, nagu keegi eksikombel ütles, veel üks tingimuslikkuse vorm, vaid makse, mida eraldatakse, tuginedes meie partnerite koostatud valitsemiskavade olulisusele, realistlikkusele ja ambitsioonidele.
<P>
Autonoomia ja läbipaistvuse huvides lisatakse valitsemiskavad strateegiadokumentidele ja need on seega kõigile kättesaadavad. Samamoodi on kriteeriumid nagu eraldis, tõhusus ja keskendumine tulemustele, pannud mind nõudma eelarvetoetuse suuremat kasutamist kui tavapärastes projektides.
<P>
45% meie AKV riikidele mõeldud toetusest eraldatakse meie riigieelarvetest, nii eelarvelise toetusena konkreetsetele sektoritele kui ka üldise eelarvelise toetusena. Tahaksin kasutada võimalust ja täpsustada mõningaid punkte raportis, mis tunduvad olevat tekkinud arusaamatuse tõttu.
<P>
Raport kritiseerib tervishoiu- ja haridussektori vähest rahastamist. Ma tean, et tegemist on pikaajalise tüliõunaga Euroopa Parlamendi ja Euroopa Komisjoni vahel. Saan vaid korrata, et vaesuse kaotamine ja aastatuhande arengueesmärkide saavutamine ei saa sündida ainuüksi tervishoiu- ja haridussektorile eraldatud otsese abi kaudu. On selge, et märkimisväärset osa üldisest või sektorile mõeldud eelarvetoetusest kasutatakse selle eraldamisel näiteks õpetajatele töötasu maksmiseks, tervishoiukliinikute ehitamiseks ja sotsiaalteenuste osutamiseks. Olen veendunud, et vähemalt 20%, või 6% kokkuvõttes, on kvalifitseeritud ja otse suunatud. Loomulikult pärineb ülejäänu otsesest või sektorile suunatud toetusest, kuigi ma luban, et püüan seda kvantifitseerida ja tõestada.
<P>
Muide, loomulikult ei ole meil õigust oma partnerite eest sektoreid valida; selle üle otsustamine on ikka nende endi teha. Valikuid tehakse ka kahepoolsele toetusele tuginedes. Paljud riigid valivad näiteks tervishoiu või hariduse, aga see on hea küsimus ning ma püüan seda uurida ja tulemused teieni tuua.
<P>
Lõpetuseks: teil on soolise mõõtme koha pealt õigus. Tunnistan esimesena naiste rolli arengus ja vajadust selle rolli suurendamise järele. Samas aga on parlament, nõukogu ja komisjon taas tõhususe huvides sunnitud Euroopa konsensuse vastuvõtmisega tunnistama, et soolistel küsimustel, arvestades nende kõrvalmõjusid, on kultuurivaldkondadevaheline mõõde ja et need tuleb seega integreerida kõigisse asjakohastesse toetusprogrammidesse, eelistatavalt teatava sektori piiratud raamistikus.
<P>
Oma toetuse annan teile punktis, kus mainisite Aafrika rahutagamisrahastu rahastamist EAFi poolt; keegi ei saa eitada ilmseid seoseid arengu ja julgeoleku vahel. Siiski ei tohiks rahuvalvamise rahastamist käsitleda arenguna või arvata maha arenguressurssidest.
<P>
Seega on teil põhimõtteliselt õigus. Kahjuks teate te, kuidas need asjad toimivad. Arvan, et on äärmiselt oluline keskendada tähelepanu, nagu te teetegi, riiklikele parlamentidele, struktureerida ja institutsionaliseerida konsulteerimist valitsustega ning suurendada kodanikuühiskonna rolli, suurendades samas selle võimsust ja esinduslikkust, nii et see kannustaks tagant arengut ja demokraatlikku avatust.
<P>
Tänan teid selle raporti eest ja ma luban, et kasutan seda hästi ja leian siit innustust.
<SPEAKER ID="497" NAME="Romana Jordan Cizelj">
fraktsiooni PPE-DE nimel. - (SL) Vaesuse kaotamine aastatuhande arengu-eesmärkide raamistikus on tohutu ja paljunõudev ülesanne. See hõlmab lisaks ülesannetele sotsiaalses sfääris ka palju erinevaid teemasid, mis võimaldavad inimrassil jätkusuutlikult areneda. 10. EAFi tõhus kasutamine võib anda olulise panuse selle eesmärgi saavutamisse.
<P>
Nõustun raportööriga, et haridus ja tervishoid on kaks peamist valdkonda, mis on kaasatud vaeseimate elanikkonnarühmade elukvaliteedi parendamisse. Me peame piisavalt suurendama neile kahele valdkonnale ELi arenguabis, kaasa arvatud 10. EAFis eraldatud rahaliste vahendite osa.
<P>
Selliste ülemaailmsete väljakutsete nagu kliimamuutused ajal sellest aga ei piisa. Tänapäeval kasvavad paralleelselt majanduse ja SKTga ka kasvuhoonegaaside heide. Just seetõttu, ja vaatamata majanduslikule edule teistes valdkondades, väheneb elanikkonna heaolu. Oma arengupoliitikaid kavandades peame määratlema heaolu jätkusuutliku arengu raamistikus. Seetõttu on oluline, et 10. EAF peegeldaks tasakaalu majanduslike, sotsiaalsete ja keskkonnaalaste komponentide vahel.
<P>
Veel üks valdkond, mida tahaksin mainida, on sooline võrdõiguslikkus. Naistel on ühiskonnas erinevad rollid, perekonna põhilise toimetuleku üle muretsemisest ja selle eest vastutamisest teadmiste ja eluviiside edastamiseni oma lastele. Sageli ei ole naistel aga mingeid eesõigusi, mingit võimalust saada iseseisvaks ja ise otsuseid langetada, samuti ei ole neil meestega samaväärset juurdepääsu teenustele. Seepärast usun ma, et võrdsete võimaluste tagamine on arengupoliitika üks peamisi horisontaalseid - ma kordan, horisontaalseid - ehituskive.
<P>
Lõpuks tahaksin öelda, et poliitika saab olla edukas vaid siis, kui sellele saab osaks elanikkonna piisav toetus, mis kajastub demokraatlike ja ausate valimistena. Tulevikus peaks parlamentidel olema palju olulisem roll arengupoliitikate koostamisel, kontrollimisel ja rakendamisel - mitte ainult Euroopa Parlamendil, vaid ka liikmesriikide parlamentidel.
<SPEAKER ID="498" NAME="Alain Hutchinson">
fraktsiooni PSE nimel. - (FR) Proua juhataja, volinik, pr Carlotti, tahaksin kõigepealt tänada teid ilusa töö eest, mida te tegite selle suurepärase raporti koostamisel.
<P>
Lisaks meeldetuletusele, et nüüd tuleb oma partnereid innustada 10. EAFi ratifitseerima, tahaksin pöörduda tagasi mõne küsimuse juurde, mis meie, Euroopa Sotsiaaldemokraatliku Partei jaoks, on üliolulise tähtsusega praeguste, lõunapoolsete elanikkondade ees seisvate väljakutsete seisukohast; need on väljakutsed, mida traagiliselt toonitab toiduainete kriis.
<P>
Esiteks peame paremini mõistma põllumajandust, mis moodustab ebapiisava osa EAFist. Meeldetuletuseks: 9. EAFi 78st riigist 9 ja vaid 8% 10. EAFis eraldatavatest summadest käsitlesid põllumajandust ja maaelu arengu algatusi.
<P>
Siis veel suurendamise rakendamine, mille komisjon kuulutas välja oma lõunapoolsete riikide põllumajanduse arengule eraldatava toetuse osana.
<P>
On ülioluline, et me jälgiksime oma ja liikmesriikide poliitikate sidusust, võrrelduna 10. EAFis väljendatud prioriteetidega, peamiselt seoses ühise põllumajanduspoliitikaga, sest ühelgi põllumajanduspoliitikal pole mõtet, kui me jätkame ühe käega andmist ja teisega võtmist.
<P>
Meie jaoks on veel üks oluline küsimus loomulikult sooline mõõde, eriti kuna me oleme teadlikud naiste kesksest rollist enamikus nendes riikides.
<P>
Lõpuks, nagu täna hommikul juba eelarve täitmise arutelus mainitud, vajadus EAFi eelarve koostamise järele, mis on siiani vältinud igasugust parlamentaarset kontrolli, kuigi tegemist on 22,6 miljardi euro suuruse eelarvega - nagu te meile meenutasite, volinik - ja kuna see moodustab enamiku meie arenguressurssidest. See palve on suunatud rohkem nõukogule kui komisjonile, kellega me oleme antud küsimuses kokkuleppele jõudnud.
<P>
Ma vabandan, kuid pean rõhutama seda, mida mu kolleeg pr Carlotti juba ütles, et on vaja olla valvel, et 10. EAFi ei kasutataks mõjujõu või rohuna majanduspartnerluslepingute jaoks. On selge, et see ei oleks vastutustundlik.
<SPEAKER ID="499" NAME="DanutBudreikaitė" LANGUAGE="LT">
Proua juhataja, daamid ja härrad, EAF tähistab 50 aasta möödumist selle loomisest. Selle perioodi jooksul on EAFist saanud oluline arengukoostöö vahend AKV riikidega, tõhustades nende majanduslikku ja sotsiaalset arengut. 10. EAFi käsitlevate läbirääkimiste ajal leppisid ELi liikmesriigid kokku fondi tähtsuses ja vajaduses veelgi edendada AKV riikide arengut ning suurendada fondi 9. EAFiga võrreldes 10 miljardi euro võrra. See teeks vaesuse vastase võitluse tõhusamaks ja võimaldaks meil edasi minna aastatuhande arengueesmärkide rakendamisega.
<P>
Tahaksin toonitada asjaolu, et 2008. aastal hakkasid ELi uued liikmesriigid panustama 10. EAFi eelarvesse. Nad peavad maksma peaaegu 820 miljonit eurot. 10. EAFi rakendamine ei ole aga veel alanud, peamiselt seetõttu, et pooled AKV riigid ei ole ratifitseerinud muudetud Cotonou lepingut. Tahaksin seega innustada AKV riike ratifitseerima muudetud Cotonou lepingut nii kiiresti kui võimalik.
<P>
Enne kehtiva finantsalgatuse ratifitseerimist leidsid aset arutelud EAFi ELi eelarvesse kaasamise teemal, põhiideeks on siin, et see tõhustaks selle rakendamise tõhusust. Me ootame veel ikka otsust nimetatud küsimuses. Tahaksin ka kannustada ELi eraldama suuremat osa EAFi vahenditest tervishoiule ja haridusele. 2001. aastast on ELi eelarve moodustanud 20% toetusest, mida eraldatakse peamiselt tervishoiule ja haridusele ning seda tuleks kohaldada ka EAFi puhul. Pidades silmas EAFi uuendusi, tahaksin rõhutada hea halduse edendamist. Kuigi ei ole päris selge, kuidas seda hetkel teha, toetan ma lisakriteeriumide kaasamist - turgude liberaliseerimist, terrorismivastast võitlust, massihävitusrelvadega kaasnevaid kohustusi ja rändajate uuesti riiki lubamist. Nende kriteeriumide rakendamine aitaks kaasa stabiilsuse suurendamisele AKV riikides.
<SPEAKER ID="500" NAME="Leopold Józef Rutowicz">
fraktsiooni UEN nimel. - (PL) Proua juhataja, 10. Euroopa Arengufondi programmitöö rakendamine ajavahemikul 2008-2013 on märkimisväärse humanistliku ja poliitilise tähtsusega. Nende programmide eesmärk on vaesuse kaotamine ja sotsiaalse stabiilsuse tagamine partnerriikides ja piirkondades kestva arengu kontekstis, iseäranis Aafrikas. Selle toetuse tulemuslikkus, mille kehtestasid Euroopa Parlament, liikmesriigid ja teised rahastajad ning mis ulatub mitme miljardi euroni, sõltub eesmärkide õigest kindlaksmääramisest, ametlike tõkete lihtsustamisest, tegevuse ühtlustamisest ja pidevast kontrollist, millest osa teostatavad Euroopa institutsioonid.
<P>
Majanduslik abi peaks olema seotud partnerluslepingutega ja peaks tagama vajaliku infrastruktuuri arengu, võimaldades töökohtade loomise kaevandus- ja töötlemistööstuses ning põllumajanduses. Toodete müügiturg peaks olema EL, koos oma kestva tooraine ja konkreetsete toodete vähesusega. Vahendite tõhusa kasutamise tagamiseks peaks nendega kaasnema logistiline abi.
<SPEAKER ID="501" NAME="Mikel Irujo Amezaga">
fraktsiooni Verts/ALE nimel. - (ES) Proua juhataja, volinik, tahaksin kõigepealt tänada pr Carlottit selle suurepärase raporti eest ja öelda, et kui me räägime tegevuskava rakendamisest, peame eraldi vaatlema iga riiki, nende kulutusi ja haldamist.
<P>
Ei tohi unustada, et EAF ei kuulu komisjoni üldise finantstoetuse raamesse ja seepärast saame me nõuda täielikku läbipaistvust ja konkreetseid eesmärke, milleks raha kasutatakse.
<P>
23 miljardit eurot viieks aastaks 78 riigile ei ole summa, millest piisaks kõigeks, nii tuleb vastavalt 2005. aasta Pariisi deklaratsiooni alusel kahepoolseid kokkuleppeid, kavasid ja strateegiaid alati täita ning ma rõhutan "kahepoolseid kokkuleppeid".
<P>
Lõpetuseks: kuigi me teame, et AKV riikidele eraldatav üldine toetus keskendub peamiselt vaesuse kaotamise strateegiatele, ei oleks tarbetu tagada, et EAFi lõppeesmärk oleks sama.
<SPEAKER ID="502" NAME="Filip Kaczmarek" AFFILIATION="PPE-DE">
(PL) Proua juhataja, 10. Euroopa Arengufondi programmitöö rakendamine ajavahemikul 2008-2013 toimub ajal, mil Euroopa ja maailma arengu tegevuskavas on äärmiselt olulised väljakutsed. Saame neist tuvastada vähemalt mõned: äsja vastu võetud ühise ELi ja Aafrika strateegia rakendamine; aastatuhande arengueesmärkide arendamine, mida visandatakse - nagu me kõik mäletame - aastaks 2015; uute majanduspartnerluslepingute rakendamine ning finantsperspektiivi vahekokkuvõte, mis peaks toimuma 2009. aastal. Seega seisavad meie ees mõned rasked kavandamise, uute lahenduste kasutuselevõtmise ja 10. EAFi rakendamisega seotud väljakutsed.
<P>
Minu arvates sai raportöör pr Carlotti oma ülesandega suurepäraselt hakkama; ta on õigesti tabanud ja kokkuvõtte teinud kõige olulisematest eesmärkidest ja keerulistest küsimustest, mis on väljakutseks EAFi rakendamisel. Tahaksin juhtida tähelepanu kahele küsimusele, mida pean eriti oluliseks.
<P>
10. EAF visandab peaaegu 23 miljardi euro eraldamist koostööks maailma kõige vaesemate riikidega. Õige kasutamise korral saab EAF anda suure panuse aastatuhande arengueesmärkide edukasse saavutamisse. Sel põhjusel peaks meie Euroopa seisukohast olema täielikuks prioriteediks aastatuhande arengueesmärkidest esimene - äärmusliku vaesuse ja näljahäda kaotamine. Peame seega tagama, et rakendusmääruses keskendutaks tõepoolest selle eesmärgi rakendamisele, andes sellele prioriteedi teiste sotsiaalsete eesmärkide ees. Teised eesmärgid on olulised, kuid me peaksime pidevalt silma peal hoidma äärmusliku vaesuse kaotamisel.
<P>
Teiseks, läbipaistvuse ja tõhususe suurendamiseks Euroopa arengukoostöös tuleks EAF kaasata ELi eelarvesse. Kõnealust küsimust tuleks arutada finantsperspektiivi läbivaatamise ajal. Olen teadlik sellest, et mõned liikmesriigid pelgavad sellist lahendust, kuid arengukomisjoni seisukohast ja tõenäoliselt ka Euroopa Parlamendi kui terviku seisukohast ei ole mingit kahtlust, et see on Euroopa arengupoliitikale kasuks.
<SPEAKER ID="503" NAME="Zita Pleštinská" AFFILIATION="PPE-DE">
(SK) Daamid ja härrad, kohtumine üleaafrikalise parlamendi presidendi Gertrude Mongellaga jättis minusse väga sügava mulje.
<P>
Euroopa Parlamendis toimunud kohtumise ajal ütles Gertrude Mongella järgmist: "Euroopal on Aafrikas oluline roll. Euroopa viibimisel Aafrikas on pikk ajalugu, nii positiivne kui ka negatiivne. Euroopal on tehnoloogia, Euroopal on võimalused, Euroopa arendab oma teadusalaseid teadmisi. Euroopa võib mängida olulist rolli. Enamgi veel, Euroopa ei saa eksisteerida Aafrikata."
<P>
Usun, et 10. EAF (2008-2013) on oluline vahend ELi ja selle liikmesriikide poliitiliste kohustuste täitmisel eesmärgiga tagada arengutoetust. Seepärast kutsun ELi liikmesriike ja AKV riike, kes ei ole seda veel teinud, üles ratifitseerima siselepingu ja muudetud Cotonou lepingu, lootuses, et fond saab hakata toimima nii kiiresti kui võimalik.
<SPEAKER ID="504" NAME="Louis Michel">
komisjoni liige. - (FR) Proua juhataja, teen väga lühidalt, kuna seda taipamata vastasin ma juba mitmele küsimusele oma esialgses sõnavõtus.
<P>
Tahaksin pöörduda tagasi punkti juurde, mida kritiseeris pr Carlotti - tegemist on muidugi õiglase kriitikaga - ja selleks on, et ajal, mil meie ees seisab rohkem arenguga seonduvaid väljakutseid kui eales varem, tuleks öelda, et meie liikmesriigid vähendavad oma arengutoetust. Tegelikult kaotame me 1 700 000 000 eurot - see on esimene kord, mil see summa on vähenenud. See on tohutu summa. Kujutlege, millele seda oleks võimalik kulutada seoses arenevate riikide haiglate, arstide ja õpetajatega. Seega, pr Carlotti, teeb Euroopa Ülemkogu ettepaneku, et kõik liikmesriigid vähemalt kinnitaksid endale, kui mäletate, siis 2005. aastal, võetud kohustust ning nõustuksid koostama üleminekukava, mis näitab, kuidas nad jõuavad 2010. ja 2015. aastaks seatud eesmärgini. Usun, et seejärel seovad neid kohustused, mille nad on endale avalikkuse ees võtnud.
<P>
Teine asi, hr Hutchinson, on, et teil on protsendimäärade suhtes õigus. Tahaksin vaid öelda, et põllumajanduse ja maaelu arengu jaoks eraldati 9. EAFist 650 miljonit eurot ning vastav summa 10. EAFist on 1 miljard ja 250 miljonit eurot. Teil on õigus, see on suurenemine pigem absoluutväärtuses kui protsendimääras. Teiseks, algselt valisid põllumajanduse neli riiki, nüüd on neid 25. Sellest aga ei piisa, see pole ikkagi piisavalt ambitsioonikas ja me pidime kõvasti lobitööd tegema, et saada mõned riigid selle lähenemisviisiga nõustuma.
<P>
Majanduspartnerluslepingute osas vahetame alati arvamusi, millal me siis ka ei kohtuks. Praegu on aga juba väga hilja ja seetõttu olen ma kaotanud oma entusiasmi antud küsimuses. Sellele vaatamata tahaksin lihtsalt kinnitada midagi, mis teile meeldib. Ma olen alati öelnud, et riike, kes ei allkirjasta selgelt majanduspartnerluslepingut, ei karistata rahalisest seisukohast ning et need kaks asja ei ole ilmselgelt seotud. Mitte mingil juhul ei kasuta me eelarvet või selle täitmist väljapressimise vormina majanduspartnerluslepingu allkirjastamise eesmärgil. Oleme alati seda öelnud ja see ei muutu.
<P>
Ratifitseerimise küsimuse osas arvan, et see oli vist pr Budreikaité, kes antud küsimuse tõstatas. Tänaseks on ratifitseerinud selle kõik ELi liikmesriigid. Viis partnerriiki peavad seda veel tegema. Loodan, et see saab tehtud kuu lõpuks, et kõik saaks juunis alata.
<P>
Tahaksin uuesti kinnitada oma veendumust, et EAFi eelarve koostamine võimaldaks meil kahtluseta olla palju tõhusamad, võimaldaks omada demokraatlikku kontrolli, olla kaasatud sellesse arengupoliitikasse ja seda omada, nagu me teeme teiste poliitikatega. Minu arvates annaks see tunduvalt suurema ulatuse tegevusele, reageerimisele, õiguspärasusele ja usaldusväärsusele. Loodan, et suudame need liikmesriigid, kes ikka veel selle vastu on, panna asja mõistlikku külge nägema.
<SPEAKER ID="505" NAME="Marie-Arlette Carlotti">
raportöör. - (FR) Aitäh kõigile selle arutelu eest ja siin nii hilise tunnini viibimise eest. Aitäh teile, volinik. Tahaksin öelda, et ametliku arengutoetuse küsimuses toetab parlament teid igati. Lugesin teie ajakirjandusele antud kommentaare; ma tean, et teatud asjade väljaütlemine nõudis julgust.
<P>
Tahaksin siiski tagasi pöörduda kahe punkti juurde. Esiteks ergutav toetus. Nagu te teate, ümbritseb seda vahendit suur ebakindlus. Otsuse langetamise protsess ei ole väga selge. Puudub kontroll ja ei leidu mingit teavet Euroopa Parlamendi või parlamentaarse ühisassamblee ega riiklike parlamentide jaoks, ja nagu ma eelnevalt ütlesin, on valitsemise joontes teatud kriteeriumid, mis meile probleeme tekitavad. Ma ei hakka end kordama, kuid ma arvan, et selle mitmetähenduslikkuse saaks kaotada vaid komisjonivälise kontrolli abil, st Euroopa Parlamendi, riiklike parlamentide ja parlamentaarse ühisassamblee kontrolli abil küsimuses, kuidas ja millistel tingimustel ergutavat toetust makstakse. Samuti arvan, et see kontroll peaks selgesõnaliselt moodustama osa EAFi rakendamisest.
<P>
Piirkondliku integratsiooni ja majanduspartnerluslepingute kohta arvan ma, et majanduspartnerluslepingute rahastamine peab toimuma lisaks EAFi rahastamisele. Kuulsin, mida te selle kohta ütlesite. Me vajame aga selgitusi vahendite jaotamise kohta, integreeritud regionaalprogrammide kohta, piirkondade ja AKV riikide vahel. Usume teid, kui ütlete, et ei eksisteeri uut tingimuslikkust, kuid me vajame seda tüüpi kinnitust ja täpsust. Igatahes tänan teid väga siin nii hilise tunnini viibimise eest.
<P>
(Aplaus)
<SPEAKER ID="506" NAME="Juhataja">
Arutelu on lõppenud.
<P>
Hääletus toimub kolmapäeval kell 11.30.
<P>
Kirjalikud avaldused (kodukorra artikkel 142)
<SPEAKER ID="508" NAME="Tokia Saïfi  " AFFILIATION="PPE-DE">
kirjalikult. - (FR) 10. EAF sätestab pikaajalise raamistiku ELi ja AKV riikide vaheliseks koostööks ja arenguks. Ajavahemikuks 2008-2013 moodustab see 22,7 miljardit eurot ja on mõeldud maailma kõige vaesemate ja haavatavamate riikide abistamiseks. Et see fond, mis on Euroopa arengupoliitika rahaline tugi, oleks tõhus, peame minema kaugemale kui liikmesriikide asümmeetriline panus ja kaasama selle ühenduse eelarvesse. Euroopa toetuse eelarvesse kaasamine pakuks tegelikult mitmeid eeliseid, kuna AKV riikidele osutatava abi suhtes kohaldataks samu programmeerimis- ja halduseeskirju kui ELi teistele välistegevuse vahenditele, tugevdades nii arengukoostöö sidusust, läbipaistvust, tõhusust ja demokraatlikku kontrolli. Peame sinnapaika jätma idee ajaloolistest sidemetest teatud liikmesriikide ning ülemeremaade ja -territooriumide vahel ning muutma Aafrika ja arengu ELi kui terviku prioriteediks. Kui EL soovib nende poliitikate ja kavade tõhusust, peab EL jätkama oma välistoetuse kaasajastamist ja kaasama EAFi alates 2009. aastast ühenduse eelarvesse.

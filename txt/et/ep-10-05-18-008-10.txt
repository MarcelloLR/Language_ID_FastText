<CHAPTER ID="008-10">
10. ELi noorsoostrateegia: investeerimine ja mobiliseerimine (
<P>
Enne hääletust:
<SPEAKER ID="113" NAME="Georgios Papanikolaou" AFFILIATION="PPE">
(EL) Lugupeetud juhataja, head kolleegid! Praegu on kogu Euroopa jaoks pöördeline aeg. Euroopa tulevik - just sellest ma rääkida soovingi - seisneb eeskätt tulevastes põlvkondades. Optimism Euroopa tuleviku suhtes tähendab noori, kellel on võimalused, oskused ja kvalifikatsioon.
<P>
See raport ja kõik tulevased algatused sellel teemal on väärtusetud, kui me kõik - eriti meie, kelle Euroopa kodanikud on otse valinud - ei toonita igas valdkonnas, igas oma tegevuse tugisambas seda, kui oluliseks me peame pidama noori ja kui suurt tähelepanu neile pöörama. Sellel nii Kreeka kui ka teiste riikide jaoks raskel ajal usume, et saavutame selle. Me saavutame selle, kui me tõepoolest püüdleme selle poole koos noortega, kes vajalike vahendite ja võimaluste olemasolu korral võtavad ohjad tuleviku suhtes enda kätte ja tagavad meile parema homse.
<P>
Ma soovin kõikide fraktsioonide nimel tänada variraportööre nende koostöö ja saavutatud üskmeele eest.
<P>
(Aplaus)

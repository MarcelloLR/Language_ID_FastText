<CHAPTER ID="002">
Presidentuuri avaldused
<SPEAKER ID="006" NAME="President">
Daamid ja härrad, tänasel täiskogu istungi avamisel sooviksin ma öelda paar sõna eelmisel reedel toimunud referendumi kohta. Ma olen selle tulemusega väga rahul. See oli tähtis päev nii Iirimaa kui ka Euroopa jaoks.
<P>
(Aplaus)
<P>
Ma soovin märkida, et selle referendumi tulemuse teatamise ajal viibisin ma Euroopa teises otsas, Sitsiilias, ning seal tervitati seda tulemust just nagu teiegi seda tegite - aplausiga. Ka paljudes teistes kohtades üle Euroopa olid inimesed Iiri referendumi tulemuse üle rõõmsad. Iirlased on edastanud selge märguande, et nad soovivad ka edaspidi olla ühendatud Euroopa südames. Míle buíochas do mhuintir na hÉireann. Tuhat tänu ning palju õnne referendumi tulemuse puhul. Ma ütlesin seda iiri keeles ja võib-olla mitte päris õigesti, kuid umbes nii see kõlab.
<P>
Euroopa Liit on näidanud, et on võimeline oma kodanike õigustatud kartusi kuulda võtma ja asjakohaselt reageerima. Iirimaale antud garantiid osutusid rahuldavateks ning veensid hääletajaid, et Lissaboni leping on nende riigi jaoks kasulik. See oli võit kodanikuühiskonna jaoks ning heaks argumendiks teistes liikmesriikides jätkuvates aruteludes.
<P>
Ma sooviksin rõhutada tööandjate, ametiühingute, põllumajandustootjate ja kalurite ühenduste ning ka kiriku ja arvamusliidrite tähtsat rolli. Nemad aitasid referendumi võitmisele kaasa.
<P>
Ma sooviksin ka õnnitleda Iiri valitsust ja opositsiooni, ning samuti ühte oma eelkäijat, Pat Cox'i, kes juhtis kampaaniat "Iirimaa Euroopa eest”. Minu õnnesoovid Pat Cox'ile!
<P>
(Aplaus)
<P>
Ma olen kindel, et ratifitseerimisprotsess jätkub ning selle tulemus on edukas ka ülejäänud kahes liikmesriigis. Ma olen saanud Poola presidendilt kinnituse, et nüüd, kui Iiri referendum on saanud positiivse tulemuse, allkirjastab ta viivitamatult Lissaboni lepingu.
<P>
(Aplaus)
<P>
Ma loodan, et president Václav Klaus toimib samamoodi niipea, kui Tšehhi konstitutsioonikohus on kõik jäänud kahtlused hajutanud.
<P>
Lissaboni lepingu eesmärgiks on Euroopa Liitu 21. sajandi väljakutseteks ette valmistada. Me peame silmitsi seisma oma kodanike hirmudega seoses energeetikaküsimustega, kasvava töötusega, sisserändega ja kliimamuutustega. Me peame koos tegutsema, just nagu ka mitmel varasemal korral, ning me ei tohi unustada, et edukuse võti seisneb Euroopa solidaarsuse põhimõttes.
<P>
Meil on veel palju tööd teha, kuid nüüd on meil olemas olulised vahendid ja ärgem kahelgem neid kasutamast.
<P>
Ma sooviksin lisada veel ühe kommentaari Iiri referendumi kohta. Me ei tohi unustada neid inimesi, kes ütlesid referendumil "ei”. Meil on kujunenud traditsiooniks mõelda kõikidele eurooplastele, austada nende vaateid ja õigust teistsugusele arvamusele. Ka "ei” poolt hääletajad soovivad meile midagi öelda. Nad soovivad meid milleski veenda, ja mis kõige tähtsam, nad soovivad meid millegi eest hoiatada. Me võtame seda hoiatust tõsiselt ja arvestame ka nende häälega, kuid me oleme äärmiselt rahul, et otsustav enamus Iiri rahvast ütles "jah” ning nad toetavad ühtset Euroopat. Mina olen täis otsustavust teha kõvasti tööd selle nimel, et aidata teil tunda, et meie ühtne Euroopa on ka teie Euroopa, ning me kujundame koos Euroopa tulevikku.
<P>

<P>
Ma sooviksin nüüd liikuda edasi kahe teise teema juurde. Need on kurvad teemad.
<P>
Ma sooviksin meenutada suurt tragöödiat ja mälestada sellega Sitsiilias Messina läheduses aset leidnud mudalaviinide ohvreid. Ma olen Euroopa Parlamendi nimel saatnud välja juba avalduse, millega väljendame kaastunnet ohvrite perekondadele ja sõpradele. Ma viibisin ise sellel ajal Itaalias ning avaldasin avalikult kaastunnet meie sõpradele, partneritele ja kõikidele itaallastele.
<P>

<P>
Enne alustamist sooviksin ma veel meenutada tõsiasja, et täna on Vene inimõiguslase ja ajakirjaniku, Anna Politkovskaja kolmas surma-aastapäev. Tema tapjaid ei ole ikka veel õigusemõistmise ette toodud. Kuid Anna ei ole siiski mitte ainus ohver. Meenutagem sellel puhul ka teisi ühiskondlikke aktiviste, kes on viimase kolma aasta jooksul tapetud.
<SPEAKER ID="007" NAME="William" AFFILIATION="The Earl of) Dartmouth  (EFD">
Härra president, kui te pidasite meile Euroopa Parlamendi presidendi kohale oma kandidatuuri esitamise puhul kõnet, siis te ütlesite, et teist saab väga objektiivne figuur ja eesistuja. Kuid ma pean ütlema, et te esitasite praegu kõne Iiri referendumi kohta, - ja ma küll tõusin teie kõne ajal püsti, kuid te olite oma tekstis kinni, - mis oli üks kõige subjektiivsematest ja pooldavamatest kõnedest, mida ma kunagi kuulnud olen, ning objektiivse eesistuja poolt sobimatu.
<P>
(Erinevad reaktsioonid)
<SPEAKER ID="008" NAME="President">
Ilmselt ei kuulanud te kogu minu kõnet ära!
<P>
(Aplaus)

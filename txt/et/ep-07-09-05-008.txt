<CHAPTER ID="008">
Selgitused hääletuse kohta
<SPEAKER ID="115" NAME="Pedro Guerreiro  " LANGUAGE="PT">
Me peame kalavarude säästvat kasutamist oluliseks kalastustegevuse jätkumise ja kalandussektori elujõulisuse jaoks, kuid me ei pea vastuvõetavaks laevastike haldamise poliitikat - nagu EL on vastu võtnud - ega laevastike vähendamist, mille peamisteks tagajärgedeks on tootmisvahendite oluline vähenemine ja drastiline töökohtade kaotus.
<P>
Püügivõimsuse ja kalapüügivõimaluste püsiva tasakaalu saavutamiseks tuleb võtta arvesse sotsiaalset ja majanduslikku olukorda kalandussektoris, kohaldades mehhanisme kahju subsideerimiseks või kompenseerimiseks kaluritele, kes on kannatanud keskkonnasõbraliku kalastustegevuse majanduslike tagajärgede ning kalastamist vähendavate meetmete tõttu, eelkõige vähem soodsates piirkondades, mis on kalandussektorist sõltuvad.
<P>
Samamoodi peaks püügivõimsus olema kooskõlas olemasolevate varudega ja merekeskkonna kaitsmisega - mis ühel ja samal ajal soodustaks väikesemahulist rannikuäärset kalastamist ja mittetööstuslikku kalastamist ja kaitseks kalastuskogukondi; selles kontekstis oleks eriti kasulik suurendada liikmesriikide ainuõigusega kalastusalasid praegusest 12 meremiilist 24 meremiilini ning kaugemates piirkondades 100 meremiilist 200 meremiilini.
<SPEAKER ID="116" NAME="Robert Navarro  " AFFILIATION="PSE">
kirjalikult. - (FR) Ma hääletasin oma kolleegi härra Casaca raporti poolt, kuna see toob selgelt välja praeguse süsteemi halvad mõjud, mis mõnikord põhjustab selliste otsuste tegemist, mis ei ühildu kohaliku tegelikkusega.
<P>
Võtame näiteks thonaille-võrkudega püüdmise Vahemeres. Need, kes seda teevad, on teinud jõupingutusi, et arendada välja oma kalastusmeetodid, kuid hiljuti vastu võetud õigusaktid seavad neile ebaproportsionaalseid piiranguid, mis võivad põhjustada nende kadumise. Nad seisavad tegelikult silmitsi ebaõiglase konkurentsiga Atlandi idapoolsema osa, nii Hispaania kui Prantsusmaa kolleegide poolt. Vastavalt raporti ettepanekutele oleks geograafilisi kalastuspiirkondi kasutav lähenemine ja kasutatud tehnikate eripära arvesse võtmine võimaldanud tagada õiglasema püügikoormuse jagamise, mis suudaks tagada püsiva tasakaalu püügivõimsuse ja kalapüügivõimaluste vahel.
<SPEAKER ID="118" NAME="Glyn Ford  " AFFILIATION="PSE">
kirjalikult. - Ma toetan Elles'i raportit paranduseelarve nr 5/2007 projekti kohta. Seda tehes tahaksin ma tuua välja teatava probleemi minu enda riigi jaoks, mis võib vähendada toetust lisakulutamise suhtes.
<P>
Ühendkuningriigi probleemiks on see, et Margaret Thatcher jättis koos 1984. aasta Fontainebleau lepinguga tulevastele Briti valtsustele mõru pilli. Fontainebleau annab Ühendkuningriigile kahekolmandikulise tagasimakse, mis on meie aastaste panuste ja aastaste EList saadavate tulude vahe. Seega iga uus kuluprogramm läheb kaks korda rohkem maksma; esiteks maksame me oma 50% ja siis kaotame kaks kolmandikku ELi panusest, vähendades ainulaadselt meie puhul ELi panust 50% vähem kui 17%-le. Võttes arvesse asjaolu, et Ühendkuningriigi panused on vähem kui 15% kogueelarvest, saab riik kahju iga uue projekti puhul, kui ta saab vähem kui kolmandiku tuludest.
<SPEAKER ID="120" NAME="Pedro Guerreiro  " AFFILIATION="GUE/NGL">
kirjalikult. - (PT) Raport sedastab, et ELi piires veetakse igal aastal ligikaudu 110 miljardit tonn/km ohtlikke kaupu - ohtlikke rahvastiku ja keskkonna jaoks - ning see moodustab ligi 8% kogu kaubaveost. Neist 58% veetakse rongiga, 25% õhu kaudu ja 17% siseveekogudel.
<P>
Ohtlike kaupade rahvusvahelist vedu reguleerivad rahvusvahelised lepingud.
<P>
Selles kontekstis usume me, et kasulik ja vajalik koostöö ELi tasandil peab kindlustama liikmesriikide täieliku suveräänsuse (ohtlike) kaupade veo suhtes nende territooriumi piires, näiteks õiguse kaudu reguleerida, välja anda individuaalseid volitusi ja keelata ohtlike kaupade vedu, eriti rahvusliku julgeoleku või keskkonna kaitsmise põhjustel.
<P>
See on põhimõtte küsimus, mis on seda enam tähtis ELi edendatud veo ohjeldamatu liberaliseerumise kontekstis.
<SPEAKER ID="121" NAME="Dieter-Lebrecht Koch  " AFFILIATION="PPE-DE">
kirjalikult. - (DE) Komisjoni ettepanekut ohtlike kaupade vedu käsitlevate Euroopa õigusaktide lihtsustamise ja ühtlustamise kohta tuleks toetada tervikuna, sealhulgas parema reguleerimise huvides.
<P>
Just hiljuti, 31. augustil 2007 külastasin ma seitsme maanteetunneli, sealhulgas ka Saksamaa pikima tunneli, liikluskorralduse peakorterit ning mõistsin vajadust harmoniseerimise järele, eelkõige tunnelites ohtlike kaupade vedu käsitlevate sätete osas.
<P>
Mitte üksnes lihtsalt kaupade, vaid ka ohtlike kaupade vedu on pidevalt kasvav - ja see toimub üle maailma, nii et isegi kasv ei saa olla haaratud vaid ühest veoliigist. Seepärast on arukas võtta vastu asjakohased veoeeskirjad lisaks maantee- ja raudteeveole ka siseveeteede kohta. See parandab võimalusi ühendatud vedude kohaldamiseks meie veovajaduste probleemi lahendamiseks. Eelkõige meie kaaskodanike mõistmise mõttes on väärt mainimist, et praeguses õigusaktis ei võeta arvesse mitte üksnes Ühendatud Rahvaste Organisatsiooni konkreetseid soovitusi, vaid ka liikmesriikide subsidiaarsusnõudeid. Asjaolu, et direktiiv võtab kokku neli vana direktiivi ja hoiab ära 2000 lehekülge õiguslikku teksti, teeb sellest näite toimiva bürokraatia vähendamise kohta.
<P>
Liikmesriigid säilitavad õiguse reguleerida või isegi keelata teatavate ohtlike kaupade vedu oma territooriumi piires, näiteks rahvusliku julgeoleku või keskkonna kaitsmise põhjustel. Kokkuvõttes võib avalikkus eeldada, et käesolev direktiiv aitab kaasa nii veo turvalisuse kui keskkonnakaitse parandamisele.
<SPEAKER ID="122" NAME="Fernand Le Rachinel  " AFFILIATION="ITS">
kirjalikult. - (FR) Vähemalt kordki on komisjoni ettepanek eesmärgiga harmoniseerida ohtlike kaupade veo eeskirju samm õiges suunas. Tõepoolest on esitatud teksti eesmärk lihtsustada ja ühtlustada kehtivaid ühenduse õigusakte.
<P>
Praegu juhivad ohtlike kaupade vedu maismaal (raudteel, maanteel) ja siseveeteedel ei vähem kui neli direktiivi ja mitmed komisjoni otsused. See võrreldamatu kogu tähendab, et eeskirjad on liiga keerulised, neid on raske üle kanda siseriiklikesse õigusaktidesse ja on sageli iganenud.
<P>
See on eriti tähtis küsimus, kuna sisemaise veo maht kasvab ELis pidevalt, samuti ka ohtlike kaupade maht. Igal aastal veetakse ELis selliseid kaupu ligi 110 tonn/km, mis moodustab 8% kõigist veetud kaupadest. Oma strateegilise positsiooni tõttu Euroopa ristteel on Prantsusmaa teede, raudteede ja veeteede võrgustikud sageli ülekoormatud ja seepärast sageli liiklusõnnetuste toimumiskohaks.
<P>
Oli viimane aeg jätta kõrvale kõik perifeersed, ülemäärased ELi õigusaktid selles küsimuses, et võimaldada eri operaatoritel, kuid ka riiklikel ametivõimudel, tagada selle veoliigi turvalisus ja seda tugevdada.
<SPEAKER ID="123" NAME="Andreas Mölzer  " AFFILIATION="ITS">
kirjalikult. - (DE) Arvestades kaubaveo pidevat kasvu ei jää katastroofiline veoauto põleng Gotthardi tunnelis ja sarnased juhtumid kindlasti mitte viimasteks õudusjuttudeks veoautoõnnestuste kohta. See on eelkõige tõsi seetõttu, et veoautod etendavad ebaproportsionaalselt sagedast osa õnnetustes sõiduteedel ja kuna sõidukijuhid ei järgi tihtipeale neile ette nähtud puhkeperioode, mille põhjuseks on üha kahanevad kasuminäitajad ja kasvav konkurentsisurve. Viletsalt hooldatud teed ja veoautodest pikkade sabade moodustumine suurendavad samuti potentsiaalset ohtu.
<P>
Kui ohtlikke kaupu vedav mootorsõiduk satub sellisesse õnnetusse, on tagajärjed loomulikult enam kui tõsised. Lisaks veetakse ikka ja jälle ebaseaduslikult radioaktiivseid, söövitavaid või plahvatusohtlikke laste, seades hädaabiteenistused õnnetuste korral eluohtlikku olukorda. On üksnes õige ja sobiv, et turvalisusnõudeid kaasajastatakse, mis on põhjuseks, miks ka mina hääletasin kõnealuse raporti poolt, kuigi kontrolli tuleks samuti vastavalt tugevdada.
<SPEAKER ID="124" NAME="Luís Queiró  " AFFILIATION="PPE-DE">
kirjalikult. - (PT) Üks ELi põhilisi kohustusi ja vastutusalasid on luua Euroopa kodanikele turvalisi elutingimusi. Sisemaise kaubaveo maht ELi piires on pidevalt suurenenud ning koos selle kasvuga on suurenenud ka ohtlike kaupade vedu.
<P>
Seepärast peame me tagama, et ohtlike kaupade veo suhtes kohaldatavaid õigusakte lihtsustatakse ja muudetakse selgemaks. Kavatsus võtta ühteainsasse direktiivi kokku ohtlike ainete vedu raudteel, maanteel ja siseveeteel võib ergutada ühendatud vedu ning parandada kehtestatud eeskirjade kohaldamise kaudu turvalisust ja kiirust. Need põhinevad kaupade kiire kohaletoimetamise kriteeriumidel ja asjakohaste teenuste osutamisel. Selle nõutavaks eeltingimuseks on seepärast veelgi suurem turvalisus transpordis kogu ELi territooriumil, sealhulgas ohtlike ainete veos; ma usun, et see on võimalik käesolevas direktiivis sisalduvate meetmete rakendamisel.
<SPEAKER ID="125" NAME="Andrzej Jan Szejna  " AFFILIATION="PSE">
kirjalikult. - (PL) Ma hääletan Boguslaw Liberadzki ohtlike ainete siseveo alase raporti poolt.
<P>
Professor Liberadzki on transpordivaldkonna juhtivspetsialist. Raport, mida ta esitleb, on professionaalselt kirjutatud ning annab tõstatatud probleemile põhjaliku analüüsi.
<P>
Üheks Euroopa Liidu prioriteediks on kahtlemata tagada eurooplastele turvalised elutingimused. See hõlmab ka transpordi turvalisust kogu Euroopas ning eelkõige ohtlike ainete veo turvalisust. Kaupade ja teenuste sagedasem liikumine on toonud kaasa kasvu maantee-, raudtee- ja jõetranspordis. See on põhjus, miks ma toetan kavatsust tuua need transpordivormid kokku ühe direktiivi alla. Ma tunnen, et Euroopa tasandil peaksime me püüdma kehtestada õigusakte, mis toovad võimalikult palju lisandväärtust ELi kodanikele. Määruste kokkuvõtmine ühte ELi dokumenti tõhustab nende läbipaistvust ja kättesaadavust ning samuti nende kohaldamise tulemuslikkust.
<SPEAKER ID="127" NAME="Andreas Mölzer" AFFILIATION="ITS">
(DE) Härra juhataja, hääletasin Jeggle raportite poolt, kuna ma loodan, et need hõlbustavad meie talunike ellujäämist. Kunagi oli ju aeg, mil talunikud teenisid oma tootmisega väga head elatist. Tänasel päeval tõusevad toiduainete hinnad pidevalt, kuid sellal kui suured ettevõtted saavad sellest kasu ja teenivad kenasid kasuminäitajaid, on lihttalunikud järjest enam surutud paluja rolli. Sageli vajavad väikemaaomanikud ellujäämiseks täiendavat sissetulekuallikat ning loodusarmastus on peamine ja ainus põhjus, miks paljud selle koorma enda kanda võtavad. Kasvavad numbrid on siiski alla andmas, mis on puu-, köögivilja ja sööda valdkonnas juba viinud sõltumiseni sisseveost.
<P>
Alates ELiga ühinemisest on üle 50% Austria talunikest loobunud oma ettevõtetest ehk lõpetanud piimatootmise. Nii oleme me kiirelt lähenemas punkti, kus omavarustatus värske piima ja värskete piimatoodetega on ohus.
<SPEAKER ID="128" NAME="Hynek Fajmon" AFFILIATION="PPE-DE">
Härra juhataja, daamid ja härrad, tänasel hääletusel kolme piimateemalise raporti üle väljendasin ma oma toetust komisjoni ettepanekutele, kuna ma olen veendunud, et need on sammud õiges suunas.
<P>
Piima- ja piimatooteturu ülereguleerimine ELis joogipiima osas on nii ebavajalik kui ka ebamõistlik ning nii tarbijad kui tootjad kannatavad selle tulemusena. Seega on täiesti õige, et kehtivaid eeskirju liberaliseeritakse. On kiiduväärt, et lisaks olemasolevale kolmele joogipiima kategooriale, lubatakse veel täiendavaid teistsuguse rasvasisaldusega joogipiima kategooriaid. Tulemusena on nii tarbijatel kui tootjatel suurem valik. Sellist arengut saab üksnes tervitada.
<P>
Tegelikult peaks komisjon jõudsalt taotlema joogipiimaturu liberaliseerimist, sest kehtiv piimakvoodisüsteem on nii iganenud kui ka mittetoimiv. Pole mingit põhjust jätkata trahvide määramist tootjatele liiga suurte piimakoguste tootmise eest. Nüüd, ajal, mil nõudlus piima ja joogipiimatoodete järele on kasvamas üle kogu maailma, on piimakvoodid osutunud selgelt takistuseks piimatööstuse arendamisele kogu Euroopas.
<SPEAKER ID="129" NAME="Liam Aylward  " AFFILIATION="UEN">
kirjalikult. - Praegune kindlus piimasektoris tekitab suurt optimismi piimatalunike seas üle kogu Euroopa. Kasvav isu piimatoodete järele Aasias, kahanev tootmine Euroopas ja maa suurenenud kasutamine biokütuste tootmiseks USAs on viimas piimatoodete hindu rekordtasemele.
<P>
Iirimaa maapiirkondi esindava parlamendiliikmena on mul hea meel, et piimatalunikud saavad teenitud puhkuse, kuigi tootmiskulud kasvavad jätkuvalt, muutes eelkõige väiksematele piimatalunikele ellujäämise raskemaks.
<P>
Muutus turuhaldusmehhanismides toob kaasa ebastabiilsuse. Piimakvootide kavandatud likvideerimisega aastaks 2015 on vaja kehtestada sätteid kõikumiste leevendamiseks turul. Tootjate reaktsioon ei ole teada. Piimatoodangu kasv toob kaasa hindade languse. Stabiilsuse jaoks on olulised WTO juhtimisel määratavad kaitsemehhanismid.
<P>
Maailma piimaturu tugevuse tõttu on eksporditoetused praegu nullilähedased. Me peaksime tagama, et neid hoitakse alal kui mehhanisme, mida on võimalik hiljem kehtestada.
<P>
Piimandussektoris on muutus vältimatu, kuid on vaja, et oleks hästi korraldatud üleminek, et luua Euroopa talunikele kindel ja helge tulevik.
<SPEAKER ID="130" NAME="Ilda Figueiredo  " AFFILIATION="GUE/NGL">
kirjalikult. - (PT) Me nõustume raportis võetud suunaga, et on tähtis anda koolipiima programmile vajalik kvalitatiivne tõuge. Me avaldame siiski kahetsust, et praegusel kujul, vastu võetud juhtimisfilosoofiaga ja praeguseks määratud ressurssidega on see programm mitmel juhul kujunenud piima joomisest loobumisele kaasaaitamiseks, pidades silmas pakutavate toodete kehva kvaliteeti ja mitterahuldavust põhikooli õpilaste maitse-eelistuste suhtes.
<P>
Seepärast me nõustume, et programmi kaasatavate toodete valikut tuleks laiendada nii mitmekesisuse kui toitvusalaste kaalutluste ja dieedialase mõistlikkuse suhtes. Ometi peame meeles pidama, et me peame kiireloomulise küsimusena lahendama lihtsad küsimused, nagu jahutusvõrgustike puudumine, sest see takistab õpilastel ja mitmetel Portugali üliõpilastel omada juurdepääsu millelegi muule peale kõrgkuumutatud piima.
<P>
Piima toiteväärtus on hästi teada ning me teame, et peame julgustama inimesi seda jooma. Siiski, selleks et teha seda võimalikuks, on vaja abi, et aidata toota kvaliteetpiima, ning võtmetähtsus on lugematutel väikestel piimalehmakarjadel; peamiselt on peretalud need, mis mitteintensiivse piimatootmise abil hoiavad maakogukondi elusana ja maapiirkondi rahvastatuna.
<SPEAKER ID="999" NAME="Hélène Goudin ja Nils Lundgren  " AFFILIATION="IND/DEM">
kirjalikult. - (SV) Põllumajanduskomisjoni raportid piima tootmise kohta on segadusttekitavad. Juuni nimekiri toetab komisjoni punktis, et tuleb lubada toota ja müüa joogipiima, mis ei ole liigitatud ühessegi kolmest kategooriast, mis praegu kehtivad. Selline liberaliseerimine on hea ja muudab asjad lihtsamaks Rootsi jaoks, millel on alates 1995. aastast onud probleeme Rootsi traditsioonide kohandamisega ELi rangete eeskirjadega piimatoodete kohta.
<P>
Teised kaks piimaraportit põhinevad ELi ühisel põllumajanduspoliitikal ning on juuni nimekirjast välja jäetud. Piimatootmine peaks toimuma vabal turul ja selle suhtes peaksid kehtima tavapärased toidukontrollid rahvatervise kaalutlustel.
<P>
Põllumajanduskomisjoni muudatusettepanekud raportis piima ja piimatoodete turu üldise korraldamise kohta on lihtsalt absurdsed. Nad teevad ettepaneku, et säästetavad eelarvevahendid jagatakse ümber piimasektoris, luuakse piimafondi ümberkorraldamisprogramm, piimasektoris antakse toetust neile, keda mõjutab turu suurem liberaliseerumine, luuakse turustamise toetusmeetmed ja piima edendustegevus, toetatakse piimatootmist mägipiirkondades ning tõhustatakse piima jaotusvõrku koolidele.
<P>
Me oleme nendele ettepanekutele kindlalt vastu. Juuni nimekiri näitaks, nagu ei oleks Euroopa Parlamendil kaasotsustamisvolitusi ELi põllumajanduspoliitikas, sest liit langeks siis protektsionismi ja tugevate subsiidiumite lõksu kõigi põllumajandussektori eri gruppide puhul.
<SPEAKER ID="132" NAME="Christel Schaldemose  " AFFILIATION="PSE">
kirjalikult. - (DA) Euroopa Parlamendi Sotsiaaldemokraatide fraktsiooni taanlastest liikmed - härra Rasmussen, proua Thomsen, proua Schaldemose, härra Jørgensen ja härra Christensen - on hääletanud mitte üksnes komisjoni ettepanekute, vaid ka parlamendi esitatud muudatusettepanekute vastu. Delegatsiooni arvates on vaja muuta koolipiima jaotussüsteemi, kuid ettepanekud ei lähe piisavalt kaugele. Delegatsioon on veendunud, et kõrge rasvasisaldusega piima toetamine tuleks täielikult kõrvale jätta, samal ajal peaks tervislik piim saama suurima toetuse.
<P>
Ometi soovib delegatsioon rõhutada oma toetust ELi põllumajanduse suurema turuorientatsiooni suunas ning ELi põllumajanduspoliitika peaks muu hulgas olema seotud ka keskkonnapoliitika ja rahvatervise algatustega.
<SPEAKER ID="133" NAME="Catherine Stihler  " AFFILIATION="PSE">
kirjalikult. - Selleks et tagada parlamendi kõikehõlmavus, peaksid parlamendiliikmed, kel on rahalised huvid piimandussektoris, deklareerima nendes hääletustes huvide konflikti.
<SPEAKER ID="135" NAME="Hubert Pirker" AFFILIATION="PPE-DE">
(DE) Härra juhataja, ma hääletasin käesoleva resolutsiooni poolt, kuna olen veendunud, et tuleb aeg, mil meil on vaja see meede üle vaadata ja hinnata, kas see on tõepoolest asjakohane ja tõhus. Kui see ei ole tõhus, tühistame me selle, kui see on üksnes osaliselt tõhus ja asjakohane, tuleb seda vastavalt muuta. Igal juhul siiski peaksime me töötama rakendamise standardiseerimise suunas - see tähendab kontrolli ühetaolisuse tagamist -, et teha viimaks täielik lõpp kogu vaevale, mida praegu lennujaamades kogeme.
<SPEAKER ID="136" NAME="John Attard-Montalto" AFFILIATION="PSE">
(MT) Ma tahaksin teha selgeks, et julgeoleku puhul ei ole kohta mis tahes kompromissidele. Me peame mõistma, et mis puutub piirangutesse vedelike lennukipardale viimise osas, siis on tõsi, et see tähendab ebamugavusi, on tõsi, et tekitab pahameelt visata ära midagi endaga kaasas olnut, kuid teiselt poolt on julgeolek ülima tähtsusega; julgeolek on parim tee.
<P>
Kui Ühendkuningriigi salateenistused räägivad meile, et oht on endiselt olemas, siis oht on endiselt olemas. Me ei saa teha mingeid kompromisse ning seepärast peame me olema väga ettevaatlikud selle küsimusega seotud resolutsioonide vastuvõtmisel ja ettepanekute heakskiitmisel nii, et me ei paistaks oma suhtumises mingil moel nõrga või võimetuna.
<SPEAKER ID="137" NAME="Zita Pleštinská" AFFILIATION="PPE-DE">
(SK) Oma tavaliste tööreiside ajal olen Euroopa lennujaamades olnud tunnistajaks tüütutele probleemidele, mis seisavad reisijate ees, kes kannavad oma käsipagasis vedelikke. Reisijad peavad loobuma oma kosmeetikast. Õnneks saavad nad hakkama pooleliitrisest mineraalveepudelist joomisega, kuid lubatud mahtu ületav habemevesi või šampoon leiab oma lõpu valmis pandud prügikastis.
<P>
Reisijad näevad neid rangeid lennujaamakontrolle oma õiguste rikkumisena. Nad ei tea, miks nad peavad seda tegema ja on liidu ja selle bürokraatlike eeskirjade peale pahased. Nende lennu eesmärk on teine ja seepärast ei mõista nad, miks nad peavad loobuma põhilistest hügieenivahenditest. Samamoodi ei ole töötajatel aega või vajalikku tahet, et õigustada rangeid kontrolle kui terrorismivastast mehhanismi.
<P>
Ma hääletasin resolutsiooni ettepaneku poolt, mis teeb ettepaneku teha lõpp nendele vaidlusalustele meetmetele, mis puudutavad lennureisijaid, ning rõhutab vajadust uuringute järele, et leida tõhusad vahendid lõhkeainete avastamiseks vedelike hulgast. Ma olen veendunud, et Euroopa Komisjon vaatab uuesti põhjalikult läbi lennuki pardale vedelike kaasaviimise keelu - ning kui edasisi asjaolusid ei selgu - tühistab selle vaidlusaluse meetme.
<SPEAKER ID="138" NAME="Gerard Batten, Derek Roland Clark, Nigel Farage, John Whittaker ja Thomas Wise  " AFFILIATION="IND/DEM">
kirjalikult. - Kuigi Ühendkuningriigi Iseseisvuspartei (UKIP) peab tähtsaks põhimõtet toetada ELi õigusaktide tagasivõtmise võimalust, on tegemist riikliku julgeoleku küsimusega ning nii ei saanud partei toetada meedet, mis võib lennureisijad ja meeskonna ohtu seada. Nagu HMG on öelnud, kujutab terrorism endiselt tõsist ja kestvat ohtu.
<SPEAKER ID="139" NAME="Graham Booth  " AFFILIATION="IND/DEM">
kirjalikult. - Kuigi UKIP peab tähtsaks põhimõtet toetada ELi õigusaktide tagasivõtmise võimalust, on tegemist riikliku julgeoleku küsimusega ning nii ei saanud partei toetada meedet, mis võib lennureisijad ja meeskonna ohtu seada. Nagu HMG väljendas, kujutab terrorism endiselt tõsist ja kestvat ohtu.
<P>
HMG arvamus:
<P>
HMG tervitab transpordi- ja turismikomisjoni resolutsiooni kinnitust, et Euroopa vajab lennunduses julgeoleku kõrget taset. Terrorism tähendab endiselt tõsist ja kestvat ohtu. Praegu on ebapraktiline uurida enamat kui väikseid koguseid vedelikest, mida reisijad soovivad kaasa võtta. Seega esialgsed kontrollid sobivama tehnoloogial põhineva lahenduse otsimise ajal kujutavad praegu ainsat võimalust reisijate ohutuse korralikuks tagamiseks.
<SPEAKER ID="140" NAME="Glyn Ford  " AFFILIATION="PSE">
kirjalikult. - Ma hääletasin käesoleva resolutsiooni poolt eelkõige selles sisalduva nõudmise tõttu vaadata üle määruse (EÜ) nr 1546/2006 (vedelike toomine õhusõidukisse) tõhusus ja selgus. Mida ma pean kõige absurdsemaks on, et ma võin lennata Euroopasse tollivabade vedelikega - väljaspool ELi ostetud alkohol, parfüümid ja toit -, kuid juhul, kui ma pean ELi piires istuma ümber teise lennukisse, see konfiskeeritakse.
<P>
Kas komisjonile ei ole pähe tulnud, et terroristid on ilmselt paremini teadlikud kõnealusest määrusest kui teie tavareisijad ning käituvad vastavalt? See tähendab ka, et julgeolek kõigis ELi välistes lennujaamades jääb alla kõige viletsamale ELi lennujaamale. Pideva lennureisijana on mul seda raske, kui mitte võimatu uskuda.
<SPEAKER ID="141" NAME="Pedro Guerreiro  " AFFILIATION="GUE/NGL">
kirjalikult. - (PT) Mis puutub määrusesse piirangute kohta seoses vedelike õhusõidukisse toomisega, usun ma, et kõnealuse muudatusettepaneku - mille esitas ka meie fraktsioon - vastuvõtmine, mis "kutsub üles” Euroopa Komisjoni määrust tühistama, on positiivne samm, kuna pole kunagi olnud mingit tõendit sellest, et see oleks julgeoleku mõttes tõhus, samuti ei ole toodud lõplikke asjaolusid, nagu on lubatud ammendava avaliku aruande abil teha. Pealegi on rõhutatud, et kui komisjon kavatseb tulevikus esitada sarnase määruse, peab ta kõigepealt koostama aruande, mis tõestab, et selline meede on tõhus.
<P>
Ma juhiksin tähelepanu, et kuigi kehtivat määrust kohaldatakse, ei ole komisjon isegi avaldanud ega teinud avalikkusele kättesaadavaks konkreetset avaldust keeldude ja piirangute kohta, mida nende suhtes võib kasutada, nimekirja nende eeskirjade eranditest või kõnealuse meetme põhjendustest. Samuti ei taganud komisjon, et lennureisijaid teavitatakse täielikult ja korrektselt nende õigustest, eelkõige julgeolekualaste eeskirjade kohaldamisel võimu kuritarvitamise suhtes.
<SPEAKER ID="142" NAME="Ian Hudghton  " AFFILIATION="Verts/ALE">
kirjalikult. - Ma toetan samme selles suunas, et vaadata läbi praegused piirangud vedelike hulga kohta, mida reisijatel on ELis lubatud õhusõiduki pardale viia. Ma hääletasin käesoleva resolutsiooni poolt, mis palub Euroopa Komisjonil vaadata üle kõnealused piirangud ja tagada, et need on proportsioonis mis tahes riskidega.
<P>
Me vajame piiranguid, mis on realistlikud ja proportsioonis mis tahes võimaliku ohuga. Me kõik võtame vajadust kaitsta terroristide ähvarduste vastu väga tõsiselt, kuid meie reaktsioon peab olema proportsionaalne ja õigustatud.
<P>
On parteide mure, et Euroopa Komisjoni määratud kehtivad piirangud on ebaproportsionaalselt kulukad ja lõhestavad. Ma tahaksin, et olukord vaadataks üle ja kui neid piiranguid kavatsetakse jätkata, peab komisjon selgelt õigustama, miks täpselt neid vaja on.
<SPEAKER ID="143" NAME="Timothy Kirkhope  " AFFILIATION="PPE-DE">
kirjalikult. - Briti konservatiivid toetavad täielikult kõnealuse määruse läbivaatamist, mis reguleerib, milliseid vedelikke reisijad võivad ja milliseid mitte õhusõiduki pardale viia. Viis, kuidas käesolevat määrust on ELis kohaldatud, on varieerunud, tuues kaasa ebajärjekindluse ja ebaõigluse ning mis tahes ülevaatus peab seda aspekti käsitlema kiireloomulise küsimusena. Siiski, me ei pea õigeks nõuda määruste tühistamist praeguses seisus, kuna põhimõttelise küsimusena ei tohiks ekspertide poolse ülevaatamise tulemuse üle kohut mõista ning avalikkuse kaitsmine on kõige tähtsam.
<SPEAKER ID="144" NAME="Roger Knapman  " AFFILIATION="IND/DEM">
kirjalikult. - UKIP toetab ELi õigusaktide tühistamist. Siiski, see on eriline meede, mis seaks lennureisijad ja meeskonna ohtu, ning mida me ei saa seega toetada.
<SPEAKER ID="145" NAME="David Martin  " AFFILIATION="PSE">
kirjalikult. - Ma hääletasin käesoleva resolutsiooni vastu, mille eesmärgiks on tühistada kehtiv määrus, mis kehtestati eelmisel aastal ja mis piirab vedelikke õhusõiduki pardal. Ma olen mures, et Briti liberaalid ja Euroopa Parlamendi rohelised ei ole veel esile toonud selle õigusakti tühistamise võimalust, kuigi nii julgeolekuteenistuste kui transpordiameti tugev soovitus on jätta see õigusakt oma kohale. Kuigi ma nõustun õigusakti regulaarset läbivaatamist, on ühtaegu nii ennatlik kui ka ohtlik õigusakti praegusel hetkel tühistada.
<SPEAKER ID="146" NAME="Luís Queiró  " AFFILIATION="PPE-DE">
kirjalikult. - (PT) Ma arvan, et oht õhutranspordi julgeolekule on tõeline ja sellega seonduvad riskid tohutud. Seepärast olen ma veendunud, et ebamugavus reisijate jaoks on proportsioonis sellega, mida kaitseme, ning et küsimus siinkohal ei ole mitte õiguste, vabaduste ja tagatiste rikkumine, vaid lihtsalt tehniline meede, mis on tõestanud oma tõhusust. Seepärast leian ma, et Euroopa Parlament on olnud liiga rutakas ja astunud üle talle ettenähtud eeskirjadest, väites, et määrust vedelike õhusõidukisse toomise kohta ei tuleks rakendada ilma, et oleks toodud uusi tõendeid rakendamise toetuseks.
<P>
Ettevaatuslik põhimõte teataks, et on parem kannatada mõningaid tühiseid ebamugavusi kui suurt õnnetust. Julgeolekupõhimõte ütleb, et me ei peaks muutma asju lihtsamaks, välja arvatud siis, kui oleme kindlad kaasnevatest ohtudest.
<P>
Seepärast hääletasin ma resolutsiooni ettepaneku, millega nähakse ette meetmed lennundusjulgestuse ühiste põhistandardite rakendamiseks (vedelike toomine õhusõidukisse), vastu.
<SPEAKER ID="147" NAME="Frédérique Ries  " AFFILIATION="ALDE">
kirjalikult. - (FR) Ajal, mil paljud puhkusel viibijad on saabumas tagasi tööle, on väärt järele mõelda turvalisuseeskirjade üle õhusõiduki pardal ja lennujaamades.
<P>
Meeldetuletuseks, igal aastal läbib Brüsseli rahvuslikku lennujaama enam kui 16 miljonit reisijat ning alates eelmise aasta novembrist kehtib kõigi nende suhtes vedelike käsipagasis kandmise keeld.
<P>
Mis minusse puutub, ei ole siin mingit küsimust kompromisside tegemisest julgeolekus. Ometi, suur hulk reisijaid on kurtnud, kuidas seda keeldu Euroopa eri lennujaamades täidetakse: mõnes võivad nad kanda lennujaamast ostetud tooteid oma käsipagasis, teistes mitte.
<P>
Veel enam, on raske rakendada sellist meedet reisijate suhtes, kui selle lisandväärtust julgeoleku mõttes ei ole veel tõestatud ning nii see ka ei tundu olevat.
<P>
Seega tundub mulle arukas paluda komisjonil tõestada käesoleva meetme põhjendatust ning kui seda on tõestatud, näha ette ühetaoline kohaldamine, täielikus läbipaistvuses. Sellisel juhul teavad reisijad, kuidas käituda.
<SPEAKER ID="148" NAME="Peter Skinner  " AFFILIATION="PSE">
kirjalikult. - Ma hääletasin käesoleva raporti vastu seetõttu, et kuigi on täiesti mõttekas vaadata üle nende meetmete mõju, on tähtis neid mitte tühistada. Reisijad, kes reisivad Euroopa lennujaamade kaudu, nagu Gatwick minu piirkonnas, on sageli segaduses ja pahased selle eeskirja kohaldamise pärast. Eelkõige sellepärast, kuidas reisijatelt oodatakse nende lennujaamast ostetud tollivabade vedelike üleandmist käsipagasit kontrollivatele ametivõimudele. Probleem tundub tekkivat läbisõitvate reisijatega, kes ostavad läbitavast lennujaamast ja püüavad siis läbida turvakontrolli oma edasiseks lennuks. Ma olin täieliku tühistamise vastu, kuna on endiselt õigustatud muresid julgeoleku alal, mis peavad olema meie esimeseks prioriteediks. Lihtsale tühistamisele on ka muid alternatiive, mis võivad reisijatele paremini sobida ja säilitada julgeolekut.
<SPEAKER ID="149" NAME="Geoffrey Van Orden  " AFFILIATION="PPE-DE">
kirjalikult. - Kehtivad lennujaama ja lennunduse julgeoleku meetmed on kahetsusväärseks ja pidevaks terrorismi meeldetuletuseks. Nad ei sisenda avalikkusele usaldust. Turvakontrollid peavad olema - nii avatud kui reisijatele mõeldud poolel. Kuid sel peaks olema mõtet ja nad peaksid olema paindlikud. Eelkõige peaks nende sihtrühm olema otstarbekam. See tähendab "profiilimist”, peamist meedet, mida välditakse hirmust diskrimineerimissüüdistuste suhtes.
<P>
On imelik, et Euroopa Komisjon arvab, et peab andma rohelise tule uutele julgeolekumeetmetele Euroopa lennujaamades. ELi riikide valitsused peaksid kooskõlastama oma vastused - kuid see ei tohi olla ettekäändeks laiendada komisjoni pädevust uuele alale. Kindlasti peab Ühendkuningriigi valitsus vältima edasisi katsetusi eemaldada meie riiklikku vetot õigluse ja korrapidamise küsimustelt. Rahvusvaheline tsiviillennunduse organisatsioon oma ülemaailmse haardega on sobiv organ, tagamaks, et lennujaamad üle kogu maailma vastavad julgeolekunõuetele. Me loobusime selle resolutsiooni hääletamisest.
<SPEAKER ID="998" NAME="Jean-Pierre Audy  " AFFILIATION="PPE-DE">
kirjalikult. - (FR) Ma hääletasin oma kolleegi proua Ayala Senderi raporti poolt vastusena komisjoni teatisele kaubaveologistika ja jätkusuutliku liikuvuse kohta Euroopas. Me ootame väga komisjoni aruannet kaubaveologistika tegevuskava kohta sügisel 2007. Siiski on logistikaküsimusest muutumas kiireloomuliseks küsimuseks arutelu ambitsioonika Euroopa territoriaalse arengupoliitika kohta, mis põhineb eelkõige infrastruktuuri (autoteed, raudteed, lennujaamad, sadamad, uued tehnoloogiad, satelliidid jms) rahastamisel, kasutades laenatud raha koos näiteks Euroopa Investeerimisfondi suurema kasutamisega, mis võiks 10 aastaga anda ligi 1 000 miljardit eurot investeerimispotentsiaali, avaliku ja erasektori partnerlus (PPPd) jms. Ambitsioonikas Euroopa territoriaalne arengupoliitika, mis põhineb ulatuslikul investeerimisel, on üheks tingimuseks, et võimaldada logistika operaatoritel teha oma tööd korralikult, parima hinnaga kuid keskkonda austades.
<SPEAKER ID="151" NAME="Hélène Goudin ja Nils Lundgren  " AFFILIATION="IND/DEM">
kirjalikult. (SV) - On hea põhjus töötada koos, et luua sujuvalt toimiv transpordisüsteem liikmesriikide vahel, pidades silmas siseturu edendamist. Me kahtleme siiski selle raporti mitmetes üksikutes punktides. Me ei jaga arvamust, et üldine transpordipoliitika on alarahastatud ja EL peaks sellesse investeerima lisaressursse. Me kahtleme transporti ja logistikasse kaasatud töötajate ühiste koolitusstandardite vajaduses, kuna meil on usaldus iga liikmesriigi võimesse seda rahuldavalt korraldada. Viimaks, me usume, et liikmesriigid peavad iseseisvalt otsustama, kas lubada 60-tonniseid kaubaautosid või mitte. Nende kriitiliste punktide tõttu oleme otsustanud hääletada kõnealuse raporti vastu.
<SPEAKER ID="152" NAME="Pedro Guerreiro  " AFFILIATION="GUE/NGL">
kirjalikult. - (PT) Kuigi raporti suhtes väärivad mainimist ka mitmed muud asjaolud, tahaksime me selles selgituses hääletuse kohta rõhutada, et me ei suuda mõista, miks meie esitatud muudatusettepanek lisada eri EL riikide transpordilogistika prioriteetide määratlusse kõige kaugemad piirkonnad, nagu Assoorid ja Madeira, tagasi lükati.
<P>
Meie muudatusettepanekud, mis tagasi lükati, panevad rõhu järgmistele punktidele:
<P>
avalike teenuste strateegiline tähtsus ja nende panus avalikku sektorisse majandusliku, sotsiaalse ja territoriaalse ühtekuuluvuse soodustamisel, ning kriitika strateegiate suhtes, mis taandavad riigi rolli avalike teenuste pakkujana;
<P>
ühtekuuluvuspoliitika alusel struktuurifondidest kaasrahastatud avaliku sektori investeeringute stimuleeriv mõju, mis tõmbab juurde erasektori investeeringuid, ning võimalus kasutada ühenduse vahendeid erasektori investeeringute rahastamiseks seal, kus puudub avaliku sektori investeerimise strateegia.
<P>
Tagasilükkamine on seda olulisem, et raport märgib, et logistika on eelkõige äritegevus, arvestades siiski, et avaliku sektori asutused võivad etendada oma osa ning tegutseda kaasaaitajatena, ning kutsudes logistika rahastamises heade tavade levitamisele, nagu näiteks eri algatused, mis kasutavad era- ja avaliku sektori kaasrahastamist.
<P>
Sõna targematele.
<SPEAKER ID="153" NAME="Dieter-Lebrecht Koch  " AFFILIATION="PPE-DE">
kirjalikult. - (DE) Ma hääletasin käesoleva direktiivi poolt, kuna see tõstab eelkõige avalikkuse teadlikkust transpordisektorist. Lõppude lõpuks on veologistika oluline tegur Euroopa majanduskasvu, konkurentsi ja elukvaliteedi arendamisel ning vähendab mõju keskkonnale.
<P>
Ometi, minu arvates ei sobi avaldused hiidsõidukite lubamise kohta käesolevasse direktiivi, kuna need on lühinägelikud ega lähe piisavalt kaugele. Ma hääletasin kõnealuse direktiivi poolt üksnes lootuses, et komisjon võtab selle küsimuse lähitulevikus ette ja reguleerib kõnealust ala eraldi, ning et sel juhul võetakse arvesse ka turvalisuse, keskkonna-, transpordi- ja logistikaaspekti. Tuleb kasutada kõige uuemaid teadmisi ning poliitikute mõjuvõimu selliste mootorsõidukite kasutamiseks range raamistiku loomisel. See võiks sisaldada eeskirju juhiabisüsteemi kasutamisest, nagu piduriabisüsteem, sõidurajalt väljumise hoiatussüsteem, autopiloodisüsteemid ja kaamera järelevalve, või eeskirju juhtimistelgede või sõiduvõimsuse jagamisest mitmetele ratastele. Viimaks ei tohi me hiidsõiduki mõistet seostada automaatselt maksimaalse lubatud 60 tonnise massiga. Tuleks võtta arvesse, et maksimaalse 44 tonnise lubatud massiga hiidsõidukid tegelikult vähendavad teede üleküllastumist ning toovad suurt kasu majandusele, transpordile ja keskkonnale, kahjustamata raudteid, mis ei suuda isegi vähendada nõudluse kasvu veoteenustes.
<SPEAKER ID="154" NAME="Robert Navarro  " AFFILIATION="PSE">
kirjalikult. - (FR) Olles rõõmus proua Ayala Senderi omaalgatusliku logistikaalase raporti vastu võtmise üle, mis rõhutab intermodaalsuse tähtsust puhtama ja säästlikuma transpordi jaoks, võin ma üksnes hädaldada lõike 21 vastu võtmise pärast, mille vastu ma olen juba hääletanud transpordi- ja turismikomisjonis.
<P>
Ma hääletasin käesoleva lõike vastu seetõttu, et 60tonnised kaubaveokid, mille jaoks lõige on just ukse avanud, on ohtlikud keskkonnale ja meie teede kasutajatele, mis ei ole loodud selliste koormuste kandmiseks. Teede lobistide argumendid on petlikud: kuna praeguste raskeveokite koormataluvus on juba alakasutatud, on heitgaasiemissioonide vähenemine, millega inimesed püüavad meid meelitada lubadusega "vähem sõidukeid suurema hulga veetud kaupade kohta”, kaval trikk. Mis puutub nende veoautode mõju meie infrastruktuuridele, siis langeb see lõpptulemusena maksumaksjate õlule, tuues kaasa tohutu kasvu teede uuestipindamise eelarvetes.
<P>
Viimaks, käsitledes teeohutust, eraldi infrastruktuuridele põhjustatavast kahjust tulenevatest riskidest, siis kujutab juba üksnes nende teedel sõitvate monstrumite suurus ohtu kõigi teiste teede kasutajate jaoks.
<SPEAKER ID="155" NAME="Brian Simpson  " AFFILIATION="PSE">
kirjalikult. - Kuigi ma toetan Ayala Senderi raportit, kuna see sisaldab mitmeid häid ja konstruktiivseid ettepanekuid kaubaveologistika tehnilisest küljest, on mul siiski mõned mured.
<P>
Üks asi, mis paneb mind muretsema, on see, et 60tonniste hiidveoautode sisenemise võimalus kogu Euroopasse on kontseptsioon, mida ma pean mõtlematuks ja sobimatuks, ning kuna raudteevedu on viletsas seisus ja riiklikud infrastruktuurid ei suuda kanda 60tonniseid veoautosid, tundub hullumeelne taganeda praegustest kaalupiirangutest. Ma hindan, et mõnes riigis juba on 60tonnised veoautod, mis on ka põhjus, miks on õige lubada liikmesriikidel ise otsustada, millised peaksid olema nende riiklikud kaalupiirangud. Kuigi seda ei tohiks võtta 60tonnistele veoautodele endile rohelise tule näitamisena, ei tohiks seda ka näha "suure asja väikese alguse” stsenaariumina.
<P>
Kahjuks on proua Ayala Senderi suurepärane raport saanud tunda ebaõiglast kohtlemist, kuna parlamendiliikmed ja meedia on tähele pannud vaid üht osa sellest - täpsemalt 60tonniseid veoautosid. Seepärast on õige taaskord korrata, et liikmesriikidel ei ole mingit sundust neid oma riiklikesse teedevõrkudesse sisse tuua.
<SPEAKER ID="156" NAME="Andrzej Jan Szejna  " AFFILIATION="PSE">
kirjalikult. - (PL) Ma hääletan Inés Ayala Senderi raporti poolt kaubaveologistika ning jätkusuutliku liikuvuse kohta Euroopas.
<P>
Proua Ayala Sender on esitanud väga hea raporti, mis pakub selle tähtsa küsimuse põhjalikku analüüsi. Ilma tõhusa logistikasektorita ei ole võimalik saavutada majanduskasvu- ja tööhõive-eesmärke, ning Euroopa Liidu atraktiivsuse suurenemist investorite ja töövõtjate jaoks - teiste sõnadega Lissaboni strateegia alussambaid. Logistika on tähtis element Euroopa ja selle konkurentsivõime arengus rahvusvahelisel areenil. Logistiline tegevus tervikuna moodustab 13% SKPst ELis.
<P>
Me peaksime ka meeles pidama õigete logistiliste lahenduste tohutut mõju keskkonnasaastatuse piiramisele, ning seda, kuidas need aitavad piirata energiatarbimist.
<P>
Minu arvamus on, et me peaksime toetama raportit, mille sihiks on aidata koostada logistikaalast tegevuskava Euroopa tasandil.
<SPEAKER ID="997" NAME="Jean-Pierre Audy  " AFFILIATION="PPE-DE">
kirjalikult. - (FR) Ma hääletasin tööhõive- ja sotsiaalkomisjoni resolutsiooni ettepaneku poolt, milles öeldakse, et Euroopa tööturuasutuste süsteemi (EURES) portaalist peaks saama oluline Euroopa tööturu suhtlusplatvorm ning töötajate geograafilise ja ametialase liikuvuse keskne nõuandepunkt. Selle nõuandepunkti eesmärgiks peaks olema takistuste kõrvaldamine, eriti tööga seotud sotsiaalkindlustusküsimustes, ning kõigi töötajate teadmiste avardamine nende isiklike õiguste kohta. Geograafiline ja ametialane liikuvus on oluline vahend parandatud Lissaboni strateegia õnnestumiseks ning üldisemalt siseturu korralikuks toimimiseks sotsiaalse turumajanduse alusel. See on oluline väljakutse selliste lähenemiste sisseviimiseks tööhõivesse, mis võimaldavad suuremat paindlikkust inimressursside haldamises, pakkudes samas tööalast kindlust, mida meie kaaskodanikud ootavad.
<SPEAKER ID="158" NAME="Françoise Castex  " AFFILIATION="PSE">
kirjalikult. - (FR) Ma hääletasin resolutsiooni "EURESi 2004.-2005. aasta tegevusaruanne: ühtse Euroopa tööturu poole” poolt.
<P>
Ma olen veendunud, et geograafiline ja ametialane liikuvus on oluline vahend parandatud Lissaboni strateegia õnnestumiseks.
<P>
Selles suhtes arvan ma, et Euroopa Komisjon peaks edendama edasi töötajate geograafilist ja ametialast liikuvust 2007. aastaks kasvanud eelarverea kaudu, et toetada projekte riikidevahelise värbamise ja piiriüleste partnerlussuhete alal.
<SPEAKER ID="159" NAME="Ilda Figueiredo  " LANGUAGE="PT">
EURESi portaali on esitletud kui võimalikku Euroopa tööturu suhtlusplatvormi, seega kui tegurit, mis võiks aidata julgustada töötajaid geograafilisele ja ametialasele liikuvusele. See peaks aitama ka käsitleda praeguseid puudujääke pakutava teabe mõttes, et vältida kohutavaid olukordi, millega seisavad silmitsi töötajad mitmetes riikides, kuhu nad peavad töötamiseks minema, enamasti töö puudumise tõttu nende oma riigis, nagu on olukord Portugali töötajatega.
<P>
Me peame täiustama teavet sotsiaalkaitsesüsteemide ja töötajate õiguste kohta seoses puhkuse, töötasu, haigushüvitise ning eluaseme-, hariduse- ja koolitustoetustega. Me peame tagama, et nõuetekohaselt tunnistatakse ja toetatakse töötajate õigusi, kes lähevad tööle riiki, mis ei ole nende päritolumaa. Üheks tõsiseks küsimuseks, mida tuleb käsitleda, on kontrolli puudumine. On hästi teada, et töötajatelt nõutakse sageli pikki töötunde, ilma korraliku majutuseta, isegi ilma töölepinguta, ning neile makstakse palju vähem kui algselt kokku lepiti.
<P>
Neid küsimusi tuleb käsitleda, kui me tahame saavutada muretut töötajate liikuvust.
<SPEAKER ID="161" NAME="Zuzana Roithová" AFFILIATION="PPE-DE">
(CS) Ma toetasin raportit, mille sihiks on aidata kaasa alkoholi tarbimise vähendamisele seal, kus see on ülemäärane ja ohtlik. Ma toetan ka 0.00% piiri, kuid ainult kutseliste sõidukijuhtide suhtes.
<P>
Ma olen hoiatavate siltide vastu, mida pannakse külge valimatult, kuna ma pean seda mitte midagi ütlevaks, samuti jääb see väljapoole ELi pädevust. Ma usun, et liikmesriikide parlamentide kohustus on vastu võtta selliseid meetmeid, mida ei kohaldata valimatult, mis ei ole populistlikud ega mittemidagiütlevad, vaid pigem suunatud valitud, alkoholi liigtarbimisest ohustatud riskirühmade harimiseks.
<SPEAKER ID="162" NAME="Erna Hennicot-Schoepges" AFFILIATION="PPE-DE">
(FR) Härra juhataja, härra Foglietta omaalgatusliku raporti esitlus on kutsunud esile kommentaare, mis võivad sisendada, et kõik Euroopa Rahvapartei (Kristlike Demokraatide) ja Euroopa Demokraatide fraktsiooni liikmed alahindavad alkoholismi tõsist probleemi. Ma ei saa kiita heaks põhjuslikkust, millega alkoholisõltuvuse probleeme varjatakse, austusest alkoholijookide tootjate ja nende lobistide vastu. Noorte inimeste kaitsmine väärib paremat, samuti ka alkoholismi kui tõsise haiguse ravimine, mis puudutab kõiki asjaomase inimese lähedal seisjaid. Lõpetuseks, käesolev omaalgatuslik raport ei tee midagi reaalse olukorra muutmiseks.
<SPEAKER ID="163" NAME="Jan Andersson, Göran Färm, Anna Hedh ja Inger Segelström  " AFFILIATION="PSE">
kirjalikult. - (SV) Me oleme otsustanud toetada kõnealust raportit lõpphääletusel. Sellele vaatamata oleksime me eelistanud näha tugevamaid sätteid hoiatuste kohta kange alkoholi pudelitel ja riskide kohta seoses naiste alkoholitarbimisega raseduse ajal. On kahetsusväärne, et parlament ei suutnud toetada olemasoleva teksti muudatusettepanekuid ja neid osi täiskogu ridades.
<SPEAKER ID="996" NAME="Jean-Pierre Audy  " AFFILIATION="PPE-DE">
kirjalikult. - (FR) Ma hääletasin härra Foglietta omaalgatusliku raporti poolt, mis käsitleb Euroopa Liidu strateegiat liikmesriikide toetamiseks alkoholist põhjustatud kahju vähendamisel. Komisjon tegi õigesti, kui avaldas teatise ohtliku ja kahjuliku alkoholitarbimise ning selle tervistkahjustavate tagajärgede kohta. Seadmata kahtluse alla subsidiaarsuse põhimõtet, toetan ma soovitusi ambitsioonikate üldiste eesmärkide püstitamiseks liikmesriikides, et piirata ohtlikku ja kahjulikku alkoholitarbimist, eelkõige haavatavate ühiskonnagruppide, nagu laste, noorte ja lapseootel naiste hulgas. Mul on hea meel, et parlamendiliikmed oma elutarkuses tunnistavad, et alkohoolsete jookide tarbimist võidakse pidada osaks Euroopa kultuuripärandist ja eluviisist, ning et vähene alkoholitarbimine (10 g/päev) võib, teatud tingimustel aidata ennetada mõningaid haigusi.
<SPEAKER ID="164" NAME="Liam Aylward  " AFFILIATION="UEN">
kirjalikult. - Pärast tubakat ja kõrget vererõhku on alkoholi kuritarvitamine kolmas kõige olulisem põduruse ja varase surma põhjus ELis, mis läheb meie terviseteenistustele maksma miljoneid. Alkoholist põhjustatud liiklusõnnetused nõuavad jätkuvalt inimelusid, ning alkoholist põhjustatud avaliku korra rikkumised ja alaealiste joomine on tõusuteel kogu Euroopas.
<P>
Tõhusaim vahend alkoholiga seotud kahjude vähendamiseks on tõelise teadlikkuse ja maksmapaneku kombinatsioon. Tõhus harimine kodus ja koolis alates algklassidest on ülimalt tähtis.
<P>
Naised ja mehed peaksid olema paremini teavitatud alkoholist tingitud riskidest raseduse ajal ja eelkõige alkoholist põhjustatud sünnidefektidest ning ma toetan raporti algset sõnastust, mis rõhutas vajalikku hoiatamist alkohoolsete jookide pudelitel, mis võib hoida ära naiste alkoholijoomise enne rasedust ja selle ajal. Ma kutsun Iirimaa valitsust üles uurima alkoholijookide kohustuslikku sildistamist seda sündroomi silmas pidades.
<P>
Ma olen väga selle poolt, et paluda komisjonil astuda samme, et hõlbustada sõltumatut uuringut uuenduslike teavitusvahendite, sealhulgas sildistamise, toimimisest, ühe võimalusena ohtliku ja kahjuliku alkoholitarbimise vähendamiseks.
<SPEAKER ID="165" NAME="Jens-Peter Bonde  " LANGUAGE="DA">
Juuniliikumine toetab hoiatavaid silte alkoholijookidel. Kui need ettepanekud jõuavad tagasi parlamenti, peame me töötama minimaalse sildistamise eeskirjade suunas, nii et liikmesriigid saavad luua seadusi kooskõlas ettevaatuspõhimõttega
<SPEAKER ID="166" NAME="Françoise Castex  " AFFILIATION="PSE">
kirjalikult. - (FR) Minu arust on alkoholi kuritarvitamisega seotud probleemid võtmas ELi liikmesriikides murettekitavaid mõõtmeid.
<P>
Peale eri piirkondade ja liikmesriikide vahel varieeruva traditsioonilise seltskondliku alkoholitarbimise on vaja meeles pidada, et regulaarsel, ülemäärasel alkoholitarbimisel on kahjustav mõju tervisele ning tõsised, otsesed tagajärjed on järgmised: liiklusõnnetused ja asotsiaalne käitumine.
<P>
Seega peame me kiireloomulise küsimusena meenutama alkoholitootjatele ja levitajatele nende kohustusi, paluma sektori ettevõtjatel anda vajalikku toetust, kaasata koolid ja perekonnad, et edastada sõnumit, mis annab noortele inimestele positiivseid eeskujusid, ning tõstma teadlikkust riskidest vähem kaitstud ühiskonnaosades.
<SPEAKER ID="167" NAME="Ilda Figueiredo  " LANGUAGE="PT">
Kõnealune raport üksnes tõstatab keskse küsimuse, laskumata üksikasjadesse, alkoholi kuritarvitamise aluspõhjuste kohta, ning seega on tema varjuküljeks see, et ta võtab lähenemise, mida võib nimetada kognitiiv-repressiivseks lähenemiseks, mis põhineb riski, ähvarduse ja karistuse vahelise tasakaalu hindamisprotsessil.
<P>
Tuleks meeles pidada, et igal sõltuvust tekitaval ainel ja mis tahes sõltuvust tekitaval käitumisel on oma eripära. Raport mainib vajadust tõhusate järelduste koostamiseks kogutud andmete alusel, kuid see tundub laskuvat teele, mis viib juba ette tehtud otsuseni.
<P>
Enne olulise "alkohol ja töökoht” küsimuse käsilevõtmist peaksime me rõhutama eeskujude suurt tähtsust noorte inimeste väärtuste ja hoiakute kujundamisel. Isegi kutsealast tervist, mis peaks etendama keskset rolli ennetamises ja teraapilises juhendamises, nähakse pigem kui tööandja repressiivse/ekspluateeriva käe pikendust mitte kui iseseisvat mehhanismi terviseprobleemide ennetamiseks ja tervise edendamiseks.
<P>
Tuleks luua eelarveline üksus, et rahastada programme, mis toetavad töötajaid, kes kannatavad töökoha stressi, liigse töökoorma, töötuse ja töö ebakindluse tõttu, ning mis on suunatud alkoholisõltuvuse tuvastamisele ja ravimisele, töötingimuste parandamisele ning haiguste ennetamisele ja tervise edendamisele.
<SPEAKER ID="168" NAME="Hélène Goudin ja Nils Lundgren  " AFFILIATION="IND/DEM">
kirjalikult. - (SV) Juuninimekiri on otsustanud hääletada raporti ja mitme muudatusettepaneku vastu. Alkoholipoliitika peab olema siseriiklik küsimus ega saa seega olla kujundatud ELi tasandil. Igal liikmesriigil on oma joomiskultuur, millest lähtuvalt selle liikmesriigi kodanikud alkoholist põhjustatud kahjuohte vähendavad.
<P>
Sellel alal ja mujalgi tehakse rahvusvahelisi edusamme, kuna riigid leiavad eri radade hulgast oma tee. Teiste riikide kogemustest õppides võib iga riik seejärel arendada välja omaenda alkoholistrateegia kõige paremal viisil. Selline institutsiooniline võitlus riikide vahel on Euroopa riikide ajalooliste edusammude põhjuseks pea igal alal. Parlament ei tohi seda takistada, tekitades homogeniseerumist ELi tasandil.
<SPEAKER ID="169" NAME="Françoise Grossetête  " AFFILIATION="PPE-DE">
kirjalikult. - (FR) Ma hääletasin raporti poolt, mis teeb hulga konkreetseid ettepanekuid, et ennetada alkoholi kuritarvitamist vähem kaitstud rühmade, nagu noorte ja lapseootel naiste hulgas.
<P>
Raport ei kujuta mustades toonides mõõdukat veinitarbimist (välja arvatud lapseootel naiste erijuhul), mis on osa meie kultuurist ja traditsioonidest, vaid käsitleb alkoholi kuritarvitamist.
<P>
Mul on heameel ka väljapakutud meetmete üle seoses enama teabe andmisega lapseootel naistele riskide kohta, mis on seotud alkoholi tarbimisega raseduse ajal.
<P>
Alkoholi tarbimine ka väikestes kogustes on kahjulik lootele. Näo abnormsused, mikrokefaalsus, neuroloogilised probleemid koos ärevusega, käitumishäired, kognitiivsed probleemid või isegi vaimne alaareng: need on mõned riskid lapsele.
<P>
Lõpuks, ma olen rahul ettepanekuga seada sisse asjakohane teavitamine, mis on suunatud lapseootel naistele tervishoiuteenuste kaudu.
<SPEAKER ID="170" NAME="Astrid Lulling  " AFFILIATION="PPE-DE">
kirjalikult. - (FR) Me tahaksime kõik võidelda ülemäärase ja ohtliku alkoholitarbimise vastu, eelkõige noorte inimeste seas, kelle viimaseks moodsaks liialduseks on see, mida sakslased nimetavad Koma-Saufen'iks, mõiste, mis on hästi teada ka minu oma riigis.
<P>
Ma hindan Euroopa Liidu pädevust rahvatervise probleemide käsitlemisel ning osa, mida ta peab etendama, et ergutada teabe ja heade tavade vahetust liikmesriikide vahel.
<P>
Kahjuks tõstab resolutsioon esile üksnes alkoholi kahjulikke tagajärgi ning mitte mõõdukast tarbimisest saadavat kasu. Tõepoolest, teaduslikult on tõestatud, et mõõdukas koguses tarbitud veinil on ennetav mõju südame ja veresoonkonna haiguste, vähi ja dementsuse vastu. Kuid see väärtuslik teave on Euroopa määrustega siltidel keelatud.
<P>
Miks hoiatada naisi enne rasedust ja selle ajal ning jätta kõrvale alkoholi mõju meeste sigimisvõimele? Miks soovitada kõrgemaid makse alkoholijookidele, kui on selge, et alkoholism on kõige tõsisem väga kõrgete maksudega riikides?
<P>
Ma tahaksin rõhutada asjaolu, et ei saa olla küsimust ELi tasandil vere alkoholisisalduse piiride sätestamisest kõigile sõidukijuhtidele. Nulltolerants juhtide suhtes, kes, purjuspäi või mitte, põhjustavad rikkumise, oleks tõhusam võitlemisel liiklusõnnetuste ohvrite kasvava hulgaga.
<SPEAKER ID="173" NAME="Mairead McGuinness  " AFFILIATION="PPE-DE">
kirjalikult. - Ma hääletasin eespool nimetatud raporti poolt ja tervitan lõike 16 muudatusettepaneku lisamist, mille poolt hääletasin, ja mis toob esile rasedusaegse alkoholitarbimise kahjulikud mõjud.
<P>
Praegu võivad liikmesriigid kasutada sildistamist, et teavitada tarbijaid alkoholitarbimise võimalikest negatiivsetest mõjudest ning seda peaks Iirimaa valitsus kindlasti kaaluma. Siiski, märkimisväärset edu sildistamise osas võib saavutada üksnes ELi harmoneerimise kaudu sellel alal.
<P>
Ma ootan huviga komisjoni uuringu avaldamist uuenduslike teavitusvahendite kohta ülemäärase ja ohtliku alkoholitarbimise vähendamiseks enne 1. jaanuari 2010, nagu on nõutud eespool nimetatud raportis.
<SPEAKER ID="171" NAME="David Martin  " AFFILIATION="PSE">
kirjalikult. - Ma toetasin käesolevat raportit ja olen rahul, et nüüd on reaalne kavatsus võidelda alaealiste joomise ja joomapidude vastu. Ma toetan ka soovitust, et vere alkoholisisalduse piir oleks võimalikult lähedal 0,00%-le, eelkõige algajate juhtide puhul, kuigi ma mõistan, et 0,00%-i piir on ebapraktiline. Ma olen veendunud, et alkoholikokteilid tuleb supermarketites eraldada karastusjookidest ning olen rahul, et raport selle välja toob.
<SPEAKER ID="172" NAME="Jean-Claude Martinez  " AFFILIATION="ITS">
kirjalikult. - (FR) Heakene küll, et luuakse õigusakte piima, selle jagamise kohta koolides ja sõjaväes, või uue kategooria loomise kohta, kuid piimandussektor on midagi muud.
<P>
1980ndatel rääkis Brüsseli komisjon meile piimajärvedest ja võimägedest. Sarnaselt teraviljale, siis, seati sisse maltusliku bürokraatia poliitika. Prantsusmaa põllumajandusministri Michel Rocardi juhtimisel loodi piimakvoodid. See tähendab normeerimist, puuduse kavatsetud tootmist. Esimest korda inimkonna ajaloos takistasid inimesed end tootmisel ja lükkasid tagasi looduse poolt loomulikult pakutavad rikkused. Veelgi hullem, et olla kindel toidupuuduse saavutamises, läksime me nii kaugele kui rumala auhinna andmine kariloomade tapmise eest.
<P>
Juhtus see, mis pidigi juhtuma. Takistused tootmisele on tootmist piiranud. Piimajärvedest piima Araali piimamereni. On või puudujääk. Hinnad tõusevad. See puudujääk oli organiseeritud, samamoodi nagu nisu puhul.
<SPEAKER ID="174" NAME="Catherine Stihler  " AFFILIATION="PSE">
kirjalikult. - Loote alkoholisündroomi ja alkoholist põhjustatud sünnidefekte on vaja kiireloomulise küsimusena tõsiselt käsitleda. Hoiatused loote alkoholisündroomi kohta alkoholijookidel, sarnaselt samasugustele USAs, koos üldsuse tervisealase harimise kampaaniaga on tõhusaks viisiks hoiatada rasedusaegse joomise mõjust. Puudub ohutu rasedusaegse alkoholitarbimise tase ning naistel on õigus olla faktidest teadlikud. Alkoholitööstus peab kiirelt tegutsema.
<P>
Samuti, kõik parlamendiliikmed, kel on rahaline huvi seoses alkoholitööstusega, peaksid huvi deklareerima.

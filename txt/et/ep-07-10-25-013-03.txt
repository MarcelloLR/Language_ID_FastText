<CHAPTER ID="013-03">
3. Sudaan: Aafrika Liidu rahuvalvajate mõrvamine
<SPEAKER ID="236" NAME="President">
Järgmine päevakorrapunkt on kuus resolutsiooni ettepanekut Aafrika Liidu rahuvalvajate mõrvamise kohta.
<SPEAKER ID="237" NAME="Marios Matsakis  " AFFILIATION="ALDE">
autor. - Härra juhataja, see täiskogu on pidevalt tegelenud kohutava olukorraga Darfuris, viimane resolutsioon sai vastu võetud alles käesoleva aasta septembri keskel. Uudiseks on see, et septembri lõpus toimus mõrvarlik rünnak Aafrika Liidu baasi vastu Lõuna-Darfuris, mis lõppes 10 rahuvalvaja surma, kaheksa muu töötaja tõsise vigastuse ning umbes 40 muu inimese pantvangi võtmisega, mis on hirmuäratav meeldetuletus sellest, et vaatamata meie pingutustele jääb selles kurvas maailma nurgas ikka veel palju teha rahu ja stabiilsuse tagamiseks.
<P>
Me võime muidugi meelde tuletada, et nelja-aastase konflikti vältel on Darfuris surnud vähemalt 200 000 inimest ning üle kahe miljoni inimese on sunnitud oma kodudest lahkuma. Septembrikuine rünnak Aafrika Liidu rahuvalvajate vastu peab sundima Euroopa Liitu ja ÜROd tagama, et rahuvalvajad Darfuris vastavad oma kohustustele nii arvult kui ka väljaõppelt ning et nad on nõuetekohaselt ja täielikult varustatud ning et neile on osutatud asjakohast logistilist ja muud vajalikku abi, et nad saaksid oma ülesandeid turvaliselt ja tõhusalt täita.
<P>
Viletsalt väljaõpetatud ja halvasti varustatud Aafrika Liidu tsiviilisikute saatmine ülimalt ohtlikku olukorda ei teeni mingit kasulikku eesmärki, nagu oli selle juhtumi puhul näha, peale selle, et vähendada kulutusi rahalises mõttes, kuigi see suurendab kulutusi inimkadude mõttes. Väga vajalik on rahvusvahelise üldsuse kiire ümbermõtlemine ja ümberplaneerimine.
<P>
Ja viimaks, kuigi mitte vähemtähtsana ei tohi me unustada neid ikka veel kaotsi olevaid inimesi, kes võivad olla pantvangideks. Tuleb teha kõikvõimalikud jõupingutused, et aidata nende saatust kindlaks määrata ja tuua nad tagasi oma armastavate pereliikmete juurde.
<SPEAKER ID="239" NAME="Alain Hutchinson  " AFFILIATION="PSE">
autor. - (FR) Proua juhataja, volinik, kolleegid, pärast kümne inimese kaotamist Haskanita rünnakus andis Aafrika Darfuri misjoni juht kindral Martin Luther Agwai häirekella, rõhutades fakti, et tema relvajõud on liiga viletsalt varustatud ja arvult liiga vähesed, ning et väga varsti võivad need lüüa saada. Siiani pole olukorras siiski muutusi olnud ja edasised, 29. septembri taolised rünnakud jäävad võimalikeks. Kindrali häiresignaalile peab tähelepanu pöörama rahvusvaheline üldsus ja eelkõige Euroopa Liit, kes võiks kindlasti välja anda tugeva pöördumise tõhusa ühismeetme järele, mille esitaksid kõik asjaomased liikmesriigid lubatud ELi toetuse saamiseks.
<P>
Kahe päeva pärast toimuvad Liibüas olulised läbirääkimised Sudaani valitsuse ja eri vastupanujõudude vahel. Pole ikka veel kindel, kas Abdel el-Nur - Sudaani vabastusarmee asutaja, kes praegu on eksiilis Prantsusmaal - saab nendest läbirääkimistest osa võtta. Muidugi on sel puhul just sama palju ebakindlust muude mässulisi esindavate isikute osas, kuna nende hulk iga päev muutub. Olgu kuidas on, peame me prioriteediks muutma need arutelud, millel on potentsiaali relvarahuni jõuda. Nii et jälle kord tahaksime me paluda Euroopa Liidu asutustel levitada võimalikult laiemini sõnumit nende kohtumiste tähtsusest ning Euroopa kavatsusest toetada mistahes positiivseid arenguid, mis võiksid järgneda, nii sõjaväelises kui ka eriti raskes olukorras olevate töötajate tingimuste parandamise mõttes.
<P>
Tahaksin teile ka meelde tuletada, et valitsus Hartumis kannab oma tegevuse tõttu suurt osa vastutusest praeguse traagilise olukorra eest - ja mitte ainult sellepärast, et toetas Janjaweedi maakaitseväge, mis tõi surma ja hirmu Aafrika mustale kogukonnale. See oli samuti valitsus, kes kuude kaupa kategooriliselt keeldus aktsepteerimast Lääne vägede kohalviibimist Sudaanis. Ja ka see oli valitsus, kes muutis ajakirjanikele ja välisvaatlejatele võimatuks ligipääsu kõige enam muret tekitavatesse piirkondadesse, isegi kui nende töö seal oleks väga palju kaasa aidanud rahvusvahelise avalikkuse arvamuse kujundamisele. Sellist arvamust on ilmselgelt väga vaja, kui tahame tagada, et kõik me Euroopas täidame oma kohustusi võitluses nähtuse vastu, mille peaks määratlema peaaegu genotsiidiks.
<P>
Veel üks tähtis punkt on see, et uus Euroopa relvajõud (oma asukoha tõttu Tšaadi idaosas ja Kesk-Aafrika vabariigi põhjaosas) teeb mässulistele raskemaks vabalt üle nende riikide piiride liikumise ning vabatahtlike või muude võitlejate värbamise põgenike ja ümberasustatud isikute laagritest. Selle takistuse vältimiseks on mõned relvastatud rühmitused juba pööranud oma tähelepanu Darfurist teisele poole, naaberpiirkonda Kordofani, mille väravaks on Haskanita. Ka siin on Euroopa Liidu toetus osutunud väga kasulikuks, kuigi lähemal ajal võib selguda, et see on ebapiisav.
<P>
On järelikult meie ülesanne jätkata kangekaelselt tegevust, mida suudame, et luua poliitilised tingimused Euroopa tõhusaks tegutsemiseks. Oleme selles maailma osas näinud ju liiga palju vägivalda ja südamevalu? Kaotatud pole mitte ainult tuhandeid elusid, vaid täielikult on hävitatud ka Darfuri sotsiaalne tagapõhi, nii et selle taastamine muutub iga päevaga aina küsitavamaks.
<SPEAKER ID="240" NAME="Juhataja">
Ma saan aru, et täna pärastlõunal on meil pisut rohkem aega, kuid ärgem laskem ennast siiski täielikult kaasa kiskuda, palun!
<SPEAKER ID="241" NAME="Tobias Pflüger  " AFFILIATION="GUE/NGL">
autor. - (DE) Proua juhataja, selle resolutsiooni teemaks olev rünnak oli suunatud Sudaani olukorra diplomaatilise lahendamise vastu. Kontekst on üpris tähtis, sest rünnak toimus varsti enne seda, kui Desmond Tutu pidi pidama oma olulised kõned Darfuris. Tundub olevat silmnähtav, et rünnak oli sihilikult kavandatud diplomaatilise lahenduse nurjamiseks, mida selles piirkonnas nii hädasti vajati. Järgnesid muidugi pikaleveninud spekulatsioonid selle üle, milline mässuliste rühmitus võis korraldada rünnaku, mis lõppes kümne Aafrika Liidu rahuvalvaja surmaga. Märgid tunduvad näitavat, et kõige tõenäolisemad toimepanijad olid läänelikud mässulised piirkonnad.
<P>
Kui tegeleme Darfuri teemaga, siis on oluline mitte liiga kitsalt keskenduda, vaid meeles hoida, et enamik laialt levinud mässuliste rühmitusi Sudaanis, Tšaadis ja Kesk-Aafrika Vabariigis tegutsevad seal lisaks kohalikele mõlema poole relvajõududele.
<P>
Leian, et on väga paljastav, et Euroopa Liidu tehtud katse tegutseda Darfuri konfliktis Tšaadi missiooni kaudu on praegu üpris tõhusalt kurva olukorraga lõppenud. Alguses räägiti seal ELi jõudude kasutamisest. On tõsi, et tegelikult saadeti sinna ELi lipu all Prantsuse relvjõud koos mõningate lisavägedega. Ma pole veel suutnud saada korralikku informatsiooni relvajõudude tegeliku tegutsemispiirkonna kohta. Kuigi meile jätkuvalt räägitakse, et relvajõudude kohalviibimise eesmärk on kaitsta põgenikke, kerkib enamik põgenikest esile piirialadel, see tähendab nimelt seal, kus Tšaadi valitsus ei taha ELi vägesid paiknevat. Ehk saab volinik taas teatava info osas aidata.
<P>
See, mida EL hetkel teeb, ei ole kindlasti mitte see, mida peaks käesoleva olukorra rahustamiseks tegema. Peame väga selgelt ütlema, et toetame siin just nimelt seda, mida tahtis Desmond Tutu, see tähendab diplomaatilist lahendust.
<SPEAKER ID="242" NAME="Mieczysław Edmund Janowski  " AFFILIATION="UEN">
autor. - (PL)
<P>
Proua juhataja, volinik, pärast 1956. aastal iseseisvuse saavutamist eeldati, et Sudaan, mis on pindalalt kõige suurem Aafrika riik, võib olla koduks kõigile, põhja araablastele ja lõuna mustadele, moslemitele, kristlastele ja animistidele.
<P>
Siiski nõudis selles riigis peaaegu 50 aastat kestnud kodusõda vähemalt kaks miljonit ohvrit. Rohkem kui 4,5 miljonit inimest sunniti oma kodunt lahkuma. Darfuris, kus konflikt 2003.aasta alguses puhkes, on umbes 200 000 hukkunut ja peaaegu kaks miljonit oma kodudest väljaaetut. See on kohutavate võitluste, puhastusaktsioonide ja õuduste tagajärg. Praegusel hetkel on see inimkonna kõige traagilisem kriis maailmas ning seda muudavad veelgi raskemaks nälg ja veepuudus.
<P>
Seepärast tuleks tänulik olla kõigile neile, kes selles piinatud riigis rahualgatusi alustavad. Peaksime suunama sellised tänusõnad Aafrika Liidule, kes saatis sinna 7000-pealise rahumissiooni. Viimasena sellele missioonile Haskanitas toimunud rünnak tekitas tugevaid vastuväiteid. Vähemalt kümme hukkunut ning umbes 50 kadunut või röövitut. See on selge tühik praegu kehtivates lepingutes ja ÜRO resolutsioonides. Tahaksin avaldada kaastunnet nende isikute perekondadele.
<P>
Euroopa Liiduna tegutsedes peaksime nõudma, et vastutuse kandjaid karistataks ja rahu taotlemise protsess taastataks. ÜRO kavandatava missiooni jõud koos Aafrika Liiduga hõlmavad umbkaudu täiendavalt kakskümmend tuhat sõdurit. Siiski peab neile jääma mingi võimalus relvakonflikti vältida ja aidata stabiilsust tuua sellesse Aafrika plahvatusohtlikku nurka. Ma loodan, et Euroopa Parlamendi otsus anda Sahharovi auhind Sudaani advokaadile Salih Mahmoud Osmanile aitab sooritada läbimurde selles Sudaani draamas.
<SPEAKER ID="243" NAME="Raül Romeva i Rueda  " AFFILIATION="Verts/ALE">
autor. - (ES) Proua juhataja, loomulikult soovin ma lisada oma hääle sellele rahuvalvevägede liikmete tapmise tugevale hukkamõistule.
<P>
Samal ajal tahan siiski meenutada kõiki tsiviilisikuid, kes olid ohvrid ning kes on ohvrid Darfuri olukorras, viidates eriti teatavate rünnakute julmusele, mis pandi toime selge seksuaalse ülemtooniga, ning tõsist vägivalda, mis toimub viisil, kuidas naisi kasutatakse mitmesugustel rinnetel, sealhulgas seksuaalselt.
<P>
Ma usun, et kõik see ei nõua mitte ainult meetmeid ja deklaratsioone, vaid ka tõsist uurimist, mille peaks läbi viima mitte ainult lihtinimesed, vaid ka Rahvusvaheline Kriminaalkohus. Minu jaoks on see üks olulisi arutelu aspekte.
<P>
Teiseks tahan ma märkida ka seda, et peaksime tervitama fakti, et praegu on meil Sudaani valitsuse luba - kui sellele mingi nimi anda, aktsepteerida UNAMIDi vägesid, kuid peaksime samas ka märkima, et muudel juhtudel on nad oma kohustusi rikkunud, oma lubadusi murdnud, ning seepärast peaksime säilitama teatava ettevaatuse.
<P>
Ma usun loomulikult, et on tarvis jätkata pealekäimist, tagades samal ajal, nagu härra Pflüger ütles, et väed, mis seda teevad, teevad seda ÜRO volituse alusel ja mitte ainult ühe teatava riigi huvide kaitsmiseks.
<P>
Kolmandaks, ma usun, et on ka hädavalik ja tarvilik endale teadvustada, et tuleb teha kättesaadavaks kogu abi, olgu siis poliitiline, finantsiline või tehniline, mida on vaja ülesannete täitmiseks, mis sel missioonil võivad töö käigus tekkida. Pole võimalik saata missiooni välja, kui sel ei ole garantiisid, et ta suudab oma volitusi täita.
<P>
Lõpetuseks, ja taas väga tähelepanuväärselt, tahaksin ma märkida, ning toetun siin kahtlemata resolutsiooni sõnadele, mis innustab Sudaani valitsust esitama Rahvusvahelise Kriminaalkohtu peaprokurörile Luis Moreno-Ocampole nõudmist arreteerida Sudaani humanitaarasjade minister Ahmed Haroun, eelkõige nõnda, et teda saaks vastutusele võtta kahe miljoni Darfuri inimese ümberkolimise eest, algatades sellega rahvusvahelise kohtuprotsessi, mis oleks pidanud toimuma juba mõni aega tagasi.
<SPEAKER ID="244" NAME="Jürgen Schröder  " AFFILIATION="PPE-DE">
autor. - (DE) Proua juhataja, volinik, daamid ja härrad, faktid on üldtuntud: 30. septembril toimus rünnak Aafrika Liidu rahuvalveüksustele; kümme sõdurit kaotas elu, kaheksa sai tõsiselt vigastada ning nelikümmend on ikka veel kadunud.
<P>
Käisin meie parlamendi delegatsiooniga juulis Darfuris. Visiidi ajal kohtusime AMISe, Aafrika Liidu Sudaani missiooni esindajatega. See oli ja on praegugi uskumatult raske missioon, nagu oleme kuulnud mõnelt AMIS esindajalt. Näiteks rääkis meile üks ülemjuhatajatest, Nigeeria kindral, et ta tundis end pigem preestri kui sõdurina. Kõik, mida ta sai teha, ütles ta, oli pöörduda inimeste poole, et nad kurjadest tegudest hoiduksid; tal polnud tegelikult tegutsemiseks volitusi, nii et pole kuigi üllatav, et mässulised seda nõrkust ära kasutasid.
<P>
Lääs ei pööra Aafrikale piisavalt tähelepanu. Darfuri tragöödia ulatuslikkus ja meie poolt sellele osutatud tähelepanu ulatus on täiesti tasakaalustamata. Sõjaväelised operatsioonid Aafrikas on kõik väga head, kuid on olemas oht, et Aafrika muutub seda tüüpi missioonide katsepolügooniks. Kui EL siin mingeid operatsioone läbi viib, siis peavad ta relvajõud olema varustatud tugeva volituse, asjakohase relvastuse ja piisava inimjõuga. Ka missiooni pikkus peab sõltuma selle eesmärkidest.
<P>
Me ei tohi teiste selja taha peitu pugeda, vaid peame täitma oma kohustusi. See käib ka AMISe rahastamise ning logistilise ja sõjalise varustuse ja töötajaskonna toetamise kohta. Peale selle vajame me siiski igaühe poliitilist tahet ning mina arvan, et rahu Darfuris ja kogu Sudaanis on saavutatav üksnes koostöös Hiinaga.
<SPEAKER ID="245" NAME="José Ribeiro e Castro">
fraktsiooniPPE-DE nimel. - Proua juhataja, olen ajakirjandusest lugenud: "Just pärast ramadaani õhtusöömaaja algust 29. septembril sisenes umbes 30 veokit, täidetud mõnesaja Sudaani mässulisega, Aafrika Liidu rahuvalvajate baasi perimeetrisse, mis asub Haskanita linnaservas, see on väike linn Lõuna-Darfuris, lahinguks valmisolevas provintsis Lääne-Sudaanis, kus pärast ülestõusu algust 2003. aastal on tapetud vähemalt 200 000, aga võib-olla ka 300 000 inimest.”
<P>
Umbes 100-mehelised väesalgad, enamus neist nigeerlased, võtsid vastu esmase rünnaku enne kindlustatud positsioonidele taganemist, ning nad jätkasid tulistamist öö läbi, kuni nende laskemoon otsa sai. Siis sai 10 meest surma. Vähemalt 40 põgenes ja peitis end põõsastikku. Ründajad kammisid maastiku läbi, enne kui Sudaani väed said võimaluse ellujäänud päästa. Nädal hiljem tehti maatasa Haskanita. Kui EL kahjustusi uuris, olid püsti veel vaid kool ja mošee. Arvatakse, et põgenes umbes 7000 inimest. Seejärel liikusid lahingud Muhajiriya linna, mida hoidsid kontrolli all Darfuri ülestõusnud. Paljud said surma.
<P>
Keegi ei tea, kes olid ründajad. Kahtlustatakse isegi Omar El Bashiri valitsust. Kuid need võivad muidugi olla ka ülestõusnud. Mida me teame on see, et sellised asjad jätkuvad, kuni meil jätkub rahvusvahelisi jõude, kellel on tõhusad volitused ja ka tõhusad vahendid nende teostamiseks. Sellest on kõik teadlikud ja nüüd olekski aeg lõpetada see peitusemäng Hartumi valitsusega.
<SPEAKER ID="246" NAME="Ana Maria Gomes">
fraktsiooni PSE nimel. - Proua juhataja, sellele ülestõusnute vägede kohutavale rünnakule Aafrika Liidu missiooni vastu Sudaanis (AMIS) järgnes rida muid valitsusvägede kättemaksuakte kõigi külade vastu, mida arvati olevat mässuliste varjupaigaks, ning millega kaasnesid kohutavad kaotused tsiviilisikute alal.
<P>
Me peame mõistma, et Bashiri kliki genotsiidistrateegiaga Hartumis sobib Darfuri kogukondade ja mässuliste rühmituste jaotamine ja hävitamine, selleks et rahuläbirääkimised, näiteks sellised, mis peaksid algama sel nädalavahetusel Liibüas, kusagile välja ei viiks.
<P>
See kohutav rünnak ja järgnenud vägivald näitavad ka, kui põhimõtteliselt piiratud on Darfuris asuvad üle-aafrikalised relvajõud, näiteks AMIS. Seetõttu on ka väga oluline, et Aafrika Liidu/ÜRO hübriidoperatsioon Darfuris (UNAMID), mis peab jaanuari alguseks saavutatud olema, saab selleks ajaks tegelikult alles täies jõus ja mahus tegevusvalmis.
<P>
Niisuguses kontekstis on väga häiriv, et Aafrika Liidu komisjoni esimees härra Konaré on nõudnud üle-aafrikalisi jõude, keeldudes ÜRO Julgeolekunõukogu otsuse vastaselt isegi Uruguay, Tai ja Norra pakutud integreerumisest UNAMIDi ning kajastades sel moel kliki manöövreid Hartumis.
<P>
Samuti on häiriv, et Euroopa Liit, USA ja muud rikkad riigid on läbi kukkunud oma püüdlustes pakkuda kiiret ja täielikku toetust, mida nad peaksid selle missiooni läbiviimiseks andma, nimelt pakkudes finantstoetust ning muid logistilisi ja militaarseid vahendeid, mida see toimimiseks vajab. Isegi Tšaadi missioon on väga palju edasi lükkunud, see aga pidi olema väga "pakiline”.
<P>
Ja lõpuks, härra Bashirile tuleb korraldada väga pidulik vastuvõtt Lissabonis: mitte ainult härra Mugabele. Ma loodan, et Euroopa Liidu ametiasutused, komisjon, eesistujariik ja liikmesriigid ei las käest võimalust ka tegelikult edastada talle see tohutu vastutus, mis ta ühel päeval Haagi toob.
<SPEAKER ID="247" NAME="Carl Schlyter">
fraktsiooni Verts/ALE nimel. - (SV) Kõigepealt lähevad meie mõtted praegu poegadele, vendadele ja armastatud inimestele, kes brutaalse rünnaku tõttu AMISe jõududele nüüd puudu on. Need inimesed surid, püüdes aidata oma kaasinimesi naaberriigis. Paljud on haavatud siin esineva vägivalla, vägistamise, tapmise ja äärmise vaesuse tõttu. Kui palju kordi me oleme siin seisnud ja sellest rääkinud? Kui palju kordi me oleme nõudnud, et valitsus või keegi teine meetmeid võtaks? Lubage mul teile meenutada, et iga valitsuse keskne ülesanne on kaitsta tsiviilelanikkonna inimõigusi. See valitsus pole seda kogu oma karjääri vältel kunagi püüdnudki. Peame siiski oma pettumuses kannatlikud olema, sest ainult pikaajaline majanduslik ja poliitiline toetus neile, kes üritavad konflikti lahendada, on see, mida me teha saame. Me ei tohi oma majanduslikke huve täielikult ignoreerida. Mõnikord on need meie oma naftakompaniid, kes tegelikult teatavaid rühmitusi toetavad, kaudselt või otseselt. Peame tegelema ka sellega. Tõsine vastutus lasub valitsusel ja me peame jätkuvalt nõudmisi esitama. Olen täiesti nõus oma kolleegi Raül Romevaga, et Rahvusvaheline Kriminaalkohus peab saama vaba juurdepääsu materjalidele ning ka täieliku juurdlusõiguse, nii et selle haavatud maa elanikud võiksid juba varsti õiglust nautida. Tänan teid.
<SPEAKER ID="248" NAME="Kathy Sinnott">
fraktsiooni IND/DEM nimel. - Härra juhataja, kui iiri sõdurid Tšaadi läksid, et kaitsta naaberriigist Sudaanist tulnud põgenikke, sain ma taas piinarikka meenutuse, et see Sudaani genotsiidi tragöödia aina jätkub päev-päevalt ning lõppu ei paistagi. Ma õnnitlen selle taunimisväärse vägivaldse liikumise puhul, sellise Sudaani missiooni ÜRO ja AL toetamise puhul. "Me peame moodustama ühisrinde”, soovitatakse; ja kuigi ma seda ettepanekut väga tervitan, ei suuda ma näha, mismoodi see võiks teoks saada. Näete ju isegi, et ÜRO on sel teemal eri arvamustel.
<P>
Jõupingutusi saab siiani teha üksnes Hiinaga, kes on otsustav liige, kuid jätkab konflikti ülalhoidmist ja pikendamist, varustades seda piirkonda relvadega. Taas kord peame näpuga näitama Hiinale, kes on Hartumi valitsuse peamine relvadega varustaja. Hiina vahetab hiina relvi sudaani nafta vastu ning pole tarvis erilist raketiteadust, et näha, et see on üks peamisi mooduseid olemasolevakonflikti säilitamiseks.
<P>
Me ei tohiks aktsepteerida Hiina relvaekspordi poliitika jätkumist salaja. Beijing ei avalda relvaekspordi kohta välismaale mingit teavet ning pole ka esitanud andmeid ÜRO tavapäraste relvade registrisse viimase kaheksa aasta jooksul. Hiina relvaeksport - sealhulgas selle osa, mida kirjeldati minut tagasi - arvatakse olevat USA käsutuses 2 miljardiks aastaks, see vastutustundetus, millega nad tegutsevad, tuleks küsimuse alla võtta.
<P>
Kui selle küsimusega jätkuvalt ei tegelda, pole see ainult Sudaan, kes kannatab. Hiina relvi võib leida Austraaliast, Malaisiast, Taist, Lõuna-Aafrikast; korrapärased tarned toimuvad Birmasse ja Nepali. Nii et lõppkokkuvõttes palun ma parlamendil tegutseda Hiinat hukka mõistes tema rolli pärast Sudaani rahva genotsiidis. Kuna kõik see on sama hästi ka rahu ja ÜRO osa toetamiseks, aga me peame seda tegema aktiivselt - kui me ei tee, siis tekib oht Sudaani rahva kannatuste suurendamiseks.
<SPEAKER ID="249" NAME="Koenraad Dillen">
fraktsiooni ITS nimel. - (NL) Härra juhataja, muidugi on kümne Aafrika rahuvalvesõdurisõduri surm Darfuris järjekordne traagiline juhtum. See parlament siin on aastaid väljendanud oma muret piirkonnas toimuva pärast.
<P>
Mul on siiski kahju, et oleme taas kord käest lasknud võimaluse tõsta küsimust Hiina vastutuse ja jubeda rolli üle selles küsimuses, sest tuleb muidugi jälle öelda, et otsides Aafrikas võimalust mõjukaks muutuda, on Hiina endale sõjast laastatud Sudaanis hukutava rolli võtnud. Ta teeb seda Darfuris tapetud ohvrite kulul ning nüüd kaudselt ka olukorda stabiliseerida aidanud sõdurite vere arvelt.
<P>
Nende kahtlaste investeeringutega on hiinlased teinud tohutu panuse siin valitseva režiimi sõjalistesse pingutustesse. Euroopa peab lihtsalt mõistma, et mida tugevamaks Hiina Aafrikas muutub, seda vähem mõju on meie läänelikul sõnumil demokraatiast, vabadusest ja headest valitsemistavadest. Siiski on Hiina Euroopa jaoks liiga tähtis kaubanduspartner ning jutte inimõigustest ja demokraatiast on liiga sageli edasi lükatud, kui päevakorda tuleb tegelik poliitika.
<SPEAKER ID="250" NAME="Colm Burke" AFFILIATION="PPE-DE">
Proua juhataja, ma rõhutan tugevalt 10 Aafrika Liidu rahuvalvaja tapmist 30. septembril 2007 Haskanita kindlakstegemata vägede poolt Lõuna-Darfuris. Vähemalt kaheksa muud Aafrika Liidu töötajat Sudaani misjonis (AMIS) said tõsiselt vigastada ning 40 on ikka veel kadunud. Ma innustan Sudaani valitsust selle rünnaku sõltumatu uuringuga täielikku koostööd tegema ning kõik selle eest vastutavad isikud seaduse ette vastutust kandma tooma.
<P>
Need surmad meenutavad selles piirkonnas valitseva julgeolekuolukorra raskust. Kahjuks pole seal hetkel rahu, mida hoida, kuid sellest hoolimata on rahvusvahelisel üldsusel, sealhulgas ÜROl ja Euroopa Liidul vastutus aidata selles piirkonnas julgeolekut kindlustada, nii et võimalikult lähedases tulevikus saaks seal rahu valitseda.
<P>
Euroopa Liidu missioon Tšaadis, Kesk-Aafrika Vabariigis ja Darfuri piiril peab olema kindel ka juhuslike juhtumite suhtes. Keegi pole öelnud, et see peaks mingi kerge ülesanne olema. On eluliselt tähtis, et ELi liikmesriigid koondaksid oma finantsilise, logistilise ja tehnilise toetuse iiri, prantsuse, belgia, poola ja muudele vägedele, mis moodustavad osa sellest missioonist. Me ei saa lubada, et meie väed oleksid viletsalt varustatud, nagu ümberpiiratud AMIS. Kui saadame oma väed vaenulikku keskkonda, peame neile andma vahendid enda kaitsmiseks. See ELi missioon peab saama tugeva jõukasutusliku volituse, viidates ELi harta VII peatükile, ning sõjaväelasi tuleb julgustada seda kasutama. Rahuvalve on üks õilsamaid elukutseid ning on väga traagiline, kui rahuvalvaja teiste elusid kaitstes kaotab oma elu.
<P>
Sellepärast ongi meil tarvis jätkata survet erinevatele parteidele...
<P>
(Juhataja katkestas kõneleja)
<SPEAKER ID="251" NAME="Lidia Joanna Geringer de Oedenberg" AFFILIATION="PSE">
(PL) Darfuris 2003. aastast peale toimunud konflikt on end näidanud meie aja suurima humanitaarse katastroofina. Etnilise puhastuse ja pogrommide tagajärjel on kaotanud elu kakssada tuhat inimest ning veel kaks ja pool miljonit on ümber asustatud. Miljonid põgenikud elavad hirmus, mida võiks tuua homne päev, ning neid kaitseb kõigest seitse tuhat viletsalt relvastatud Aafrika Liidu rahuvalvajat, kes muutuvad aina enam sihtmärgiks veristele rünnakutele, nagu toimus eelmise aasta septembris Haskanitas.
<P>
Selle piirkonna olukord halveneb dramaatiliselt ning humanitaarsete rahuorganisatsioonide esindajad langevad inimröövide ohvriks. Sellises olukorras on tähtis tegutseda võimalikult kiiresti, et lükata liikvele ÜRO ja Aafrika Liidu ühismissioon, millel on nüüd leping Sudaani valitsusega, ning millel peab olema tugev tegevusluba, mis võimaldab tsiviilelanikkonnale täielikku kaitset pakkuda. Missioonil peab olema piisav hulk sõdureid ning piisav hulk varustust ja varusid. Euroopa Liit, ÜRO ja Aafrika Liit peavad tegema ühiseid jõupingutusi, et uuendada rahutoiminguid Darfuris ning aidata jõuda õiglase ja kestva lepinguni, millele kõik huvitatud osalised alla kirjutaksid.
<SPEAKER ID="252" NAME="Benita Ferrero-Waldner">
komisjoni liige. - Proua juhataja, meie kui Euroopa Komisjoni liikmed mõistame koos Euroopa Parlamendiga tugevasti hukka Aafrika Liidu rahuvalvajate tapmise Haskanitas ja muud viimase aasta jooksul toimunud intsidendid, ning muidugi fakti, et paljud inimesed on ikka veel kadunud.
<P>
Me ei peaks teesklema, et isegi veel suuremad rahuvalvejõud, kes ülesande praeguselt Aafrika Liidu misjonilt (AMIS) üle võtavad, oleksid suutelised end kerge vaevaga kaitsma, et tagada Euroopa Komisjoni ja paljude muude doonorite toetatud laialdase humanitaaroperatsiooni kaitsmine ning hoida rahu, kui seal tegelikult polegi rahu, mida hoida. See ongi küsimus.
<P>
Me tunnistame Sudaani valitsuse nõusolekut ÜRO rahuvalvevägede viibimiseks Sudaani pinnal. Samuti nagu muu rahvusvaheline üldsus, kavatseme me valitsuse sõnu uskuda. Me tervitame valitsuse kavatsust kuulutada välja vaenutegevuse kokkuleppe allkirjastamine, mille läbirääkimised lõppesid 27. oktoobril Liibüas, kuigi valitsus peab muidugi sellest kaugemale minema. Euroopa Komisjon kutsub Sudaani valitsust üles ka tähendusrikkalt alustama läbirääkimisi, mille eesmärk on võimu ja jõukuse võrdne jagamine Darfuris. Me ühineme ülejäänud Euroopa Liiduga, kutsudes mässulisi liikumisi endid üles tegema lõppu tapmistele ja banditismile, mis nende olukorda halvendavad. Me kutsume neid üles ka kõigest südamest osalema Sirte läbirääkimistel.
<P>
Selle tipuks, nagu te teate, annab ÜRO Julgeolekunõukogu 25. septembril vastuvõetud määrus 1778 rahvusvahelisele mitmemõõtmelisele jõule õiguse aidata kaasa olukorra stabiliseerimisele Tšaadi idaosas ja Kesk-Aafrika Vabariigi kirdeosas ning tagada seeläbi kohaliku tsiviilelanikkonna, põgenike ja ümberasustatud julgeolek ning stabiliseerida olukorda Sudaanis.
<P>
Sel alusel otsustasid üldasjade nõukogu ja välisasjade nõukogu 15. oktoobril saata ajutised Euroopa relvajõud 3000 isiku ulatuses EUFORi Tšaadi, nagu me seda nimetame, et ÜRO kontingenti lühiajaliselt toetada ja täiendada. Võttes arvesse Darfuri kriisi piirkondlikku ulatust ja mil määral see on vastavuses selle uue EUFORi Tšaadi missiooniga ning Sudaani UNAMIDi paralleeliks oleva ÜRO politseimisjoni alustamisega, arvan ma, et väga otsustav samm Darfuri olukorra rahuldava lahenduse saavutamiseks hõlmab ka Tšaadis kodunenud Sudaani põgenike vabatahtlikku tagasipöördumist. Võin teile öelda, et praegusel hetkel väljendab üks iiri kindral siin oma arvamust ja ütleb, millal täpselt tuleks EUFOR käivitada.
<P>
Kuid Sudaani küsimuse enda juurde tagasi pöördudes lubage mul öelda, et usume kindlalt, et Sudaani tulevik peitub jõukuse ja võimu jagamises, föderaalvalitsuses ja föderaalkorralduses. Sel põhjusel jõudsidki valitsus ja mässulised 2005. aasta jaanuaris Naivashas kokkuleppele, kui allkirjastati üldine rahukokkulepe, mis lõpetas kümneid aastaid kestnud kodusõja põhja ja lõuna vahel. Rahvusvaheline kogukond peab seda üldist rahukokkulepet kindlalt toetama. Sest see on leping, mis tehakse selleks, et see kaua vastu peaks - jah, praegu on sellega raskusi, aga need raskused ei pea olema igavesed - see demonstreerib jõuliselt, et samasuguseid lepinguid saab Darfuris jätkuvalt sõlmida.
<P>
Niisiis, kuigi me toetame jätkuvalt ka Euroopa Arengufondi taastamisüritusi Lõuna-Sudaanis ning kogu riigi pikaajalist tasakaalustatud ja jätkusuutlikku arengut, toetame me kindlalt üldist rahukokkulepet. Me toetame ka Sudaani ELi eriesindaja jõupingutusi Darfuris rahu saavutada ning seisame koos muude annetajatega valvel selle eest, et rahu märgid, näiteks Darfuri rehabiliteerimise ja taastamise kujul, järgneksid kohe uuendatud rahukokkuleppe kannul.
<P>
Me arvame, et see tuleb kasuks kõigile osalistele - valitsusele, Darfuri mässulistele, Somaali poolsaare riikidele ja rahvusvahelisele üldsusele - et Sudaan püsib ühtsena. Ükskõik, kui pikad ja aeg-ajalt lootusetud need Sirte läbirääkimised ka olla võivad, ma arvan, et peame Sudaani rahu poolt olema. Selle riigi ühtseks jäämine on meie võimuses.
<SPEAKER ID="253" NAME="Juhataja">
Arutelu on lõppenud.
<P>
Hääletus toimub pärast arutelude lõppu, hääletuste ajal - mis tegelikult ongi järgmine päevakorrapunkt.

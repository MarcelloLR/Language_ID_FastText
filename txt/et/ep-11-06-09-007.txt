<CHAPTER ID="007">
Korruptsioonivastane võitlus Euroopa spordis - Küprosel teadmata kadunud isikutega tegeleva komisjoni töö (kirjalikud deklaratsioonid)
<SPEAKER ID="138" NAME="Marina Yannakoudakis" AFFILIATION="ECR">
Austatud juhataja, viimase kolme kuu jooksul on minu büroo saatnud ekirju, teinud telefonikõnesid ja koostanud nimekirju, et suurendada teadlikkust deklaratsioonist, mis käsitleb Küprosel teadmata kadunud isikuid. Tulemus on väga hea. Tänane kirjalik deklaratsioon nr 10 läks suure häälteenamusega läbi. Ma tahan tänada kaasesitajaid ja väljendada erilist tänu Charles Tannockile, kes on kõikidel Strasbourgi istungjärkudel koos minuga deklaratsioonile toetust kogunud. Samuti tahaksin tänada deklaratsioonide bürood ja oma töötajaid, kelle visa tegutsemine tegi meie töö palju lihtsamaks.
<P>
Me näeme täna rõdul noori organisatsioonist NEPOMAK, mis ühendab noori Ühendkuningriigi küproslasi. Nad tulid vaatama sellest deklaratsioonist teatamist. Nemad on praegused noored, kellest sõltub tulevik. Selle deklaratsiooni toetamine annab märku Euroopa Parlamendi toetusest tulevikule. Tänan teid toetuse eest.
<P>
(Aplaus)
<SPEAKER ID="139" NAME="Juhataja">
Proua Yannakoudakis, me tervitame seda delegatsiooni ja arvestades võrdsete võimaluste põhimõtet, anname sõna härra Papastamkosele.
<SPEAKER ID="140" NAME="Georgios Papastamkos" AFFILIATION="PPE">
(EL) Austatud juhataja! Lisaks Tadeusz Zwiefkale, Gianluca Sustale, Gay Mitchellile ja Jean-Luc Bennahmiasele tahaksin tänada kolleege, kes andsid allkirja deklaratsioonile nr 7. Usun, et Euroopa Parlamendi kõlav sõnum ergutab komisjoni kasutama oma kooskõlastamisvolitusi, et võidelda korruptsiooniga spordis tõhusamalt.

<CHAPTER ID="015">
Tööplaan
<SPEAKER ID="020" NAME="Juhataja">
Selle osaistungjärgu päevakorra lõplik projekt, nagu sätestas esimeeste konverents oma neljapäeva, 8. novembri koosolekul vastavalt kodukorra artiklitele 130 ja 131, on teile välja jagatud. Sellesse päevakorra ettepanekusse on tehtud järgmised muudatusettepanekud:
<P>
Teisipäev:
<P>
Euroopa Demokraatide ja Liberaalide Liidu fraktsioon palus, et nõukogu ja komisjoni avaldus laevaõnnetuste kohta Mustal merel lisataks päevakorda teisipäeva õhtupoolikuks, pärast härra Leineni raportit, pikendades vastavalt õhtupoolset istungit kella 18.30ni. See tähendab, et komisjoni infotund ei alga enne 18.30 ja on järelikult pool tundi lühem.
<P>
Kes soovib ettepanekut selgitada?
<P>
Kui keegi ei võta sõna ettepaneku poolt või vastu, on teema sellega lõpetatud.
<P>
(Ettepanek lükati tagasi)
<P>
Kolmapäev:
<P>
Roheliste / Euroopa Vabaliidu fraktsioon palub, et nõukogu ja komisjoni avaldus olukorra kohta Gruusias lisataks ja käsitletaks ühisdebatil koos härra Obiols i Germà ja härra Tannocki raportiga, ning et õhtupoolne istung pikeneks seetõttu 18.30ni ja nõukogu infotund oleks pool tundi lühem. Nad paluvad samuti, et debatt Gruusia üle lõppeks resolutsiooni ettepanekuga ja et hääletamine sel teemal viidaks läbi novembri osaistungjärgu jooksul Brüsselis.
<P>
Kes soovib ettepanekut selgitada?
<SPEAKER ID="021" NAME="Daniel Cohn-Bendit" AFFILIATION="Verts/ALE">
(DE) Lugupeetud juhataja, mul ei ole vaja palju selgitada: kõigile on selge, mis toimub Gruusias, ja on selge, et me peame lisama Gruusia, kui arutame naabruspoliitikat. See on vaja sätestada, nii et nõukogu teab, mis on mis. Seejärel peaksime vaikselt jätkama resolutsiooni ettevalmistamisega, kuna minu arvates on tähtis, et Euroopa Parlament formuleeriks selge resolutsiooni Gruusia sündmuste kohta. See tuleks Brüsselis vastu võtta. See on korrektne formaalne protseduur ja ma loodan, et kõik parlamendiliikmed on sellega nõus, nii et me saame sel viisil jätkata.
<SPEAKER ID="022" NAME="Juhataja">
See oli selgitus. Kes võtab sõna ettepaneku poolt?
<SPEAKER ID="023" NAME="Hannes Swoboda" AFFILIATION="PSE">
(DE) Lugupeet juhataja, me soovime seda toetada väga olulisel põhjusel. Rooside revolutsioon Gruusias tõi endaga kaasa palju positiivseid elemente, eriti pärast Ševardnadze režiimi. Nüüd on suur oht, et vaieldamatud kordaminekud hävitatakse, kui opositsiooni kriitikat arvesse ei võeta.
<P>
Euroopa Parlamendi initsiatiiv võiks aidata president Saakašvilil õigele rajale tagasi pöörduda; see tähendab, alustada dialoogi opositsiooniga.
<P>
Ma sooviksin samuti paluda teid, härra president, olla kontaktis parlamendi spiikriga, kes on seal väga aktiivne, ja proovida teda veenda jätkama dialoogi. See on selle arutelu ja ka resolutsiooni mõte ning seepärast toetan ma seda kogu südamest.
<P>
(Parlament võttis ettepaneku vastu)
<SPEAKER ID="025" NAME="Alfonso Andria" AFFILIATION="ALDE">
(IT) Lugupeetud juhataja, daamid ja härrad, ma pean vabandama. Ma palusin sõna varem, ja kuigi ma tõusin püsti ja andsin mitu korda märku, ei antud mulle võimalust rääkida. Ma tahaksin midagi teada saada. Ma kavatsesin Euroopa Demokraatide ja Liberaalide Liidu fraktsiooni nimel, paluda nõukogult ja komisjonilt avaldust Musta mere katastroofi kohta. Ilma kuulmata, kes olid poolt ja kes vastu, ei ole ma kindel, mis otsustati. Nagu ma ütlesin, oli see mu kavatsus ja ma andsin selleks palveks märku. Mu kavatsus oli suunata see palve presidendile: et tuleks võtta nõukogu ja komisjoni avaldus Musta mere katastroofi kohta. Ma lihtsalt palun selgitust, mida parlament on otsustanud teha.
<SPEAKER ID="026" NAME="Juhataja">
Härra Andria, olge palun kannatlik. Ma kutsusin väga selgelt parlamendiliikmeid üles seda ettepanekut selgitama. Sellele ei vastatud. Ega olnud neid, kes vastutaksid selle protseduuri läbiviimise eest siin ruumis. Ma vaatasin väga tähelepanelikult ringi, seal ei olnud mingit toetust ärakuulamiseks, ega ka põhjendamiseks või ettepaneku toetamiseks, ja nii nõustus täiskogu, et kellegi polnud vaja rääkida selle vastu, kui seda ei põhjendatud. Nii nõustusime me siin üleval, nagu ka plenaaristung, et see ettepanek kukkus läbi ja ei ole enam päevakorras. Seepärast palun ma, et me jätkaksime nii, nagu otsustati.
<SPEAKER ID="027" NAME="Alfonso Andria" AFFILIATION="ALDE">
(IT) Lugupeetud juhataja, daamid ja härrad, palun lubage mul seletada. Ma tõusin püsti ja andsin märku, isegi verbaalselt, aga juhataja näitas, et ma peaksin lõpetama. Ma tõusin püsti mitu korda. Ma palun teil lisada see algatus päevakorda ja tagada, et nõukogu ja komisjon teevad avalduse. Igal juhul istungi alguses ütles juhataja, et Euroopa Demokraatide ja Liberaalide Liidu fraktsiooni poolt oli palve.
<P>
Ma ei mõista, miks meil ei võiks olla arutelu lihtsalt seepärast, et palve juhuslikult vahele jäi. Ma palusin sõna, keegi ei märganud, ma isegi tõusin püsti.
<SPEAKER ID="028" NAME="Juhataja">
Keegi ei võtnud seda täiskogul teadmiseks ja seetõttu andsin ma sellest niimoodi teada, aga kui te peate seda vajalikuks, siis me võime meeleldi selle üle hääletada.
<P>
Euroopa Demokraatide ja Liberaalide Liidu fraktsiooni juhataja soovib sõna.
<SPEAKER ID="029" NAME="Graham Watson" AFFILIATION="ALDE">
Lugupeetud juhataja, ma tean, et mu kolleeg püüdis vahele hüüda, kui te tõstatasite selle, aga ma arvan, et sellest on abi, kui ma teen ühe asja istungisaalile selgeks: me ei taotle arutelu komisjoni ja nõukoguga selles küsimuses; me teame, kui vähe aega on nõukogul sel nädalal. Aga kui võiks olla komisjoni avaldus ja me võiksime pidada arutelu selle põhjal, siis oleks see piisav.
<P>
(Parlament lükkas ettepaneku tagasi)
<P>

<P>
(Päevakord võeti seega vastu)
<P>


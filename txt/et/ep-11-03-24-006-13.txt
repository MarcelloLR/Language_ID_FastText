<CHAPTER ID="006-13">
13. Tarbija õigused (
<SPEAKER ID="114" NAME="Andreas Schwab">
raportöör. - (DE) Austatud juhataja! Sooviksin kõigepealt siiralt tänada kõiki kaasparlamendiliikmeid, kes andsid oma poolthääle! Suurt häälteenamust arvestades on minu arvates oluline, et komisjon kommenteeriks seda lühidalt.
<SPEAKER ID="115" NAME="Janusz Lewandowski">
komisjoni liige. - Austatud juhataja! Võtame tänast hääletust arvesse. Ootame lõplikule kokkuleppele jõudmiseks tõhusat koostööd. Mõned väga tähtsad küsimused on ikka veel lahenduseta. Ettepanek ühtset luba käsitleva akti kohta on väga tähtis ja ma loodan seetõttu, et jõuame peagi kokkuleppele. Tänan raportöör Mathieud ja soovin talle ja eesistujariik Ungarile kõige paremat!
<SPEAKER ID="116" NAME="Andreas Schwab" AFFILIATION="PPE">
(DE) Austatud juhataja! Tegelikult ootasin teistsugust kommentaari. Ootasin, et komisjon ütleb, et ei saa meiega kõigis punktides nõus olla.
<SPEAKER ID="117" NAME="Janusz Lewandowski">
komisjoni liige. - Austatud juhataja! Pidin kommenteerima ka eelmist hääletust ja nõnda ma seda ka tegin. Kommenteerin nüüd viimast hääletust Schwabi raporti üle.
<P>
Tõsiasi, et käsil on läbirääkimiste kolmas aasta, näitab väga selgelt, et selles tähtsas küsimuses on väga raske kokkuleppele jõuda. Ma usun, et nõukogu seisukoht oli tõepoolest väga hea lähtepunkt. Parlament lisas oma seisukoha. Komisjon ei ole valmis kõiki ettepanekuid aktsepteerima, kuid oleme valmis maksimaalselt koostööd tegema, et jõuda lõpliku tulemuseni.
<P>
Muuseas mulle öeldi, et peaksin kommenteerima ka eelnenud hääletuse tulemust. Selle pärast kommenteerisin kaks korda ja olen nüüd liiga palju teie aega raisanud.
<SPEAKER ID="118" NAME="Andreas Schwab">
raportöör. - (DE) Austatud juhataja! Mis puudutab voliniku viimast märkust, tahaksin saata asja tagasi komisjoni kooskõlas kodukorra artikli 57 lõikega 2. Palun teie toetust sellele!

<CHAPTER ID="012">
Tööplaan
<SPEAKER ID="019" NAME="President">
Neljapäeval, 20. jaanuaril 2011 esimeeste konverentsil kodukorra artikli 137 kohaselt koostatud lõplik päevakorra projekt on välja jagatud. Esitati järgmised muudatusettepanekud.
<P>
(Kolmapäev / Brüsseli osaistungjärk)
<P>
1. punkt: pärast seda, kui olen teinud avalduse Euroopa Liidu Teise maailmasõja aegse romade genotsiidi tunnistamise kohta, on päevakord järgmine: nõukogu avaldus, komisjoni avaldus ja fraktsioonide liikmete sõnavõtud romade genotsiidi kohta.
<P>
2. punkt: Tuneesia olukorda käsitleva arutelu teemat muudetakse järgmiselt: "komisjoni asepresidendi ning liidu välisasjade ja julgeolekupoliitika kõrge esindaja avalduse alusel olukorrast Vahemere piirkonnas, eriti Tuneesias ja Egiptuses.”
<P>
3. punkt: hääletamine Tuneesia olukorda käsitlevate resolutsiooni ettepanekute üle toimub homme, nagu kavandatud. Hääletamine Egiptuse olukorda käsitlevate resolutsiooni ettepanekute üle toimub 2. veebruari osaistungjärgul Strasbourgis.
<P>
4. punkt: arutelu toidu hinna tõusu käsitlevate nõukogu ja komisjoni avalduste üle lükatakse edasi kuni 2. veebruaril toimuva osaistungjärguni. See asendatakse nõukogu ja komisjoni avaldustega Euroopa järelevalveasutuste tippjuhtide ametisse nimetamise kohta, millele järgnevad fraktsioonide liikmete sõnavõtud.
<P>
(Neljapäev / Brüsseli osaistungjärk)
<P>
Sooviksin teavitada parlamendiliikmeid sellest, et hääletamise ajal esitatakse Speroni raport Euroopa Parlamendi liikme Tamás Deutschi puutumatuse äravõtmise taotluse kohta.
<P>
(Tööplaan võeti vastu)
<SPEAKER ID="020" NAME="Ioan Mircea Paşcu" AFFILIATION="S&amp;D">
Austatud president! Sooviksin, et kaaluksite koos esimeeste konverentsiga minutiliste sõnavõttude varasemale ajale toomist, sest viimastel osaistungjärkudel suruti need arutelu viimasele tunnile. Selle tagajärg on see, et järjest vähem inimesi soovib osaleda, ja väga kurb oleks mõelda, et see oligi tegelikult nende hilisele ajale surumise põhjus.
<P>
Seega palun kaaluda nende viimist päevakorras varasemale ajale, selleks et anda meile võimalus osaleda, nii nagu varem.
<SPEAKER ID="021" NAME="President">
Tänan teid arvamuse eest! Kinnitan teile, et peame selles küsimuses nõu ja otsustame, mida sel puhul ette võtta.

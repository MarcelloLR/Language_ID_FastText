<CHAPTER ID="004-15">
15. Tubakatoodete suhtes kohaldatava aktsiisimaksu struktuur ja määrad (
<P>
- Enne hääletust
<SPEAKER ID="118" NAME="Zsolt László Becsey">
raportöör. - (HU) Et tänane hääletus oleks vähem igavam, palusin ma sõna, sest see on küsimus, mida me ei suutnud arutada plenaaristungil. Ma soovin väga lühidalt öelda oma liikmetele, et me oleme väga pika läbirääkimise lõpus. See on väga tundlik teema ja ma sooviksin vältida sama asja juhtumist, nagu see oli alkoholi teema puhul, mille kohta parlament ei andnud arvamust.
<P>
Kõnealusel juhul kaalume me hinna tõstmist, lähtudes muu hulgas tervise seisukohast, kuid me ei saa olla nii fanaatilised, et viia läbi selline hinnatõus, mida teatud liikmesriigid ei suuda lihtsalt välja kannatada või mis suurendaks salakaubitsemist, eriti äärealadel asuvates liikmesriikides.
<P>
Seetõttu palun ma kõiki hääletada vastutustundlikult ja kaaluma tagasihoidlikku, kuid kindlat hinnatõusu üle miinimumtaseme. Sellest tulenevalt paluksin ma, et te järgiksite minu poolt selles küsimuses tehtud hääletusettepanekut, mis võeti pärast teatud kompromissi vastu majandus- ja rahanduskomisjoni poolt. Seega palun ma oma kaasliikmeil tegutseda kohusetundlikult ja sellisel viisil, et meil oleks suure enamusega võimalik anda nõukogule arvamus selle palju arutatud küsimuse kohta.

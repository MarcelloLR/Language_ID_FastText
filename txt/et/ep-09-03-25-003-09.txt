<CHAPTER ID="003-09">
9. EÜ ja CARIFORUMi riikide vaheline majanduspartnerlusleping (hääletus)
<SPEAKER ID="100" NAME="Ignasi Guardans Cambó" AFFILIATION="ALDE">
- Proua juhataja, seoses muudatusettepanekuga 13, mis tuleb lisada lõike 22 järele, sooviksin, et kaalutaks selle muudatusettepaneku lisamist täiendusena esialgse teksti asendamise asemel. Sel tingimusel võiksime seda toetada.
<P>
Tegelikult tahaksin öelda, et seesama muudatusettepanek ja minu fraktsiooni täpselt sama ettepanek on seotud ühe muudatusettepanekuga peaaegu igas raportis, mida peame hääletama. Ma ei tea, kas võin nende muudatusettepanekute loetelu ette lugeda, või soovite, et esinen iga kord täpselt sama taotlusega. See on teie otsustada.
<SPEAKER ID="101" NAME="Juhataja">
Härra Guardans Cambó, me katsetame seda võimalust. Pean küsima muudatusettepaneku esitajatelt, kas nad nõustuvad teie täiendusega.
<SPEAKER ID="102" NAME="Caroline Lucas" AFFILIATION="Verts/ALE">
Proua juhataja, vastus on "jah”.
<P>
(Suuline muudatusettepanek võeti vastu.)
<P>
Enne muudatusettepaneku 2 hääletust:
<SPEAKER ID="104" NAME="Ignasi Guardans Cambó" AFFILIATION="ALDE">
- Proua juhataja, teen praegu suulise muudatusettepaneku seoses muudatusettepanekuga 2, nimelt kustutada täpsuse huvides viimane lause, kuna see ei ole enam asjakohane. Seega kustutaksime lause "on seisukohal, et järelevalve peaks algama pärast iga vahepealse majanduspartnerluslepingu vastuvõtmist”. Käesoleval juhul see ei kehti. See on terviklik majanduspartnerlusleping, mitte vahepealne majanduspartnerlusleping, seega faktide täpsuse huvides sooviksime selle lause kustutada.

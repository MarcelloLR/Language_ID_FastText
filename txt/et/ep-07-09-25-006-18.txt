<CHAPTER ID="006-18">
18. Suhkrutööstuse ümberkorraldamine (hääletus)
<P>
- Raport: Batzeli
<P>
- Enne hääletust muudatusettepaneku 8 kohta:
<SPEAKER ID="133" NAME="Friedrich-Wilhelm Graefe zu Baringdorf" AFFILIATION="Verts/ALE">
(DE) Härra president, see ettepanek on seotud põllumajandustootjate investeerimisega ümberkorraldusfondi, mille parlamendikomisjon on heaks kiitnud sõnadega: "50% [...] asjakohasest ümberkorraldusabist”, mille ma tahaksin muuta 25%ks. Selle on heaks kiitnud ka teised fraktsioonid ja ma loodan, et selle saab vastu võtta.
<P>
(Suuline muudatusettepanek kiideti heaks.)
<P>
- Enne õigusloomega seotud resolutsiooni hääletust:
<SPEAKER ID="135" NAME="Friedrich-Wilhelm Graefe zu Baringdorf" AFFILIATION="Verts/ALE">
(DE) Härra president, tahaksin meie fraktsiooni nimel teha taotluse parlamendikomisjonile tagasisaatmise kohta vastavalt kodukorra artikli 168 lõikele 2. Põhjuseks on see, et me just kinnitasime suhkrupeedikasvatajate 25% investeeringud ümberkorraldusfondi, kuid komisjon nõuab 10%.
<P>
Kõige viimases versioonis suutsid liikmesriigid kaugemalegi minna. Ka see on nüüd kaotatud. Viimasel juhul me juba kaalusime, kas peaksime selles suhtes paluma parlamendikomisjonisse tagasisaatmist või mitte, ning jäime sellepärast 10%ga rahule. Me ei peaks seda jälle tegema! Meie ainus võimalus - kuna kasutame nõusolekumenetlust - komisjoniga arutelusse laskumiseks on raport praegu tagasi saata ning komisjoni ja nõukoguga läbirääkimisi pidada.
<SPEAKER ID="136" NAME="Neil Parish  " AFFILIATION="PPE-DE">
põllumajanduse ja maaelu arengu komisjoni esimees. - Härra president, ma ei arva, et raporti tagasisaatmine parlamendikomisjoni oleks õige. Ma arvan, et me tahame otsuse teha. Me peame ümberkorraldamisega edasi minema ja sellepärast ei tahaks ma seda uuesti komisjoni tagasi tuua ning ma pean ütlema, et olen härra Graefe zu Baringdorfi kavatsuse vastu.
<SPEAKER ID="137" NAME="Katerina Batzeli  " AFFILIATION="PSE">
raportöör. - (EL) Härra president, ma ei ole härra Graefe zu Baringdorfi ettepanekuga nõus. Tahaksin ise täiskogule täiesti selgeks teha: oleme just hääletanud ettepaneku poolt, mille alusel kõigile tootjatele esimest korda antakse põhisumma 260 eurot pluss 25 eurot. Seega on kogutoetus peaaegu 400 euro piires.
<P>
Finantsilisest seisukohast on see tasakaalus ning ma usun, et see on abiks sektorile kui tervikule.
<P>
(Taotlus parlamendikomisjonile tagasisaatmise kohta lükati tagasi.)

<CHAPTER ID="008-15">
15. Euroopa Järelevalveasutuse (Euroopa Väärtpaberijärelevalve) eesistuja ametissenimetamine 
<SPEAKER ID="125" NAME="Bogusław Sonik" AFFILIATION="PPE">
(PL) Austatud juhataja, kas te võiksite palun öelda meile nende inimeste nimed, kelle kandidatuure me hääletasime? See oli küll salajane hääletus, aga me ei tea, kelle poolt me hääletasime.
<SPEAKER ID="126" NAME="Juhataja">
Olen teiega nõus, et see on üsna pahupidine menetlus. Kolleeg Bowles, kas te saaksite parlamendiliikmetele vastu tulla? Bogusław Sonik on üsna õigustatult küsinud ametikohtade puhul edukaks osutunud kandidaatide nimesid. Kas te saate parlamendiliikmetele öelda ametisse nimetatavate isikute nimed - praegu või mõne minuti pärast?
<SPEAKER ID="127" NAME="Sharon Bowles">
esitaja. - Austatud juhataja, minu arvates on parem, kui teeme nimed teatavaks hiljem.
<P>
(Vastuväited)
<SPEAKER ID="128" NAME="Michel Barnier" LANGUAGE="FR">
Minu meelest on see täiesti õigustatud küsimus. Võin teile öelda, et eesistujad, kelle kandidatuurid te heaks kiitsite - ja ma olen teile selle eest tänulik - ning kes asuvad oma ülesandeid täitma, on Steven Maijoor Hollandist, kellest saab turujärelevalvega tegeleva asutuse eesistuja, Gabriel Bernardino Portugalist, kellest saab kindlustusjärelevalve asutuse eesistuja, ja Andrea Enria Itaaliast, kes hakkab juhtima pangandusjärelevalveasutust.

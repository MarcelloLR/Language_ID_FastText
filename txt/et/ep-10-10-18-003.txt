<CHAPTER ID="003">
Presidentuuri teadaanded
<SPEAKER ID="007" NAME="President">
Alustuseks tahaksin teid lühidalt teavitada neljast asjaolust. Ma olin väga rahul, kui sain teada, et Liu Xiaobole on antud Nobeli rahupreemia. See inimõiguste eest võitleja on ikka veel vangis rahumeelse tegevuse eest sõnavabaduse nimel Hiinas. Me hindame Hiina võimude viimaseid pingutusi vaba maailma poliitiliste, majanduslike ja sotsiaalsete standardite saavutamise teel. Neist siiski ei piisa ja seega mitmekordistame oma üleskutseid vabastada vanglast Liu Xiaobo, Sahharovi auhinna võitja Hu Jia ja teised inimõiguste kaitsjad. Euroopa Parlament on inimõiguste toetamisel võimas tugipunkt.
<P>
Teiseks: sellel nädalal korraldab Euroopa Parlament eilse rahvusvahelise vaesuse kaotamise päevaga seotud ürituste sarja. Paljud meist kannavad vastavat märki. Lisaks sellele teemale pühendatud plenaararuteludele tahaksin teid kutsuda osalema homme kell 14.45 Bronisław Geremek Agoraas toimuval tseremoonial, millest võtab osa ÜRO peasekretär Ban Ki-Moon.
<P>
Kolmandaks: täna peame neljandat korda inimkaubandusevastast Euroopa päeva. Me suhtume sellesse probleemi väga tõsiselt. Peame praegu läbirääkimisi ettepaneku üle võtta vastu direktiiv inimolenditega kaubitsemise ennetamise ja selle vastu võitlemise kohta.
<P>
Neljandaks ja viimaseks tahaksin teid kutsuda kolmapäeval kell 12 kuulama minu vahekokkuvõtet presidendi ametisoleku aja kohta. Selles teen peamiselt kokkuvõtte Euroopa Parlamendi edusammudest ja eriti sellest, mida te selle aja jooksul saavutanud olete, samuti minu isiklikest ettepanekutest ning sellest, kus me oleme ja kus me end muutunud Euroopa Liidus leiame, sellest, millisena paistab välja Euroopa Parlament, ja koostööst teiste institutsioonidega. Usun, et teil on õigus saada seda teavet nüüd, kui mu ametiaeg on poole peal.

<CHAPTER ID="005-04">
4. Romide loendus Itaalias etnilise päritolu alusel (hääletus) 
<P>
- Enne hääletust:
<SPEAKER ID="022" NAME="Jacques Barrot">
komisjoni asepresident. - (FR) Austatud juhataja, daamid ja härrad, esmaspäeva öösel oli teil arutelu, mis tugines meediaväidetele, et Itaalia ametivõimud võtavad rändlaagrite elanikelt sõrmejälgi. Ma võin muidugi kinnitada komisjoni seisukohta selles küsimuses, mille esmaspäeval üldjoontes esitas komisjoni volinik Špidla, kes eriliselt viitas kirjale, mille ma saatsin Itaalia ametivõimudele 3. juulil. Selle arutelu käigus väljendas härra Schulz seisukohta, et ma peaksin informeerima Euroopa Parlamenti.
<P>
Lisaks - kuna härra Deprez on siin, saan ma öelda seda kodanikuvabaduste, justiits- ja siseasjade komisjoni ees - ma andsin juhatusele ja koordinaatoritele informatsiooni. Eile, austatud juhataja, kui ma õigesti aru sain, tahtis esimeeste konverents, et ma teeksin lühikese avalduse, et parlament viimaste uudistega kurssi viia. Ma loetlen lühidalt meetmed, mis komisjon on võtnud, mis on muidugi äärmiselt valvsad, kui asi puudutab neid teemasid. Ma kohtusin härra Ronchiga 26. mail. 3. juulil palusin Itaalia valitsusel selgitada meetmete eesmärki ja proportsionaalsust. Meil oli mitteametliku ülemkogu koosoleku kestel Cannes'is esmane kohtumine härra Maroniga. Härra Maroni on Itaalia siseminister.
<P>
Härra Maroni selgitas kohtumisel, et rahvaloendust kasutatakse, et kontrollida sotsiaaltoetuste võimalikkust rändlaagrite elanikele. Ta selgitas, et sõrmejälgi võetakse vaid sel juhul, kui isikut ei ole muud moodi võimalik kindlaks teha ja et lastelt võetakse sõrmejälgi vaid kohtukorralduse alusel.
<P>
(Sumin)
<P>
Ma üksnes kordan seda, mida minister ütles. Hetke pärast räägin sellest, mida mina tegin. Ta ütles, et ta palus tühistada igasuguse rahvaloenduse religiooni ja etnilise kuuluvuse uurimiseks ja et Itaalia valitsus koostöös Unicefiga, on käivitanud tegevuskava vähemusrahvuste hariduse jaoks. Sellest hoolimata pean ma ütlema, et Itaalia valitsus nõustus saatma meile olukorra kohta aruande juuli lõpuks, mis on äärmiselt tähtis.
<P>
Pärast mitteametlikku kohtumist palusin õigus-, vabadus- ja turvalisusküsimuste peadirektoril Jonathan Faullil kirjutada Itaalia ametivõimudele, et saada kirjalikku kinnitust sellele informatsioonile ja paluda lisaselgitust, mis eelneks juuli lõpus oodatavale aruandele. Kiri saadeti 9. juulil. Eile hilisõhtul sai minu meeskond Brüsselis esmased vastused. See dokument selgitab etnilise ja usulise kuuluvuse alusel identifitseerimist.
<P>
Teiste aspektide kohta ei saa ma praegu öelda, kas need vastavad täielikult komisjoni küsimustele. Meie kavatsus on hankida kogu vajalik informatsioon sõrmejälgede võtmise protsessi kohta. Mis on sõrmejälgede võtmise eesmärk ja kuidas sõrmejälgi töödeldakse? Milline on selliste isikuandmete töötlemise lubamise õiguslik alus? Kas neid andmeid säilitatakse? Kuidas neid säilitatakse? Kas neid võib kasutada muudel eesmärkidel? Kas inimestele, kellelt võetakse sõrmejäljed, antakse eelnevalt kirjalik teave selle kohta?
<P>
Kuni asi puudutab lapsi, nõudsime me kinnitust väitele, et alla 14aastastelt võetakse sõrmejälgi vaid kohtu nõusolekul, eesmärgiga teha kindlaks nende identiteet.
<P>
Me oleme ka pärinud olukorra järele 17 Itaalia regioonis, mida ei mõjuta erakorraline dekreet.
<P>
Lõpuks, me oleme palunud saata tekste, meetmeid, otsuseid ja õigus- või haldusnorme, et saada olukorrast ettekujutust. On teie otsustada, kas me kavatseme püsivalt jälgida seda teemat nõutava valvsusega ja muidugi kas me astume Itaalia võimudega vajalikku dialoogi.
<P>
Kokkuvõtteks, austatud juhataja, komisjon tahab, et seda teemat käsitletaks läbipaistvalt ja põhiõigusi ja ühenduse õigust austades. Meie peame olema aluslepingute täitmise järelevalvajad, kinnitades objektiivselt, kui meil on olemas kogu asjakohane informatsioon, et Itaalia on korrektselt täitnud nende juhtumite suhtes kehtivat ühenduse õigust.
<P>
Rääkides üldiselt, nagu selgitas komisjoni volinik Špidla, olen ma veendunud - nagu ma ütlesin ka Itaalia valitsusele -, et tuleb leida efektiivne lahendus, mis on kohandatud just romide probleemidele, eriti romi lastele, kes on vaesuse ja sotsiaalse tõrjutuse esmased ohvrid. Romisid tuleb aidata ja mitte häbimärgistada; seetõttu rõhutas komisjon oma eelmisel nädalal esitatud aruandes, et Euroopa Liit, liikmesriigid ja kodanikuühiskond peavad ühendama jõud, et efektiivselt koordineerida jõupingutusi sellel eesmärgil.
<SPEAKER ID="023" NAME="Manfred Weber">
fraktsiooni PPE-DE nimel. - (DE) Lugupeetud juhataja, daamid ja härrad, ma viitan kodukorra artiklile 170 ja tahan esitada Euroopa Rahvapartei (Kristlike Demokraatide) ja Euroopa Demokraatide fraktsiooni nimel hääletust puudutava ettepaneku.
<P>
Meid lahutavad teemad ja poliitilised vaated, aga on ka asju, mis meid siin parlamendis ühendavad, nende hulgas pühendumine inimõigustele, võitlus igasuguste rassismiilmingutega, seetõttu ei tohiks me lubada lasta end eraldada neil teemadel, milles me oleme ühel nõul, sest muidu nõrgendame seda teemat, mis meid ühendab. Meie pädev komisjoni volinik Jacques Barrot selgitas, et hinnates fakte, mis puudutavad meie võimalikke probleeme Itaalias, on ikka veel lahtiseid küsimusi.
<P>
Praegu tugineme me peamiselt ajakirjandusartiklitele ja eri ankeetidele, mis on viimastel nädalatel parlamendis laiali saadetud. Seetõttu teeme meie, PPE-DE fraktsioon, ettepaneku lükata tänane hääletamine edasi septembri osaistungjärgule, selleks ajaks peaksid faktid olema selgeks tehtud ja me teaksime, mille üle me hääletame.
<P>
Tahaksin öelda kõigile parlamendiliikmetele, kes ei ole sellega nõus, et kui teie eesmärgiks pole saada vaid kiiret pealkirja ajalehes, vaid selle asemel on eesmärk koostöö, et teha midagi Euroopa vähemusrahvuste heaks, ja kõik parlamendi fraktsioonid, nii suured kui väikesed, töötaks kooskõlas, siis üheskoos me saavutaksime midagi nende inimeste heaks. Need, kes tahavad vaid kiiret pealkirja, kes tahavad vaid avalikku tähelepanu, peaksid hääletama nüüd. Meie toetame edasilükkamist, kuni meile on teada teema faktid. Ma pean tunnistama, et arutelu, mis meil on olnud viimastel päevadel, on avaldanud küllaldaselt survet, et asja liikuma panna. Ma palun neid, kes tahavad põhjalikke vastuseid, toetada ettepanekut, et arutaksime seda septembris.
<P>
(Aplaus paremalt)
<SPEAKER ID="024" NAME="Martin Schulz">
fraktsiooni PSE nimel. - (DE) Lugupeetud juhataja, Euroopa Parlamendi Sotsiaaldemokraatide fraktsioon palus esmaspäeva õhtul ja uuesti eile komisjonil esitada aruande mõttevahetustest Itaalia valitsusega. Komisjoni volinik Barrot on teatanud väga faktuaalsel, kuid kokkuvõtlikul kujul, et esiteks on Itaalia valitsus esitanud väga puuduliku ja mulle näib, et mitte eriti asjakohase informatsiooni.
<P>
Teile on see vorm tuttav. See on sellist tüüpi vorm, mida tavaliselt kasutatakse kuritegude registreerimiseks, vorm, mis näitab selgelt, et Itaalia valitsus võtab meetmeid, mis sobiksid kõige paremini kriminaaluurimiseks, aga mis kohe kindlasti ei kaitse lapsi. Otsustades selle põhjal, mida härra Barrot meile just rääkis, on täiesti hädavajalik see resolutsioon täna vastu võtta, et saata välja Euroopa Parlamendi selge signaal.
<P>
(Aplaus keskelt ja vasakult)
<SPEAKER ID="025" NAME="Roberta Angelilli" LANGUAGE="IT">
Lugupeetud juhataja, daamid ja härrad, ma räägin härra Weberi ettepaneku poolt ja ma tahaksin tänada komisjoni volinik Barrot'd mitte ainult selle eest, mida ta täna siin täiskogus ütles, aga ka tema pühendumise eest lahendada parimal ja konstruktiivseimal moel olukorda, mis Itaalias tuleks tunnistada selleks, mis ta on, nimelt hädaolukord, mis puudutab tuhandeid inimesi. Ma kinnitan teile, et tuhanded vähemusrahvuste inimesed elavad täiesti hooletusse jäetult, neil pole õigusi ravi saamiseks, vaktsineerimiseks ega koolihariduseks.
<P>
Mulle näib, et komisjon ja Itaalia valitsus töötavad koos... - Lugupeetud juhataja, kas ma võin oma kõne lõpetada? Kas ma võin jätkata või pean ma lõpetama? Kas te palun võiksite täiskogule meelde tuletada, et mul on õigus kõnelda? - Ma ütlesin, et komisjon ja valitsus lähevad õiges suunas ja eriti usun ma, et me ei peaks hääletama resolutsiooni osas, mis on täis ebatäpsusi, õiguslikust seisukohast tegelikke vigu, st täis õiguslikke vigu. Seetõttu on see täielikult poliitiline resolutsioon, millel pole faktilist alust.
<P>
Muuhulgas tahaksin täiskogule meelde tuletada - ma jõuan järelduseni -, et kui komisjoni volinik Barrot oli täna äärmiselt selgesõnaline, siis kolm päeva tagasi komisjoni volinik Špidla ütles, et ta peab lugema akti, mis ma usun, pole pikem kui kaks lehekülge. Seetõttu kui vasakpoolsed peavad iga hinna eest andma valitsuse meetoditele enneaegse otsustuse, ma usun, et see on täiesti ebaseaduspärane.
<P>
(Parlament lükkas tagasi hääletamise edasilükkamise nõude)
<P>
Enne muudatusettepaneku 10 hääletust:
<SPEAKER ID="027" NAME="Marco Cappato" AFFILIATION="ALDE">
(IT) Lugupeetud juhataja, lisada muudatusettepaneku teise ossa "iga juhtumi puhul eraldi”, kus me palume kasutada tavalist, mittediskrimineerivat identifitseerimisprotseduuri. Seetõttu inglise keeles "tööle võtta, iga juhtumi puhul eraldi, tavaliselt, mittediskrimineerivalt...”.
<P>
(Suuline muudatusettepanek võeti vastu)

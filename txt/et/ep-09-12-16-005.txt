<CHAPTER ID="005">
Selgitused hääletuse kohta
<P>
Suulised selgitused hääletuse kohta
<SPEAKER ID="098" NAME="Jan Březina" AFFILIATION="PPE">
(CS) Hääletasin Böge raporti vastu vahendite eraldamise kohta Globaliseerumisega Kohanemise Euroopa Fondist, sest eelkõige Austria taotluse puhul hõlmab see äärmiselt ebasüstemaatilist lähenemisviisi, mis kajastub enneolematult suures toetuse määras inimese kohta. Kui peab olema ajaliselt piiratud üksiktoetus, mille eesmärgiks on aidata globaliseerumise tagajärjel koondamise tõttu kannatavate töötajate aitamine, peab kõnealune toetus olema seotud üksikisikute tegelike vajaduste ja tegeliku majandusolukorraga. Siiski seda ei toimu ja vastupidi, kõnealuse toetuse määramise menetlus on olnud juhuslik ja omavoliline. Minu arvates on seega vajalik kehtestada kindlad kriteeriumid. Vahendite praegune kasutamine ei ole probleemi lahendus, vaid pigem maksumaksja raha raiskamine.
<SPEAKER ID="100" NAME="Syed Kamall" AFFILIATION="ECR">
Austatud juhataja! Arvan, et põhjus, miks paljud meist on kaubandusest huvitatud, on tegelikult idee, kuidas me aitame kõige vaesemates riikides elavaid inimesi vaesusest välja. Me teame, et üks parimaid viise neid vaesusest välja aidata, on aidata ettevõtjaid vaesemates riikides. Ettevõtjad paljudes vaesemates riikides vajavad abi ja avatud turge ja meile on oluline neid toetada.
<P>
Kuid peame vaatama ka oma piire, et näha, kuidas kehtestame vaesemate riikidega kaubanduse hõlbustamiseks tõkkeid. Paljudel juhtudel näevad vaesemad riigid, et kaubanduseeskirjad on moonutatud nende vastu ja nad vaatlevad selliseid küsimusi nagu ühine põllumajanduspoliitika, puuvilla toetused, sanitaar- ja fütosanitaareeskirjad, ning tariifid kõrgema väärtusega ELi saabuvale impordile. On oluline näidata, et kaubandussüsteem on tõeliselt avatud ja me aitame vaesemaid riike nii palju kui võimalik, et vaesust likvideerida.
<SPEAKER ID="101" NAME="Nirj Deva" AFFILIATION="ECR">
Austatud juhataja! Kui tahame leevendada maailmas vaesust, peame suurendama ülemaailmset kaubandust. Kui valime protektsionistliku tee maailmas praegu valitseva majanduskriisi pärast, viivitame ainult miljonite inimeste päästmisega vaesusest ning miljonid inimesed surevad. Kui me ei tegele praegu kõnealuse väljakutsega ega vaata kaugemale kõnealusest kriisist, jätame maha nii kohutavate proportsioonidega pärandi, et miljard inimest satuvad olukorda, kus nad ei suuda elada.
<P>
Meil on toidukriis, meil on kliimamuutused, meil on globaalne soojenemine, meil on üleujutused, maavärinad ja igasugused katastroofid, mis nõuavad meie abi, ning ainuke viis, kuidas me saame kõiki aidata, on suurendada ülemaailmset kaubandust ja ma olen väga tänulik, et uus kaubandusvoliniku kandidaat mind kuulab.
<SPEAKER ID="102" NAME="Marc Tarabella" AFFILIATION="S&amp;D">
(FR) Austatud juhataja! Seoses resolutsiooniga Maailma Kaubandusorganisatsiooni kohta ja vastupidiselt eelmise kõneleja arvamusele usun, et rahvusvaheline kaubandus ei ole see, mis tagaks, et alla miljardi inimese ei sureks ega kannataks alatoitumuse käes. Selle tagab hoopis elatust andev põllumajandus. See tagab kõnealuse palju kiiremini kui rahvusvaheline kaubandus.
<P>
Mul on juba olnud võimalus rääkida kõnealustest küsimustest arutelu jooksul, ning ainult seetõttu, et muudatusettepanek seoses avalike teenustega ja vajadus selle järele, et valitsused suudaksid kontrollida avalikke teenuseid seoses selliste põhiprobleemidega nagu vesi ja energia on tagasi lükatud, hääletasin kõnealuse resolutsiooni vastu.
<P>
Kirjalikud selgitused hääletuse kohta
<SPEAKER ID="105" NAME="Andrew Henry William Brons  " AFFILIATION="NI">
kirjalikult. - Me ei ole laissez-faire'i kapitalistid ja me usume riigi abisse töötajatele, kes on kaotanud oma töökohad kellegi teise süü tõttu. Tahaksime, et kõnealust abi pakuksid oma töötajatele suveräänsed riigid. Me ei ole muidugi isegi ELi liikmelisuse poolt. Siiski, Euroopa Globaliseerumisega Kohanemise Fond on olemas ja selle jaoks on eraldatud raha.
<P>
Kõnealune fond on soovimatu asendus liikmesriikide abile. Kui pakutaks välja, et Suurbritannia töötajaid kõnealusest fondist aidataks, toetaksin ma seda loomulikult. Seega pean vastumeelselt toetama Rootsi, Hollandi ja Austria töötajate toetamist kõnealusest fondist. Kui hääletus oleks negatiivne, ei antaks raha maksumaksjale tagasi. EL säilitaks vahendid ja kulutaks need palju vähem tähelepanu väärivale eesmärgile.
<SPEAKER ID="106" NAME="Diogo Feio  " AFFILIATION="PPE">
kirjalikult. - (PT) Euroopa Globaliseerumisega Kohanemise Fond loodi selleks, et pakkuda lisaabi töötajatele, keda mõjutavad suurte muutuste tagajärjed rahvusvahelises kaubanduses. Portugal, Saksamaa, Hispaania, Holland, Rootsi, Iirimaa ja Austria on juba vahendeid taotlenud, mis näitab, et kõnealune probleem mõjutab liikmesriike eri geograafilistes piirkondades ja eri majandusmudelite ja suundadega.
<P>
Kõnealused olukorrad, mis toimuvad ärevust tekitava kiirusega, eeldavad, et otsustajad mõtleksid hoolikalt nii Euroopa majandus- ja sotsiaalse mudeli kui ka selle jätkusuutlikkuse ja tuleviku peale. See tähendab ka seda, et on väga oluline edendada uute kvaliteetsete töökohtade loomise viise. Selleks et see õnnestuks, peame pakkuma abi, eemaldama tõkked ja lõpetama õigustamatu bürokraatia neile, kes on endiselt valmis riskima uute ettevõtete loomise ja uuenduslike projektidega liitumisega vaatamata raskustele.
<P>
Ükskõik, kui palju abi töötajatele antakse, on see väärtusetu, kui ettevõtteid üksteise järel sulgetakse ning kui me ei saa Euroopas pöörata ümber investeerimisvoolu.
<P>
Kõnealused juhtumid, mida ma kinnitan, puudutavad Rootsit, Austriat ja Hollandit, ning nad on võitnud laialdast toetust asjaomastes parlamendikomisjonides, nii resolutsiooni ettepanekute esitamiseks kui ka arvamuse esitamiseks.
<SPEAKER ID="107" NAME="Ilda Figueiredo  " AFFILIATION="GUE/NGL">
kirjalikult. - (PT) Kuigi säilitame kriitilise seisukoha seoses Euroopa Globaliseerumisega Kohanemise Fondiga, sest usume, et oleks olnud olulisem võtta vastu meetmed, et üleüldse ennetada tööpuudust, hääletasime kõnealuse fondi kasutuselevõtmise poolt, et pakkuda abi töötajatele, keda mõjutavad ettevõtete ümberkorraldamise või rahvusvahelise kaubanduse liberaliseerimise tagajärjed.
<P>
Kõnealune juhtum puudutab ligikaudu 16 miljoni euro kasutuselevõtmist Rootsi, Austria ja Hollandi jaoks, et pakkuda abi töötajatele, keda on autotööstuses või ehitussektoris koondatud.
<P>
See on viies kord, kui fondi 2009. aastal kasutusele võetakse, mis moodustab kokku 53 miljoni euro suuruse summa, mis on kasutatud planeeritud 500 miljonist eurost. On üsna sümptomaatiline, et pisut rohkem kui 10% planeeritud summast on kasutatud tõsise sotsiaalse kriisi jooksul ning see viitab iseenesest vähemalt vajadusele fondi haldavad eeskirjad üle vaadata.
<SPEAKER ID="108" NAME="Françoise Grossetête  " AFFILIATION="PPE">
kirjalikult. - (FR) Hääletasin Böge raporti poolt Euroopa Globaliseerumisega Kohanemise Fondi kasutuselevõtmise kohta. Selle eesmärgiks on kaitsta töökohti ja muuta lihtsamaks töötajate olukorda, kes on koondatud pärast muutusi rahvusvahelise kaubanduse struktuuris ning ülemaailmse finants- ja majanduskriisi tõttu, et uuesti tööturule siseneda.
<P>
Kolm aastat pärast selle loomist 2006. aastal ja praeguses ülemaailmse majandus- ja finantskriisi kontekstis oli äärmiselt oluline leevendada kõnealuse Euroopa fondi kasutamist haldavaid tingimusi. Rootsi, Austria ja Holland on täna kõnealuste tõhusamate ja kiiremate meetmete sihtmärk, ning ma ootan, et kõikidel ELi liikmesriikidel on edaspidi nendele vahenditele parem juurdepääs. Kuna see on seotud finantsraamistikuga aastateks 2007-2013, ei tohi maksimaalne iga-aastane fondi summa ületada 500 miljonit eurot, aga on oluline, et kõnealuseid vahendeid kasutatakse täielikult, mis ei ole hetkel nii.
<P>
Euroopa Liit peab kasutama kõiki nende kasutuses olevaid vahendeid, et tulla toime majanduskriisi tagajärgedega.
<SPEAKER ID="109" NAME="Jörg Leichtfried  " AFFILIATION="S&amp;D">
kirjalikult. - (DE) Hääletan raporti poolt 15,9 miljoni euro eraldamise kohta, et aidata Austriat, Rootsit ja Hollandit. Ülemaailmse majanduskriisi tagajärjel on mootorsõidukite tarne tööstuses ainuüksi Styrias koondatud kokku 744 töötajat. Austria õigustatult esitatud taotluse saada Euroopa Globaliseerumisega Kohanemise Fondist kokku 5 705 365 eurot on EL nüüd heaks kiitnud.
<P>
See on täiesti õigustatud, sest Austria on eriti ekspordilanguse all kannatanud. Näiteks on maanteesõidukite ja autode eksport langenud vastavalt 51,3% ja 59,4%. Tiheda seotuse tulemusena mootorsõidukitööstuse ettevõtete ja paljude tarnijate mitmekesistamise madala taseme vahel annab kriis tunda kogu mootorsõidukitööstuses.
<SPEAKER ID="110" NAME="Jean-Luc Mélenchon  " AFFILIATION="GUE/NGL">
kirjalikult. - (FR) Rootsi, Austria ja Hollandi töölised langevad globaliseerumise ohvriks. Me kordame oma tugevat vastuseisu kõnealuse fondi aluseks olevale filosoofiale, mis muudab Euroopa töötajad üksnes nn kohandamisnäitajateks, võimaldades tõrgeteta töö neoliberaalse üleilmastumise vormis, mida ei ole iialgi kahtluse alla seatud. Selliste suurtootjate huvid nagu USA ettevõte Ford, praegune Volvo Cars omanik, kelle kasum 2009. aasta kolmandas kvartalis oli peaaegu 1 miljard, või Aviva, Axa ja BlackRock, Heijmans NV peamised aktsionärid tõrjuvad täna kõrvale Euroopa kodanike üldised huvid. Fond aitab kõnealusele paljaksröövimisele kaasa.
<SPEAKER ID="111" NAME="Nuno Melo  " AFFILIATION="PPE">
kirjalikult. - (PT) Euroopa Liit on solidaarsuse piirkond. See vaim on Euroopa Globaliseerumisega Kohanemise Fondi taust. Fond pakub olulist abi töötute ja ümberpaigutumise ohvrite aitamiseks, mis toimuvad globaliseeruvas kontekstis. See on isegi rohkem tõsi, kui mõistame, et üha suurem arv ettevõtteid paigutub ümber, kasutades ära väiksemaid tööjõukulusid eri riikides, eelkõige Hiinas ja Indias, sageli sotsiaalse, tööjõu ja keskkonnadumpingu hinnaga.
<SPEAKER ID="112" NAME="Andreas Mölzer  " AFFILIATION="NI">
kirjalikult. - (DE) Taas kord tuleb globaliseerumise tagajärgi leevendada Euroopa Globaliseerumisega Kohanemise Fondi kasutuselevõtmise abil. Kahjuks on seekord ka Styria kõvasti lüüa saanud. Kokku 744 inimest üheksast eri ettevõttest on viimaste kuude jooksul oma töökoha kaotanud ning seetõttu on Styria provints palunud ELi abi. Nagu eelnevate taotluste puhul, on kõike väga põhjalikult uuritud, ja mul on hea meel, et Styria inimesed vastavad kõikidele nõuetele. Eriti praeguse majandus- ja rahanduskriisi ajal tuletatakse meile taas kord selgelt meelde globaliseerumise negatiivset mõju.
<P>
Seda silmas pidades on veel arusaamatum, et parlament võttis täna vastu resolutsiooni, millega edendatakse rohkem avatust ja kaubandustõkete kõrvaldamist ning seega rohkem globaliseerumist. Kuni ELis ei toimu muutusi mõtlemises, saame töötada ainult kahju vähendamise nimel, mida on tekitanud globaliseerumine asjaomastes riikides. Seega, hääletasin reservatsioonidega fondist abi eraldamise poolt.
<SPEAKER ID="996" NAME="Wojciech Michał Olejniczak  " AFFILIATION="S&amp;D">
kirjalikult. - (PL) Toetasin Euroopa Globaliseerumisega Kohanemise Fondi kasutuselevõtmist, sest praegune olukord tööturul nõuab töötajate nimel tegutsemist. Eelnevatele kriisidele oli omane asjaolu, et need mõjutasid konkreetseid piirkondi ja olid koondunud ühte kohta. Sellistel aegadel said kõik, kes kaotasid oma töökoha või seisid silmitsi finantsprobleemidega, minna välismaale tööd otsima või mitu töökohta hankida. Praegu ei ole sellised valikud finantskriisi ülemaailmse iseloomu tõttu kättesaadavad.
<P>
Praegune olukord finantsturgudel eeldab, et toetaksime paljusid miljoneid inimesi, kes on viimase aasta jooksul oma töökoha kaotanud. Ma ei räägi loomulikult abist töö otsimisel, vaid ka tööturu paindlikkuse kasutamisest, aidates töötajatel saada uusi kvalifikatsioone ja korraldades asjakohaseid koolitusi, näiteks arvutite kasutamises või karjäärialaste nõuannete jagamises. Enamik raha Euroopa Globaliseerumisega Kohanemisega Fondist peaks olema määratud ettevõtluse edendamiseks ja füüsilisest isikust ettevõtjana tegutsemise toetamiseks, sest kui inimesed on oma töökoha kaotanud, on ettevõtte loomine ja iseseisev sissetuleku loomine võimalus säilitada majanduslikku stabiilsust ja areneda.
<P>
Arvan, et programmid, nagu Euroopa Globaliseerumisega Kohanemise Fond, on väga vajalikud, sest need vastavad konkreetsele olukorrale ja aitavad otseselt neid, kes on kriisi mõju all kõige rohkem kannatanud.
<SPEAKER ID="113" NAME="Aldo Patriciello  " AFFILIATION="PPE">
kirjalikult. - (IT) Austatud juhataja, head kolleegid! Sooviksin eelkõige kiita raportööri suurepärase töö eest. Euroopa Globaliseerumisega Kohanemise Fond on vahend, mida nüüd Euroopa Parlament üha enam kasutab meie mandri keerulise majandusliku lähenemise etapi tõttu.
<P>
See näitab, et kriisi saabudes on Euroopa Parlament suutnud võtta kasutusele poliitilised meetmed kodanike kasuks, keda me esindame laiaulatuslike poliitiliste eesmärkide sünergia kaudu. Seetõttu hääletasin kõnealuse fondi poolt, olles kindel, et see moodustab põhilise kutsealase ja seega sotsiaalse integratsioonivahendi töötajatele, kes on kaotanud oma töökohad.
<SPEAKER ID="995" NAME="Marit Paulsen, Olle Schmidt and Cecilia Wikström  " AFFILIATION="ALDE">
kirjalikult. - (SV) Rootsi on taotlenud abi Euroopa Globaliseerumisega Kohanemise Fondist seoses koondamistega mootorsõidukitööstuses Rootsis.
<P>
Oleme veendunud, et vabakaubandus ja turumajandus on kasuks majandusarengule ning oleme seega põhimõtteliselt finantsabi vastu riikidele ja piirkondadele. Siiski, kõnealune majanduskriis on olnud sügavam kui ükski teine, mida Euroopa on kogenud alates 1930ndatest aastatest, a see on tabanud autotootjaid Rootsis ja eelkõige eriti tugevasti Volvo Carsi.
<P>
Volvo Carsis tehtud koondamiste mõju peab komisjon "märkimisväärselt negatiivseks kohalikule ja piirkondlikule majandusele” Lääne-Rootsis. Volvo Cars on Lääne-Rootsis väga oluline tööandja. Kui Euroopa Parlament ei võta meetmeid, kannatavad selle all kõvasti Volvo Carsi töötajad ja selle tarnijad. Sotsiaalse marginaliseerimise ja alalise tõrjutuse oht on väga suur. Seda aga meie liberaalidena ei aktsepteeri. Me tunneme sügavalt kaasa kõikidele, keda tööpuudus mõjutab, ja tahaksime väga näha, et koolitus nende jaoks kättesaadavaks muutub.
<P>
Rootsi on ELi netomaksja ja seega on oluline, et Rootsi ettevõtetes töötavad töötajad saavad samuti ELilt abi, kui majanduskriis neid mõjutab.
<SPEAKER ID="114" NAME="Marie-Christine Vergiat  " AFFILIATION="GUE/NGL">
kirjalikult. - (FR) Ma ei osalenud hääletamises Globaliseerumisega Kohanemise Fondi edasise kasutuselevõtmise kohta.
<P>
Hääletus puudutab muu hulgas kahte makset kokku umbes 24 miljoni euro ulatuses autotööstusele Rootsis ja Austrias. Teine taotlus puudutab ehitusettevõtet Hollandis.
<P>
Autotööstus on kõnealuse fondi peamine kasusaaja, kuigi see sulgeb pidevalt tehaseid, paigutab tootmist ümber, koondab olulisel määral tööjõudu ning seab oma allhankijad haavatavasse olukorda. Lisaks on see liikmesriikidelt saanud muud tüüpi rahalist abi majanduse taastamise kavade raames ning ka muud tüüpi toetust, mida antakse konkreetselt seoses kliimamuutuste vastu võitlemise poliitikaga.
<P>
Kõnealuseid fonde, mis on ette nähtud koolitamaks inimesi, kes on koondatud - vajalik meede, kui nad tahavad uut töökohta leida -, ei kasutata Euroopa autotööstuse lubaduse vastu mitte koondada rohkem töötajaid.
<P>
Ei ole küsimust, et ma toetaksin sellist poliitikat, sest see toetab tegelikult ümberpaigutamist.
<SPEAKER ID="116" NAME="Ilda Figueiredo  " AFFILIATION="GUE/NGL">
kirjalikult. - (PT) Kõnealune paranduseelarve peegeldab selgelt vastuolusid Euroopa Liidu eelarvetes. Ühest küljest on selle ülemaailmsed väärtused madalad võrreldes majandusliku ja sotsiaalse ühtekuuluvuspoliitika vajadustega. Teisest küljest on vahendid kulutatud, sest riikide jaoks, mis kõige rohkem seda raha vajasid, oli kõige raskem koostada eelarvet vajaliku kaasfinantseerimise jaoks.
<P>
Siiski lükkasid nad tagasi meie esitatud ettepanekud kaasfinantseerimise nõuete kohta, eelkõige kriisiperioodil. Kõnealused vastuolud ja irratsionaalsused ühenduse poliitikas soodustavad ainult kõige rikkamaid ja arenenumaid riike ning süvendavad sotsiaalset ebavõrdsust ja piirkondlikke erinevusi. Seepärast hääletasime selle vastu.
<P>
Raportis on õigustatud meie seisukoht, kui selles rõhutatakse, et "on erinevaid põhjusi maksete näilise aeglustumise kohta võrreldes oodatud rütmiga sõltuvalt asjaomasest liikmesriigist. Esiteks on praegune majandusolukord mõnedel juhtudel muutnud keeruliseks riikliku kaasfinantseerimise tagamise. Teiseks selgitab asjaolu, et maaelu arengukava elluviimise profiil 2009. aastal on vähem dünaamiline kui eelneva programmeerimisperioodi asjaomane aasta, teatavate kavade hiline heakskiitmine ning Rumeenia ja Bulgaaria puhul, piisava eelneva kogemuse puudumine maaelu arengukavade elluviimine.”
<SPEAKER ID="118" NAME="Nikolaos Chountis  " AFFILIATION="GUE/NGL">
kirjalikult. - (EL) Hääletasin ettepaneku vastu, sest üldiselt edendab see turgude ja kaubandussüsteemi liberaliseerimist, mis ainult kahjustab vaeseid ja arenevaid riike ja ei ole planeedi keskkonnavajaduste huvides. Arvan, et kaubanduse liberaliseerimine ja selle katastroofilised tagajärjed, mis on aidanud kaasa praegusele finants-, majandus-, kliima- ja toidukriisile ning töökohtade kaotusele, vaesusele ja deindustrialiseerimisele, tuleks tagasi lükata. Samuti hääletasin ettepaneku vastu, sest see ei taga täielikku austust valitsuste õiguste jaoks kaitsta oma suutlikkust reguleerida ja tagada põhiteenuseid, eelkõige üldkaupade ja -teenuste valdkonnas, nagu tervis, haridus, kultuur, sideteenused, transport, vesi ja energia.
<P>
Kahjuks lükati tagasi Euroopa Ühendatud Vasakpoolsete / Põhjamaade Roheliste Vasakpoolsete liitfraktsiooni muudatusettepanekud. Võitleme rahvusvahelise kaubandussüsteemi tõelise reformi eest, mis on suunatud õiglaste kaubandusreeglite kasutuselevõtmisele, mis vastavad rahvusvahelistele eeskirjadele sotsiaalse õigluse, keskkonna austamise, toiduainete autonoomia ja toiduainetega kindlustatuse, jätkusuutliku põllumajanduse, elujõulise majanduskasvu ning kultuurilise mitmekesisuse valdkonnas.
<SPEAKER ID="119" NAME="Anne Delvaux  " AFFILIATION="PPE">
kirjalikult. - (FR) Hääletasin resolutsiooni ühisettepaneku vastu Doha arengukava eesmärkide kohta pärast WTO seitsmendat ministrite konverentsi. Tegin seda üldisest vaatenurgast, sest sellel puudub selgelt suund seoses arengu ja austuse edendamisega arengumaade jaoks, kuid konkreetsemalt seetõttu, et ehkki on oluline Doha läbirääkimiste voor edukalt kokku võtta, ei saa seda mingi hinnaga teha. Rahvusvaheline kaubandus peab võtma arvesse Euroopa pikaajalist traditsiooni koostöös vaeseimate riikidega. Lisaks sellele, põllumajanduse ja teenuste liberaliseerimise teemal, ma ei toeta kõnealuses resolutsioonis soovitatud lähenemisviisi, seda enam, et kõiki muudatusettepanekuid, mis olid ette nähtud teksti tasakaalustamiseks, ei võetud vastu. Näiteks on kõne alt väljas kokkulepe kiirendada läbirääkimisi teenustesektoris (et saavutada suuremat liberaliseerimise määra).
<P>
Lõpuks kahetsen, et resolutsiooniga kiidetakse heaks kahepoolsete kaubanduskokkulepete tugevdamine. Kõnealust tüüpi kokkulepe on sageli palju ebasoodsam arengumaade jaoks. Olles kohustatud ELiga iseseisvalt silmitsi seisma, on neil nõrgem positsioon läbirääkimisteks ja neid kiputakse nurka suruma.
<SPEAKER ID="120" NAME="Diogo Feio  " AFFILIATION="PPE">
kirjalikult. - (PT) Minu arvates on Doha läbirääkimiste voor väga oluline rahvusvahelise kaubanduse jaoks ja võib suures osas aidata vähendada vaesust arengumaades ning jaotada globaliseerumise hüvesid õiglasemalt. Seetõttu on oluline, et Doha arengukavas arvestataks selle mõju ja antaks tõeline panus aastatuhande eesmärkide saavutamisele.
<P>
On oluline, et WTO liikmed väldiksid jätkuvalt protektsionistlike meetmete kasutuselevõtmist, millel võib olla äärmiselt karm mõju maailmamajandusele. Olen veendunud, et protektsionistlike meetmete kasutuselevõtmise vältimine on toonud kaasa parema, ehkki aeglase taastumise praegusest majanduskriisist.
<P>
Seetõttu on oluline, et WTO liikmed võitleksid protektsionismiga oma kahe- ja mitmepoolsetes suhetes tulevastes lepingutes.
<SPEAKER ID="121" NAME="José Manuel Fernandes  " AFFILIATION="PPE">
kirjalikult. - (PT) Ma olen selle poolt, et Euroopa Liit mängib juhtivat rolli praegustel WTO läbirääkimistel, et võtta kokku Doha läbirääkimiste voor, pidades silmas uusi globaalseid väljakutseid, nagu kliimamuutused, julgeolek ja toidu autonoomia. Loodan, et tulemuseks on uued turuvõimalused ja mitmepoolsete kaubanduseeskirjade tugevdamine, et kaubandus teeniks säästvat arengut. WTO võiks globaliseerumisega paremini toime tulla. Saan siiski aru, et praeguse majanduskriisi kontekstis on WTO vastu võetud eeskirjad ja kohustused suures osas takistanud selle liikmetel võtta kasutusele piiravad kaubandusmeetmed ning on suunanud neid vastu võtma majanduse taastamise meetmeid.
<P>
WTO liikmed peavad olema pühendunud aktiivselt protektsionismi vastu võitlemisele. Loodan, et saavutatakse parem koostöö WTO ja teiste rahvusvaheliste organisatsioonide ja organite vahel, näiteks ÜRO Toidu- ja Põllumajandusorganisatsioon (FAO), Rahvusvaheline Tööorganisatsioon (ILO), Keskkonnaprogramm (UNEP), arenguprogramm (UNDP) ja ÜRO kaubandus- ja arengukonverents (UNCTAD). Seetõttu hääletasin poolt.
<SPEAKER ID="122" NAME="Ilda Figueiredo  " AFFILIATION="GUE/NGL">
kirjalikult. - (PT) Kõnealuses resolutsioonis rõhutatakse parlamendi neoliberaalseid seisukohti Doha läbirääkimiste vooru kohta, mis algas 2001. aastal, ehkki kohatiste viidetega sotsiaalsetele küsimustele ja aastatuhande arengueesmärkidele.
<P>
Selle peamine tõuge on siiski rõhuasetus maailmaturu täielikule liberaliseerimisele. See keeldub leppimast, et on aeg muuta rahvusvahelise kaubanduse prioriteete ning lükata tagasi vabakaubandus negatiivse panuse tõttu finants-, majandus-, toidu- ja sotsiaalsele kriisile, mida inimesed nüüd kogevad koos suureneva tööpuuduse ja vaesusega. Vabakaubandus teenib ainult rikkaimate riikide huve ja peamisi majandus- ja finantsgruppe.
<P>
Lükates tagasi meie kavandatud muudatusettepanekud, vastasid nad eitavalt suurtele muutustele läbirääkimistes, mis oleksid seadnud eesmärgiks arengu ja sotsiaalse edendamise, õigustega töökohtade loomise ning võitluse nälja ja vaesuse vastu. On taunitav, et nad ei pidanud peamiseks prioriteediks kaotada finantsvarjupaiku, edendada toidualast autonoomiat ja toiduainetega kindlustatust, toetada kvaliteetseid avalikke teenuseid ja austada valitsuste õigust säilitada oma majandusi ja avalikke teenuseid, eelkõige tervise, hariduse, vee, kultuuri, sideteenuste ja energia valdkonnas.
<SPEAKER ID="123" NAME="Bruno Gollnisch  " AFFILIATION="NI">
kirjalikult. - (FR) Ei, ülemaailmne vabakaubandus ei ole lahendus praegusele kriisile. Vastupidi, see on üks selle peamistest põhjustest. Doha läbirääkimiste voor on takerdunud algusest peale ja on aasta aega olulise probleemi tõttu paigal seisnud. Nimelt on süsteem jõudnud oma lubatava piirini kõigi jaoks - olgu nad arenenud, arenevad või vähimarenenud, mis on rahvusvaheline erikeel riikide jaoks, mis on vaesed ja sunnitud integreeruma äärmiselt konkurentsivõimelisse maailmaturgu, mis need alla neelab. Euroopas elame vastavalt pseudoeliitide loodud paradoksidele, kes valitsevad ja tahavad, et me kõik oleksime samal ajal rikkad ja vaesed: vaesed, sest peame olema alatasustatud, et konkureerida kaubandussõjas, mis sunnib meid võitlema madala töötasu määraga riikide vastu, ning rikkad, et saaksime tarbida odavat ja sageli vähekvaliteetset importkaupa, mis ujutab meie turgusid üle.
<P>
Mõned aastakümned tagasi leidis prantslasest Nobeli preemia võitja majanduses selge lahenduse: vabakaubandus on võimalik ja soovitav ainult riikide ja üksuste vahel, mille arengutase on sama. Nii on see asjaomastele partneritele vastastikku kasulik. Ülejäänute jaoks peab kaubandus olema reguleeritud sõltumata sellest, kas ultraliberalismi prohvetitele see meeldib või mitte.
<SPEAKER ID="124" NAME="Sylvie Guillaume  " AFFILIATION="S&amp;D">
kirjalikult. - (FR) Loodan, et Doha arenguvoor viib selleni, et kehtestame õiglased ja erapooletud kaubandussuhted. Seetõttu kiitsin heaks oma poliitilise fraktsiooni esitatud muudatusettepanekud, mille eesmärgiks on parandada kõnealust resolutsiooni, et tugevdada arenguga seotud nõudeid; nõuda, et avalikke teenuseid ei seataks kahtluse alla läbirääkimistel teenuste kohta; nõuda seoses tööstustariifidega, et vajadus võtta arvesse iga riigi arengutaset, mitte järsku avada kõnealuseid sektoreid konkurentsile tunnustataks; ning viimaks, et säilitataks teatava tootmise erikohtlemise põllumajandussektoris.
<SPEAKER ID="125" NAME="Nuno Melo  " AFFILIATION="PPE">
kirjalikult. - (PT) Eri tasakaalustamatused rahvusvahelise kaubanduse süsteemis aitavad ebaõiglaselt rõhutada asümmeetriaid mandrite vahel. Seoses sellega on kõik, mis aitab parandada praeguseid tasakaalustamatusi, kasuks kõikidele ja aitab kindlasti kaasa mitmepoolse süsteemi loomisele, mis põhineb õiglasematel ja võrdsematel eeskirjadel. See tagab meile kõigile õiglase teenuste kaubandussüsteemi. See on Doha arenguprogrammi vaim.
<SPEAKER ID="126" NAME="Willy Meyer  " AFFILIATION="GUE/NGL">
kirjalikult. - (ES) Pärast 30 aastat vaba turu fundamentalismi seisab maailmamajandus silmitsi suurima kriisiga alates 1930. aastate suurest depressioonist. Maailma Kaubandusorganisatsiooni neoliberaalne programm, mis hõlmab piirangute vähendamist, liberaliseerimist ja teenuste erastamist, on toonud kaasa rohkem vaesust maailma elanikkonna jaoks nii arengumaades kui ka tööstusriikides. Meie fraktsioon on alati tagasi lükanud kaubanduse liberaliseerimise ja selle hävitavad tagajärjed, mis aitavad kaasa praegusele finants-, majandus-, kliima- ja toidukriisile.
<P>
Nendel põhjustel olen hääletanud parlamendi resolutsiooni vastu WTO ministrite konverentsi kohta ja meie fraktsioon on esitanud ettepaneku uue mandaadi nõudmise kohta WTO läbirääkimisteks. Kõnealune mandaat tuleb kohandada maailma praegusele olukorrale. Selle eesmärgiks peab olema saavutada rahvusvahelise kaubandussüsteemi tõeline reform ja tagada, et võetakse vastu vabakaubanduse õigusnormid, mis austavad rahvusvahelisi kokkuleppeid ja riiklikke õigusnorme sotsiaalse õigluse, keskkonna, toiduainete iseseisvuse ja jätkusuutliku põllumajanduse valdkonnas.
<SPEAKER ID="127" NAME="Andreas Mölzer  " AFFILIATION="NI">
kirjalikult. - (DE) Euroopa Rahvapartei (kristlike demokraatide) fraktsiooni, Euroopa Konservatiivide ja Reformistide ja Euroopa Demokraatide ja Liberaalide Liidu fraktsiooni resolutsiooni ühisettepanek Doha arenguprogrammi kohta ning WTO jätkavad globaalse liberaliseerimise suunda kõikides majandusvaldkondades. Ei ole kahtlust, et kaubandustõkete kaotamine ja kaubanduse suurendamine mõnedes valdkondades toob rohkem jõukust. Samuti oleme näinud, et vabakaubandus, eelkõige sarnaselt arenenud riikides, on samuti kasulik.
<P>
Siiski, kui kaubanduspartnerid on oma arenguetappides liiga erinevad, on paljudel juhtudel mõlema osapoole jaoks negatiivset mõju. Turgude täieliku avamise tagajärg arengumaade ekspordiks tööstusriikidest on mõnikord olnud kohaliku majandusstruktuuri hävimine, kõrgem vaesuse määr inimeste jaoks ja selle tulemusena rohkem inimesi, kes tahavad rännata lääneriikidesse. Teisest küljest on Euroopa üle ujutatud odavate kaupadega Kaug-Idast, mille tootmine on paljudel juhtudel hõlmanud töötajate ärakasutamist. Kodumaine tootmine on ümberasustatud ja peatatud, mille tulemuseks on tööpuudus Euroopas. Sellest seisukohast on seega teatavad kaubandustõkked, näiteks toidu autonoomia säilitamiseks Euroopas, väga loogilised. Ei tohiks unustada, et teenuste liberaliseerimine finantsturul mängis praeguses finants- ja majanduskriisis suurt rolli. Siiski, resolutsiooni ettepanekuga pooldatakse liberaliseerimise protsessi jätkamist ja suurema rolli andmist WTOle osana uuest globaalse korra poliitikast ning seetõttu häälestasin selle vastu.
<SPEAKER ID="128" NAME="Evelyn Regner  " AFFILIATION="S&amp;D">
kirjalikult. - (DE) Hääletasin täna Doha arenguprogrammi käsitleva resolutsiooni vastu, sest olen igasuguse avalike teenuste liberaliseerimise vastu. Pean eelkõige silmas veevarustuse, tervishoiuteenuste ja energiasektori teenuste liberaliseerimist. Ühiskonna ühtekuuluvuse seisukohast on oluline, et kõikidel kodanikel on juurdepääs avalikele teenustele. Kõnealuste teenuste osutamine peab olema kvaliteetne, võttes arvesse kõikehõlmavuse põhimõtet, ning eelkõige peavad teenused olema taskukohased. Seoses sellega peavad liikmesriikide ametiasutused omama suurt kaalutlusõigust ja ulatuslikke võimalusi teenuste kujundamiseks.
<SPEAKER ID="129" NAME="Frédérique Ries  " AFFILIATION="ALDE">
kirjalikult. - (FR) Praegusel globaliseerumise ajastul on tõhus süsteem kaubanduse reguleerimiseks olulisem kui kunagi varem. See on Maailma Kaubandusorganisatsiooni roll, mis loodi 1995. aastal GATTi asemel. Nagu on rõhutatud parlamendi parempoolsete esitatud resolutsiooni ühisettepanekus, mille poolt ma täna lõunaajal hääletasin, on WTO-l oluline roll globaliseerimise parema juhtimise tagamisel ning selle hüvede ühtlasemal jaotamisel. Selgelt valivad protektsionismi pooldajad, kes pööravad iseendi vastu, vale sihtmärgi, kui nad muudavad WTO kontrollimatu liberaliseerimise surmavaks relvaks. See oli tolleaegne kõnealuse ÜRO üksuse juht Pascal Lamy, kes näitas 1999. aastal teed: milleks oli, vastupidi, kontrollitud globaliseerumine.
<P>
Selleks et seda rada järgida, pakub Euroopa Parlament välja mõned praktilised lahendused: täielikult tollimaksuvaba ja kvootideta turgudele juurdepääs kõige vähemarenenud riikidele, edukas Doha läbirääkimiste vooru tulemus arengumaadele, nõuded seoses keskkonna- ja sotsiaalsete standarditega, ning komisjoni juhitud mandaat põllumajandusküsimustes. Kõnealuste lahenduste väljapakkumisel juhime tähelepanu ka sellele, et Euroopa Liit peab seadma prioriteediks oma poliitilised eesmärgid, mitte lihtsalt keskenduma kaubanduseesmärkidele.
<SPEAKER ID="994" NAME="Czesław Adam Siekierski  " AFFILIATION="PPE">
kirjalikult. - (PL) Tervitan rõõmuga resolutsiooni WTO kohta, sest see on hetkel äärmiselt oluline probleem. Kriis on loomult ülemaailmne ja sellest väljumine nii kiiresti kui võimalik on meie kõigi huvides. Arvan, et üks viis kriisi tõhusalt piirata on laiendada maailmakaubandust. Majanduse reformi piiramine piirkondlikule või riiklikule tasandile on lihtsam, kuid pikemas perspektiivis ei ole see hea viis võidelda kriisiga, mis on ulatuselt ülemaailmne ning millega võitlemine eeldab ühiste vahendite kasutamist maailma tasandil. Seega peaksime andma endast parima, et kiirendada läbirääkimisi Maailma Kaubandusorganisatsiooni raames, sest kõnealused läbirääkimised liberaliseerivad kaubandust. Samas peame võtma kasutusele usaldusväärsed konkurentsipõhimõtted. Kõnealustes põhimõtetes on tootekvaliteedi standardid ja tootmistingimused eriti olulised, sealhulgas kliimamuutuste ja süsinikdioksiidi heitkoguste vähendamisega võitlemise kontekstis. Väga tundlikud kaubad, nagu põllumajandus- ja toidukaubad, eeldavad äärmiselt usaldusväärset lähenemisviisi. Tulevikus peaksime mõtlema sellele, kas koos kaubanduse liberaliseerimisega põllumajandustoodete valdkonnas WTO raamistikus maailma tasandil ei peaks me võtma kasutusele ka põllumajanduspoliitika mõnede elementide standardimist maailma tasandil. Arvesse tuleks võtta põllumajandussektori erilist iseloomu - selle sõltuvust ilmastikutingimustest, kvaliteediküsimusi seoses toiduainetega kindlustatusega, tootmistingimusi ja maailma toiduvaru tagamise probleemi. WTO läbirääkimistel peame üles näitama teiste paremat mõistmist ja rohkem head tahet.
<SPEAKER ID="131" NAME="Nikolaos Chountis  " AFFILIATION="GUE/NGL">
kirjalikult. - (EL) Hääletasin ettepaneku vastu, sest see põhineb täielikult nn terrorismivastase võitluse doktriinil ja poliitikal, mida kasutatakse endiselt õiguste ja vabaduste piirangute õigustamiseks ning sõjalise sekkumise ja Lissaboni lepingu raames kasutusele võetud meetmete seadustamiseks. Lisaks on Euroopa Parlament jäetud lõppkokkuvõttes välja meetmete ühistest õigusaktidest, uurimisest ja kontrollimisest seoses üksikisikute õiguste ja terrorismivastase poliitikaga, nõrgendades seeläbi olulistes küsimustes oma rolli. Lõpuks rõhutaksin, et kõigele muule vaatamata võeti kahjuks vastu muudatusettepanek, mis moonutab valitsusväliste organisatsioonide rolli, muutes viimased teabe levitajateks ja eri n-ö terrorismivastaste julgeolekuteenuste vahendiks, selle asemel, et olla abistajad ühiskondades, kus nad tegutsevad.
<SPEAKER ID="132" NAME="Carlos Coelho  " AFFILIATION="PPE">
kirjalikult. - (PT) Avalik juurdepääs dokumentidele on oluline tegur tagamaks, et on olemas asutuste demokraatlik järelevalve ja nad tegutsevad tõhusalt, suurendades seeläbi kodanike usaldust. Stockholmi programmi raames kinnitas nõukogu taas läbipaistvuse olulisust ja kutsus komisjoni uurima parimat viisi tagamaks läbipaistvust otsustusprotsessis, juurdepääsu dokumentidele ja head juhtimistava, võttes arvesse Lissaboni lepingus pajutud uusi võimalusi. Ma ei kahtle, et dokumentidele juurdepääsule kohaldatava määruse õiguslik alus vajab muutmist nagu ka õiguslik kontekst, milles see peaks tegutsema, eelkõige seoses suhetega liidu asutuste ja kodanike vahel.
<P>
Samuti on vaja sisulisi parandusi, näiteks milleski, mida pean oluliseks, mis on parlamendi võimalus teostada demokraatliku järelevalve õigust juurdepääsu kaudu tundlikele dokumentidele. Läbipaistvus, nii seoses avalikkuse või institutsioonidevaheliste küsimustega, on üks ELi põhiprintsiipe. Kõikide ELi institutsioonide, organite, teenistuste ja agentuuride võetud meetmed ja otsused peavad olema võimalikult suures kooskõlas avatuse põhimõttega.
<SPEAKER ID="133" NAME="Diogo Feio  " AFFILIATION="PPE">
kirjalikult. - (PT) Kõnealune küsimus puudutab Lissaboni lepingut, eelkõige seda, kuidas ühitada selle artikleid 75 ja 215 seoses parlamendi pädevusega menetluses võtta vastu piiravad meetmed teatavate isikute ja üksuste vastu.
<P>
Kui artiklis 215 näib, et parlament jäetakse otsustusprotsessist välja, sätestatakse artiklis 75 tavapärane õigusloomemenetlus ja seega siinse täiskogu osalemine meetmete määramisel ja vastuvõtmisel terrorismi ja seonduvate tegevuste ennetamiseks.
<P>
Kuna artiklis 215 sätestatud piiravate meetmete põhimõte on sageli just võitlus terrorismiga, on oluline määratleda, kas see on artikli 75 erand, ja kui see nii on, kas on vastuvõetav, et parlament jäetakse nende vastuvõtmise menetlusest süstemaatiliselt kõrvale.
<P>
Usun, et on selge, et õiguslooja kavatses usaldada kõnealuste meetmete vastuvõtmise üksnes nõukogule. See otsus võib põhineda kiiruse ja ühtsuse alustel otsustamisel. Siiski, mis tahes mittekiireloomulises olukorras usun, et kõnealuste meetmete vastuvõtmisel oleks parlamendiga konsulteerimine eelis.
<SPEAKER ID="134" NAME="Ilda Figueiredo  " AFFILIATION="GUE/NGL">
kirjalikult. - (PT) Taas kord kasutatakse võitlust terrorismiga vabandusena kehtestada piiravaid meetmeid ja sanktsioone kolmandate riikide valitsuste, füüsiliste või juriidiliste isikute, rühmituste ja mitteriiklike üksuste vastu. See on vastuvõetamatu, sest raportis endas tunnistatakse, et praktikas on keeruline eristada ähvarduste liike, kuigi raportis seda mõneti teha püütakse.
<P>
Me saame aru, et on vaja teistsugust vastavuse raamistikku rahvusvahelise õigusega. Me ei aktsepteeri topeltstandardite poliitikat seoses kolmandate riikide valitsuste, füüsiliste või juriidiliste isikute, rühmituste ja mitteriiklike üksustega, mida hinnatakse vastavalt Ameerika Ühendriikide või Euroopa suurjõudude huvidele. Näidetest puudust ei ole. Mainides ainult mõnda, on meil illegaalse okupatsiooni juhtumid Lääne-Saharas, Aminatou Haidar ja teised Sahrawid, keda peetakse kinni Marokos, ning Türgi sanktsioonid kurdide ja Küprose vastu.
<P>
Seega hääletasime kõnealuse raporti vastu, kuigi nõustume selle teatavate lõigetega, eelkõige selles osas, mis nõuab komisjonilt selgitust.
<SPEAKER ID="135" NAME="Bruno Gollnisch  " AFFILIATION="NI">
kirjalikult. - (FR) Kõnealuses parlamendi resolutsioonis kõheldakse pidevalt vajaduse vahel võtta teatavaid meetmeid terroriorganisatsioonide ja neid toetavate riikide vastu, näiteks nende varade külmutamine või diplomaatiliste ja majanduslike sanktsioonide kehtestamine jne, ning austuse vahel üksikisikute ja organisatsioonide õiguste suhtes kaitsta ennast selliste süüdistuste ja sanktsioonide eest.
<P>
Siinne parlament on selgelt otsustanud seada prioriteediks kahtlusaluste õigused rahvaste kaitse asemel. Kui demokraatiad ei saa siiski tegelikult terrorismiga võidelda, eitades oma väärtusi, ei saa nad ka lubada jätta endist lodevat või nõrka muljet. Kardan, et see on aga täpselt selline mulje, mille resolutsioon jätab. Seepärast, jättes institutsioonilised aspektid kõrvale, hääletasime selle vastu.
<SPEAKER ID="136" NAME="Sylvie Guillaume  " AFFILIATION="S&amp;D">
kirjalikult. - (FR) Hääletasin kõnealuse resolutsiooni poolt, sest meie Euroopa Parlamendi liikmete jaoks on oluline kasutada oma parlamentaarset kontrolli otsuste üle kehtestada sanktsioonid isikute vastu, kes on seotud al-Qaeda ja Talibaniga nagu ka isikud, kes panevad Zimbabwes ja Somaalias ohtu õigusnormid. Valitud õiguslik alus on vastuvõetamatu. Palume konsulteerimist tavapärase õigusloomemenetluse raames ja olla teavitatud arengutest ÜRO sanktsioonide komitee töös. Lõpetuseks, kahetsen kõnealuses küsimuses äärmiselt administratiivset lähenemisviisi, mida nõukogu alal hoiab, kuigi räägime siin meetmetest seoses üksikisikute õigustega.
<SPEAKER ID="137" NAME="Timothy Kirkhope  " AFFILIATION="ECR">
kirjalikult. - Fraktsioon ECR on tugevaim terroristidevastaste meetmete toetaja ELis ja usume eelkõige, et peame tegema koostööd, et tulla toime pideva terroriohuga. Fraktsioon ECR on siiski otsustanud jääda kõnealuse resolutsiooni suhtes erapooletuks kahel konkreetsel põhjusel: esiteks oleme vastu igasugustele õigusaktidele, mis suunavad meid ühise Euroopa välis- ja julgeolekupoliitika poole, aga teiseks tahame selle asemel näha paremat ja tugevamat koordineerimist ja koostööd ELi ja liikmesriikide valitsuste vahel ning oleme väga pettunud, et kõnealuses resolutsioonis seda piisavalt ei käsitletud.
<SPEAKER ID="138" NAME="Nuno Melo  " AFFILIATION="PPE">
kirjalikult. - (PT) Loogika nende küsimuste taga, mida on küsitud, ületab üksnes doktriini hindamise ja järjekindluse väljendatud kavatsuste ja nende tõlgenduse vahel. On ka praktiline tagajärg, mis tuleneb vanast ütlusest, et kes suudab teha rohkem, suudab teha ka vähem, ning see puudutab järgmist: mis mõtet on üksusel, millel on pädevus kriminaalasjades ning terrorirünnakute ennetamises ja võitluses nende vastu, olles kaasatud kaasotsustamismenetlusse, et olla hiljem välja jäetud a priori, kui teised meetmed on kaalul, mis kodanike õigusi mõjutades võib ka kõnealuses kontekstis oluline olla?
<P>
On äärmiselt oluline, et viis, kuidas Lissaboni lepingut õigusaktides tõlgendatakse vastab tegelikkuses parlamendi volituste ja pädevuste nimetatud tugevdamisele. Vähemalt mõnedel juhtudel, nagu tõstatati küsimuses, peaks olema võimalik omada topelt õiguslikku alust, kui kodanike õigused on kaalul ja terrorismivastane poliitika on ohus. Teistel juhtudel, näiteks Zimbabwe ja Somaalia, valikulist konsulteerimist tuleks kavandada, nagu on tegelikult sätestatud Stuttgardi deklaratsioonis Euroopa Liidu kohta, mida mainiti küsimuses.
<SPEAKER ID="139" NAME="Andreas Mölzer  " AFFILIATION="NI">
kirjalikult. - (DE) Viimastel aastatel on kärbitud üha enam vabadusi terroriga võitlemise nimel. Kokkuleppega SWIFT ja Stockholmi programmiga on eelkõige nn läbipaistev isik muutumas üha enam tegelikkuseks. Loomulikult on kaasaegse tehnoloogia, globaliseerumise ja piirideta ELi ajastul oluline, et ametiasutused teevad koostööd ja valmistavad end ka vastavalt ette. Riik ei tohi siiski laskuda terroristide tasemele. Me peame mõtlema üksnes ELi ja üksikute liikmesriikide küsitava rolli peale seoses LKA ülelendude ja salajaste USA vanglatega.
<P>
Seaduslikkuse järelevalve on oluline vastukaal tagamaks, et süüdistatavale võimaldatakse minimaalsed õigused vastavalt kaasaegse demokraatia nõuetele. Kõnealune raport ei ole oma lähenemisviisis piisavalt selge ja samuti räägitakse selles liiga vähe mineviku ebaõnnestumistest ja andmekaitse küsimustest. Seetõttu jäin ma hääletuses erapooletuks.

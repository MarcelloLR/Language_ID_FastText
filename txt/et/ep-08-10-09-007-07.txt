<CHAPTER ID="007-07">
7. Rahvusvaheliste Raamatupidamisstandardite Komitee Sihtasutus (hääletus)
<P>
- Enne hääletust:
<SPEAKER ID="094" NAME="Elisa Ferreira" AFFILIATION="PSE">
(PT) Ma tahan juhtida tähelepanu asjaolule, et Sotsiaaldemokraatide fraktsiooni hääletusnimekirjas on trükiviga. Palun kolleegidel hääletamisel jälgida koordinaatorit.
<P>
- Pärast lõike 5 hääletust:
<SPEAKER ID="096" NAME="Piia-Noora Kauppi" AFFILIATION="PPE-DE">
Härra juhataja, me oleme fraktsioonide vahel kokku leppinud, et Euroopa Demokraatide ja Liberaalide Liidu fraktsiooni muudatusettepanek 4 ei lange ära, isegi kui muudatusettepanek 2 vastu võetakse, sest need on omavahel seotud muudatusettepanekud. Nii et me oleksime pidanud hääletama ka muudatusettepanekut 4. See on esitatud suulise muudatusettepanekuna, nii et kui keegi on selle vastu, siis ma mõistan, kuid me oleme fraktsioonide vahel kokku leppinud, et muudatusettepanek 4 tuleks samuti vastuvõetavaks lugeda ja see tuleks hääletusele panna.
<SPEAKER ID="097" NAME="Juhataja">
Ma ei tee lõpphääletuse tulemust teatavaks enne, kui see väike probleem on lahendatud. Ma vajan vastutava komisjoni esimehe selgitust. Meie teenistuste andmetel on probleeme sissejuhatusega, sest esimeses muudatusettepanekus öeldakse "avaldab kahetsust”, kuid teises öeldakse "kahtleb”. Kas te võiksite seda selgitada?
<SPEAKER ID="098" NAME="Pervenche Berès" AFFILIATION="PSE">
(FR) Härra juhataja, mulle tundub, et proua Kauppi eksib, sest härra Klinzi esitatud muudatusettepanek 4 on seotud sama lõikega mis proua Kauppi muudatusettepanek 2. Et me hääletasime proua Kauppi muudatusettepanekut 2, siis järelikult langeb muudatusettepanek 4 ära.
<SPEAKER ID="099" NAME="Juhataja">
(FR) Mul on hea meel, et vastutava komisjoni esimees nõustub istungi teenistuste analüüsiga. Nii et proua Kauppi, mul on kahju, aga ma ei saa teie taotlust rahuldada.

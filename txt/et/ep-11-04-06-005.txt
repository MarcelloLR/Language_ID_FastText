<CHAPTER ID="005">
Presidentuuri teadaanne
<SPEAKER ID="029" NAME="Juhataja">
Parlamendikomisjonide nõuande kohaselt läheme nüüd edasi fraktsioonide sõnavõtjate juurde. Enne kui annan sõna nimekirjas esimesele sõnavõtjale, kelleks on Othmar Karas, tahan esitada kaks väikest teadaannet.
<P>
Saime teada, et täna varahommikul märgati Lampedusa saarel rohkem kui kahesaja sisserändajaga paati, mis oli halbade ilmastikutingimuste tõttu ümber läinud. Rannavalve tegi kõik endast oleneva, et kadunud inimesi päästa. Olukord on väga raske. Ootame kannatamatult, et komisjon ja liikmesriikide valitsused hakkaksid siin parlamendis antud lubadusi täitma.
<P>
Nüüd aga teine avaldus. Kaks aastat pärast maavärinat, mis laastas L'Aquila linna ja Abruzzo piirkonda, soovin tuua esile, kui suurt hoolivust ja muret näitas siinne parlament üles maavärina ohvrite suhtes, ning väljendada meie lootust, et piirkonna ajaloolise pärandi ja eluasemete taastamist saab kiirendada.

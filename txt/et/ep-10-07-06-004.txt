<CHAPTER ID="004">
Hispaania eesistumise ülevaade (arutelu) 
<SPEAKER ID="008" NAME="President">
Päevakorra esimene punkt on nõukogu ja komisjoni avaldused: Hispaania eesistumise ülevaade. Sooviksin tervitada soojalt José Luis Rodríguez Zapaterot, kes võtab sõna nõukogu nimel. José Luis Rodríguez Zapatero, teil on sõna!
<SPEAKER ID="009" NAME="José Luis Rodríguez Zapatero">
nõukogu eesistuja. - (ES) Austatud president! Head kolleegid! Viibin arutelul, et teile ette kanda ja anda hinnang sellele, mis vahetuv eestistujariik Hispaania selle kuue kuuga korda saata on suutnud. Kui viibisin kohal ametiaja alguses, selgitasin teile, et mul on poliitikaperioodi ajal kaks põhieesmärki.
<P>
Neist esimene oli Lissaboni lepingu, Euroopale täielikumat liitu taotleva leppe, rakendamine ja jõustamine. Teine põhieesmärk, mis on vahetult seotud taotlusega üha tihedamale ühtsusele eurooplaste seas, oli saavutada majandusolukorra taastumise seisukohast majanduspoliitika mõttes palju sügavam liit, et lahendada meie majanduste tasakaalustamatused ja luua sobivamaid tingimused Euroopa Liidu konkurentsivõime parandamiseks ja heaolu säilitamiseks.
<P>
Need on olnud kaks põhieesmärki. Võin teile kinnitada, et Lissaboni lepingu rakendamisel on vahetuv eesistujariik Hispaania enda ülesandeid kohusetundlikult täitnud, et tagada institutsioonide uus tasakaal ja tugevdada uusi institutsioone, mida meie, eurooplased, endale Lissaboni lepingu kaudu loonud oleme: nimelt Euroopa Ülemkogu eesistujariik, mille otstarve on tugevdada Euroopa esindatust ja tagada poliitiliste tegevuskavade jätkuvus Euroopa Liidu raames, ning kõrge esindaja, kelle otstarve on tugevdada ühismeetmeid välispoliitika küsimustes. Institutsioonide uus tasakaal kätkeb ka pöördepunkti Lissaboni lepingu vaimus ja tekstis. Pöördepunkt on parlamendi uus roll: samm edasi Euroopa kodanike esindamise volitustes.
<P>
Selle kuue kuu jooksul, austatud president, oleme üritanud olla truud Lissaboni lepingu vaimule ja tekstile parlamendi, uue nõukogu eesistujaga ning dialoogis, mis on olnud alati viljakas, alati positiivne ning alati Euroopa Komisjoniga kergesti praktikasse rakendatav. Mainin Euroopa Komisjoni viimasena, et meenutada parlamendile, et ühenduse institutsioonide ja ühenduse meetodi kaitse peitub Euroopa Liidu olemuse ja edenemise lõpliku garantiina selle asutamise ja Lissaboni lepingu mõttes. Ühenduse institutsioonide tugevdamine ja kaasvastutus nendega on olnud ning on alati olemas Hispaanias ja Hispaania valitsuses.
<P>
Kui vahetuv eesistujariik Hispaania on Lissaboni lepingust midagi õppinud, on see asjaolu, et meil on tarvis nii palju ühenduse meetodit kui võimalik ja et meil on tarvis tugevdada ühenduse olulisemate institutsioonide rolli, seda peamiste Euroopa küsimustega tegutsemise ja kaasvastutamise seisukohast.
<P>
Head kolleegid! Ütlesin teile, et kahtlemata oli Euroopa eesistujariigi fundamentaalne eesmärk majandus - majanduskriis ja soov panna paika ühine majanduspoliitika ning suurem majanduslik liit. Sooviksin rõhutada, et oleme saavutanud selle aja jooksul väga olulisi tulemusi.
<P>
Majanduse juhtimises on toimunud oluline edasiminek. Selle selgeimaks tõendiks on, et keerukate olukordade lahendamiseks on loodud uued vahendid: liidus seni tundmatud koostöövahendid, nagu toetus Kreeka riikliku laenu probleemsele olukorrale või nõukogus ja Ecofinis kinnitatud finantsstabiilsusvahend, mida rakendab liidu 27 riiki.
<P>
Selle aja jooksul, nagu teate, oleme võtnud vastu ühise kasvu- ja tööhõivestrateegia 2020. aastani. Tegemist on strateegiaga, milles oleme teinud koostööd, pakkudes komisjonile tuge. Tegemist on ambitsioonikama strateegiaga meie konkurentsivõime, uuendustegevuse, töökohtade loomise ja sotsiaalse kaasatuse saavutamiseks ning strateegiaga, millel on uus haldus. Kui Lissabonil oli haldusega probleem, siis ELi 2020. aasta strateegia otstarve on tugevdada uusi tegevuspõhimõtteid, et tagada, et rahuldatakse nii liidu eesmärgid tervikuna kui ka iga riigi eesmärgid individuaalselt.
<P>
Koos sellega oleme tugevdanud selle aja jooksul stabiilsuse ja kasvu pakti uut raamistikku, mille üksikasjad on alles lahendamisel. Uus raamistik on vajalik tagamaks, et rangemini täidetaks stabiilsuse pakti, uusi kriteeriume ning ennetusmeetmete ja Euroopa institutsioonide garantiide uusi mehhanisme.
<P>
Samuti oleme selle aja jooksul andnud rahanduse valdkonnas otsustava panuse uue määrustepaketi edenemisse. Teame, et kriis sai alguse rahandusest, mitte meie territooriumil, vaid Ameerika Ühendriikides. Teame, et sellel oli olulisi tagajärgi meie finantsinstitutsioonidele, ja võime täna öelda, et praktilises mõttes on tänu parlamendi otsustavale sekkumisele finantsjärelvalvega seonduvaid tahke oluliselt parandatud. Mõne kuu pärast on meil finantsjärelvalve jaoks uus õiguslik raamistik, mis katab kõiki finantstooteid ja tagab kriisiolukordades lahendused. See sisaldab võimalike süsteemsete riskide suhtes rohkem ennetusmehhanisme.
<P>
Sellest lähtuvalt tunnustan samuti Euroopa Ülemkogu otsust parandada usaldust Euroopa finantsasutuste vastu pankade nn stressitestide avaldamise kaudu. Ei ole kahtlust, et läbipaistvuse valem võimaldab taastada osaliselt usalduse, mis selle aja jooksul kahtluse alla on seatud.
<P>
Austatud president! Head kolleegid! Kokkuvõtteks on majandusolukorraga seoses olnud olulisi edusamme. Sooviksin vaid väita, et need edusammud peaksid minu arvates olema püsivad kahe sisulise teguri tõttu, mis iseäranis majanduskriisi tagajärjel on selle aja jooksul kutsunud eurooplaste seas esile sügava avaliku poliitikateemalise arutelu ning järelemõtlemise.
<P>
Üks puudutab stabiilsuse ja kasvu pakti tugevdamist nii selle ennetava kui ka korrigeeriva tahu osas, et rakendada nii stiimuleid kui ka sanktsioone, mida vahetuv eesistujariik Hispaania on algusest toetanud. Teine puudutab makromajanduslikku järelvalvet, millega töötatakse välja mõõtjad konkurentsivõime ja tasakaalustamatuste hindamiseks koordineeritud meetmete raames.
<P>
Lissaboni lepingu jõustumisega seoses sooviksin rõhutada institutsioonilist tasakaalu, nagu tegin ka sõnavõtu alguses. Esimese vahetuva eesistujariigina alates Lissaboni lepingust pean ütlema, et allkirjastasime hea lepingu. Tegemist on parema lepinguga. Tegemist on lepinguga, mis taotleb võimalikult tihedat liitu. Siiski on tegemist lepinguga, mis nõuab kõigilt 27 liikmesriigilt suurt poliitilist tahet. See nõuab, et 27 valitsusel oleks poliitiline tahe anda Euroopa Ülemkogu eesistujale üle volitused, võimaldada komisjonile ühe suuremat algatusvõimet ning mõistagi tunnistada Euroopa Parlamendi nüüdset otsustavat keskset rolli.
<P>
Kui Lissaboni leping on eeskätt tee võimalikult tiheda liiduni, siis isegi tihedaim liit ei ole tõeline ega nähtav, kui seda ei tunta ära väljastpoolt. Tee võimalikult tiheda liiduni kätkeb seetõttu möödapääsmatult üha ühtsemat välispoliitikat, üha ühtsemaid positsioone ning ühise hääle tugevdamist, mida paljud Euroopa pooldajad meie seast Euroopa jaoks maailmas soovivad.
<P>
Sellega seoses lubage mul põgusalt viidata meetmetele, mida oleme rakendanud välispoliitika tugevdamise eesmärgi saavutamise suunas. Esiteks täitis vahetuv eesistujariik aprillis Euroopa Ülemkogu mandaadi poliitilise otsuse vastuvõtmisega Euroopa välisteenistuse kohta. Selle aasta 21. juunil jõudsid parlament, nõukogu ja komisjon poliitilise kokkuleppeni Euroopa välisteenistuse käivitamises, mille suhtes on parlamendil tarvis teatavaks teha oma seisukoht täiskogus veel selle osaistungjärgu jooksul. Loodan, et tulemus on positiivne, kuna kahtlemata on tegemist ühise välis- ja julgeolekupoliitika uue ja olulise sambaga, mida endale sooviksime.
<P>
Ühes sellega oleme avaldanud eesistujariigina aktiivset toetust välisasjade ja julgeolekupoliitika kõrgele esindajale, kes on komisjoni ja nõukoguga osalenud selle aja jooksul mitmete tippkohtumiste ettevalmistamisel - Venemaa, Jaapani, Pakistani, Kanada, Maroko, Ladina-Ameerika ja Kariibi mere piirkonnaga. Need on kandnud olulist vilja ärikokkulepete kujul, mis tugevdavad Euroopa Liidu majanduslikku positsiooni, avavad väljavaateid paljudes Ladina-Ameerika riikides ja kahtlemata laiendavad Euroopa mandri ning Ladina-Ameerika juba tugevaid sidemeid kultuuri-, majandus-, poliitika- ja sotsiaalvaldkonnas.
<P>
Samamoodi oleme tugevdanud piirkondlikke suhteid. Meil oli tippkohtumine Venemaaga ning - ehkki vastupidiselt algsele tegevuskavale ei ole meil Ameerika Ühendriikidega tippkohtumist olnud - pean tooma välja, et oleme saavutanud Ameerika Ühendriikidega selle aja jooksul mitmeid väga olulisi kokkuleppeid. Nende hulka kuuluvad lepingud terrorismivastase võitluse kohta ning õiguslikult ja poliitiliselt kaugele ulatuvad lepingud, nagu SWIFT-leping, milles ka parlament otsustavat rolli etendas - küsimuses, mis kahtlemata ei olnud kergete killast - ja mille suhtes tal on tarvis täiskogus selle osaistungjärgu jooksul oma seisukoht teatavaks teha. Üks majanduslikult oluline leping allkirjastati ka 24. juunil seoses Ameerika Ühendriikide ja Euroopa Liidu lennuteenustega, mida tuntakse nn avatud õhuruumi lepinguna, millega luuakse ühine üleatlandiline lennunduspiirkond, mis annab 60% üleilmsest reisijate arvust.
<P>
Vahemere piirkonnas, ühes Euroopa Liidu seisukohast väga tundlikkus piirkonnas otsustas eesistujariik, nagu teate, ühel meelel institutsioonidega piirkonnas eksisteerinud konfliktiolukorra valguses lükata Vahemere-teemalise liidu tippkohtumise edasi novembrisse. Arvame samuti, et katse pidada see Vahemere-teemaline liidu tippkohtumine juunis võinuks tuua liidu jaoks kaasa nurjumisohu ning et tõenäoliselt tuleb palju sobivam ja konstruktiivsem aeg rolli jaoks, mida liidul on tarvis Vahemerel etendada - see tähendab, aidata kaasa dialoogile Lähis-Idas.
<P>
Rõhutaksin, et meie eesistujariigi ajal arutati Euroopa Ülemkogus koostööpoliitikat esimest korda konkreetse arutelu ajal selles auväärses institutsioonis. Sündmustel, mis olid kodanikele väga huvipakkuvad ning avaldasid hävitava jõu tõttu olulist mõju, nagu maavärinad Haitil ja Tšiilis, oli eesistujariik märkimisväärselt esindatud koostöö- ja solidaarsusmeetmetes koordineeritult komisjoni, liikmesriikide ja kõrge esindajaga.
<P>
Olulisi edusamme on olnud Horvaatiaga läbirääkimise protsessis, kusjuures suletud on kolm ja avatud viis peatükki. Türgi puhul avati ka 12. peatükk. Taaskäivitati stabiliseerimis- ja assotsiatsioonilepingu üle peetavad läbirääkimised Serbiaga, mille tulemusel on kõik hetkel Euroopa integratsiooniprotsessi kaasatud Balkani riigid ning Balkani Euroopa-väljavaated kogenud olulist edasiminekut.
<P>
Samamoodi on avatud läbirääkimised Islandiga, nagu viimasel Euroopa Ülemkogul heaks kiideti, pärast mõnede liikmesriikide vastuseisu ületamist. Selle riigi seisukohast on tegemist väga hea uudisega, mis näitab, et Euroopa jätkab kasvamist ja et Euroopa Liit on jätkuvalt kõikide naaberriikide jaoks magnet ning seetõttu stabiilsuse ja edumeelsuse suur eeskuju maailmale.
<P>
Austatud president! Sooviksin lõpetada põgusa viitega mõnedele algatustele, mis on vahetult seotud Euroopa Liidu laienemisega kodakondsuse kontekstis. Nagu hästi teatakse, oleme rakendanud meetmeid kodanikualgatuse käivitamise suunas. Selle rakendamisest täiskoguga läbirääkimiste teel kujuneb oluline panus kodanike osalemisesse Euroopa integratsiooniprotsessis. Kiitsime ühehäälselt heaks mandaadi liidu ühinemiseks Euroopa inimõiguste ja põhivabaduste kaitse konventsiooniga, mis oli Euroopa eesistujariigi oluline prioriteet. Oleme ka rakendanud meetmeid võitlusel soolise vägivalla vastu ja võrdõiguslikkuse poolt Euroopa seirekeskuse loomise abil ning tehes jõupingutusi, et luua naiste vägivaldse kohtlemise ohvrite kaitseks Euroopa lähenemiskeeld.
<P>
Kiitsime ka heaks Stockholmi programmi rakendamise 2010. aasta tegevuskava koos sisejulgeolekustrateegiaga. Teistes valdkondades tegime esialgse hindamise Euroopa sisserände- ja varjupaigapaktile, võtsime vastu elundidoonorlust ja -siirdamist käsitlevaid uusi määrusi ning direktiivi piiriülese tervishoiu kohta. Lühidalt väljendudes on tegemist oluliste küsimustega, mis puudutavad vahetult eurooplaste huve õiguste laiendamisel ja suurema osaluse edendamisel Euroopa poliitilise tahte kujundamise protsessis.
<P>
Sooviksin samuti lõpetada põgusa mõtisklusega, austatud president. Oleme selle kuue kuu jooksul üritanud tegelda institutsionaalsete muutustega, mis nõudsid möödapääsmatult poliitikavisiooni, heldekäelisust ja pühendumust kätkevat reageeringut. Võtsime selle kuue kuu jooksul eesmärgiks tegelda tõsise majanduskriisi tagajärgedega, luua usaldust ja ühtsust eurooplaste seas. Oleme olnud pühendunud ja teinud tööd Euroopa mõju ning esindatuse tugevdamise nimel maailmas veendununa - nagu seda oleme -, et ettevõtmisel on rohkem jõudu ja suurem elujõud kui alguses tänu niisugusele entusiasmile ja niivõrd võimsale potentsiaalile eurooplaste seisukohast. Oleme veendunud, et Lissaboni lepingu kaudu suudame panna Euroopa uuesti maailma juhtima poliitilise stabiilsuse, demokraatliku toimimise eeskuju näitamise, majandusjõu, konkurentsivõime ning sotsiaalse mudeli säilitamise poolest.
<P>
Lõpuks sooviksin tänada Euroopa Parlamenti koostöö ja Herman Van Rompuyd, Euroopa Ülemkogu eesistujat, siiralt näidatud vastutustundelisuse ning eestvedamise eeskuju eest! Sooviksin õnnitleda komisjoni enesele kindlaks jäämise, ühenduse vaimu säilitamise ja selle sõjaka kaitsmise puhul hoolimata asjaolust, et meie, valitsuste, jaoks see mõnikord raskusi valmistab. Just seda aga tähendabki Euroopa integreerimine, Euroopa huvide esikohale seadmine ning teadmine, et just see on õige rada.
<P>
(Kiiduavaldused)
<SPEAKER ID="010" NAME="José Manuel Barroso">
komisjoni president. - (PT) Austatud president! Head parlamendiliikmed...
<P>
(ES) Austatud president! Head kolleegid! Hispaania eesistumine ja viimased kuus kuud on olnud Euroopa Liidu seisukohast väga eriline aeg.
<P>
Esiteks on olnud tegemist sügava üleminekuperioodiga, kuna hiljuti jõustus uus leping, mis on andnud parlamendile uusi volitusi, rajanud Euroopa Ülemkogu ja vahetuva eesistujariigi uue suhte ning toonud tänu parlamendi toetusele ellu uue komisjoni. Lisaks kõigele sellele on olnud samuti tegemist suure pinge perioodiga Euroopa majanduse, eriti euroala seisukohast. Kriis on esitanud meile uusi väljakutseid ja nõudnud meilt uusi reageeringuid.
<P>
Seni oleme katse edukalt sooritanud. Oleme näidanud, et suudame rakendada pretsedendituid meetmeid euroala finantsstabiilsuse tagamiseks. Oleme seega hoidnud alal solidaarsuse ja vastutustundelisuse põhiprintsiibid, kinnitanud Kreeka päästepaketi, loonud stabilisatsioonimehhanismi - 750 miljardit eurot - ja alustanud Euroopa Liidu majanduse juhtimise tugevdamist kriiside vältimiseks ning ennetamiseks edaspidi.
<P>
Sooviksin tunnustada täna Hispaaniat nõukogu eesistujana, mis on olnud väga positiivne ning edukas ja mis on toimunud keerukas ja väga iseäralikus kontekstis. President Rodríguez Zapatero kindel isiklik pühendumus Euroopale ja ühenduse vaimule on olnud nende väljakutsetega toimetulekul olulised. Üliolulised on olnud ka kõikide Hispaania ametiasutuste tehtud jõupingutused. Tänan teid selle eest väga! Olen iseäranis rahul asjaoluga, et oleme teinud selle kuue kuu jooksul koostööd oluliste tulemuste saavutamiseks, pakkudes Euroopa Liidule uue kasvu saavutamiseks tegevuskava, mis on intelligentne, säästlik ja kaasav, ning võttes vastu olulisi otsuseid majanduse stabiliseerimiseks ja tugevdamiseks Euroopa Liidus.
<P>
Euroopa 2020. aasta strateegia vastuvõtmisega oleme loonud esimest korda üleilmse lähenemise, mis ühendab intelligentse eelarvekonfiguratsiooni struktuurireformide, tugevdatud poliitilise ja majandusliku koordineerituse ning finantsturgude reformiga. Euroopa 2020 on meiepoolne Euroopa sotsiaalse turumajanduse tegevuskava 21. sajandil. See aitab kaasa kõikide kasutada olevate vahendite rakendamisele kõikidel tasanditel töökohtade loomise soodustamiseks ning kasvu uute allikate ärakasutamiseks.
<P>
Eesistujariik Hispaania on etendanud olulist rolli tegevuskavaga edasiminekul ning iseäranis kokkuleppe saavutamisel komisjoni esitatud viie põhieesmärgiga. Need eesmärgid on olulised. Need annavad Euroopa 2020. aasta strateegiale poliitilise sõnumi, millest saavad aru kõik ja millele keegi ei saa vastu seista: töökohad, haridus, uuendustegevus, keskkond ning sotsiaalne integratsioon. Sooviksin rõhutada eriti Hispaania toetust kokkuleppe saavutamisele vaesusevastase võitluse eesmärgiga. Palju inimesi väljendas kahtlusi taolise eesmärgi seadmise asjakohasuse suhtes Euroopa raamistikus. Arvan aga, et oleme lepinguga näidanud, et sotsiaalne mõõde on meie ühise projekti oluline osa.
<P>
Meie eesmärkidel on katalüütiline toime. Neid antakse hästi edasi ja need on hästi sihistatud. Lisaks pakuvad need meile struktuuri edusammude ajendamiseks ja kontrollimiseks. Pärast vastuvõtmist Euroopa Ülemkogus juunis on nüüd liikmesriikidel ja institutsioonidel vahendid Euroopa 2020. aasta strateegia praktikasse rakendamiseks, eriti seitsme juhtalgatuse ning riigisiseste reformiprogrammide kaudu. Järgmine väljakutse meile kõigile on need tegelikeks tulemusteks vormida.
<P>
Koos Euroopa Parlamendiga on eesistujariik Hispaania saavutanud olulisi edusamme finantsregulatsiooni vallas.
<P>
Kasutasin sõna "edusammud”, pidades silmas nõukogu ja parlamendi seisukohti vaid kuus kuud tagasi. Siiski ei öelnud ma sõna "läbimurre”. Jah, oleme finantsjärelvalve paketti käsitleva kokkuleppe äärel, kuid me ei tohi hoogu minetada. Kutsun liikmesriike ja selle täiskogu liikmeid kandma täit vastutust! Sihistatud kuupäev, kui uus süsteem peaks aasta lõpus käigus olema, ei ole vaid praktilise mugavuse pärast. See on ülioluline poliitiline signaal. Kõik kolm institutsiooni peavad nüüd astuma otsustavaid samme paketi kinnitamiseks enne suvevaheaega. Arvan, et oleks väga raske selgitada meie G20 partneritele, et meie, kes me protsessiga esimesena alustasime, ei suuda sellega esimesena lõpetada.
<P>
Eesistujariik asetas õigesti suurt rõhku Lissaboni lepingu uute vahendite rakendamisele ning sooviksin esile tõsta erilisi edusamme kahe toimikuga.
<P>
Esimene on Euroopa kodanikualgatus. Sellest kujuneb väga konkreetne ja käegakatsutav väljendus Lissaboni eesmärgile tugevdada Euroopa Liidus otsedemokraatiat. Komisjon toetab jõuliselt eesmärki see võimalikult kiiresti rakendada. Me ei ole kaotanud aega ettepaneku tegemisega pärast ulatuslikku arutelu, kuhu kaasati kõik asjaomased sidusrühmad. Tervitan asjaolu, et nõukogu on eesistujariigi Hispaania juhtimisel sõnastanud oma seisukoha ning suudab asuda kõnelustele parlamendiga, kellel on küsimuses muidugi eriline huvi ja õigusjärgsus.
<P>
Teiseks nõustus nõukogu eesistujariigi Hispaania ajal läbi rääkima direktiivide üle, et liit ühineks Euroopa inimõiguste ja põhivabaduste kaitse konventsiooniga. Tegemist on võimsa väljendusega meie väärtustele ja pühendumusele seista inimõiguste ning õigusriigi eest.
<P>
Lõpetuseks sooviksin kiita Hispaania panust ELi poliitikate välismõõte edendamisse! Eesistujariik on aidanud valmistada ette pretsedenditu arvu tippkohtumisi Euroopa strateegiliste partneritega maailmas. Sooviksin mainida iseäranis Ladina-Ameerika ja Kariibi mere piirkonna tippkohtumiste tähelepanuväärseid tulemusi, kus leidis aset läbirääkimiste lõpposa Andide Ühendusega, Peruu ja Colombia lepingute allkirjastamine ning Mercosuri läbirääkimiste taaskäivitamine. Sooviksin mainida samuti - iseäranis seetõttu, et see toimus esimest korda - tippkohtumist Marokoga.
<P>
Siinkohal on samuti oluline mainida üliolulist panust, mis eesistujariik Hispaania on andnud terroristide rahastamise jälgimisprogrammi lepingut puudutavate ELi-USA läbirääkimiste lõpetamisse. Tänu tema ja volinik Malmströmi jõupingutustele on meil nüüd tekst, milles võetakse arvesse Euroopa Parlamendi konkreetseid huve. Tean, et täiskogu hakkab arutama täna Alexander Alvaro raportit, ja loodan, et uus kompromiss ning arutelu toovad meile parlamendis järgmiseks neljapäevaks positiivse hääletustulemuse.
<P>
Ka Hispaania on andnud hindamatu panuse Euroopa välisteenistuse rajamisse. Tänu selle jõupingutustele, Catherine Ashtoni pühendumusele ning Euroopa Parlamendi abile on meil nüüd poliitiline lepe, mis, olen veendunud, käivitab eduka välisteenistuse. Teenistus ühildub kavatsetud kujul hästi tööga, mida parlament, nõukogu ja komisjon välissuhetega teevad. Seetõttu arvan kindlalt, et lepe väärib parlamendi toetust.
<P>
Arutelu on meid viinud samuti kaugele hädavajalike personalieeskirjade ja finantsmääruse muudatustega, kus nõukogu ja parlament on nüüd valmis ette võtma täit kaasotsustusmenetlust. On ütlematagi selge, et parlament etendab täit rolli 2010. aasta paranduseelarve ning 2011. aasta eelarve parandusettepaneku üle otsustamisel, mille komisjon esitab pärast suvevaheaega. Seniks on kõrgel esindajal, komisjoni asepresidendil, toetus, mida tal teenistuse käivitamiseks vaja on.
<P>
Eesistujariik Hispaania võib vaadata rahuloluga tagasi mitmetele olulistele saavutustele majandus-, sotsiaalsete ja institutsiooniliste muutuste aegadel. Viimase kuue kuu jooksul, kui Euroopa on olnud silmitsi pretsedenditute väljakutsetega, on Hispaania ilmutanud järjekordselt tõsidust ja Euroopa pühendumust nõukogu vahetuva eesistujariigi hoidmisel. Riik on teinud kõik võimalikud jõupingutused, et näidata, et Euroopa toimib ja sooritab, haarates meie kodanikke puudutavatel küsimustel sarvist. Enesega rahuloluks ei ole aga ruumi ning peame jätkama tugeva vundamendi ehitamist tulevikuks. Euroopa Komisjon töötab eesmärgi nimel täiskiirusel koos parlamendi, Euroopa Ülemkogu ja praeguse vahetuva eesistujariigi Belgiaga, mis võttis Hispaanialt üle kaalukad saavutused. Hispaaniale: tänan, muchas gracias!
<P>
(Kiiduavaldused)
<SPEAKER ID="013" NAME="Joseph Daul">
fraktsiooni PPE nimel. - (FR) Lugupeetud istungi juhatajad, austatud peaminister! Euroopa Liidu Nõukogu eesistujariik Hispaania on üritanud leida endale kohta uues põhiseaduslikus kontekstis nõukogu uue eesistuja ja kõrge esindaja ning Euroopa Parlamendi vahel, kellel on Euroopa kaasseadusandjana suurem enda võim.
<P>
Samas on saadud eesistujaks Euroopa jaoks suurte majandusraskuste ajal, nagu euro kriis Kreekas ja kasvav sotsiaalne rahulolematus, nagu oleme näinud Hispaanias, kus tööta on peaaegu viis miljonit inimest. Selles kontekstis on tehtud mitu edusammu: finantsstabiliseerimise Euroopa mehhanismide loomine, edusammud finantsturgude reguleerimisel - siin paluksin teil, peaminister, jätkata sama rada, nii et saaksime need määrused kätte - ja lisaks ka Euroopa välisteenistuse korraldus.
<P>
Raske on aga tunnustada nende positiivsete meetmete eest mingit konkreetset vahetuvat eesistujariiki, Euroopa Ülemkogu või parlamendi eesistujat, ja niikuinii on olnud meetmetes eri tagasikäike või viibimisi, nagu olete rõhutanud. Mõtlen iseäranis Ameerika Ühendriikide ja Euroopa vahelise tippkohtumise tühistamisele, mis kujutas käest lastud võimalust olulise üleatlandilise partnerluse taaskäivitamiseks. Minu fraktsioon sooviks, et Euroopa Ülemkogu teeks septembris peetava strateegiliste partnerluste teemalise tippkohtumise ajal tasa kaotatud aja, ning pakume välja üleatlandilise turu loomise, mis pakuks kahtlemata tõsise mooduse kasvu ja tööhõive ajendamiseks meie mõlemal mandril.
<P>
Head kolleegid! Kaalul on palju ja meil on seetõttu kohustus saata usaldusväärsuse signaale mitte ainult turgudele, vaid ka eurooplastele: usaldus meie ühisesse uuendustegevusse ja ettevõtlussuutlikusse ning samuti usaldus Euroopa suutlikusse naasta konkurentsivõime ning seega kasvu juurde.
<P>
Nende tulemuste saavutamiseks peab etendama iga liikmesriik oma osa ja ammutama inspiratsiooni asjadest, mida tema naabrid paremini teevad. Selleks et kontsert harmooniline oleks, on meil aga tarvis dirigenti ja see dirigent peab olema eurooplane. Minu fraktsioon ootab Euroopa juhtidelt ühtsuse ja usaldusväärsuse sõnumi saatmist ning vastavat organiseeritust. Minu fraktsioon ootab samuti, et ühenduse meetod oleks ülemuslik valitsustevahelise meetodi suhtes, mille piiratust kriis näidanud on.
<P>
Peaminister, nagu ütlesite, kavatseme isegi pärast eesistujariiki Hispaaniat säilitada sama väga jõulise seisukoha ühenduse meetodi osas. Eesistujariiki Belgiat ootab niivõrd palju väljakutseid ja soovitaksin neil ning ka meil kõigil ilmutada tasasust, aga ka tõhusust.
<P>
(Kiiduavaldused)
<SPEAKER ID="014" NAME="Martin Schulz">
fraktsiooni S&D nimel. - (DE) Austatud president! Head kolleegid! Alustan isikliku, ehkki väga olulise tähelepanekuga. José Luis Rodríguez Zapatero, poliitiline loogika dikteerib, et peaksin olema rõõmus, kui Angela Merkel on kurb, ning tavaliselt peaksin teie rõõmu jagama. Homme õhtul aga on teisiti, sest Angela Merkel ja mina pühitseme koos, teile ma aga kaasa ei tunne.
<P>
(Kiiduavaldused)
<P>
Daniel Cohn-Bendit lahutab natukese aja pärast meie meelt ka puudulike jalgpalliteadmistega, kuid räägiksin nüüd eesistujariigist Hispaaniast.
<P>
José Luis Rodríguez Zapatero, eestistujariigil Hispaanial on olnud silmapaistvaid õnnestumisi, millest nüüd kõnelda sooviksin. Pärast Euroopa välisteenistust puudutavaid läbirääkimisi, mis olid tegelikult äärmiselt rasked - sooviksin selle selge sõnaga teatavaks teha -, saavutati viimasel paaril päeval tihedas koostöös Catherine Asthoniga, olulises koostöös kolleegidega siit täiskogust edukas lõpplahendus. Lõppjärkudes aga andis otsustava panuse eesistujariik. Tegemist on eesistujariigi Hispaania õnnestumisega. Sooviksin mainida iseäranis teie välisministrit Miguel Ángel Moratinost, kes andis olulise panuse edukasse lõpplahendusse.
<P>
Eesistujariik Hispaania andis olulise panuse SWIFT-lepingu saavutamisse. Sooviksin iseäranis tänada Alfredo Pérez Rubalcabat, kelleta SWIFT-leping praegusel kujul teoks ei oleks saanud. Komisjoni presidendile on mul öelda järgnevat. Kui komisjoni ja iseäranis volinik Malmströmi mehhanistlik mõtlemine oleks peale jäänud, ei oleks me SWIFT-lepingut saanud. Tunnustus selle eest kuulub selgelt parlamendile ja eesistujariik Hispaaniale.
<P>
Loodan, et suudame jõuda lahenduseni seoses meetmetega, mis on ikka veel vajalikud panganduse järelvalve ja finantsturu määruse suhtes. Oleme selles viimase mõne päevaga olulisi edusamme teinud. Lõpus me ei ole, kuid loodan, et suudame jõuda mõistlike kompromisside ning mõistlike järeldusteni. Lisaks peab meil olema Euroopa jaoks juhtroll. Meil on seda samuti vaja, sest oleme näinud, et kui eurooplased tegutsevad ühtselt - ja tegemist on ka ühe eesistujariigi Hispaania edulooga -, siis on meil suur võimalus määratleda Euroopa standardid, mida saame kohaldada ka rahvusvaheliselt.
<P>
Heitkem uuesti pilk viimase kahe nädala tegelikkusele! Spekulatiivne rünnak eurole on esialgu kõrvale juhitud. Mis on toimumas? Kursispekulandid näevad, et Euroopa meetmed kaitsevad vääringut, niisiis suunavad nad nüüd tähelepanu Ameerika Ühendriikidele ja dollariga spekuleerimisele. Muu seas oleks see mõjusaks argumendiks kõigile G20 tippkohtumisel viibinuile, et öelda Ameerika Ühendriikide presidendile ja teistele, et nad ei arvaks, et kapitalistidel oleme sihikul ainult meie. Nad suunduvad sinna, kus nad enda arvates kasumi kõige kiiremini kätte saavad. Hetkel on selleks dollar, ent kes teab, järgmine kord on selleks võib-olla naelsterling või mõni muu vääring. Meil on tarvis ülemaailmseid eeskirju. Kui neid nüüd osaliselt, Euroopa tasandil, rakendame, siis teeme õigesti, sest saame võimsa Euroopa Liiduna neid siis rahvusvaheliselt rakendada. Ka see on samm õiges suunas.
<P>
José Luis Rodríguez Zapatero, olen tänulik, et olete nõukogu eesistujana selgelt siin öelnud, et toetate komisjoni. Mulle ei jää alati muljet, et see kõigi puhul nõukogus nii on. Joseph Daul viitas õigusega ühenduse meetodi kaitsele. Meil on tarvis Euroopa institutsioonide liitu taasriigistamise kohutava kalduvuse vastu, mis eksisteerib eriti Euroopa Ülemkogus. Peame nimetama asju õigete nimedega. Seega suur tänu Herman Van Rompuyd kiitmast! Ka minu arvates on ta üsna vaimustav, kuid täiskogu liikmena pean ütlema, et meie esindaja on vahetuv eesistujariik. Olen juba toonud kolm näidet sellest, kuidas vahetuva eesistujariigi (mida muu seas juhivad poliitikud ja mitte mingid Brüsseli haldusmasinavärgis istuvad bürokraadid) ning poliitikutena - ja ministrina olete ka parlamendi liige - on meil reeglina oluliselt parem arusaamine parlamendis toimuvast kui mõnel peasekretariaadis istuval ametnikul, isegi kui seda juhib Herman Van Rompuy. Just seepärast arvangi, et vahetuv eesistujariik on end õigustanud. Eriti meie seisukohast parlamendis on ta vahetu esindaja, kellega saame lahendada probleeme vahetult konkreetsetes õigusloomeprotsessis. Üks Lissaboni lepingu tulemus, mida pean samuti sammuks edasi, on tõsiasi, et Euroopa institutsioonid suudavad juhul, kui nad koostööd teevad, kui nad üksteist vastastikku täiendavana näevad, saavutada suuremat edu kui siis - nagu nõukogus väga tihti juhtub - kui nad sarvipidi kokku minna üritavad.
<P>
Üleüldse oli eesistujariik Hispaania edukas eesistujariik. Tänan väga jõupingutuste eest ja tänan tähelepanu eest!
<SPEAKER ID="015" NAME="Alexander Graf Lambsdorff">
fraktsiooni ALDE nimel. - (DE) Austatud president! Kui jalgpall ei loe, kasutan minagi nüüd jalgpallianaloogiat. Eesistujariik Hispaania näib mulle veidi nagu Fernando Torresi maailmakarikas. Algas suurte ootustega, kuid seni on turniir üsnagi pettumustvalmistav. Loodan tõesti, et mis puudutab Fernando Torrest, on homme seis samasugune ja me ei pea uuesti läbi elama seda, mida 2008. aasta juba kogesime.
<P>
Majanduspoliitika suhtes seadis eesistujariik Hispaania endale tõeliselt ambitsioonika tegevuskava: EL 2020, rangemad omakapitalinõudmised pankadele, riskifondide määrus ja Euroopa finantsjärelvalve reform. See oli kriisis absoluutselt õige lähenemine.
<P>
Pean aga ütlema oma fraktsiooni nimel, et oleme tulemuses pettunud. Mitte niivõrd nõukogu eesistujariigis kui sellises, vaid liikmesriikides. Teame kõik, kui diplomaatlik José Manuel Barroso on. Kui ta ütleb, et on edusamme, kuid mitte läbimurret, siis tema puhul on tegemist otseütlemisega.
<P>
On tõsi, et oleks võimalik saavutada kokkulepe kapitalinõuete, kuid mitte riskifondide määrusega. Siin läbirääkimised takerdusid, sest nõukogus ei suudeta jõuda ühisele seisukohale, ehkki ka siin peab kauplema. Nõukogus on probleeme ka finantsjärelvalvega. Kas liikmesriigid arvavad tõesti, et finantsteenuste ühisturul peaks kõige paremal juhul järelvalve olema korraldatud riigisisesel tasandil? Kriis on näidanud, et see lähenemine on läbi kukkunud. Nõukogu ei tohiks seista tõhusal Euroopa finantsjärelvalvel jalus. Maksumaksja ei suuda ega taha pangandussüsteemi veel kord päästa.
<P>
Enam-vähem sama käib ELi 2020. aasta strateegia kohta. Nõukogus käitutakse nagu Lissaboni strateegia ei oleks väärate ideede tõttu läbi kukkunud. Nii see aga just ongi. Koordineerimise avatud meetod läks rikki. Ka siin on meil tarvis enam Euroopa koostööd. Edu taotlev töökohtade ja kasvustrateegia peab rajanema ühenduse meetodil. Uus strateegia seda piisaval määral ei tee. See täiskogu on nõudnud teistsugust lähenemist.
<P>
Kui me Euroopas ei soovi leppida jõukuse kaotamisega pikas perspektiivis, siis peame muutuma konkurentsivõimelisemaks. Selleks otstarbeks on meil tarvis edupotentsiaaliga tõhusat kasvustrateegiat. Selleks otstarbeks on meil tarvis finantsturgude määrust ja ümberorienteerimist, mis keskenduks uuesti jõulisemalt reaalmajanduse finantseerimisele. Selleks otstarbeks on meil tarvis tulemuslikku kriisiennetust ja -ohjamist Euroopa finantsjärelvalveameti kujul, mis oleks oma nime vääriline, ning Euroopa valuutafondi.
<P>
Selleks otstarbeks aga on meil samuti vaja, et liikmesriikide valitsused lõpuks oma eelarved korda teeks, ja majanduspoliitika paremat koordineerimist Euroopas. Tegemist ei saa olla võidujooksuga põhja, tegemist peab olema võidujooksuga tippu. Tahame suuremat konkurentsivõimet enamates liikmesriikides.
<P>
Välispoliitikas oleksime kahtlemata saavutanud enam, kui Hispaania oleks tunnustanud Kosovot. See nõrgestas nõukogu seisukohta küsimusest kohe algusest peale. USA-ELi tippkohtumine ja Vahemere Liidu kohtumine tühistati.
<P>
Lõpuks sooviksin teha ühe tähelepaneku. Minu fraktsioonil on äärmiselt konstruktiivne lähenemine läbirääkimistele Türgiga, kuid avada uus peatükk eesistujariigi viimasel päeval, peaaegu justkui see oleks preemia Türgile hääletamisest hoidumise eest Iraani-vastaste sanktsioonide küsimuses ÜRO Julgeolekunõukogus, on kutsunud esile kriitikat isegi Türgi toetajailt. Arvan, et Türgi kaasamist peab teostama teisiti, diferentseeritumalt ja suurema pühendumusega ning läbimõeldumalt, selle asemel et viimasel minutil otsustega edasi tormata.
<SPEAKER ID="016" NAME="Daniel Cohn-Bendit">
fraktsiooni Verts/ALE nimel. - (DE) Austatud president! Jalgpalli teemal ma sõna ei võta. Tean, et olete kõik selleks liiga nutikad. Ütlen vaid, et on kahju, et Ghana elimineeriti. Selles oleme kõik ühel meelel, eks? Tore!
<P>
Täna täiskogus tehtud avalduste suhtes ilmutatud hoiak - nimelt, et oleme kõik rahul - üllatab mind. Oleme lubanud endale tühje sõnu. Tehtud on edusamme, edusamme ja veel edusamme, aga miskipärast on mul mulje, et välja arvatud siin, selles istungisaalis, ei ole keegi märganud. Võiks öelda, et asi on meie suutmatuses hetkel piisavalt hästi teavet edastada, kuid probleem ei ole selles. On lihtsalt selge, et probleem on selles, et meil tuleb ükskord tegelikkusele silma vaadata. Tegelikkus on selline: võtame vastu resolutsioone 2020. aastaks, kuid ei suuda võimaldada pennigi seitsme-kaheksa väga olulise projekti tarvis. See ei toimi. Näen juba, kuidas nõukogu ütleb, et peame kriisi tõttu Euroopa eelarvet vähendama. See tähendab, et 2020. aasta võib juba sisse pakkida.
<P>
Ütleme alati, et tahame kasvu, kasvu, kasvu. Jah, aga mis liiki kasvu? Nendel, kes kasvu tahavad, ei ole võimalik saavutada kasvu ainult säästes. Meil on tarvis Euroopa fondi. Jah, aga see fond peab olema solidaarsuseks ja investeeringuteks. Kus Euroopa täna investeeringutest räägib? Kus? Ma ei ole üheski sõnavõtus kuulnud, et seda oleks mainitud. Mõistagi, olete täiustanud stabiilsuse pakti, mis tähendab veel rohkem sanktsioone, mis ei toimi, kui te majandusele hoogu ei anna. Võite kuulutada välja nii palju sanktsioone kui tahate, kuid neist ei ole kasu. Positiivse majanduskasvu ehk teisisõnu säästva kasvu ja keskkonnasõbraliku kasvu saavutamiseks peab investeerima teatud valdkondadesse. Selle kohta ei ole ma kuulnud täna midagi - mitte sõnagi.
<P>
Sooviksin korrata midagi seoses SWIFTiga. Martin Schulz, täiskogu on teinud SWIFTi osas otsuse ühe lõigu kohta. Kui ameeriklased nõude esitavad, peab olema õigusasutus, kes jälgiks, kas nõue on õiguspärane või mitte. Nüüd tuleb leping, mille heaks kiidate, ja vastuseks on Europol. Ma ei teadnud, et Europol on õigusasutus - inimesed õpivad iga päev. Ameerika politseinik küsib Euroopa politseinikult, kas miski sobib, ja arvate, et Euroopa politseinik ütleb Ameerika politseinikule, et ei sobi? See on jaburus, kuna politseinikud peavad üksteisega koostööd tegema. Ühed jõud ei saa teisi jälgida. Üheski õigussüsteemis ei ole sätestatud, et ühed politseijõud jälgiks teisi politseijõudusid. SWIFT ei rahulda olemasoleval kujul seetõttu Euroopa Parlamendi nõudmisi, nagu siin hääletanud oleme. Ka teie peaks midagi selle kohta ütlema ja mitte lihtsalt seda taevani kiitma, kuna see ei ole lihtsalt tõsi.
<P>
(FR) Peaminister! Lähtuvalt teie kogemustest vahetuva eesistujariigiga on minu arvates olemas institutsiooniline probleem.
<P>
Arvan, et kuue kuu pärast... noh, küll vaatame pärast järgmisi eesistujariike. Ma ei usu, et vahetuv eesistujariik ja alaline eesistumine suudavad toimida lähtuvalt institutsioonide Lissaboni määratlustest. On tõeline mittetoimimise probleem. Meil peaks jätkuma selget mõistust probleemi tulevikus arutada.
<SPEAKER ID="018" NAME="Timothy Kirkhope">
fraktsiooni ECR nimel. - Austatud president! Eesistujariik asus ametisse kriitilisel ajal, kui oli palju kaalul. Esimese vahetuva eesistujariigina, kes oli samuti Euroopa Ülemkogu ja üldasjade nõukogu eesistuja, oleks tal olnud võimalik kujundada uut liiki eesistumine, arendades konstruktiivseid suhteid eesistuja ja kõrge esindajaga. Nõukogu jooksvas töös ja ettevalmistustes Euroopa Ülemkoguks oleks sellel võinud olla etendada ülioluline roll edasiminekul kaasaegse ja progressiivse Euroopa reformitegevuskavaga, ning kui vaadata otsa kriisidele majanduses, seoses riigivõlaga ja euroalal, siis võlgneti Euroopa Liidule positiivset jõudu, mis tegutseks.
<P>
Kurb on, et selle asemel näis eesistujariik liiga tihti rohkem huvitatud kõlavatest fraasidest kui sisust. Väljapakutud üleatlandiline tippkohtumine, millega see hakkama ei saanud, rakendades samas Kuubaga seotud poliitikat, mis on Atlandi suhte destabiliseerinud ja ei aita kuidagi kaasa selle olulise saare vangistatud inimeste vabastamisele. Ta taotles Vahemere Liidu tippkohtumist, kuid see tühistati.
<P>
Välispoliitikas näib nende ainuke järjekindel eesmärk olevat olnud katse õõnestada kõrget esindajat teda kritiseerides näiteks kohtumistelt puudumise eest, ent kui aus olla, siis arvestades seda, kuidas eesistujariik tippkohtumisi korraldanud on, mõistan päris hästi tema vastumeelsust eraldada kohtumisteks aega.
<P>
Kui vaadata majandust, on eesistujariik Hispaania praktiliselt nähtamatu olnud. Pankade stressitestide avaldamine on selgelt oluline samm, kuid ärgem teeselgem, et see kujutab tervet strateegiat taastumiseks! Raske on vältida muljet, et eesistujariigi eesmärk euroala kriisi ajal ei ole olnud end ära peita, kuid arvestades üle 11% eelarvepuudujääki, nägid nad võib-olla rahvusvahelise kontrolli vältimiseks mõjuvat põhjust. Suure puudujäägi ja riigisisese majanduse kartliku reformikava tõttu ei olnud neil võimalik olla Euroopas eestvedajaks või eeskujuks ning seega lasti käest ajalooline võimalus, mis tulenes sellest, et oldi esimene eesistujariik pärast Lissaboni lepingut.
<P>
Oma uhke pärandi ja elujõulise kaasaegse demokraatiaga on Hispaania Euroopa Liidu oluline liige. Sellel on niivõrd palju pakkuda ja meil on täiskogus palju silmapaistvaid esindajaid Hispaaniast. Ometi on see vaimuta tuhm eesistujariik vedanud alt nõukogu, vedanud alt Euroopa Liitu ning, pean seda kahetsusega ütlema, vedanud alt lisaks ka Hispaaniat.
<SPEAKER ID="019" NAME="Willy Meyer">
fraktsiooni GUE/NGL nimel. - (ES) Austatud president! José Luis Rodríguez Zapatero! José Manuel Barroso! Vaadake, José Luis Rodríguez Zapatero, kui ei muutu liidu põhjapanev majandusorientatsioon, on määratud see, kes iganes vahetuv eesistujariik on, Euroopa sotsiaalmudelit lammutama. See on selge tõde. See on Kreeka, Itaalia, Prantsusmaa, Portugali ja - järgmise - 29. septembri Hispaania üldstreigi põhjus.
<P>
Need üldstreigid on tööliste ja pensionäride vastused majandusorientatsioonile, mille teie ja oluline enamus siit istungisaalist kokku on leppinud. On suur konsensus. Te ainult vaadake riigisiseste arutelude vaidlusi, kuid siia tulles on kõik ühel meelel. See on seepärast, et siin olete ühel meelel majanduspoliitika sisulise orientatsiooni osas, mis karistab töölisi ja pensionäre, kes kriisi eest ei vastuta. Nad ei vastuta, ent ometi maksavad kriisi eest nemad.
<P>
Austatud president! Arvan seetõttu, et fundamentaalne küsimus on, kas meil on piisavalt jõudu, et muuta majandusorientatsiooni, mis ohustab sotsiaalset mudelit ning sotsiaalset ja territoriaalset ühtekuuluvust. Washingtoni konsensus kolis 1980. aastate lõpus Brüsselisse. Majandusse ei tohiks sekkuda, kõik avalikus omandis strateegilised teenused peaksid olema erastatud ja turu vabastamiseks peaks rakendama meetmeid. Mittesekkumispoliitika on viinud meid Euroopa Liidus pretsedenditusse kriisi ja seadnud ohtu Euroopa sotsiaalse mudeli, mistõttu ei ole eesistujal võimalik olukorda päästa, muutmata mudelit, mis on teinud Brüsseli konsensusest läbikukkunud Washingtoni konsensuse valguskoopia. Tegemist on valguskoopiaga, austatud president!
<P>
Alustasite hiilgava läbikukkumisega - Lissaboni strateegiaga. See ei olnud osa teie volitusest, ent ometi hoolimata sellest hiilgavast läbikukkumisest - mille eesmärk oli 3% kasvu, 20 miljoni töökoha saavutamine ja 3% eraldamine SKTst uurimis- ja arendustegevuseks - rakendatakse hetkel üht teist strateegiat samal alusel, kus ei sekkuta majandusse ja ei ole avalikke vahendeid, Euroopa riigikassat, Euroopa fiskaalpoliitikat, aktiivseid tööhõivepoliitikaid ega tööstusliku tööhõive poliitikaid. Meil ei ole ühtset vahendit ja oleme jätkuvalt pühendunud sellele läbikukkunud poliitikale. Seetõttu on loogiline, et Euroopa töölisliikumise reageering ei saa olla teistsugune. Tegemist on liikumisega, mis on näinud väga palju vaeva sotsiaalse mudeli alalhoidmisega ja seetõttu on selle vastus üldstreigid. Üldstreigid.
<P>
Austatud president! Me ei ole seetõttu eesistujariigi tulemusega nõus ning ütlen teile, nagu ütlesin alguses, et kui majanduspoliitika ei muuta, siis on määratud see, mis iganes vahetuv eesistujariik on, olema vahend, mis lammutab Euroopa sotsiaalse mudeli.
<P>
Lõpetuseks, mis puutub välispoliitikasse, ei ole me nõus, et kohaldatakse Euroopa doktriini naabruspoliitikana riikides, kus ei täideta assotsiatsioonilepingute punkti 2. Iisraeli toimepandud sõjakurjateole humanitaarflotilliga oleks pidanud järgnema reaktsioon, millega külmutatakse...
<P>
(Istungi juhataja katkestas sõnavõtja)
<SPEAKER ID="020" NAME="Marta Andreasen">
fraktsiooni EFD nimel. - Austatud president! Sooviksin kõnetada José Luis Rodríguez Zapaterot! Olete teostanud ELi vahetuvat eesistumist samamoodi nagu olete valitsenud oma riiki Hispaaniat - see tähendab seljaga kodanike poole. Täna tulen tagasi siia, et meenutada teile kurikuulsat Hispaania maadekahmamist, asjaolu, millele esimest korda jaanuaris teie tähelepanu juhtisin. Te ei ole teinud midagi, et lahendada hullust, mis puudutab sadu tuhandeid inimesi terves Hispaanias, kes seisavad vastamisi majade konfiskeerimise ja lammutamisega.
<P>
Mõni päev tagasi tunnistas planeerimisinspektsiooni juhataja Andaluusias, et üksnes selles piirkonnas on puudutatud 300 000 maja. Tegemist ei ole peotäie Briti kodanikega, nagu mõned tahavad meid uskuma panna. Pakutud lahendus on, et omanikud võivad lasta majad teatud tasu eest seadustada. Nad on juba maksnud, José Luis Rodríguez Zapatero. Minu valijad küsivad regulaarselt, kes Hispaaniat juhib. Gordon Westerdale kirjutab, et kardab, et ta sarnases olukorras, mida kogesid Briti alamad president Mugabe all Zimbabwes, ja küsib endalt, miks teda niiviisi sõbralikus Euroopa riigis koheldakse. Just seepärast arvab ta, et Euroopa Liit on võimetu Briti kodanikke kaitsma.
<P>
(ES) Kas taipate, José Luis Rodríguez Zapatero, et praegune olukord kujutab inimõiguste rikkumist ja lisaks ka olulist komponenti kriisist, mida Hispaania üle on elamas? Kas ootate, et Euroopa Liit tuleb appi riigile, kus esineb jätkuvalt rikkumine, ilma et keskvalitsus sekkuda otsustaks?
<P>
fraktsiooni EFD nimel.Mis puudutab mind, võite olla kindel, et jätkan võitlemist kõikide inimeste - brittide, hispaanlaste ja kõikide eurooplaste - kaitseks, kes selle ebaõigluse käes kannatavad.
<SPEAKER ID="023" NAME="Francisco Sosa Wagner" AFFILIATION="NI">
- (ES) Austatud president! José Luis Rodríguez Zapatero, tegite oma lähenemises vea. Arvasite, et olete tegelik Euroopa eesistuja ja mõjutate hammasrattaid, mis Euroopa keerulise masinavärgi käima panevad. Hakkasite seda uskuma, sest just seda lasite kuulutada teid ümbritsevatel inimestel, et maailm kogeb teie eesistumise ajal tähelennulist hetke. Sellest ei tulnud midagi.
<P>
Liikugem edasi üksikasjade juurde! Eesistujariigi Hispaania kuue kuu suhtes sooviksin eristada poliitilist juhtimist ühelt poolt ja masinaruumi tööliste tehtud tööd teiselt poolt. Just esimene neist on läbi kukkunud ja seda piisava tõuke puudumise tõttu valitsuse eesistumiselt, mis on kujundanud Euroopa eesistumise pendli kiikumisele vastavalt. Sooviksin aga esile tõsta tööliste tehtud jõupingutusi ja nende austusväärset soovi teenida Euroopat ning Hispaaniat. Austatud president! On tõsiasi, et Hispaanial on suurepärane elukutseline personal ning on kahetsusväärne, et neid tegelikkuses taolisel määral marginaliseeritakse.
<P>
Kui see on öeldud, peab tunnustama selle kuu jooksul vastuvõetud mitut kiiduväärt algatust. Neist on mul hea meel mainida elundidoonorluse ja -siirdamise kava ning piiriülese tervishoiuga seotud haigete õigustega tehtud tööd.
<P>
Kokkulepped uue Euroopa 2020. aasta strateegias ja iseäranis Euroopa välisteenistuses, mis mõlemad on ikka veel liiga haprad, on pigem õhku jäänud.
<P>
See, mis sündis naiste vägivaldse kohtlemise ohvreid kaitsva Euroopa lähenemiskeeluga, oli kahetsusäärne, ja ühenduse aluspatent, mis takerdus osaliselt Hispaania õigusaktide tekitatud keeleprobleemidesse, andis tuhandete ettevõtete elatise seisukohast sama sünge tulemuse.
<P>
Just mastaapsed poliitilised žestid aga kujutavad silmapaistva läbikukkumise lõppsaldot: Vahemere tippkohtumisest Euroopa Liidu ja Ameerika Ühendriikide tippkohtumiseni, kusjuures teie enda valitsus vastutab ülemääraste ootuste tekitamise eest viimase kohtumise suhtes. Peaksime aga nõustuma, et suutmatus liikuda edasi teie poliitikaga Kuuba suhtes on olnud kuubalaste seisukohast äärmiselt positiivne.
<P>
Lõpuks ei saa siduda edusamme teel parema Euroopa majanduse haldamise suunas kuidagi teie eesistumisega, mis kõikide olulisimate küsimustega seoses silmapaistvat äraolekut ilmutas.
<P>
Seega, hüvasti, eesistujariik Hispaania! Sooviksin teha sellest kogemusest ühe positiivse kokkuvõtte: Euroopa veendunud pooldajana erutab minu kujutlusvõimet, kui mõtlen, et see võib tähendada vahetuvate eesistujariikide lõppu senisel kujul. See oleks hea uudis, sest kuniks Euroopa tugevdab oma ühiseid institutsioone nende kildude tugeva ühendamisega, on see jätkuvalt ebaolulisuse vaakumis lämbumise ohus.
<SPEAKER ID="024" NAME="Jaime Mayor Oreja" AFFILIATION="PPE">
- (ES) Austatud president! José Luis Rodríguez Zapatero! Need Lissaboni lepingu jõustumisele järgnenud kuus kuud nõudsid ja väärisid muutust poliitilises hoiakus.
<P>
Kui majandus- ja finantskriis on olnud nn reaalmajandusest eemaldumise ja nn ebareaalse majanduse korratu arengu tagajärg, siis sama võib öelda poliitilises kontekstis.
<P>
20. jaanuaril tegi José Luis Rodríguez Zapatero parlamendis teatavaks oma eesistumise neli - mitte kaks - prioriteeti: esiteks energia ühisturg; teiseks investeeringud infoühiskonda; kolmandaks säästlik majandus või tööstus, sealhulgas kavaga arendada elektrisõiduk; neljandaks Bologna kõrgharidusvaldkonna valmissaamine. Küsin endalt, mil määral eesmärkide teatavakstegemine läheneb tegelikkusele, mille üle oleme elanud?
<P>
Oma sõnavõtu ajal, kui ta eesmärgid teatavaks tegi, ei maininud ta kordagi sõnu "puudujääk” või "võlg”. Terve eesistumine muutus radikaalselt selle aasta 9. ja 10. mail toimunud Ecofini kohtumisel ning päevavalgele tuli euro kriis.
<P>
Ta hilines pidevalt ja ei olnud edukas. Vajalikud meetmed tuli Euroopa Liidus improviseerida kriisi diagnoosis puudunud ettenägelikkuse ja sügavuse tõttu. Oli ka lisaraskus: tema majanduspoliitika tulemuste tõttu ei olnud vahetuvat eesistumist hoidval isikul võimalik osaleda lahenduseks vajalikus eestvedamises, kuna ta oli muutunud osaks probleemist.
<P>
Ehkki vahetuvad eesistujariigid on kahtlemata lepingu järgimisel erinevad, siis taolises teravas majanduskriisi olukorras nad kas kehtestavad end või vastasel juhul on usalduse ja tõsiseltvõetavuse puudumise tõttu veelgi piiratumad ja pärsitumad oma majanduspoliitikate suhtes oma konkreetsetes riikides, nagu praegusel juhul.
<P>
Austatud president! Suurim kriis, mida meie, poliitikud, üle elame, on usalduskriis. Taolise suurusjärgu usalduskriisi saab lahendada ainult siis, kui söandame tõtt rääkida.
<P>
Meil on võimalik leida kirjeldus selle eesistujariigi kolmandale väljamõeldisele tänahommikusest sõnavõtust, kus eestistujariik näis huvitatud vaid oma eesistumise ülistamisest.
<P>
Küsimus, mida endile esitame peame, on, kas suudame hoiduda improviseerimisse naasmisest või hoopis kas suudame diagnoosida ja ette näha konkreetset kriisistsenaariumi, millel on sotsiaalne dimensioon.
<P>
(Kiiduavaldused)
<SPEAKER ID="025" NAME="Juan Fernando López Aguilar" AFFILIATION="S&amp;D">
(ES) Austatud president! Hispaania on olnud 25 aasta vältel Euroopa Liidu eesistujariik neli korda ning, nagu viimasel kolmel korral, on ta seda olnud jõuliselt Euroopa-meelse andumuse ja vastutustundelisusega.
<P>
Eelkõige oli see tulemuslik eesistujariik. Hispaania ei ole kunagi olnud eesistujariik niivõrd keerulises kontekstis kui praegu, mis on kahtlemata keerulisim, mida Euroopa Liit oma terve ajaloo kestel tundnud on. Sellises kriisikontekstis on President Rodríguez Zapatero avaldus kahekordselt tähelepanuväärne, kuna kriis ei ole vaid majanduslik. See on olnud ka poliitiline. See on puudutanud usaldussidet, mis seob avalikkust liikmesriikides Euroopa üritusega ning Euroopa institutsioonidega. Järjestikustel valimistel on paljud kodanikud valimiskastidest eemale jäänud, küsides endalt, kes selle kriisi eest vastutab: finantsturud, mis ei vastuta kellegi eest, või valitsused, kes vastutavad demokraatlikult kodanike ees?
<P>
Sellest kõigest hoolimata on Euroopa Liidu majanduslik ja poliitiline haldamine viimasel kuuel kuul edasi liikunud - alates viibimisega Lissaboni käimalükkamisel - ning see on julgustav. Aga vastavalt Lissaboni lepingus kehtestatud kolmiku dünaamikale kandub eesistujariigi Euroopa-meelne hoog üle järgmistele eesistujariikidele: Belgiale ja Ungarile. Nagu vist kõik teavad, ei ole võimalik ületada ühtki üleilmastumise väljakutsetest - demograafilist, energiaga seonduvat, sotsiaalset ja võitlust vaesusega - ühel riigil omaette. Peame koos sõudma. Vastasel juhul võib Euroopa Liit libiseda ebaolulisuse suunas.
<P>
Õppetund sellest on selge. See on näidanud meile meie haavatavust: ühisraha haavatavust fiskaal-, eelarve- ja majandusliku koordineerituse puudumisel; reageerimisaegade haavatavust, kui väljakutsed on tohutud ja kiired. Seega on meie Euroopa Liidu juhtlause: "Ühendatud mitmekesisuses!” Mingil juhul ei tohiks me olla rasketel aegadel lõhenenud. Nüüdsest peale peab igal eesistujariigil olema üleilmne, mitte kohalik mõtlemine. Lisaks peab iga eesistujariik lisaks õiguspärastele riigisisestele huvidele toimima n-ö euroopalikul moel, reageerides Euroopast ja Euroopa eest.
<P>
(Kiiduavaldused)
<SPEAKER ID="026" NAME="Izaskun Bilbao Barandica" AFFILIATION="ALDE">
- (ES) Austatud president! President Rodríguez Zapatero, kriis on sundinud meid rakendama majandusjuhtimise meetmeid eile pool kaks öösel kokkuvarisenud finantsjärelvalve paketi, päästefondi loomise, Euroopa välisteenistuse väljaarendamise ning Euroopa 2020. aasta strateegia ja selles väljendatud uuendustegevusele pühendumuse suhtes.
<P>
Lisaks prestiižile nõuab nende projektide eestvedamine autoriteeti ja tunnustust. Selles kontekstis on teid kammitsenud ja piiranud Hispaania õõvastavad näitajad ja pidevad kuulujutud tema maksevõime ning riigieelarve puudujäägi kohta. Lisaks on improviseerimine ja kiirustamine kuvandi müümisel mõjutanud negatiivselt edasiminekut heade ideedega, nagu Euroopa lähenemiskeeld. Võib küsida, kas vahetuvad eesistujariigid aitavad tegelikku Euroopa eestvedamist tugevdada.
<P>
Baskimaa puhul lisaksin raudteede loendisse terve Y Vasca liini. Edasiminekut ei ole toimunud ei baski keele tunnustamisel vähemuskeelena Euroopas, ei Baski majanduslepinguga ega Ertzaintza, Baski politsei, integreerimisel Schengeni süsteemi. Hispaania ja Prantsusmaa on juhtinud anšoovise tegevuskava, mis oli valdkonna jaoks väga oluline, kui see nende ja parlamendiga kokku lepiti.
<P>
Lissaboni leping ei ole edenenud, nagu välja kuulutasite, piirkondlike tahkude ega subsidiaarsuste või proportsionaalsust käsitlevate lisade osas. Jällegi ei ole lõpus parlamendist eriti lugu peetud. Te ei kutsunud meid eesistujariigi Hispaania alguse juurde ja tegite kokkuvõtte kongressil enne siia tulekut. Jätkame hääle nõudmist Euroopa piirkondadele!
<P>
(Istungi juhataja katkestas sõnavõtja)
<SPEAKER ID="027" NAME="Raül Romeva i Rueda" AFFILIATION="Verts/ALE">
- (ES) Austatud president! Pean teile ütlema, et eesistujariik on vedanud meid fundamentaalselt alt, kuna selle asemel et olla pühendunud rahvaste ja kodanike Euroopale, nagu lootsime, on see jätkanud pühendumust riikide ja turgude Euroopale.
<P>
Me ei oodanud tulemusi - lõppude lõpuks ei ole süüdi konkreetselt teie, vaid süsteem, kuid ootasime tõesti eestvedamist. Näitasite seda näiteks - ja siinkohal õnnitlen teid - Euroopa lähenemiskeelu edendamisega. Kena olnuks aga näha sellist eestvedamist teistes valdkondades: näiteks finantsjärelvalve soodustamist Euroopa ulatuses, pühendumist fiskaalreformile Euroopa ulatuses või tegelikult pühendumist maksule finantstehingute pealt. Keskkonnaküsimustes väldite jätkuvalt energiatõhususe olulisuse tunnistamist, jätkate söe subsideerimist ja ei tegele ikka veel rannajoonte hävimisega. SWIFT ei ole minu jaoks hea uudis; see on väga halb uudis.
<P>
Lõpetuseks, mis puutub rahvastest lugupidamist, pean teile ütlema, et oleme Kataloonias, nagu teate, sügavalt pettunud. Läinud nädala otsus on pannud paljusid Euroopa-meelseid kataloonlasi, nagu mina, tõsiselt üle vaatama, mis on meie roll selles Euroopas, mida rajada sooviksime ja millesse tunneme end kuuluvat, ning selles suhtes ei ole te meie arvates adekvaatsed olnud.
<SPEAKER ID="028" NAME="Paweł Robert Kowal" AFFILIATION="ECR">
(PL) Austatud president! Mulle näib, et on väga raske hinnata eesistujariiki, kes seadis endale väga ambitsioonikad eesmärgid. Võib-olla oli üks eesistujariigi probleemidest need ambitsioonikad eesmärgid ja ühes sellega asjaolu, et eesistujariigiks saadi ajal, kui liidu institutsioonilist süsteemi Lissaboni lepinguga muudeti. Lisaksin eesistujariigi positiivsete tahkude hulka asjaolu, et lõppude lõpuks koostati ja võeti vastu Euroopa 2020. aasta strateegia, ehkki on ka hirm, et tulevikus jagab see Lissaboni strateegia saatust - kuid eesistujariigil Hispaanial selle üle mõju ei ole.
<P>
Kahjuks on ilmne, et Hispaania ei olnud välispoliitikas oma ülesannete kõrgusel. Euroopa Liidu ja Ameerika Ühendriikide tippkohtumine ei olnud tervenisti edukas ja ka küsimustes, mis mind huvitavad - idapartnerlus -, ei tehtud üldse edusamme. Isegi uue voliniku Štefan Füle abi kasutades ei osutunud minu arvates võimalikuks liikuda sammugi edasi Ukrainale viisavaba või paindlikuma viisarežiimi võimaldamise küsimuses, mis oleks võinud olla teatavat liiki lähtekohaks, millegi konkreetse alguseks idapartnerluses. Muidugi oleks võinud selles vallas Catherine Ashton midagi teha, kuid ka see oli puudu. Me ei saa aktsepteerida olukorda, kus Euroopa Liidu eesmärgid olenevad vaid sellest, mis riik hetkel eesistuja on. Kui tegemist on liikmesriigi eesistumisega lõunast, töötatakse lõunaga seotud eesmärkidega, ja kui idast, töötatakse teistsuguste eesmärkidega.
<SPEAKER ID="029" NAME="Niki Tzavela" AFFILIATION="EFD">
(EL) Austatud president! Asjad kujunesid viimasel kuuel kuul nii, et eesistujariigil Hispaanial jäi väga vähe aega ülesannete täitmiseks ja võib-olla ei tuleks meil olla ülemäära kriitilised. Sellest hoolimata sooviksin praktilises mõttes juhtida tähelepanu kahele silmanähtavale eesistujariigi Hispaania tegematajätmisele.
<P>
Esiteks raiskasite olulise võimaluse sõnastada tegevuskava energiaturu ratsionaalseks konfigureerimiseks Euroopa Vahemere piirkonnas. Seal valitseb kaos ja me kõik ootasime eesistujariigilt Hispaanialt kaose kordategemist.
<P>
Teiseks, mis puudutab Euroopa väljavaateid kasvuks, raiskasite võimaluse edendada veeldatud maagaasi institutsionaalset raamistikku, mis on valdav energiat andev kütus Euroopa Vahemere piirkonnas.
<P>
Sellele vaatamata tänan ja õnnitlen teid nõukogus tehtud töö puhul!
<SPEAKER ID="030" NAME="Werner Langen" AFFILIATION="PPE">
(DE) Austatud president! José Luis Rodríguez Zapatero! Hispaania eesistumine kujutas endast poolt aastat käest lastud võimalusi. Jaanuaris tuli José Luis Rodríguez Zapatero siia nagu härjavõitleja, kes tahtis suruda finantsturu põlvili, kuid lõpuks saime teada, et tal ei ole selleks tööks mõõka.
<P>
Eesistujariik Hispaania ei ole jätnud püsivaid jälgi, José Luis Rodríguez Zapatero. Meile jäi mulje, et riik oli innutu, see ei teinud peaaegu ühtegi algatusi ja oli täielikult edutu hoolimata üksikisikute parimatest jõupingutustest. Tunnistame tõepoolest, et lahendamist vajasid tohutud riigisisesed probleemid, mistõttu võis valitsus jagada süüd nende eest. Selle asemel et taastada stabiilsus Euroopas ja olla finantskriisi ajal seal eestvedaja, valas Hispaania õli tulle. Jalgpallikeeles tuleks öelda, et tegemist oli oma väravaga.
<P>
Mainin vaid paari asja. Ütlesite, et olete jäänud truuks Lissaboni lepingu sättele ja mõttele. Seaksin selle kahtluse alla. Päästepakett on vastuolus lepingute ja parlamendi eelarveõigustega, mis tulenevad artiklist 352. Kaasatud ei olnud isegi selle täiskogu presidenti. Meil ei ole kokkulepet finantsturgude järelvalve ega reguleerimise osas; hakkame sellega nüüd hoopis tööle eesistujariigi Belgiaga. Meil ei ole konkreetset edasiminekut stabiilsuse ja kasvu pakti osas. Sellised on asjaolud. Lisaks, mis puutub majandus- ja rahapoliitikat, siis Monnet' meetod - ehk ühenduse meetod - saadeti viimsele teele 9. mail 2010.
<P>
Seega ei ole hoopiski tegemist oivalise hinnetelehega. Teil ei ole - ja minu jaoks on see äärmiselt kahetsusväärne, soovin, et olnuks teisiti - püsivadi jälgi.
<P>
(Sõnavõtja on nõus vastama teise parlamendiliikme küsimusele lähtuvalt kodukorra artikli 149 punktist 8)
<SPEAKER ID="031" NAME="Martin Schulz" AFFILIATION="S&amp;D">
(DE) Werner Langen, palun kas suunaksite sama kriitika, mis olete suunanud José Luis Rodríguez Zapaterole, samuti kantsler Merkelile? See parandaks teie argumendi sisemist sidusust.
<P>
(Kiiduavaldused)
<SPEAKER ID="032" NAME="Werner Langen" AFFILIATION="PPE">
(DE) Martin Schulz, me ei ole siin Saksa Bundestag'is ega Saksamaal. Arutleme just eesistujariigi Hispaania üle. José Luis Rodríguez Zapatero ütles, et on heauskselt kõik korda saatnud. Tegelikkus on teine.
<P>
Loomulikult väljendame oma arvamust selgelt Prantsusmaa ja Saksamaa valitsustele; olen seda komisjoni presidendi puhul juba teinud. Siin arutleme aga nõukogu eesistuja üle, kes on vastutav. Me ei arutle riigisiseste poliitiliste vaidluste üle Saksamaal. Võiksime veel ka seda teha, Martin Schulz.
<P>
(Kiiduavaldused)
<SPEAKER ID="033" NAME="Linda McAvan" AFFILIATION="S&amp;D">
Austatud president! Peaminister Zapaterol on olnud Hispaania eesistumise ajal keerulisi probleeme ja tegemist on Euroopa seisukohast proovilepanevate aegadega, kuid mul on hea meel, et ta hoidis tähelepanu keskmes ka muid õigusakte, mis kodanikele olulised on - läbimurre piiriülese tervishoiu osas, kokkulepe elundidoonorluse osas ning poliitiline kokkuleppe ravimiohutuse järelevalve osas. Sooviksin tunnustada Hispaania riigiteenistujaid, kes tegid minuga koostööd, kui selle toimiku raportöör olin. Nad olid äärmiselt professionaalsed ja saavutasid Euroopa Parlamendiga tõeliselt hea õigusakti. Sel nädalal hääletame ka ebaseadusliku metsaraie ja tööstusheidete üle. Tegemist on tõsiste saavutustega.
<P>
Austatud peaminister! Hispaania kinnisvara küsimustes olete täna näinud inimesi, kes tahavad teha poliitilist kapitali oma elusäästude pärast kartvate tavaliste inimeste tegelikest probleemidest. Oleme arutlenud sel teemal teie ja teie valitsuse ning ametnikega ning loodan, et võtate seda kuulda - nagu ma tean, et võtate, sest teame, et hoolite kodanikest; mistõttu ootame pikisilmi konstruktiivsemaid kõnelusi.
<P>
Aitäh keskkonna ja tervishoiuga tehtud töö eest ja ootame pikisilmi teiega edaspidist koostööd!
<SPEAKER ID="034" NAME="Ramon Tremosa i Balcells" AFFILIATION="ALDE">
- (ES) Austatud president! José Luis Rodríguez Zapatero! Jaanuaris ütlesite, et tulete taaskäivitama Euroopa Liitu, kuid just Euroopa on sundinud teid kriisi foonil teie isetoimetuleku poliitikat muutma.
<P>
Olukord Hispaania majanduse suhtes 2010. aastal meenutab 1959. aasta oma. Nagu tollalgi, on tulnud ületada Hispaania valitsuse tardumus, ja nagu tollalgi, on Hispaania puhul soovitatav tööturu põhjalik reform.
<P>
Olete olnud väga kehv Euroopa eesistuja. Olete vältinud suuri otsuseid. Eelmisest aasta Euroopa finantsjärelvalve ehk spekulatiivseid fonde käsitlev direktiiv pidanuks juba vastuvõetud olema, kuid teil puudub juhtimisoskus. Kui kasutada jalgpalliväljendit, siis Felipe González oleks selle palliga kindlasti värava löönud.
<P>
Teie eesistumine on langenud kokku Hispaania majanduse kokkulangemisega, mille eest teid hoiatati. Meenutasin teile ise jaanuaris Euroopa Komisjoni süngeid ennustusi, mis teie tegevusetuse tõttu teoks on saanud: suurenenud töötus, ohjeldamatu riigieelarve puudujääk ja vähenenud laenud pankadelt ettevõtetele. Selle tulemusena jäävad mitmetele Hispaania ettevõtetele rahvusvahelised finantsturud suletuks.
<P>
José Luis Rodríguez Zapatero! Pakkusin teile välja, et siin istungisaalis oleks tänaseks kasutusel katalaani keel, aga teie pesite käed kogu asjast puhtaks. Näen, et nõustute katalaani keelega seotud nn lõpplahendusega.
<P>
Ajendatuna teie kergemeelsustest, lõpetan Machado värsiridadega: "Kastiilia [...], eile ülevõimul, kaltsudesse mähitult, põlgab ära kõik, mida ta ei tunne”.
<SPEAKER ID="035" NAME="Oriol Junqueras Vies" AFFILIATION="Verts/ALE">
- (ES) Austatud president! José Luis Rodríguez Zapatero! Hoolimata teie lubadustest selle aasta jaanuaris ei ole Hispaania näidanud teed kriisist välja ega ilmutanud eestvedamist Euroopa Liidu välismõju suhtes.
<P>
Mis täpselt juhtus Euroopa Vahemere tippkohtumise või Ameerika Ühendriikide tippkohtumisega? Millal tunnustatakse Kosovot? Kus on meetmed Euroopa 2020. aasta strateegia täitmise tagamiseks? Mis on olnud teie panused finantsturu, ühise energiaturu või kõrghariduse valdkonna kordategemiseks? Millistes dokumentides olete määranud Vahemere telje prioriteediks?
<P>
Kuus kuud on olnud rohkem kui küllalt, et Euroopa taipaks, et teie eesistumine ja valitsus on vigane mudel. Paljud meist on leppinud selle mudeliga palju kauem.
<P>
Kahtlemata kujutate teie ja teie valitsus oivalist õppevahendit sellest, miks tahame teha endast riiki Euroopa Liidu piires.
<SPEAKER ID="036" NAME="Mario Mauro" AFFILIATION="PPE">
(IT) Austatud president! Head kolleegid! Hispaania on olnud tänavu tõeliselt fantastiline, president Zapatero, ent mitte teie Hispaania. Tõepoolest on tänavu olnud fantastiline just Del Bosque, Casillase ja Villa Hispaania ning mitte liidu eesistujariik Hispaania, kes on kriisi küüsis mandri saatuse suhtes jätnud liiga kaua täieliku eemaldumise ja ükskõiksuse mulje.
<P>
Kuus kuud tagasi aga, kui oma tegevuskava teatavaks tegite, nägin teie sõnades positiivseid märke - iseäranis inimõiguste võrdsuse osas - hoolimata meievahelistest ideoloogilistest erimeelsustest. Kahjuks ei ole usaldus, mida algselt eesistujariigi Hispaania vastu ilmutasime, mitte mingeid dividende toonud.
<P>
José Luis Rodríguez Zapatero! Ma ei tee midagi muud, kui väljendan paljude parlamendiliikmete mõtteid, sealhulgas mõnede nende omi, kes poliitiliselt teile lähedal on. Arvame, et täpselt nagu Barcelona protsessis, olete võtnud appi tühja nominalismi, kus tulemuste teatavakstegemine on sama, mis nende saavutamine.
<P>
Seisukoha taga olev põhjus pärineb radikaalsest poliitilisest hoiakust, mis ei ole hüljanud teie rasket ideoloogilist jalajälge isegi tõsise kriisi ajal. Selle kuue kuu ajal oli meil tarvis pragmaatilisust ja soovi kasutada täielikult ära Euroopa Liidu põhiväärtusi. Olete paljudes sõnavõttudes eelistanud viidata utoopiatele, millel ei ole enam mingit seost tegelikkusega, ja lepite lahja kuue kuuga hoolimata parlamendilt saadud abist, näiteks Euroopa välisteenistuse küsimuses.
<P>
José Luis Rodríguez Zapatero! Ärge pange neid avalikke kriitikasõnu pahaks! Nad ei ole kantud eelarvamuslikust vastuseisust, vaid kujutavad hinnangut, mida teil tasuks hädasti arvesse võtta...
<P>
(Istungi juhataja katkestas sõnavõtja)
<SPEAKER ID="037" NAME="Jens Geier" AFFILIATION="S&amp;D">
(DE) Austatud president! José Manuel Barroso! José Luis Rodríguez Zapatero! Nende seisukohast, kes selles täiskogus eelarvekontrolli eest vastutatavad, on eesistujariik Hispaania ajalugu teinud. Oleme tänulikud, et eesistujariigil on õnnestunud tuua selgus nõukogu eelarve täitmisele heakskiidu andmise menetlusse. Eelnevalt on nõukogu keeldunud Euroopa Parlamendile piisavat arvepidamist esitamast.
<P>
Istungjärkudel oli parimal juhul vabakujunduslik iseloom. Dokumente tuli koguda raashaaval. Vastasel juhul ei saanud neid kätte. Vastused küsimustele ei olnud rahuldavad. Nõukogu viitas täie tõsidusega 1970. aastast pärit kokkuleppele, nn aumeeste kokkuleppele, milles väidetavalt täpsustatakse eelarve täitmisele heakskiidu andmist puudutavaid küsimusi, ehkki selles aumeeste kokkuleppes küsimuse teemal sõnagi ei poetata.
<P>
See on nüüd muutunud. Nõukogu eesistuja on nõustunud kehtestama läbipaistva menetluse kujul eelarve täitmisele heakskiidu andmise menetluse, mis on väärt nime, mis vastab demokraatlikele nõuetele. Eesistujariigi Hispaania edu on tunnistus Hispaania valitsuse demokraatlikele ja euroopalikele veendumustele. Selle eest väärib riik selle täiskogu kiitust.
<SPEAKER ID="038" NAME="Luis de Grandes Pascual" AFFILIATION="PPE">
- (ES) Austatud president! José Luis Rodríguez Zapatero, uskuge mind, oleksin soovinud, et te täna teistsuguse sõnavõtuga esinete. Kuulutasite välja kuus kuud eesmärke ja seadsite lati oma väidetega nii kõrgele, et neid tegelikult saavutatuga võrreldes oli pettumus möödapääsmatu. Kindel on see, et te ei ole suutnud ületada keerukat olukorda, mille tarvis oli teil puudu eestvedamisest ja tõsiseltvõetavusest.
<P>
Nimetasite kord ise, et Euroopa Liit on reeglitega klubi, ja ma olen nõus. Teie asi oli aga nõuda nende reeglite järgimist. Tegelikkus on, et just Hispaania valitsusel oli tarvis edasilükkamatult oma kohustusi täita.
<P>
Selles kontekstis on olnud positiivsed saavutused silmapaistmatud, ehkki mitte puudu. Erinevalt minust on teil olnud aega nendest rääkida.
<P>
Demokraatia on avalik arvamuspõhine süsteem. Näib nii, et president Obama põlastav hoiak ja lisaks ka Vahemere tippkohtumise ning Euroopa Liidu ja Ameerika Ühendriikide tippkohtumise tühistamine kujutavad väga olulisi läbikukkumisi.
<P>
Kiirustamine improviseeritud kokkulepete saavutamiseks mis tahes hinna eest ei ole Hispaania juhtimise kuvandile kasuks tulnud: auväärse eesmärgi saavutamise moodusena võiks seda kirjeldada amatöörlikuna.
<P>
Hispaania on võimas rahvus ja on seda jätkuvalt hoolimata selle perioodi kehvast juhtimisest. Meie diplomaadid ja ametnikud on säilitanud meelekindluse ja tänu sellele säilib Hispaania prestiiž.
<P>
Tõde on, et Hispaania olukorda hinnatakse rohkem eesistuja riigi väärtushinnangu kui selle järgi, mida siin tehti või mitte. Isikul, kes on oma riigi ebamäärasuse ja rahutuse faasi viinud, oleks raske ilmutada eestvedamist niivõrd raske ettevõtmise tarvis.
<P>
On kurb, et parimal juhul on see eesistujariik tähtsusetu olnud.
<SPEAKER ID="039" NAME="Zita Gurmai" AFFILIATION="S&amp;D">
Austatud president! Ehkki EL sai uue õigusraamistiku 2009. aasta lõpuks, oli eesistujariigi Hispaania ülesanne panna Euroopa liikuma ja raamistik toimima.
<P>
Eesistujariik Hispaania täitis ootused olulisimate institutsiooniliste küsimuste osas. Me ei nõustunud kõiges, kuid hakkasime täitma Lissaboni raamistikku elu ja konkreetsete üksikasjadega. Nende näiliselt tehniliste küsimuste kõrval ei olnud meie Hispaania sõprade eesistumise tegevuskavas puudu poliitilistest eesmärkidest. Need kujunesid eeskujuks soolise võrdõiguslikkuse nimel tehtava töö ja naiste õiguste soodustamise seisukohast. Suur tänu sellele eesistujariigile, eriti Diego López Garridole ja tema meeskonnale, tegemast sellest tihtipeale hooletusse jäetud küsimusest viimase kuue kuu keskseks küsimuseks. Meil ei ole veel õnnestunud lõplikult lahendada Euroopa lähenemiskeeldu, kuid loodan, et teeme seda eesistujariigi Belgia ajal.
<P>
Hispaania on täitnud kõrgeid ootusi ka demokraatlike õiguste osas. See kajastub selgesti nende püüdlikes jõupingutustes panna Euroopa kodanikualgatus toimima võimalikult varsti. Tänutäheks selle eest on raportöörid - Alain Lamassoure ja mina - juba koostanud põhiseaduskomisjonis Euroopa kodanikualgatuse teemalise töödokumendi.
<P>
(ES) Tänan väga veel kord tehtud töö eest ja loodan jätkata töötamist eesmärkide saavutamiseks, mille välja kuulutanud olete! Palju õnne!
<SPEAKER ID="041" NAME="Jan Olbrycht" AFFILIATION="PPE">
(PL) Austatud president! José Luis Rodríguez Zapatero! Eesistujariigi Hispaania hindamine on meile iseäranis oluline, sest tegemist on esimese eesistujariigiga Lissaboni lepingu ajal, ja see on oluline meie, näiteks poolakate, seisukohast, sest valmistume Poola eesistumiseks. Sooviksin küsida, kas tegelikult saavutatud asjade seis tugevdab edaspidiseid eesistujariike või mitte.
<P>
Pean ütlema, et eesistumise ajal osutus tõeks oodatu - Lissaboni leping, mille mõte oli toetada tugevat Euroopat, viib tegelikult ühenduse meetodi nõrgenemiseni. Kahjuks oli see eesistujariigi Hispaania ajal väga selge, kusjuures parim näide oli parlamendi rolli nõrgenemine 2020. aasta strateegia rajamisel.
<P>
Eesistujariik Hispaania oli kaasatud huvitavasse töösse, sealhulgas väga huvitavasse kohtumisse Toledos linnade rolli teemal, ning see väärib tunnustamist. Meie, teistest liikmesriikidest pärit Euroopa Parlamendi liikmete jaoks on aga väga oluline jälgida ka Hispaanias toimuvat, sest eesistumine ei tähenda ainult eestvedamist, vaid terve Euroopa Liidu eestvedamist. Selles suhtes on väga oluline meile see, milline majandusolukord on Hispaanias, sealhulgas eesistumise ajal, ja lisaks ka argumendid, mida esitatakse. Meile on samuti oluline, millist sotsiaalset ja tsiviilasjade mudelit Hispaanias propageeritakse, ning lisaks ka, kuidas see kaitseb lepingu sätteid - milles öeldakse, et perekonnaasjad on eranditult ainult liikmesriikide vastutus. Tegemist on millegagi, mis tekitab meile väga suurt muret.
<SPEAKER ID="042" NAME="Tunne Kelam" AFFILIATION="PPE">
Austatud president! Hispaania eesistumine on langenud kokku sügava finants- ja tõsiseltvõetavuse kriisiga liidus. Kriis on tabanud eesistujariiki väga raskelt. Usalduse puudumine ELi majanduse ja ühisraha vastu on tingitud tohutust võlakoormast, mis ikka veel eluviisis esiplaanil on: tänane elu homse hinnaga. Läinud nädala ajalehes Economist küsiti: "Kas on elu pärast võlga?”
<P>
Peaminister viitas konkurentsivõime tõhustamisele eesistujariigi ühe põhieesmärgina, kuid välja ei ole pakutud tegelikku retsepti, kuidas lahendada väärtuste kriisi, moraalset kriisi ning isegi kuidas oleks praktikas võimalik naasta tasakaalustatud eelarve juurde.
<P>
Me ei ole mitmel korral Strasbourgi infotunni ajal nõukogu näinud. Arvukad Euroopa Parlamendi liikmed ootavad ikka veel võimalust esitada nõukogule küsimust, kuidas võiks kohaldada uut Euroopa julgeoleku- ja kaitsepoliitikat relvade müügi puhul kolmandatele riikidele ning kas suudaksime lõpuks leppida kokku, et meil on nõukogus arutelud, enne kui otsustatakse müüa kaasaegset sõjatehnoloogiat partneritele väljapoole ELi.
<P>
Viimasena tunnen muret, et Hispaania tegevuskavas ei ole kõrgel kohal olnud küberohud. Küberrelvi arendatakse salaja ja meil ei ole aimugi, kuidas ja millal neid kasutatakse. EL peab hakkama eestvedajaks arutelus selle üle, kuidas vähendada kübersõja ohtu, kuidas piirata küberrünnakuid, enne kui on liiga hilja, ja väljaselgitamisel, kas on võimalust leppida kokku küberruumi hea käitumise reeglite osas.
<SPEAKER ID="043" NAME="Joe Higgins" AFFILIATION="GUE/NGL">
Austatud president! Eesistujariigi Hispaania ajal rakendatud ELi institutsioonide poliitikad olid Euroopa töölisklassi inimeste jaoks katastroofilised. Nägime armetut allaandmist väljapressijatele finantsturgudel, mistõttu röövellikel pankadel ja riskifondipiraatidel lubati teostada rohkem kontrolli majanduspoliitika üle kui oletatavalt usaldusväärsetel valitsustel. President Barroso ja ELi komisjon tegutsesid turgudel nende väljapressijate musta töö tegijatena, nõudes läbivaid kärpeid riiklikes kulutustes ja teenustes, ning ka teie, Señor Zapatero, tegutsesite spekulantide musta töö tegijana turgudel. Nende vastu võitlemise asemel, nagu võitleks tõeline sotsialistlik partei, kehtestasite nende käsul hispaanlaste elatustasemes metsikuid kärpeid. Nüüd on meil õudusunenägu massilisest töötusest ja elatustasememaks terves Euroopas. Tunnustan Hispaania töölisi nende kärbetega võitlemise eest jõuliste streigimeetmete abil. Selge on, et kapitalistlik süsteem sisaldab üha rohkem katastroofe, mida sügavamale kriisi see satub. Meil tuleb see minema pühkida ja asendada sotsialistliku ning demokraatliku ühiskonnaga, mis suudab tegelikult inimeste elud Euroopas ümber kujundada.
<SPEAKER ID="044" NAME="Elena Băsescu" AFFILIATION="PPE">
(RO) Arvan, et peame tunnustama erilisi jõupingutusi, mida eesistujariik Hispaania selle äärmiselt raske aja jooksul tegi. Üks oluline saavutus on Euroopa finantsstabiliseerimise mehhanismi loomine, milles nähakse ette riikidele erandkorras finantstoetuse pakkumist maksimaalselt 60 miljardit eurot.
<P>
Välispoliitika rindel saavutas eesistujariik Hispaania positiivseid tulemusi pärast kõrgetasemeliste kohtumiste toimumist, iseäranis Ladina-Ameerikaga.
<P>
Konkreetselt rääkides luuakse ELi ja Mercosuri riikide assotsiatsioonilepingu üle läbirääkimiste jätkamisega vabakaubanduspiirkond 750 miljonile inimesele. Põhjalikku hindamist on aga vaja lepingu mõjule, sest nagu ütles volinik Cioloş, võib lepingul olla negatiivne mõju Euroopa põllumajandusettevõtjatele põllumajandustoodete impordi suurenemise tõttu.
<SPEAKER ID="045" NAME="Glenis Willmott" AFFILIATION="S&amp;D">
Austatud president! Kõigepealt sooviksin õnnitleda José Luis Rodríguez Zapaterot arvukate õnnestumiste puhul, mis tal Hispaania eesistumise ajal olnud on.
<P>
Kuulsime enne kriitikat Hispaania kinnisvaraga seotud küsimustes. On tõsi, et see puudutab tuhandeid Hispaania kodanikke ja tavalisi inimesi, kes on valinud koduks Hispaania. Lihtne on kõrvalt hüüda ajalehepäiste täiteks, kuid kui oleme probleemi lahendamises tõsised, on meil tarvis konstruktiivset kaasamist. Just seda meie Briti leiboristide delegatsioonis teha tahame. Mul on hea meel, et mu kolleegil Michael Cashmanil ja minul oli hiljuti kohtumine Hispaania kolleegidega Euroopa Parlamendis lootusega luua Hispaanias komisjon, mis uuriks neid juhtumeid, kus inimesed on ostnud kinnisvara heausklikult ja kasutanud kohaselt õigussüsteemi. See oleks suur samm edasi paljude inimeste seisukohast, kes nende probleemide tulemusena kannatavad. Loodame, et see pälvib teie täieliku toetuse, ja ootame pikisilmi selle nimel teiega edaspidist koostööd.
<SPEAKER ID="046" NAME="Mirosław Piotrowski" AFFILIATION="ECR">
(PL) Austatud president! José Luis Rodríguez Zapatero, kuuekuine Hispaania eesistumine sattus erilisele ajale - raskele ja eksperimentaalsele ajale. See oli esimene kord, kui eesistujariik tegutses pärast Lissaboni lepingu jõustumist, mis määratles ja määras uuesti selle õiguspädevuse. Poliitiliste, majandus- ja finantsäparduste taustal ei kujunenud eesistujariigi rolli kohandamisest tööks vast ametisse nimetatud nõukogu eesistujaga oluline probleem.
<P>
Ei olnud võimalik minna edasi kavandatud Euroopa Liidu ja Ameerika Ühendriikide tippkohtumisega, sest president Obama keeldus osalemast, või asjaga, mis oli Hispaania seisukohast oluline - Vahemere riikide liidu projektiga. Kui liit seisis silmitsi tohutu majanduskriisiga, astusid etteotsa Saksamaa ja Prantsusmaa, määrates Kreekale võimaldatava finantsabi kava suuna. Finantsvaring viirastus ka Hispaania enese kohal. Seega on vaevalt üllatav, et just teiste riikide kaasatus selle eesistujariigi puhul esiplaanile kerkis. Rohkem võeti arvesse euroala tulevikku kui eesistujariigi Hispaania prioriteete. Nende probleemidega peab nüüd tegelema ka eesistujariik Belgia.
<SPEAKER ID="047" NAME="Andreas Mölzer" AFFILIATION="NI">
(DE) Austatud president! On üldiselt teada, et eesistujariik Hispaania oli äärmiselt problemaatiline. Selle asemel et traditsioonilisel hispaania viisil härjal sarvist haarata ning vajalik finantsturgude ja reitinguagentuuride uus määrus kiiresti ning vapralt läbi lükata, varjus eesistujariik Hispaania rahusobitamiskatsetesse ning lükkas edasi kaalukaid projekte, et nendega tegeleks järgmine eesistujariik.
<P>
Eesistujariik Hispaania kuulutati aasta alguses välja ajaloolise maamärgina. Tegelikult raisati mõttetult kuus kuud ja Lissaboni lepingus sätestatud tsentralismi valet käsitlust järgiti sõgedalt veelgi. Kuna on hästi teada, et Hispaanial endal on tohutud finantsprobleemid, jäi ta muu seas jänni finantskriisi ohjamisega. Hispaania eestvedamisel on juhitud maailma tähelepanu uuesti ELi poliitilisele tähendusetusele. Ära on jäänud olulised kohtumised ja kokku oli võimalik leppida ainult hädaabinõudes.
<P>
Sellele vaatamata oli eesistujariik ainulaadne. Mitte kunagi varem ei ole ELi lepinguid rikutud nii ulatuslikult päästepakettidega, mis maksid miljoneid, mis varsti kolinal meile pähe sajavad, kuna nad on pelgalt ELi tegelike probleemide lahendamist edasi lükanud.
<SPEAKER ID="048" NAME="Danuta Jazłowiecka" AFFILIATION="PPE">
(PL) Austatud president! Alustasime aastat üleilmse kriisi tõttu hirmunult, kuid Lissaboni lepingu jõustumise tõttu samuti lootusrikkalt. Jaanuaris esitas Hispaania peaminister ambitsioonikad kavad, mida saaks teostada riigi eestvedamise ajal. Kahjuks ei osutunud võimalikuks sellest palju saavutada. See aga ei ole peamine põhjus, miks eesistujariiki Hispaaniat positiivselt hinnata ei ole võimalik.
<P>
Riigi põhiviga oli kaos, mida kuulutas prohvetlikult ette Mr Beani nägu, mille häkker Hispaania veebilehele paigutas. Kaos ilmnes asjaolus, et ühest küljest tekitas Madrid tohutut kaost liidu välistegevuses, tungides kõrge esindaja õiguspädevusse, samas rakendamata aktiivseid meetmeid, et reageerida hullemaks muutuvale eelarvekriisile. José Luis Rodríguez Zapatero ei suutnud aduda meeleolu liidus, kui vajadus oli tugeva juhi järele mitte rahvusvahelisel areenil, vaid liidu sees. Liidu põhiprobleem ei olnud poliitika Kuuba suunal, relvaembargo Hiinale või rahuprotsess Lähis-Idas, vaid Euroopa nõrgenemine Kreeka, Itaalia, Portugali ja Hispaania enese eelarveprobleemide tulemusel.
<SPEAKER ID="049" NAME="Csaba Sándor Tabajdi" AFFILIATION="S&amp;D">
(HU) Sooviksin õnnitleda peaminister Zapaterot ja eesistujariiki Hispaaniat, kuna nad suutsid keskenduda täielikult Euroopale hoolimata raskest poliitilisest ja majanduslikust olukorrast kodus. Eesistujakolmiku Hispaania, Belgia ja Ungari nimel sooviksin tänada peaministrit rakendamast Lissaboni lepingut, mis on nüüd jõus! Eesistujariik Hispaania on pannud samuti aluse majanduslikule juhtimisele. Eesistujariigil Belgial ja kardan, et isegi eesistujariigil Ungaril jääb selles suhtes aga palju teha. Eesistujariik Hispaania on hakanud samuti looma korda rahvusvahelistes rahatehingutes ja -turgudel. Eesistujariigid Belgia ja Ungari peavad seda poliitikat jätkama. Lõpuks sooviksin tänada eesistujariiki Hispaaniat jätkuva pingsa keskendumise eest ühisele põllumajanduspoliitikale! Komisjoni dokument saab tänavu lõpliku kuju ja eesistujariik Ungari saab osa tulistest aruteludest. Sooviksin samuti tänada eesistujariiki Hispaaniat riigisekretäri Alicia Villaruizi külaskäigu eest Ungari põllumajandusakadeemiasse, kus ta tutvustas 500 Ungari põllumajandustootjale ühise põllumajanduspoliitika kontseptsiooni.
<SPEAKER ID="050" NAME="Seán Kelly" AFFILIATION="PPE">
Austatud president! Kõigepealt pean jalgpallifanaatikuna ütlema, et mul on hea meel näha Euroopa Liidu riike maailmakarika viimase nelja hulgas, ja võin öelda vastuolu kartmata, et kui minu riik Iirimaa asjasse segatud oleks, oleksime samuti viimase nelja hulgas!
<P>
Mis puudutab eesistujariiki Hispaaniat, arvan, et hindamise mõttes on dünaamika täiesti vale. Me ei ole võtnud arvesse asjaolu, et uus Lissaboni leping on täielikult muutnud viisi, kuidas eesistumine toimib ja kuidas teda edaspidi hindama peaks. Liiga palju räägitakse eestvedamisest, edust, olulistest projektidest ja nii edasi. Eesistujariigi roll on tegelikult kaasa aidata ja just nii tuleks seda edaspidi hinnata.
<P>
Kui hispaanlaste suhtes õiglane olla, siis nad tegid tubli töö üleminekul Lissaboni-eelsest Lissaboni-järgsele ajale. Eriti finantsvaldkonnas on nüüd paigas meetmed, et ohjeldada allumatuid panku ja nõrku valitsusi. Niisiis ei läinud hispaanlastel nii kehvasti ja neid tuleb tunnustada ülemineku sooritamise eest kõigi aegade raskeima eesistumise ajal.
<P>
(Kiiduavaldused)
<SPEAKER ID="051" NAME="José Luis Rodríguez Zapatero">
nõukogu eesistuja. - (ES) Austatud president! Head kolleegid! Kõigepealt sooviksin tänada teid Euroopa Liidu Hispaania eesistumise vastu ilmutatud huvi eest! Mõnede sõnavõttude ajal, millele ma ajakitsenduste tõttu individuaalselt viidata ei saa, näis mulle nagu oleks see huvi enam kooskõlas sooviga olla või sõna võtta pigem Hispaania parlamendis kui Euroopa Parlamendis. Tegelikult võib olla, et mõnedel inimestel on nostalgia selle koha järele, ja sellest saan ma täielikult aru. Neil on minu lugupidamine ja austus, kuid hetkel on oluline praegune olukord ja me otsustame Euroopa Parlamendis otsustame muid asju kui Hispaania parlamendis.
<P>
(Kiiduavaldused)
<P>
Oli üks teine sõnavõtja, kellel minu arvates näis olevat suundumus jagada kolleegide vastustusalasid Hispaania parlamendis või kavatsus sekkuda sellesse, mida nemad teevad - minna appi poliitilistele ja ideoloogilistele kolleegidele. Minu arvates on neil aga siin muid asju teha. Oleme siin, et hinnata eesistujariigi põhiteemasid ja kuuekuist ametiaega. On tõsi, et teil on olnud võimalik esitada individuaalseid küsimusi, kuid mul ei ole võimalik neile kõigile viidata. Oma algse sõnavõtu ajal tahtsin rakendada kaht perspektiivi, mis minu arvates peaks olema selle kuue kuu läbimõeldud, rahuliku ja objektiivse analüüsi osaks.
<P>
Kõigepealt oli tegemist esimese vahetuva eesistujariigiga, mis pidi tegelema uue lepingu kohaldamisega, mis eelkõige on leping, mis muudab institutsionaalsed reeglid ja valitsuse vormi üldteada institutsionaalse keerukusega 27 riigiga liiduks. Minu arvates oli Euroopa ja Euroopa-meelse valitsusena esimene kohustus, mida selle kuue kuu jooksul arvesse võtsin, et ei oleks ühtki kaebust, ühtki läbikukkumist, ühtki institutsionaalset riket ja et esimesest päevast alates oleks uutel institutsioonidel kogu poliitiline ja funktsionaalne õiguspärasus, mida nende rolli teostamiseks vaja on. See muudaks lihtsamaks suhte piisavalt hästi toimimise nii-öelda juba konsolideeritud institutsioonide - nagu komisjon - ja uue institutsionaalse raamistiku vahel.
<P>
Võin öelda rahuloluga, et eesistujariik Hispaania on pälvinud ainult toetust ja tunnustust konstruktiivse hoiaku eest komisjonilt, nõukogult ja Euroopa Parlamendilt, ning rõõmustan, et täna ei ole väljendatud mingitki kriitikat hoiakus suuremate institutsioonide suhtes. Tegemist oli meie esimese suure väljakutsega Euroopa Liidus sellisel kujul nagu selle rajanud oleme. Pean ütlema tagasihoidlikult - sama tagasihoidlikult, kui ütleksin Martin Schulzile, keda hetkel siin ei ole, sest ta pidi minema kohtumisele, et arutleda lähenemise üle, mida rakendada finantsjärelvalvet puudutava dialoogi suhtes, ja mille pärast ta vabandust palub -, et loodame muidugi, et homme õhtul on tulemuseks loovuse võit ja et meie, hispaanlased, saame võidupäeva, mida jagan kõikide poliitiliste esindajatega, nagu Martin Schulz jagaks võimalusel kantsler Merkeliga. Lõppude lõpuks jääb see kõik Euroopasse ja see pakub alati rahuldust. Rahuldust pakub, et Hispaania on etendanud oma osa tagamaks, et Lissaboni leping toimiks rahuldavalt, ja on teinud seda esimesest päevast alates, nii et kõigil institutsioonidel oleks oma rollides mugav olla ja me saaksime liikuda edasi võimsama liidu suunas.
<P>
Teine põhieesmärk, Jaime Mayor Oreja, oli liikuda edasi eesistumise esimesest päevast majandusliidu ja ühise majanduspoliitika suhtes. Elektrooniline turg, kuivõrd see on edasi liikunud, ja elektrisõiduki tegevuskava, kuivõrd ka see on edasi liikunud, ei ole muud kui vahendid nii majandusliidu kui ka siseturu soodustamiseks. Tehkem seetõttu vahet põhieesmärkidel ja nendel, mis on vahendid tagamaks, et majandusliit soodustaks suuremat konkurentsivõimet ja ühendaks kõikide eurooplaste energia, tööstuse, uuendustegevuse, teadusuuringute, konkurentsivõime ja loodetavasti ka töökohtade ning muude valdkondade sünergiad!
<P>
Vaatame nüüd tulemust! Võib-olla ei jagata eesmärki, mis on täiesti õiguspärane. Kui aga eesmärk, nagu väljendas seda eesistujariik Hispaania, oli suurem liit majanduspoliitika mõttes, on see üle ootuste hästi saavutatud. Esiteks, kuna meil on finantsjärelvalve, loodan kokkulepet, millega saavutataks soovitud eesmärgid ja kõikide finantstoodete määrus. Teiseks oleme saanud sisse hoo stabiilsuse pakti reformimiseks, et saavutada seoses eelarvega suurem nõudlikkus ja rangus stabiilsuse pakti uute vastavust tagavate vahenditega. Muuseas, samal ajal kui räägime nii palju eeskirjadest, pean ütlema, et euro sünnist saadik on Hispaania täitnud stabiilsuse pakti palju täpsemalt kui teised riigid nende seas, keda üks täiskogu liikmetest maininud on.
<P>
(Kiiduavaldused)
<P>
Vaadakem seetõttu fakte! Ja-jah, vaadakem seetõttu fakte! Hispaania on riik, mis on pidanud stabiilsuse paktist kinni kõige täpsemalt, ja on teisi, kes on seda kuni seitse korda rikkunud: nad on kasutanud teatavaid abivahendeid kuni seitse korda. Lõpuks on asjad aga just nii. Kindel on see, et selle kuue kuu jooksul oleme teinud edusamme uute eeskirjade suunas stabiilsuse paktis, et oleks rohkem stiimuleid, sanktsioone ja nõudmisi. Liikugem ühe teise küsimuse ja riikide olukorra, sealhulgas konkurentsivõime, makromajandusliku analüüsi juurde!
<P>
Hispaania on taotlenud komisjonilt konkurentsivõime hinnangut koos Soomega - ma arvan - ja liigume edasi Euroopa 2020. aasta strateegiaga, mis kiideti samuti sel perioodil heaks kavatsusega korrigeerida Lissaboni strateegia viga: haldus. See on nii seetõttu, kuna riigisisesed eesmärgid on palju nõudlikumad, sest tuleb seire, sest tulevad soovitused ja sest tuleb, ja peaks tulema, suurem ühine vastutus iga riigi eest ning mõistagi komisjoni eest Euroopa 2020. aasta strateegia täitmisel. Kõik see moodustab senise olukorra suurema majandusliidu suhtes, millele lisaksin - riigivõlakriisi aegsete sündmuste tagajärjel - vastuvõetud finantsstabiliseerimise vahendid või Kreeka toetust puudutavad eesmärgid. Need on eesmärgid, mida Hispaania on mõistagi algusest peale toetanud ja jälginud, nagu oleme ka meie teinud Kreekale osutatava toetuse suhtes. Algusest peale. Täidame viimase kui ühe oma eesmärkidest.
<P>
See kõik on tõsi ja mõned teist, head kolleegid, on teinud sõnu - mõned rohkem, mõned vähem hiilgavalt. Kui aga teie eesmärk on saavutada Lissaboni lepingu rahuldav rakendamine, siis oleme seda teinud. Kui otsustasime liikuda koos komisjoniga majandusliidu suunas, mis on palju usaldusväärsem, tugevam ja ühtsemate majanduspoliitikatega, siis oleme ka seda teinud. Mis puudutab välispoliitikat, siis on tõsi, et meil ei ole olnud tippkohtumist Ameerika Ühendriikidega, kuid oli kaks olulist lepingut. Samuti on tõsi, et oli olulisi lepinguid ja tippkohtumisi Ladina-Ameerikaga. On ka tõsi, et Vahemere Liidu seisukohast oli mõistlikum, et tippkohtumine ei toimuks, mis ei tähenda, et Vahemere Liiduga seotud kavad on peatatud, ja võimaluse avanedes toimub tippkohtumine, et aidata kaasa rahule Lähis-Idas. Seetõttu, tippkohtumistega või nendeta - Ameerika Ühendriikidega praegusel juhul - oli olulisi lepinguid.
<P>
Mõistagi, ehkki eesistujariik tahtis panna maha märgi esimesest päevast, ei tahtnud see laskuda vaidlusse selle üle, kellel on Euroopa institutsioonides eestvedaja roll. Oluline oli, et vastu võetaks Euroopa 2020. aasta strateegia, ja see on vastu võetud; oluline oli, et vastu võetaks riikide finantstoetuse süsteem, ja see on vastu võetud; oluline oli, et rakendataks finantsjärelvalve pakett, ja nii see on olnud; oluline oli, et võetaks vastu SWIFT, ja loodan, et see parlamendis vastu võetakse; oluline oli, et käivitataks nn eurokord, ja see on käivitatud; oluline oli piiriülene leping tervishoiu suhtes, ja see on paigas. Oluline on lepingute lõpparvestus. Eesistujariik Hispaania enda püüdlikkuse või enda, Hispaania ametnike nähtud vaeva kaudu aitas kõigele sellele kaasa ja seda tuleb igal juhul tunnustada, ehkki on neid, kes ei taha tunnustada selle poliitilisi tahke, et poliitikud peaks julgustama ja tunnustama neid ametnikke.
<P>
Üks selle täiskogu liikmetest võttis sõna Euroopa - sisuliselt Briti - kodanike olukorra kohta meie riigis, mis puutub kinnisvarasse, iseäranis rannikul. Pean ütlema, et Hispaania valitsuse eesistujana ei ole mul võimalik nõustuda võrdlusega, mis ühe Suurbritannia fraktsiooni esindaja tegi või üritas teha, mainides tegelikult Zimbabwet. Mul ei ole võimalik sellega kuidagi nõustuda: see on vastuvõetamatu, mistõttu ei aktsepteeri ma seda. Lükkan selle täielikult tagasi. Minu riigis kehtib õigusriik.
<P>
(Kiiduavaldused)
<P>
Minu riigis kehtib õigusriik, mis on seaduskuulelik ja tagab, et seadusi täidetaks, ning just kohtud peavad neid seadusi kohaldama. Oleksime esimesed kaasa tundma inimestele, praegusel juhul Briti kodanikele, kes võib-olla osutusid kinnisvaravaldkonna väljapressija pettuse ohvriks, ja töötame selle nimel Euroopa Parlamendi ning fraktsioonidega. Töötame ja teeme kõik, mis meie võimuses. Lisaks on nõudnud Euroopa Parlament enam kui ühel juhul, et Hispaania kaitseks oma rannajoont ning keskkonda ja meil on rannikupiirkondade seadus, mille otstarve on neid kinnisvarakriisi eest kaitsta: peame seda kohaldama. Peame sellest suurest institutsioonist - Euroopa Parlamendist - toetama ka rannajoone kaitsmist ja võitlust rikkumistega, mis puudutavad looduspiirkondi ja rannajoont, mida nii eesmärgikindlalt kaitseme.
<P>
Austatud president! Lõpetuseks sooviks tänada fraktsioonide eesistujaid ja iseäranis Joseph Dauli ja Martin Schulzi mõistliku tooni eest sel istungil. Eesistujariik Hispaania on täitnud kohustusi euroopaliku ja Euroopa-meelse valmidusega. See on täitnud oma kohustusi lojaalse ning koostöövalmi hoiakuga komisjoni, parlamendi ning nõukogu suhtes ja on võtnud tõsiselt tööd majandus- ja välistegevuse eesmärkidega, mida riik on täitnud enamaltjaolt rahuldavalt. Selge on, et mitte kõikidel juhtudel ja mitte kõikide punktide suhtes, mille välja pakkusime, kuid kui vaatame - ja ma kõnetan kõige vahetumalt kuulajaid oma riigist - veel kord seda, mis Hispaania parlamendis vastu võeti, näeme, et see saavutati rahuldaval moel.
<P>
Igatahes sooviksin nõukogu vahetuva eesistujana väljendada sügavat tänu Euroopa Parlamendile ja iseäranis Euroopa Parlamendi presidendile kogu meile kuue kuu jooksul tagatud koostöö eest. Oleme tundnud teie toetust, austatud president! Oleme tundnud teie mõistmist, julgustust. Oleme tundnud selle institutsiooni lähedust, ehkki aeg-ajalt on kostunud karme hääli. Sellele vaatamata oleme tundnud Euroopa Parlamendi lähedust ja juubeldanud, et see on nende poolt nagu need meie seast, kes on tõeliselt Euroopa-meelse kutsumusega, kes teenivad Euroopa lojaalsust ja kes on veendunud, et ei ole paremat eluteed kui ühine teekond - liikudes ühiselt ja jättes vahel mõned väiksemad erimeelsused kõrvale.
<P>
(Kiiduavaldused)
<SPEAKER ID="052" NAME="José Manuel Barroso">
komisjoni president. - (PT) Austatud president! Teen lühidalt. Küsimused olid suunatud sisuliselt Hispaania peaministrile, kuid sooviksin kasutada võimalust, et mõtiskleda murettekitava punkti üle, mida väljendasid eri austatud parlamendiliikmed. Pean silmas kolleege Joseph Dauli, Martin Schulzi ja Alexander Graf Lambsdorffi. Tegemist on institutsioonilise küsimusega ning jällegi sooviksin tänada Hispaania peaministrit José Luis Rodríguez Zapaterot pühendumuse eest Euroopale ja ühenduse meetodile!
<P>
Arvan, et on õige tõsta esile, et sellest esimesest vahetuvast eesistujariigist olenes palju. Kuidas tõlgendaks Lissaboni lepingut vahetuv eesistujariik? Tõsi on see, et nagu Hispaania peaminister ütles, tõlgiti seda ühendusele iseloomulikus tähenduses.
<P>
Sooviksime, et meie süsteem, mis on väga keerukas süsteem ja on jätkuvalt keerukas seoses Lissaboni lepinguga, toimiks tõhusamalt. Arvan, et tuleb aeg, kui peame oma institutsioonide arengu jõuliselt ümber korraldama, sest tõde on, et isegi Lissaboni lepinguga on mõnikord keskmisel kodanikul raske Euroopa Liidu toimimist selgelt tõlgendada.
<P>
Sooviksin aga rõhutada, nagu enne öeldi, et Hispaania on toonud selle Euroopa impulsi meie ühisprojekti ülesehitusse - hoo, mida minu teada jagab suur enamus siin parlamendis.
<P>
Lissaboni leping on tähendanud alati rohkem Euroopat, mitte vähem Euroopat. Lissaboni leping jätkab ühenduse mõtet selle parlamendi pädevuse tugevdamise, Euroopa Nõukogu alalise eesistumise loomise, kõrge esindaja kuju loomisega, kes on samuti Euroopa Komisjoni asepresident, ning komisjoni pädevuse suurendamisega välisküsimustes või näiteks stabiilsuse ja kasvu pakti maksustamismehhanismide puhul.
<P>
Lissaboni leping tähendab rohkem Euroopat, mitte vähem Euroopat. See aga ei tähenda Euroopat mitte tsentraliseeritud pädevuse, vaid suurema väärtuse mõttes, mida ühiselt saavutada võime: liikmesriigid / Euroopa institutsioonid. Ja eesistujariigi Hispaania tõlgendus soosis rohkem Euroopat.
<P>
Nagu aga Hispaania peaminister väga hästi ütles, ei lahenda leping kõiki probleeme. On oluline, et 27 valitsust teostaks lepingu poliitilist tahet, sest oma kalduvuse poolest on Euroopa institutsioonid tegelikult vaistlikult ühendusele orienteeritud. Peame samuti paluma liikmesriikidelt, 27 liikmesriigilt, et nad kohaldaks Lissaboni lepingut selles ühenduse mõttes.
<P>
Hispaania annab nüüd eeskuju. Olen kindel, et Belgia jätkab pärast nõukogu vahetuvaks eesistujariigiks saamist sama lähenemise rakendamist või isegi intensiivistab seda lähenemist, teades, nagu meie teame, Belgia võimsat Euroopa traditsiooni.
<P>
Oluline on aga, et parlament, komisjon, nõukogu ja Euroopa Ülemkogu oleksid tõeliselt pühendunud lepingu Euroopas rakendamisele, mis võimaldaks meil reageerida tõhusamalt kaaskodanike ootustele ja ärevuste allikatele. Seetõttu sooviksin veel kord tänada Hispaania valitsust, selle peaministrit, kõiki kaastöölisi ja tervet Hispaania meeskonda, kes on töötanud viimastel kuudel niivõrd pühendunult. Oli aegu, kui oli äärmiselt raske.
<P>
On tõsi, et tegemist oli raskeimate kuudega Euroopa integratsiooni ajaloos, mille ajal see proovile pandi. Tegelik stressitest ei ole mitte pankadel, vaid Euroopa Liidul ja meie valmidusel olla ühtsed euroalal ja Euroopas. Just sellises äärmiselt raskes kontekstis - uue lepingu jõustumisel - sai Hispaania vahetuvaks eesistujariigiks komisjoniga, mis asus ametisse veebruaris. Komisjon on vähem kui viis kuud vana. Oleme teinud kõik võimaliku üleminekust tingitud viibimistest toibumiseks ning tõde on, et peame tunnistama siiralt ja ausalt eesistujariigi Hispaania tehtud jõupingutusi.
<P>
Seetõttu, piiramata ilmselgelt siin parlamendis eksisteerivate poliitiliste seisukohtade paljusust, sooviksin rõhutada, et kõik, kes meist usuvad Euroopasse, peavad olema ühtsed, kas keskelt, vasemalt või paremalt, nagu ka eri institutsioonid. Peame olema ühtsed selleks, et tugevdada oma Euroopa üritust.
<SPEAKER ID="053" NAME="President">
Tänan, José Manuel Barroso! Sooviksin veel kord tänada eesistujariiki Hispaaniat ja José Luis Rodríguez Zapaterot! Sellega on päevakorrapunkt lõppenud.
<P>
Kirjalikud avaldused (kodukorra artikkel 149)
<SPEAKER ID="999" NAME="José Manuel Fernandes  " AFFILIATION="PPE">
kirjalikult. - (PT) Tunnustan eesistujariigi Hispaania tehtud tööd, võttes arvesse iseäranis keerukaid asjaolusid, mis iseloomustasid selle aasta esimest poolt. Esiteks langes eesistujariigi Hispaania mandaat kokku perioodiga, kui Lissaboni lepingu jõustumise tulemusena toimus üleminek uuele institutsioonilisele ülesehitusele. Nüüd on uusi osalejaid, nagu nõukogu eesistuja ja välisasjade kõrge esindaja. Uues institutsioonilises kontekstis sooviksin tõsta samuti esile parlamendi pädevuste ja volituste täiustamist. Teiseks on olnud eestistujariik silmitsi ränga finants- ja sotsiaalse kriisi perioodiga Euroopas. See on olnud silmitsi rünnakuga eurole ja Kreeka kriisiga ning maadelnud töötuse ja eelarvepuudujäägi murettekitava kasvuga enda riigis. Riik on aidanud kaasa finantsstabiliseerimismehhanismi loomisel väärtuses 75 miljardit eurot ja finantsturgude regulatsiooni täiustamisele. Samas ei kaotanud eesistujariik Hispaania kunagi silmist Euroopa poliitika prioriteetide rakendamist, iseäranis keskkonna suhtes. Seda arvesse võttes sooviksin tõsta esile eesistujariigi Hispaania koostööd minu biojäätmete raporti koostamisel ja arutelul, mida see tingimusteta toetas ja mis võeti see nädal siin istungisaalis vastu ülekaaluka enamusega.
<SPEAKER ID="054" NAME="Ilda Figueiredo  " AFFILIATION="GUE/NGL">
kirjalikult. - (PT) On kahetsusväärne, et eesistujariik Hispaania ei otsinud vastuseid tõsistele probleemidele, mida Euroopa Liit üle on elamas. Lisaks rakendati sel ajal vastuvõetamatuid meetmeid, mis näitavad solidaarsuse puudumist. Pealegi on väga tõsine see, mida nad riigivõlaga tegid.
<P>
Tegelikult ootas eesistujariik Saksamaa otsuseid ja lubas probleemil venida, millel olid tõsised tagajärjed Kreeka ja Portugali ning Hispaania enese jaoks. See tõendab ka seda, kellel lõppude lõpuks Euroopa Liidus võim on. Võimsaimate jõudude loend piirdub üha enam Saksamaa ja parimal juhul Prantsusmaaga.
<P>
Järgnenud aeglaste lahenduste kvaliteet oli kehv. Solidaarsuse soodustamise asemel rikkaimate riikide seas ja ühenduse eelarve suurendamise asemel solidaarsusmeetmete tarbeks, et tagada tõelist sotsiaalset ja majanduslikku ühtekuuluvust, pöördus eesistujariik Hispaania Rahvusvahelise Valuutafondi poole ning laenas Kreekale raha intressiga, mis on kõrgem kui see, mida Euroopa Keskpank erapankadelt võtab. Asjad tegi hullemaks see, et nad kehtestasid vastuvõetamatud tingimused, mis suunasid kriisi maksumuse, mille EL tekitada aitas, töölistele ja ühiskonna vaeseimatele liikmetele, et soodustada pelgalt majandus- ja finantsrühmade kasumeid. Euroopa 2020. aasta strateegia kinnitamine tähendab sama lähenemise rakendamist.
<SPEAKER ID="055" NAME="Lidia Joanna Geringer de Oedenberg  " AFFILIATION="S&amp;D">
kirjalikult. - (PL) Hiljuti lõppenud Euroopa Liidu Nõukogu Hispaania eesistumine oli vähemalt mõnel põhjusel viimase kümnendi tähtsaimaid.
<P>
Esiteks vaatas Hispaaniale vastu Lissaboni lepinguga kehtestatud muutuste katsetamise raske ülesanne. Muutused rakendati tõhusalt hoolimata asjaolust, et peaaegu kuni eesistumise alguseni ei teadnud valitsus Madridis, millisest lepingust saab alus liidu tegevuskava kujundamiseks.
<P>
Teiseks tuli Hispaanial olla silmitsi ajaloo suurima ühisraha euro finantskriisiga. Sooviksin meenutada kõigile, kes on hiljuti lõppenud eesistumise suhtes skeptilisel seisukohal, et Hispaania valitsus oli esimene, kes hindas nõuetekohaselt kriisi ulatust ja nõudis tulemuslike vastumeetmete, sealhulgas lubatava eelarvepuudujäägi üleandmise eest määratavad sanktsioonid, rakendamist.
<P>
Kolmandaks tuleks hinnata eesistujariiki Hispaaniat tohutu panuse eest töösse SWIFTi läbirääkimiste ning Euroopa välisteenistuse kujuga. Tänu Madridi tööle, mis esmapilgul ei olnud väga tulemuslik, on nüüd mõlemas valdkonnas kokkulepe käeulatuses. Euroopa Liidu Nõukogu Hispaania eesistumise tulemusi võib pidada täiesti kindlalt edukaks. Lootkem, et eesistujariik Belgia, mis alles alustas, säilitab praeguse töötempo ja läheb Madridis asuva valitsuse mahamärgitud teed.
<SPEAKER ID="056" NAME="Ioan Mircea Paşcu  " AFFILIATION="S&amp;D">
kirjalikult. - Hiljuti avaldas komisjoni üks kõneisikutest avalikult kahetsust selle üle, kuidas Rumeenia parlament muutis Riikliku Usaldusväärsuse Ameti toimimist käsitlevat seadust. Rumeenia parlament rakendas aga põhiseaduslikkuse järelevalve kohtu otsust, milles algse seaduse mõned artiklid põhiseadusvastaseks kuulutati. Asjaolu, et Rumeenia valitsus - ajendatuna sisepoliitikast - ei ole reageerinud ja et komisjon peab tõenäoliselt talutavaks võidelda Rumeenias korruptsiooniga, kasutades vahendeid, mis ulatuvad seadusest kaugemale, ei muuda neid avaldusi vastuvõetavaks, sest tegelikult seatakse neis kahtluse alla põhiseadus, riigisisese parlamendi tegevuse ja liikmesriigi suveräänsus ning on seetõttu põhimõtte- ja mitte poliitilise võimaluse küsimus. Pealegi, kui rumeenlased on n-ö korrumpeerunud, siis kes nad siis korrumpeeris?
<SPEAKER ID="057" NAME="Joanna Senyszyn  " AFFILIATION="S&amp;D">
kirjalikult. - (PL) Õnnitlen eesistujariiki Hispaaniat liidu eestvedamise puhul viimasel kuuel kuul! Tegemist oli keeruka ja olulise eesistumisega. Keerukaga seepärast, et see oli esimene eesistumine pärast Lissaboni lepingu jõustumist, millega määrati ametisse Euroopa Nõukogu eesistuja ning liidu välisasjade ja julgeolekupoliitika kõrge esindaja. Eesistujariigi tegevuskava koostati vanast lepingust lähtuvalt, sest ettevalmistuste järgus ei olnud Lissaboni lepingu saatus kindel. Kriis Kreekas aeglustas eesistuja eesmärkide teostamist. Teine raskus oli hilinenud heakskiit 2010. aasta veebruaris Euroopa Komisjoni uuele koosseisule ning sellest tulenev viibimine selle õigusloomekava vastuvõtmisel.
<P>
Eesistumine oli oluline: a) institutsionaalselt, sest uue lepingu vastuvõtmisega kehtestati teatud põhimõtted institutsioonide toimimiseks ja b) pikas perspektiivis kehtestati 2020. aasta strateegia vastuvõtmise tõttu liidu töösuunad järgmiseks kümneks aastaks.
<P>
José Luis Rodríguez Zapatero sotsialistliku valitsuse saavutused, mida peaks tunnustama olulisimatena, on: a) Stockholmi programmi rakendamise tegevuskava vastuvõtmine (siseasjade ja õigussüsteemi teemaline koostöö), b) eesistujariigi pühendumus naiste vägivaldse kohtlemise likvideerimisele, c) läbirääkimiste mandaadi vastuvõtmine nõukogus 3.-4. juunil 2010 ühinemiseks Euroopa inimõiguste ja põhivabaduste kaitse konventsiooniga, d) sisejulgeoleku operatiivkoostöö alalise komitee töö algus ning e) Euroopa Parlamendi ja nõukogu määruse projekti vastuvõtmine, millega kehtestatakse kodanikualgatuse puhul nõutav menetlus ja tingimused.
<SPEAKER ID="998" NAME="Silvia-Adriana Ţicău  " AFFILIATION="S&amp;D">
kirjalikult. - (RO) Euroopa Liidu eesistujariik Hispaania seadis eesmärgiks Lissaboni lepingu sätete täieliku kiire rakendamise. See on tekitanud uue institutsioonilise tasakaalu, suurema pädevuse võimaldamisega Euroopa Parlamendile ja riigisisestele parlamentidele ning Euroopa mõõte lisamisega põhiõigustest kinnipidamisele.
<P>
Eesistujariigi Hispaania ajal tehti olulisi edusamme sellistes valdkondades nagu kodanikualgatuse rakendamine, spetsialistide arvamused, mida on riigisisestel parlamentidel Lissaboni lepingu lisaprotokollide kohaselt tarvis esitada, komisjoni täidesaatva pädevuse delegeerimist reguleerivad uued eeskirjad ning lisaks ka Euroopa välisteenistus. Tervitame USA ja ELi avatud õhuruumi lepingu sõlmimist, mille eesmärk on 60% rahvusvahelisest reisijate veost, ning ELi ja Kanada lepinguid ühiste eeskirjade kohta tsiviillennunduse ja lennutranspordi ohutuse vallas. Sooviksin samuti tunnustada ELi ja Mercosuri koostöölepingu teemal tehtud edusamme.
<P>
Eesistujariigi Hispaania ajal oli aga ka Euroopa Liit silmitsi töötuse murettekitava suurenemisega 2008. aastal alanud majandus- ja finantskriisi foonil. Sel põhjusel arvan, et töötuse vähendamine ja säästliku majanduskasvu tagamine peaksid jääma ELi eesistujariigi Belgia jaoks prioriteediks.
<P>
(Istung katkestati mitmeks minutiks)

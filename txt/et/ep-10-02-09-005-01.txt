<CHAPTER ID="005-01">
1. Raamkokkulepe Euroopa Parlamendi ja komisjoni vaheliste suhete kohta (
<P>
- Enne hääletust
<SPEAKER ID="086" NAME="José Manuel Barroso">
komisjoni president. -Austatud president! Mõni kuu tagasi tegin oma poliitilistest suunistes ja siin täiskogul ettepaneku viia parlamendi ja komisjoni vahelised erilised partnersuhted uuele tasandile. Tegin ettepaneku tugevdada ja arendada meie suhteid positiivses suunas, et neis kajastuks uus leping ja meie ühine eesmärk kujundada üheskoos Euroopat.
<P>
Läinud nädalatel pidasin süvendatud kõnelusi raamkokkuleppe läbivaatamiseks meeskonnaga, mille juhiks te olite määranud Klaus-Heiner Lehne. Lubage mul kasutada võimalust ja tänada kõiki pingelise töö ja konstruktiivse lähenemise eest.
<P>
Olen väga rahul, et oleme nüüd jõudnud ühisele arusaamale põhimõtete üle, mis hakkavad meie suhteid eelolevatel aastatel kujundama. Need peaksid tugevdama meie koostööd, austades aluslepingutes sätestatud institutsioonidevahelist tasakaalu.
<P>
Euroopa Komisjoni presidendina toetan teie äsja vastuvõetud resulotsiooni põhimõtteid. Juhindun nende järgi, töötades välja uue kolleegiumi seisukohti täieliku raamkokkuleppe läbivaatamiseks.
<P>
Olen kindel, et pärast selle resolutsiooni vastuvõtmist selle täiskogu nii muljetavaldava enamuse poolt, on meil suurepärane alus oma suhete tugevdamiseks. Loodan siiralt, et neis küsimustes, mis puudutavad mitte ainult meie kaht institutsiooni, vaid ka nõukogu, liitub nõukogu ühiste jõupingutustega, et parandada kõigi institutsioonide tööd Euroopa hüvanguks.
<P>
Kui te täna hiljem uue kolleegiumi heaks kiidate, palun asepresidendi kandidaat Šefčoviči juhtida komisjoni raamkokkuleppe läbivaatamise kõnelusi. Kinnitan teile, et ta on sama pühendunud kui mina ja kogu uus kolleegium, soovides, et läbirääkimised kulgeksid kiirelt ja tõhusalt.
<SPEAKER ID="087" NAME="President">
Suur tänu, president Barroso, positiivse suhtumise eest meie läbirääkimistesse! Lubage mul kõigi meie poolt tänada läbirääkimisrühma, mida juhtis Klaus-Heiner Lehne, ja kõiki kolleege, kes olid nii pühendunud neile läbirääkimistele!
<P>
(Aplaus)
<P>
Meil ei ole veel Lissaboni lepingust tulenevat õigusloome algatust, kuid komisjon on lubanud meie ootustele vastata. Me ei pea infotundi mitte ainult Euroopa Komisjoni presidendiga, need toimuvad ka volinikega. Euroopa Komisjoni president tegi ettepaneku koosööks Euroopa Parlamendi presidendile ja volinike kolleegiumile, aga ka rahvusparlamentidele, mis on meie ühise koostöö jaoks väga oluline.
<P>
Mõelgem lähimuspõhimõtte rakendamisele: meil on vaja mõjuanalüüsi, et seda veelgi täiustada, ja me loodame, et see muutub veelgi tõhusamaks, kui meie algses kokkuleppes kirjas oli! Me kõik loodame, et tulevikus saame teha just seda, mis on meie kodanikele vajalik.
<P>
(Istung peatati kell 12.10 ja jätkus kell 13.30)

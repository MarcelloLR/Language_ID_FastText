<CHAPTER ID="008">
2009. aasta eelarve täitmisele heakskiidu andmine (arutelu jätkamine)
<SPEAKER ID="071" NAME="Juhataja">
Jätkame nüüd aruteluga 2009. aasta eelarve täitmisele heakskiidu andmise kohta (39 raportit).
<SPEAKER ID="072" NAME="Ville Itälä">
raportöör. - (FI) Lugupeetud juhataja! Kui rääkisin oma esialgses sõnavõtus parlamendi turvalisusest, siis ütles president Buzek kohe, et seda teemat on juhatuses arutatud. See on suurepärane ja oluline küsimus ning tänan seega peasekretäri, kes kiiresti tegutsenud on! Soovin teda tänada paljude teiste meetmete eest, mida ta võtnud on ja mis siinses täiskogus arenguni viinud on. 2009 oli valimiste aasta ning pärast seda on meil uued eeskirjad assistentidele ja ka parlamendiliikmetele. Nendega oli palju probleeme ning peasekretär ja Dagmar Roth-Behrendti töörühm tegid muudatused ning see on suurepärane.
<P>
Paljud on küsinud, miks ma tõstatan Strasbourgi ja Brüsseli vahel reisimise küsimuse. Põhjus on see, et maksumaksjad ei saa aru, miks me nende maksude raha nii kulutame. Mis siis juhtub, kui inimesed sellest aru ei saa? Soomes olid meil hiljuti valimised. Vaid euroskeptikute partei oli võidukas ning nende võit tuli lihtsalt. Kui see suundumus Euroopasse levib, siis tuleb meil tähtsates valdkondades suuri probleeme. Nüüd ei kavatse Soome Portugali paketti heaks kiita. Need teemad mõjutavad üksteist ning just seetõttu proovin siin selgitada, et kui me ei ole valmis praegu muudatusi tegema, siis üldsus meid ei toeta ning jääme tähtsates küsimustes kaotajaks. Just seepärast peamegi väiksemad küsimused lahendama.
<SPEAKER ID="073" NAME="Tamás Deutsch">
raportöör. - (HU) Lugupeetud juhataja. Head kolleegid! Lubage mul tänada kõiki, kes tänast arutelu oma väärtuslike märkustega rikastanud on! Nagu ma raportöörina või täpsemalt Crescenzio Rivellini asendajana viitasin, on Euroopa Parlamendile esitatud seitse ettepanekut eelarve täitmisele heakskiidu andmise kohta. Need seitse ettepanekut puudutavad väga tähtsaid Euroopa institutsioone.
<P>
Oma eelarve täitmisele heakskiidu andmise raportis teeb Crescenzio Rivellini ettepaneku, et Euroopa Parlament peaks andma heakskiidu Euroopa Nõukogu, Euroopa Majandus- ja Sotsiaalkomitee, Regioonide Komitee, Euroopa Kohtu, Euroopa Kontrollikoja, Euroopa Ombudsmani ja Euroopa andmekaitseinspektori ning nende ametite eelarve täitmisele. Tänane arutelu on meile kinnitanud, et Euroopa Parlament on sellega nõus.
<P>
Üks Crescenzio Rivellini ettepanekutest puudutab Euroopa Nõukogu eelarve täitmisele heakskiidu andmist. Ka siinkohal on parlamendiliikmed ja fraktsioonid ühel meelel, et eelarve täitmisele heakskiidu andmine tuleb edasi lükata.
<P>
Soovin toetada Ungari riigiministri Zsolt Laszló Becsey tähelepanekut tänasel arutelul. Pean eesistujariigi Ungari tööga seonduvaid meetmeid tähtsaks. Kui nende meetmetega jätkatakse, kui parlament nõukogu eelarve täitmisele heakskiidu andmise sügisel uuesti oma päevakorda võtab, siis on lõpuks võimalik, et Euroopa Parlament annab Euroopa Nõukogu eelarve täitmisele heakskiidu Euroopa Nõukogu ja Euroopa Parlamendi pikaajalise kokkuleppe taustal, milles käsitletakse nõukogu heakskiidumenetlust.
<P>
Nende mõtetega soovin veel kord tänada kõiki, kes aitasid oma tööga kaasa sellele, et parlament täna seitsme ettepaneku suhtes otsuse teha sai.
<SPEAKER ID="074" NAME="Bart Staes">
raportöör. - (NL) Lugupeetud juhataja, volinik, minister Deutsch! Head kolleegid! Soovin selle arutelu lõpus tänada siiralt Euroopa Kontrollikoda. Vítor Manuel da Silva Caldeira viibib täna siin. Tal ei ole olnud võimalust täna sõna võtta, kuid tal oli võimalus rääkida novembris, kogu heakskiidumenetluse alguses, mõni kuu tagasi. Soovin väga tänada teda ja tema meeskonda, tema kolleege, sest ilma Euroopa Kontrollikoja tööta ei oleks me suutnud Euroopa eelarvel ja kõigi allasutuste eelarvetel nii hästi silma peal hoida. Minu arust on ta teinud väga tähtsat tööd, mitte ainult iga-aastase aruande, vaid ka paljude vahearuannetega, esitades nende kohta eriaruanded.
<P>
Selles suhtes peame õppust võtma veel ühest õppetunnist. Leian, et parlament pöörab nendele eriaruannetele liiga vähe tähelepanu. Arvan, et peaksime neid eriaruandeid paremini kasutama. Me ei peaks neid arutama mitte ainult eelarvekontrollikomisjonis, vaid ka paljudes konkreetse pädevusega komisjonides, näiteks arengukoostöökomisjonis, kui raport on arengukoostöö kohta, või keskkonnakomisjonis, kui raport on keskkonna kohta, nii et seda tööd, mida teie, teie kolleegid ja kõik kaastöölised teevad, hinnataks vääriliselt, ja nii et ka Euroopa kodanikud saaksid näha, et me Euroopa maksumaksjate raha kasutamist nõuetekohaselt kontrollime.
<P>
Tänan teid kõiki tehtud töö eest!
<SPEAKER ID="075" NAME="Juhataja">
Arutelu on lõppenud.
<P>
Hääletus toimub täna kell 12.00.
<P>
Kirjalikud avaldused (kodukorra artikkel 149)
<SPEAKER ID="077" NAME="Lidia Joanna Geringer de Oedenberg" AFFILIATION="S&amp;D">
kirjalikult. - (PL) Euroopa Parlamendi liikmed, kes jagunevad tavaliselt kaheksasse eri fraktsiooni, on harva ühel meelel. Tänastel hääletustel 39 institutsiooni 2009. aasta eelarve täitmisele heakskiidu andmise üle lükkasime edasi otsuse anda heakskiit Euroopa Nõukogu eelarve täitmisele 637 poolt- ja nelja vastuhäälega ning 13 hääletajat jäid erapooletuks.
<P>
Parlamendiliikmete tänane otsus on viimaste kuude sündmuste loogiline tagajärg. Nõukogu esindajad, kaasaarvatud peasekretär, ei võtnud vastu ühtegi eelarvekontrollikomisjoni kutset arutada nõukogu kulutusi 2009. aastal. Lisaks ei saanud me vastust ühelegi mitmekümnest konkreetsest küsimusest, mille hulka kuulusid küsimused 2009. aasta lõpus asutatud Euroopa välisteenistuse rahastamiskokkulepete kohta (Rivellini raportis on terve hulk küsimusi). Kui tuletame meelde seda, kui keerulised olid nõukogu 2007. aasta ja 2008. aasta kulutusi käsitlevad arutelud, ning parlamendi tehtud kaugeleulatuvaid järeleandmisi, siis on selle aasta seisukoht mõistetav. Lissaboni lepingu jõustumise järel vajavad mõlemad institutsioonid ametlikku kokkulepet kulutuste läbivaatamiste kohta, mis asendab 30aastase nn aumeeste kokkuleppe. Kodanikel on õigus nõuda läbipaistvust nõukogu ja parlamendi rahaliste vahendite suhtes. Nüüd peame ootama 15. juunini 2011, kui nõukogu Euroopa Parlamendi liikmete küsimustele vastused andma peab.
<SPEAKER ID="078" NAME="Iliana Ivanova" AFFILIATION="PPE">
kirjalikult. - (BG) Kulutuste kvaliteedi parandamine ning õiguskulude kontrollimine ja nende vastavus eeskirjadega ei ole ühekordne tegevus, vaid pidev protsess, mis on meie peamine vastutus Euroopa kodanike ees. Inimesed ei saa aru, miks me 2011. aasta keskel ikka veel 2009. aasta eelarvega tegeleme. Just seetõttu saame, toetudes eelnevatele aruteludele institutsioonidevaheliste läbirääkimiste korraldamise kaudu, seda menetlust lühendada, kuid see ei tule kvaliteedi arvelt. Kontroll Euroopa rahaliste vahendite kulutamise üle paraneks märkimisväärselt, kui kättesaadaval oleksid konkreetsed andmed ning meetodid liikmesriikides kasutatavate juhtimis- ja kontrollisüsteemide hindamiseks, sest 0% veamäärad on küsitavad. Vähemalt 30% vigu oleksid riiklikud ametiasutused saanud avastada ja parandada, enne kui Euroopa Komisjon need asutused sertifitseeris. Liikmesriigid ja komisjon peavad võtma vajalikud meetmed, et järgida eeskirju, ning asjakohased meetmed kõigi avastatud puuduste viivitamatuks kõrvaldamiseks.
<SPEAKER ID="078" NAME="Vladimír Maňka" LANGUAGE="SK">
Raport ELi 2009. aasta üldeelarve täitmisele heakskiidu andmise kohta, I jagu - Euroopa Parlament.
<P>
Seisame pidevalt silmitsi mitme puudusega, mis takistavad meil oma vahendeid täielikult tõhusal viisil kasutada. Oma töös ELi 2010. aasta eelarve muude divisjonide valdkonna pearaportöörina nägin konkreetseid näiteid halva juhtimise kohta. See kehtib julgeolekuteenistuse kohta, kus julgeolekukulud pidevalt suurenevad, kirjaliku tõlke ja tõlkeressursside tõhusa kasutamise kohta ning teiste valdkondade kohta. Bürokraatias registreeritakse töökoormuse märkimisväärne suurenemine, mille tõttu vajame kiiresti täiendavaid ressursse. Seetõttu on meil vaja põhjalikku hinnangut personalistruktuuride ja ressursside vajaduse kohta. Julgeolekupoliitikas, aga ka IT- ja kinnisvaravaldkonnas peame leidma tasakaalu sisetöötajate ja välistarnijate vahel. Institutsioonide siseprobleemid panevad inimesi institutsioonidevahelise koostöö arendamist unustama.
<P>
Enamik suurenevaid probleeme kuulub ühise nimetaja alla: kasutame vähe sõltumatuid uuringuid ressursside ja töökorralduse kohta. Seega tuleb meil sel aastal valitud valdkondades sellised uuringud toetada.
<SPEAKER ID="076" NAME="Marc Tarabella" LANGUAGE="FR">
Toetan täielikult eelarvekontrollikomisjoni otsust lükata edasi Euroopa Ravimiameti eelarve täitmisele heakskiidu andmine ning ma tunnen, et sellega seonduvad mõned väga olulised punktid. Sooviksin rõhutada eelkõige seda, et ekspertide ja juhtide sõltumatuse suhtes puuduvad tagatised ning järelikult esineb huvikonfliktide võimalus. See küsimus on seda asjakohasem avastuse valguses, et mõned ohtlikud ravimid, mis Euroopas mitme inimese surma põhjustasid, korjati turult ära hilinemisega.
<P>
(Istung katkestati kell 11.30 ja jätkus kell 12.00)

<CHAPTER ID="002">
Presidentuuri avaldused
<SPEAKER ID="006" NAME="President">
Kallid kolleegid! Meieni on jõudnud kurb uudis, et hiljuti lasi ETA maha Prantsuse politseiniku Jean-Serge Nérini. Sellega teadvustame endale, et terrorismi probleemi ei ole veel Euroopas lahendatud. Parlamendi nimel ja enda poolt sooviksin avaldada kaastunnet mõrvatud politseiniku perekonnale. Loodan, et Hispaania ja Prantsuse politsei toob õigusemõistmise ette mitte ainult tapjad ise, vaid ka tapmiseks käsu andnud inimesed.
<P>
On veel teine murettekitav uudis: rühmituse Daamid Valges meeleavalduse 30 osaleja vahistamine Kuubas. Daamid Valges on vangistatud opositsiooniaktivistide emad ja naised. 2005. aastal määras Euroopa Parlament rühmitusele Daamidele Valges Sahharovi auhinna. Ühineme täna nende kangelaslike naistega ning mõtleme neile ja nende raskele olukorrale.

<CHAPTER ID="006-06">
6. Endise Jugoslaavia Makedoonia Vabariigi 2010. aasta eduaruanne (
<P>
Enne hääletust
<SPEAKER ID="122" NAME="Nikolaos Salavrakos" AFFILIATION="EFD">
(EL) Austatud juhataja! Soovin esitada vastavalt kodukorra artiklile 177 taotluse hääletuse edasilükkamiseks, sest ajalehes Sunday Times avaldatud ränkade süüdistuste tõttu ei ole selle raporti koostaja Zoran Thaler enam siin. Minu arvates kehtib tema puhul süütuse presumptsioon, aga tema vastu esitatud süüdistuste valguses ei kehti selle endise Jugoslaavia Makedoonia Vabariiki käsitleva raporti puhul usaldusväärsuse presumptsioon. Parimal juhul äratab see raport mõningaid kahtlusi. Teen selle pärast ettepaneku hääletus edasi lükata, määrata uus raportöör ja esitada raport uuesti kolme kuu pärast, et säilitada parlamendi usaldusväärsus.
<SPEAKER ID="123" NAME="Juhataja">
Tegelikult on uus raportöör raporti juba üle võtnud. Kristian Vigenin, kui soovite sõna võtta, siis võite seda lühidalt teha.
<SPEAKER ID="124" NAME="Kristian Vigenin" AFFILIATION="S&amp;D">
Austatud juhataja! Me ei tohiks seda propagandat kuulda võtta. Seda raportit on juba arutatud.
<P>
(Aplaus)
<P>
Kõik fraktsioonid olid selle raportiga üleüldiselt nõus. See võeti väliskomisjonis häälteenamusega vastu. Eile peeti raporti üle hea arutelu ning palun teil nüüd hääletusega jätkata.
<SPEAKER ID="126" NAME="Eduard Kukan" AFFILIATION="PPE">
Austatud juhataja! Teen ettepaneku, et lõplik hääletus kõne all oleva resolutsiooni üle võiks olla nimeline.
<SPEAKER ID="127" NAME="Juhataja">
Ootame, kuni jõuame lõpliku hääletuseni, ning siis vaatame, kas täiskogu soovib seda teha.
<SPEAKER ID="130" NAME="Gerard Batten" AFFILIATION="EFD">
Austatud juhataja! Kodukorras on öeldud, et taotlus nimelise hääletuse kohta tuleb esitada 24 tundi enne hääletust. Kas on mõni teine kodukorra eeskiri, mis sellest kõrvale astub ja kus on kirjas, et nimelise hääletuse üle saab otsustada parlament, ning kas te ütleksite selle artikli numbri. Vastasel juhul saaksime kõik nõuda nimelisi hääletusi, kui me seda tahame.
<SPEAKER ID="131" NAME="Juhataja">
Istungit juhtiva asepresidendina on mul õigus otsustada selle üle, kas korraldame nimelise hääletuse või mitte. Selle õiguse annab mulle kodukorra artikkel 20, aga ma küsin seda sellegipoolest ka täiskogult. Andke palun käetõstmisega märku, kas soovite nimelist hääletust. On selge, et täiskogu soovib nimelist hääletust, mis on ka minu soov, ning seega avan hääletuse viimase resolutsiooni ettepaneku üle.
<P>
(Parlament võttis taotluse nimelise hääletuse kohta vastu)

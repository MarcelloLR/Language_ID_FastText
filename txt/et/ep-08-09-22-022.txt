<CHAPTER ID="022">
Teatavate õigusaktide kohandamine otsusega 2006/512/EÜ muudetud nõukogu otsusega 1999/468/EÜ kontrolliga regulatiivmenetluse osas (teine osa) ***I - Õigusaktide kohandamine komiteemenetlust käsitleva uue otsusega (lühiesitlus)
<SPEAKER ID="159" NAME="Juhataja">
Järgmine päevakorrapunkt on järgmiste raportite ühisarutelu:
<P>
József Szájeri raport õiguskomisjoni nimel ettepaneku kohta võtta vastu Euroopa Parlamendi ja nõukogu määrus, millega kohandatakse teatavaid asutamislepingu artiklis 251 sätestatud menetluse kohaseid õigusakte otsusega 2006/512/EÜ muudetud nõukogu otsusega 1999/468/EÜ kontrolliga regulatiivmenetluse osas - Teine osa - C6-0476/2007 - ja
<P>
József Szájeri raport õiguskomisjoni nimel soovitustega komisjonile õigusaktide kohandamise kohta komiteemenetlust käsitleva uue otsusega.
<SPEAKER ID="160" NAME="József Szájer">
raportöör. - (HU) Inimkonna kogemus on juba kaua olnud selline, et otsuseid tegevad asutused ja eelkõige rakendavad asutused ei saa hakkama parlamentaarse järelevalveta. Nüüd, eelkõige seoses Lissaboni lepingu ettevalmistamisega, oleme väga sageli kuulnud Euroopa Liidu nn demokraatia defitsiidi kohta ning samuti oleme palju kuulnud bürokraatia kohta Brüsselis.
<P>
Huvitav on see, et Lissaboni lepingut ei toeta täna just need, kelle huvisid kõnealune muutus kõige enam teeniks, ning need, keda on veel vaja veenda, et Lissaboni leping tagab elluviiva asutuse, Euroopa Komisjoni ja nn Euroopa bürokraatia tõhusama järelevalve. Tahan, et seda kaaluksid kõik, kes arvavad, et Lissaboni lepingu järele pole vajadust.
<P>
Olen veendunud, et tagades kodanike valitud Euroopa Parlamendile laiemad volitused kui Euroopa Komisjonil, täidame selle eesmärgi. Eelkõige juhul, kui parlament ja nõukogu või seadusandlik asutus delegeerivad üha rohkem volitusi elluviivale asutusele Euroopas, sunnib see Euroopa Komisjoni üha rohkem sätestama üksikasjalikke eeskirju.
<P>
Kuna väga paljudel juhtudel peame reageerima kohe, kui Euroopa keeruline seadusandlik mehhanism ei tööta, kui nõukogu ja parlament ei saa vastata, siis sel juhul ei ole muud võimalust kui volitada komisjoni sellistes küsimustes kiire ja tõhusa reageerimise huvides.
<P>
Seda juhtub endiselt. Need kaks raportit puudutavad asjaolu, et 2006. aastal Euroopa Parlamendi ja komisjoni vahel sõlmitud kokkuleppega laieneb Euroopa Parlamendi mõjusfäär ja volitused komisjoni meetmete järelevalvele rakendamise ning seadusandluse sfäärides. Seni on see võimalus ainult ühel organil - nõukogul.
<P>
Euroopa Komisjon on koostanud neli paketti, millest kaks võtsime oma suvisel istungil vastu. Kolmas tuleb nüüd koos mu omaalgatusliku raportiga põhimõtete kohta, mille abil seda protsessi rakendada ja kuidas järelevalvet registreerida.
<P>
Samas sooviksin öelda, et aruteludest sai alguse hea kompromiss, kuid tahaksin parlamendi nimel täielikult selgitada, et me ei pea seda pretsedendiks hetkel käimasolevate komiteemenetluse puhul ega tulevikku vaadates.
<P>
Kõnealused järelevalvealased volitused on parlamendi ülesanne sõltumata Lissaboni lepingust. Teisisõnu on Lissaboni leping, mis tagab sarnased volitused, läinud natuke kaugemale ja me juba teostame neid volitusi selle raames.
<P>
See on tohutu hulk tööd parlamendile ning talle tuleb tagada vajalikud vahendid. Just sel põhjusel olen võtnud tarvitusele meetmeid ka seoses eelarvega, et eemaldades selle bürokraatiast, saame tagada parlamendile võimalused, mis on vajalikud uue ülesande täitmiseks. Teisisõnu peab parlament ülesande täitmiseks tegema ettevalmistusi ning arvan, et seda sammu astudes muutub Euroopa Liit demokraatlikumaks ja läbipaistvamaks. Seega astume olulise sammu selles suunas, et seadusandlik asutus teostab järelevalvet elluviiva asutuse üle ja samas suveräänselt Euroopa institutsioonide sees. Tänan teid tähelepanu eest.
<SPEAKER ID="161" NAME="Ján Figeľ">
komisjoni liige. - Hr juhataja, komisjoni nimel tervitan kahte hr Szájeri raportit ning tänan raportööri töö eest. Köszönöm szépen Jóska.
<P>
Esimese lugemise kokkuleppe alusel nn teise osa kohta viiakse täiendavad õigusaktid kooskõlla komiteemenetlust käsitleva muudetud otsusega. See tähendab parlamendi - teie - tugevamat rolli ning rangemat demokraatlikku järelevalvet. Komisjonil on tõeliselt hea meel näha, et töö on edenenud üsna heas tempos ja on jõutud õiglaste lahendusteni kolme institutsiooni - nõukogu, parlamendi ja komisjoni vahel.
<P>
Teise raportiga kutsus parlament komisjoni tegelikult esitama uusi ettepanekuid kohandamaks täiendavat piiratud arvu seadusi. Võin teile kinnitada komisjoni kavatsust uurida põhjalikult raportis esitatud soovitusi. Kui see hindamine lõpetatakse, saame otsustada, kuidas kõige paremini vastata parlamendi soovitustele.
<P>
Lõpetuseks lubage mul väljendada lootust, et ka järgmise ulatuslik uurimine nõukogu ja parlamendi poolt sujub kiirelt ja edukalt.
<SPEAKER ID="162" NAME="Juhataja">
Arutelu on lõppenud.
<P>
Hääletus toimub homme.

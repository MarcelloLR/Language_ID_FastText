<CHAPTER ID="006-03">
3. (
<P>
- Enne hääletust:
<SPEAKER ID="066" NAME="Jan Andersson">
raportöör. - (SV) Tänan teid, hr president. Viidates kirjale, mille Euroopa ametiühingute organisatsioon saatis eelmisel nädalal kõigile oma liikmetele, peaksin ütlema, et ma mõistan ametiühingute liikumise seisukohti küsimuses, kas sotsiaalpartnerite ja komisjoni vahel üldse nõu peeti. Siiski ei saa meie selles suhtes midagi ette võtta.
<P>
Selle direktiivi sisu ei muutu mingil viisil. Juhtub aga see, et selle rakendamine lükatakse neli aastat edasi. Põhjuseks on, et mõningate ülitähtsate meditsiiniseadmete kasutamine ei pruugi olla võimalik, kui rakendamine toimub aprillis. Praegu on käimas uuringud, et teha kindlaks, kuidas neid seadmeid saab direktiiviga kokkusobivaks muuta.
<P>
Seetõttu toetame direktiivi edasilükkamist, millega tööhõive- ja sotsiaalkomisjon on täielikult nõus.
<SPEAKER ID="067" NAME="Günter Verheugen">
komisjoni asepresident. - Hr president, sooviksin komisjoni nimel anda järgmise selgituse. Selle direktiivi jõustumise edasilükkamise väljapakkumisel reageeris komisjon vastutustundlikult uutele teaduslikele tõenditele - ma kordan, uutele teaduslikele tõenditele - nimelt uuringule, mille tellis Ühendkuningriigi valitsus ja mis avaldati juunis 2007. Need uued teaduslikud tõendid näitasid, et direktiivi võimalik jõustumine selle praegusel kujul aprillis 2008 oleks suuresti ja kavatsematult kahjustanud magnetresonantstomograafia (MRT) kasutamist, mis on kõige tulemuslikum ja ohutum tomograafiline tehnoloogia tänapäevases arstiteaduses. Kuna ma vastutan selle valdkonna eest, sooviksin lisada, et selle tehnoloogiata ei saaks tuhanded haiged Euroopa Liidus parimat võimalikku ravi. Samuti sooviksin lisada, et meie tootjad on selles valdkonnas maailmas juhtkohal.
<P>
Hr Andersson mainis nõupidamise küsimust. Ma sooviksin öelda, et töötajate esindajaid on täielikult teavitatud ja nad osalesid aruteludel, mis toimusid sotsiaalpartneritega enne komisjoni ettepaneku vastuvõtmist. Praeguse direktiivi rakendamisest tuleneda võivad raskused ja komisjoni edasised kavatsused toodi välja ja neid arutati nõukogu loodud tööohutuse ja -tervishoiu nõuandekomitee tasandil. Nõuandekomiteesse kuuluvad kolm täisliiget igast liikmesriigist, riikide valitsused, ametiühingud ja tööandjate organisatsioonid.

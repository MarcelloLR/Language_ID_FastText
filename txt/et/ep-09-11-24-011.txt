<CHAPTER ID="011">
2007. aasta üleeelarve täitmisele heakskiidu andmine: nõukogu (arutelu)
<SPEAKER ID="356" NAME="Juhataja">
Päevakorra järgmine punkt on teine raport Euroopa Liidu 2007. aasta üldeelarve täitmisele heakskiidu andmise kohta, II jagu - nõukogu [C6-0417/2008 - - eelarvekontrollikomisjon. Raportöör: Søren Bo Søndergaard
<SPEAKER ID="357" NAME="Søren Bo Søndergaard">
raportöör. - (DA) Tänan, austatud juhataja! Seitse kuud tagasi - 23. aprillil, kui täpne olla - keeldus suur osa sellest täiskogust andmast heakskiitu nõukogu 2007. aasta eelarvele. Miks? Sellepärast, et nõukogu käitumine parlamendi ja eelarvekontrollikomisjoni suhtes oli täiesti vastuvõetamatu. Nõukogu keeldus vastamast kirjalikele küsimustele, mida talle eelarve kohta esitasime, ning keeldus eelarvekontrollikomisjoniga kohtumast ja küsimustele vastamast. Olukord oli nii absurdne, et nõukogu esindajad lahkusid kohe igalt koosolekult, kus esitati nõukogu eelarvet puudutavaid küsimusi.
<P>
Tegelikkuses polnud tegemist millegi uuega. See oli tegelikult käinud aastaid. Uus oli hoopis see, et aprillis tegi parlament sellele lõpu. Minu arvates esitas enamik parlamendiliikmeid endale aprillis lihtsa küsimuse: kuidas saan mina Euroopa Parlamendi liikmena vastutada oma valijate eest nõukogu eelarve eest, kui nõukogu ei vasta isegi küsimustele, mis parlament talle esitab? Arvan, et just see oli küsimus, mille tulemusena suur osa praeguse täiskogu liikmeist keeldus nõukogu eelarve täitmist heaks kiitmast. Võib-olla arvas osa inimesi, et parlament oleks vastutulelikum pärast juunis toimuvaid valimisi või et parlamendi nõudmistel avatuse ja läbipaistvuse järele oli pigem valimislubaduste kui tegelikku hoiakumuutuse maiku. Kui jah, saavad nad pettumuse osaliseks.
<P>
Isegi valimiste järel oleme me eelarvekontrollikomisjonis oma väga lihtsa seisukoha osas ühtsed olnud: kui nõukogu soovib, et kiidaksime ta eelarve heaks, siis peab ta meiega kohtuma ja meie küsimustele vastama. Septembri lõpus toimus lõpuks midagi. 24. septembril toimus nõukogu ning eelarvekontrollikomisjoni esimehe, komisjoni raportööride ja koordinaatorite vaheline kohtumine. Samal ajal vastas nõukogu komisjoni küsimustele - ehkki kaudselt - ning antud vastused avaldati ka nõukogu veebisaidil.
<P>
Ütlen selgelt välja: nõukogu tegi sellega väga targa käigu - väga targa käigu. See kujutab endast põhjust, miks me eelarvekontrollikomisjonis saame täna soovitada, et parlament nõukogu 2007. aasta eelarvele heakskiidu annaks. Ent lubage mul samuti selgelt teatavaks teha, et me nii ootame kui nõuame, et antud samm väljendaks nõukogu hoiaku muutust parlamendi suhtes.
<P>
Mis nõukogu 2008. aasta eelarvesse puutub, siis ootame, et 2007. aasta absurditeater ei korduks. Vastupidi, eeldame, et alustame punktist, kuhu lõpuks jõudnud oleme. Teisisõnu ootame, et nõukogu annaks lubamatu viivitamiseta kirjalikke vastuseid parlamendi pädevate komisjonide ja raportööride esitatavatele küsimustele. Ootame nõukogu valmidust kohtuda pädevate komisjonidega ja vastata küsimustele.
<P>
Kindlustamaks, et selle osas kahtlust poleks, on see selgelt kirjas raportis, mida täna arutame ja mille loodetavasti homme parlament vastu võtab - kui mitte ühehäälselt, siis väga suure enamusega. Nõukogu 2007. aasta eelarvele heakskiitu andes oleme näidanud oma positiivset suhtumist. Pall on nüüd nõukogu platsipoolel.
<SPEAKER ID="358" NAME="Cecilia Malmström">
nõukogu eesistuja. - (SV) Austatud juhataja, lugupeetud parlamendiliikmed! Küsimused, mida täna arutame, on äärmiselt olulised. Avatus ja läbipaistvus on demokraatlikud vahendid, mida meil kasutada on. See, mis edendab kodanike usaldust, on see, kas neil on võimalik mõista protsessi, ja see on liidu tegevusele hea. Selles suhtes on parlamendil ja nõukogul samad eesmärgid ning see mõistagi kehtib kõikjal, kõikides valdkondades ja kõikidele institutsioonidele.
<P>
Täna räägime 2007. aasta heakskiidust. Selles suhtes sooviksin muidugi rõhutada üleüldiselt välise auditeerimise ja konkreetselt eelarve rakendamise olulisust ning antud kontekstis tõsta samuti esile kontrollikoja rolli ning väga tubli tööd, mis moodustab iga-aastase vastutuse väljaselgitamise aluse.
<P>
Mis puudutab 2007. aasta eelarve täitmisele heakskiidu andmise antud konkreetse raporti konkreetset küsimust, sooviksin avaldada oma rahulolu, et soovitate nüüd, et nõukogule antaks heakskiit. Kui põhiküsimusi lähemalt vaatame, pole tegelikult põhjust heakskiitu mitte anda. Nõukogu on üritanud alati eeskirju järgida ja rakendada avatust majandusliku juhtimise suhtes. Nii on see ka tulevikus. Sain aru nii, et eelarvekontrollikomisjoni delegatsiooni ja nõukogu delegatsiooni vaheline septembris toimunud mitteametlik kohtumine võimaldas hulga punktide täpsustamist ja et just see võimaldas - nagu mainis ka raportöör - nõukogule 2007. eelarve heakskiidu anda.
<P>
See tõstab väga lihtsal moel esile meie institutsioonidevahelise dialoogi olulisuse tulevikuski. Seetõttu on mul väga hea meel, et oleme antud küsimuste osas leidnud tee edasi liikumiseks, mistõttu saab anda heakskiidu, ning rõõmustan ette selle kinnitamise üle homsel hääletusel.
<SPEAKER ID="359" NAME="Ingeborg Gräßle">
fraktsiooni PPE nimel. - (DE) Austatud juhataja, volinik Malmström, volinik Barrot! Ime on sündinud! Esimest korda viie aasta jooksul olen tunnistajaks, et nõukogu antud arutelus osaleb, ning soovin antud olulise signaali eest siiralt tänada nõukogu eesistujariik Rootsit!
<P>
(Aplaus)
<P>
Tere tulemast täiskogu istungile, kus esimest korda on esindatud nõukogu arutelul selle heakskiidu üle!
<P>
Lõpp hea, kõik hea, nagu me Saksamaal ütleme? Ei, seekord mitte! Heakskiidu andmise menetlus on osutunud sõnulseletamatuks ning vajab pakiliselt kohta institutsioonidevahelises päevakorras, mida muuseas on vaja laiendada, et sinna kuuluks Euroopa Nõukogu president. Meil on Euroopa laval uus tegija ning olemasolev menetlus ei saa ega tohi sellisel kujul jätkuda. See, kuidas parlament peab kerjama teavet ja dialoogipartnereid, et vastamata küsimustele vastuseid saada, ei ole parlamentaarse demokraatia vääriline. Nõukogu käitub ülima ja absolutistliku asutusena ning minul Euroopa Liidu kodanikuna on oma valimisringkonna valijate ees antud käitumise pärast häbi. Menetlus, mis meil on senini olnud, on lihtsalt absurdne ja sellel ei tohi lubada tulevikus jätkuda.
<P>
Sooviksin tänada eesistujariiki Rootsit veel kord! Oleme saanud hakkama huvitava algusega. Esiteks oli meil vestlus, uus ja pretsedenditu verstapost, ning asjaolu, et täna siin kohal olete, on fantastiline signaal. Nõukogu eesistujariik, nagu kõik teised ELi institutsioonid, peavad astuma parlamendi heakskiidu eest välja ning sama kehtib, nüüd enam kui varem, muidugi uue välisteenistuse juhina uuele kõrgele esindajale. Meie, Euroopa Parlamendi liikmed, peame nüüd näitama, et antud küsimus on meile oluline ja et meie peame seda koos edendama. Antud küsimus peab olema igas päevakorras ning sooviksin paluda komisjonil selle päevakorda panna.
<P>
Meile ei meeldi, kuidas arutelu senini kulgenud on. Asjaolu, et meil pole midagi, mitte ettepanekutki, selle kohta, kuidas asjad tulevikus olema peaksid, häirib meid. Lissabonist ei tohi saada läbipaistmatu Euroopa Liidu sünonüüm, kus parlamentaarsest järelvalvest on üle sõidetud. Tegemist on võimalusega uueks alguseks rahva valitud esindajate tugeva osalemisega ning tulevase Euroopa Nõukogu presidendi jaoks heakskiidu andmine kujutab endast esimest lakmusproovi.
<SPEAKER ID="360" NAME="Bogusław Liberadzki">
fraktsiooni S&D nimel. - (PL) Austatud juhataja! Sooviksin esmalt avaldada tänu raportöörile Søren Bo Søndergaardile, kes alustas tööd rasketes oludes ja on ilmutanud sügavat kannatlikkust ja näidanud kalduvust olla hinnangutes ja arvamustes väga tasakaalukas!
<P>
Lugupeetud kolleeg! Olen teiega nõus, et on hea, et järgitakse läbipaistvuse, sealhulgas rahalise läbipaistvuse põhimõtteid, kuid nõustun kommentaaridega, mis kõnelevad millestki enamast. Oleme täna jõudnud üliolulise hetkeni selles, kuidas tegutseme. Lissaboni lepingu jõustumise eelõhtul nõukogu nii-öelda tunnistab, et parlament on ainuke valitav asutus, kuna parlament töötab avatult. Selleks et parlament ja nõukogu oleksid kokkusobivad asutused, peaks ka nõukogu suuresti avatumalt töötama, ja just see hetkel toimubki. Ületame nõukogu vastumeelsust parlamendiga koostöö suhtes. Minu arvates toimub see mitte ainult meie töö selles valdkonnas, vaid see toimub ka meie töö muudes valdkondades, sealhulgas parlamendi komisjonides.
<P>
Minu fraktsioon toetab seetõttu kindlasti ettepanekut võtta vastu eelarvele heakskiidu andmise otsus, mida auväärt nõukogul on tõepoolest võimalus tänasel arutelul näha. Me ei hakka uuesti numbritega peale, me ei näita näpuga vasemale veerule, paremale veerule, tuludele, kuludele või veatule juhtimisele. Selles meil olulisi piiranguid pole. Ent rõõmustame, et antud arutelu toimub, ning selle üle, kuidas see toimub.
<SPEAKER ID="361" NAME="Luigi de Magistris">
fraktsiooni ALDE nimel. - (IT) Austatud juhataja, kallid kolleegid! Eelarvekontrollikomisjoni esimehena pean tunnustama komisjoni tehtud väga olulist tööd ning raportööri tehtud oivalist tööd ning lisaks ilmutatud poliitilist solidaarsust.
<P>
Seda seepärast, et algusest peale soovisime saata väga selge sõnumi: kavatseme töötada väga rangelt, et kindlustada riiklike vahendite juhtimisel ning seega eelarvete auditeerimisel läbipaistvuse, täpsuse ja seaduslikkuse.
<P>
Nõukoguga, kes alguses reageerida ei tahtnud, on saavutatud väga olulisi edusamme. Sooviksin selle puhul isiklikult õnnitleda eesistujariik Rootsit! Ta on võtnud alati eesmärgiks tegutseda läbipaistvuse ja täpsuse edendamise nimel.
<P>
Sellest seisukohast võime seega täiendavaid edusamme oodata, sest ilmselgelt on absoluutselt vastuvõetamatu, iseäranis Lissaboni lepingu jõustumisega, et parlamendil ei ole eelarvete ja riiklike vahendite jälgimiseks teavet ja üksikasju, seda mitte ainult Euroopa Liidu, vaid kõikide Euroopa kodanike huvides.
<SPEAKER ID="362" NAME="Bart Staes">
fraktsiooni Verts/ALE nimel. - (NL) Olgem ausad, menetlus on jätkuvalt raske ja mul on väga hea meel, et kohal on nõukogu ametis olev eesistuja. See on läbimurre! Tõepoolest on tegemist esimese korraga, kui eesistujariik on taolisel arutelul osalenud, ja ma tervitan seda. Kuid peame tunnistama, et menetlus on jätkuvalt raske.
<P>
Tegelikult peidab nõukogu end jätkuvalt teatud hetkel 1970. aasta alguses - nelikümmend aastat tagasi - sõlmitud suulise kokkuleppe taha, misläbi parlament ja nõukogu leppisid kokku, et ei sekku teineteise eelarvesse, ei vaata teineteise arvepidamist ja vaatavad kõigest mööda nagu soliidsed härrasmehed. See kuulub minevikku, kuna nõukogu eelarve on fundamentaalselt muutunud. Nelikümmend aastat tagasi koosnes see ei millestki muust kui halduskuludest, kuna aga nüüd on lisandunud tegevuskulud. Seetõttu peame püüdlema läbimurde poole.
<P>
Oleme ajutiselt ummikseisu lahti murdnud. Oleme valmis heakskiitu andma, kuid peame nüüd tõesti ühe sammu edasi minema. Lõppude lõpuks pole probleemid lahendatud. Meie ülesandeks on kindlustada, et läbipaistvus ja demokraatlik kontroll kehtiks nõukogu eelarvele ja samuti meie oma parlamendi eelarvele. Seetõttu olen nõus kõigi nendega - sõnavõtjad, raportöörid, sõnavõtjad fraktsioonidest, kes on selgesti öelnud: tegemist on hoiatuslasuga, peame järgmise nõukogu heakskiidu menetlusega ühe sammu edasi minema. Kontrollikoja aastaaruanne sisaldab selles suhtes ettepanekuid ja mainib jällegi programmi SESAME puudutavaid asju. Lugupeetud kolleeg! On võimalik, et te varsti enam osaline pole, ent meie jätkame jõupingutusi läbipaistvuse nimel.
<SPEAKER ID="363" NAME="Richard Ashworth">
fraktsiooni ECR nimel. - Austatud juhataja! Lubatagu mul esmalt kasutada võimalust tunnustada volinik Kallast tõeliste edusammud eest, mida kontrollikoja väljendatud küsimuste ja tingimuste käsilevõtmisel tehtud on! Minu arvates on selle lõppeva ametiajaga komisjon teinud rohkem positiivseid edusamme kui ükski varasem viimaste aegade komisjon ja olen talle jõupingutuste eest tänulik!
<P>
On laialdaselt tunnistatud, et tekkepõhise raamatupidamissüsteemi kasutuselevõtt on olnud edukas ning et see korraldus on põhjustanud suure osa märkimisväärsest paranemisest. Samuti tahan tunnustada ühtse põllumajanduspoliitika, iseäranis ühtse haldus- ja kontrollsüsteemi, osas tehtud tublisid edusamme, mis on samuti suurt kasu toonud.
<P>
Ent mul on kaks murevaldkonda, mida mainima pean. Esiteks kritiseerib kontrollikoda aastaaruandes korduvalt "aluseks olevate tehingute täpsust ja usaldusväärsust”. Olen nõus ja selles suhtes polnud 2007 varasematest aastatest erinev. Nende sõnum oli täiesti selge: tööd on veel teha kõvasti.
<P>
Teiseks tahan mainida, et kontrollikoda oli kriitiline ühiselt juhitavate programmide kontrollmehhanismide puudumise suhtes. Praegune parlament on korduvalt kutsunud liikmesriike üles tunnistama kaugelt suuremat pakilisust audiitorite mureküsimustega tegelemisel ning iseäranis oleme kutsunud liikmesriike üles rahuldama 2006. aasta institutsioonidevahelise leppe tingimusi.
<P>
Rahandusliku usaldusväärsuse ja avaliku vastutuse nimel peavad nad nüüd ilmutama suuremat otsustavust ja seega, nendel nimetatud põhjustel, ja kuni näeme antud asjas nõukogupoolset tõeliste edusammud tegemist, hääletame mina ja mu Briti konservatiivse delegatsiooni kolleegid 2007. aasta üldeelarve heakskiidu vastu.
<SPEAKER ID="364" NAME="Marta Andreasen">
fraktsiooni EFD nimel. - Austatud juhataja! Oleme Euroopa Parlamendi valitud liikmed, ent meie valijad ei tea, mis telgitagustes toimub. 2009. aasta aprillis otsustas eelarvekontrollikomisjon nõukogule heakskiidu andmise edasi lükata. Isegi kui kontrollikoda polnuks arvepidamist kritiseerinud, väitis komisjon endal sedaviisi toimimiseks piisavalt põhjuseid olevat. Ent pärast seda, kui antud komisjon eesistujariigi Rootsiga septembris kohtus ja parlamendi küsimustele anti kirjalikke vastuseid, väljastas Søren Bo Søndergaard, nõukogu 2007. aasta heakskiidu raportöör, ikkagi raporti, mis isegi erilise hea tahteta poleks heakskiidu andmist lubanud. Ent tehti poliitiline otsus heakskiit anda ning kompromiteerivad lõigud nuditi ära.
<P>
Komisjon kavatseb soovitada heakskiitu tulevikuootustel. Kui inimesed, kes meie poolt juunis hääletasid, teaks järgnevat - 1970. aastast pärit suulise kokkuleppe alusel eksisteerib konsensus olukorda mitte utreerida; et nõukogu siseaudiitorit eelarvekontrollikomisjoni ei kutsutud, sest sel juhul saaks nõukogu kutsuda Euroopa Parlamendi siseaudiitori, teadmata tagajärgedega, ning et poliitilistel kaalutustel ametisse nimetatud Kontrollikojal polnud nõukogu siseaudiitori 2008. aprilli raporti kohta märkus - siis, mida nad ütleksid?
<P>
Omal ajal, 2002. aastal, kui olin Euroopa Komisjoni pearaamatupidaja, teatas tollane eelarve-peadirektor komisjoni tollasele audiitorile, et heakskiidumenetlus kujutas endast institutsioonidevahelist mängu ega midagi enamat. Kas jätkame vaikimist gorilla suhtes, kes keset tuba on, sest kardame kaotada aastatepikkuse vaikimise järel hangitud privileegid? Meil on võimalik teha valik paljastada ja lõpetada silmakirjalikkus, kui 2007. aasta nõukogu heakskiidu üle hääletame. Minu arvates teate, mis valiku mina teen, ning loodan, et liitute minuga nõukogule heakskiidu andmisel.
<SPEAKER ID="365" NAME="Martin Ehrenhauser" AFFILIATION="NI">
(DE) Austatud juhataja! Euroopa julgeoleku- ja kaitsepoliitika ei kujuta endast hetkel mereväge, vaid sõjalaeva rahvusvahelises poliitikas. Iga aasta, kui järg jõuab selle nõukogu eelarve-sõjalaevale heakskiidu andmise kätte, kaob see äkki Bermuda kolmnurka ja Euroopa Parlament näib olevat rahul rakendada motot "Kõik, mida meie radaril ei ole, ei eksisteeri ka tegelikkuses”.
<P>
Eelmine kevad tulid äkki välja eelarvevälised kontod ja nõukogule heakskiitu ei antud. Selleks toodi neli põhjust. Esimene oli, et nõukogu keeldus aktsepteerimast mingitki ametlikku, formaalset kohtumist parlamendiga. Teine oli, et nõukogu keeldus andmast kirjalikke terviklikke vastuseid. Kolmas oli, et nõukogu ei esitanud ei tegevusaruannet ega täielikku loendit eelarveülekannetest. Neljas põhjus oli, et on võimatu välja selgitada, kas kuluartiklid nõukogu eelarves on tegevusliku iseloomuga.
<P>
Nüüd äkki, homme - mõned kuud hiljem - on olemas tahe anda nõukogule heakskiit. Ent ühtki antud neljast põhjusest keelduda heakskiitu andmast ei ole tegelikult selgeks tehtud ega rahuldatud. Nõukogu esindajad keelduvad ikka veel parlamendiga mingitki formaalset kohtumist pidamast. Sarnaselt pole tulemas tegevusaruannet ning eelarvevälised kontod on suletud või ära kaotatud, nagu nõudsime.
<P>
Meenutaksin raportöörile, et ta esialgses raportis esitati nõukogule kokku kakskümmend päringut ja küsimust. Ent kus on täpsed vastused antud küsimustele? Kas oskate mulle seda öelda? Ei, te ei oska! Selle asemel, et antud etapil nõukogule survet tõsta, mida meie teeme? Muudame end palvete esitajateks ja nendest nõudmistest on uues raporti saanud palved. Kõik, kes hääletavad nüüd nõukogule heakskiidu andmise poolt, toetavad just antud olukorda, kus parlament nõukogu ees malbelt palveid esitab.
<SPEAKER ID="366" NAME="Sidonia Elżbieta Jędrzejewska" AFFILIATION="PPE">
(PL) Austatud juhataja! Toetan Euroopa Parlamendi otsuste projekti anda nõukogu peasekretärile heakskiit 2007. majandusaasta eelarve täitmise suhtes. Mul on hea meel, et eesistujariik Rootsi ja Siim Kallas on näidanud, et on antud probleemi lahendamisele pühendunud.
<P>
Sooviksin juhtida tähelepanu mitmele küsimusele, mis on aga endiselt lahendamata ja mis nõuavad käsile võtmist paari lähima aasta jooksul. Nõukogule heakskiidu andmise raske ja vaevaline protsess näitab, mida Euroopa Parlament tahab. Euroopa Parlament tahab läbipaistvust ja avatud, ent ka formaalset, dialoogi nõukoguga. Euroopa Parlamendi antud nõudmised on püsivad ja jonnakad, kuid need ei väljenda Euroopa Parlamendi liikmete pahatahtlikkust - need väljendavad muret riikliku raha üle ja kujutavad endast, nagu nad seda peakski, maksumaksjate raha kulutamise suhtes tuntava mure väljendust.
<P>
Sooviksin rõhutada, et nõukogule heakskiidu andmise menetlus näitab samuti, kuidas parlament avastab nõukogu töö uusi valdkondi, ja parlament ei taha jääda kõrvale nõukogu kulude jälgimisest ja järelvalvest üheski selle tegevusvaldkondadest.
<P>
Minu arvates kujutab endast nõukogule 2007. aasta heakskiidu andmine sammu õiges suunas, kuid peaksime ka selgelt ütlema, et on ikka veel teatud asju, mida pole täielikult selgitatud, ning peaksime seda jätkuvalt nõukogule meenutama. Loodetavasti tuleb siin konstruktiivne dialoog, üha tõusva läbipaistvuse ja avatusega, nii et riiklikku raha saab kõige parimal moel jälgida.
<SPEAKER ID="367" NAME="Jens Geier" AFFILIATION="S&amp;D">
(DE) Austatud juhataja! Kallid kolleegid! Ka mina sooviksin tänada Søren Bo Søndergaardi eduka töö eest, mille tulemusena nõukogu tuli parlamendile heakskiidumenetluses lõpuks vastu! Nõukogu keeldus kaua andmast asjakohaseid vastuseid parlamendi küsimustele, viidates suulisele kokkuleppele - mitteametliku iseloomuga kokkuleppele, mis on nüüd igatahes 40 aastat vana. See näib lausa kummaline, kui nõukogu ametnikud 40 aastat hiljem ei tea selgesti, mida suuline kokkulepe täpselt ütleb, kuna Euroopa Parlamendi esitatud versioon sisaldab täpselt vastupidist sellele, mida nõukogu üha jälle läbirääkimistel väitis.
<P>
Esimene suulise kokkuleppe resolutsioon teatas, et nõukogu ei ürita Euroopa Parlamendi kuludesse muutusi teha. Kolmas resolutsioon teatab, et kahe institutsiooni vahel peaks olema eelarveküsimustes tihe koostöö. Nõukogu tõlgendab seda nii, et kumbki institutsioon ei sekku teise eelarvetegevusse. Siinkohal hoidun kommenteerimast antud põhjendussuuna tõsidust. Sooviksin hoopis tänada eesistujariiki Rootsit, et on alustanud protsessi antud vääritu asjade seisu lõpetamiseks!
<P>
Lahenduseks on institutsionaalse lepingu lisa, mis reguleerib selgesti korda, kuidas parlament nõukogule heakskiidu annab, nagu seda nõuab ettepaneku projekt võtta vastu resolutsioon. Seetõttu palun täiskogul ettepanekut toetada.
<SPEAKER ID="368" NAME="Jorgo Chatzimarkakis" AFFILIATION="ALDE">
(DE) Austatud juhataja, volinik Kallas! Kõigepealt sooviksin väga tervitada seika, et nõukogu eesistujariik Rootsi on kohal, ja isiklikult soovin tänada Cecilia Malmströmi, et ta on teinud menetluse läbipaistvamaks! Kõik kaasparlamendiliikmete öeldu vastab tõele - menetlus on läbipaistvam ja isegi, kui ta täna mõnevõrra ettevaatlikumalt väljendus, võime ikkagi öelda, et anname heakskiidu. Käia on veel väga pikk tee. Palume nõukogu, et antud esimesele sammule järgneksid edasised sammud, eriti arvestades, et nõukogu pädevusi välis- ja julgeolekupoliitika vallas on Lissaboni lepingust lähtuvalt palju selgemini määratletud. Tulevikus on antud poliitikal ka nägu, paruness Ashtoni kujul. Kodanikud aga varem paruness Ashtonit ei teadnud ning nemad, Euroopa maksumaksjad, ei tea tulevikus ikkagi täpselt, kui palju raha tal enda käsutuses on ja mis ta sellega teeb. Peame antud asjade seisu muutma. Tegemist on tõepoolest absoluutse vältimatusega ajal, kui tegelikult läbipaistva demokraatliku Euroopa eest võitleme.
<P>
Sooviksin tänada raportööri Søren Bo Søndergaardi survet avaldamast meie - parlamendi - nimel ja me ei lase sellel survel raugeda!
<SPEAKER ID="369" NAME="Ville Itälä" AFFILIATION="PPE">
(FI) Austatud juhataja, kallid kolleegid! Soovin samuti tänada raportööri, kes on teinud ära tohutult tubli töö. Kui arutame 2007. aasta üldeelarve täitmisele heakskiidu andmist, ei räägi me nõukogu rahast ega komisjoni rahast ega parlamendi rahast, vaid maksumaksjate rahast. Tegemist on rahaga, mis kuulub kodanikele, ja neil peab olema õigus teada, millele seda kulutatakse.
<P>
Eelkõige esindab parlament rahvast ja parlamendil peab olema õigus saada kogu teavet, mida see vajab, siis kui see seda nõuab. Me ei saa taluda olukorda, kus parlament peab seda tegelikult kerjama. Seepärast on avatus ja läbipaistvus ainsaks viisiks, kuidas ELi institutsioonid rahva usaldust võita saavad.
<P>
Soovin liituda nendega, kes on kiitnud antud asjas tehtud oivalisi edusamme ja võrratut tööd, mida on teinud eesistujariik Rootsi, mistõttu saame nüüd heakskiidu anda! Samuti sooviksin tänada volinik Kallast, kes on viimasel viiel aastal niivõrd oivalist tööd teinud! Antud valdkondades on tehtud edusamme. Tegemist on õige sammuga õiges suunas.
<P>
(Aplaus)
<SPEAKER ID="370" NAME="Aldo Patriciello" AFFILIATION="PPE">
(IT) Austatud juhataja, kallid kolleegid! 23. aprillil lükkas antud täiskogu edasi nõukogu arvepidamist puudutava otsuse, kuna nõukogu oli keeldunud esitamast parlamendile iga-aastast tegevusraportit, takistades oma kulude üksikasjalikku vaatlemist samal moel, mis teistele institutsioonidele kehtib.
<P>
Meie kohus on tegelikult elavdada jõupingutusi läbipaistvuse edendamiseks ühenduse institutsioonides, tõstes teadlikkust ühenduse eelarve kasutamise osas ja muutes Euroopa institutsioonid, eelkõige nõukogu, avalikkuse ees vastutavamaks.
<P>
Usun, et alates parlamendi keeldumisest anda nõukogule heakskiit on tehtud palju jõupingutusi. Iseäranis oleme tervitanud nõukogu veebisaidil iga-aastase tegevusaruande avaldamist ja suurenenud läbipaistvuse taset ühises välis- ja julgeolekupoliitika valdkonnas. Samuti tervitasime septembris peetud kohtumist, kus lõpuks toimus konstruktiivne arutelu eelarvekomisjoni ja eesistujariik Rootsi vahel. Nõukogu jõupingutused esitada parlamendi aprillis esitatud nõuetele korrektseid vastuseid on iseäranis teretulnud.
<P>
Austatud juhataja! Kokkuvõtteks: tekst, mille üle hääletame, kujutab endast olulist sammu parlamendi ja nõukogu vahelises dialoogis ning tugevat signaali, mida praegune täiskogu soovis saata maksumaksjate kaitsmiseks nõukogu kulusid puudutava selge läbipaistva ja õigeaegse aruandluse kaudu.
<SPEAKER ID="371" NAME="Cecilia Malmström">
nõukogu eesistuja. - (SV) Austatud juhataja! Tänan sellel väga olulisel teemal arutlemise eest! Mul on hea meel, et oleme ühel meelel avatuse ja läbipaistvuse olulise osas. Antud asjad on mõistagi vundamendiks, mitte ainult meievahelisele konstruktiivsele dialoogile, vaid ka kodanikele usalduse andmiseks Euroopa institutsioonide vastu. Nagu parlamentki, on nõukogu huviks tunnistada vastutust võimalikult suurima läbipaistvuse eest maksumaksjate raha osas ning antud küsimused muutuvad veelgi asjakohasemaks mõistagi uue lepinguga, mis jõustub vaid nädala pärast.
<P>
Laiem arutelu selle üle, mis kuju liidu finantsjuhtimise auditeerimine peaks võtma, tuleks korraldada seoses ELi määruste ja iga-aastase korra läbivaatamisega, mis saab vajalikuks Lissaboni lepingu jõustumise tõttu. Ent nõukogu üritab, ja seda ka jätkuvalt, järgida eeskirju ning rakendada avatust oma majandusliku juhtimise osas. Euroopa Parlamendiga seoses jätkame aastate jooksul kujunenud praktika rakendamist ja samuti peame järgmine aasta parlamendiga mitteametlikke kõnelusi, et selgitada küsimusi, mida eelarve täitmise suhtes esineda võib. Ootan selles suhtes huviga dialoogi jätkamist Euroopa Parlamendiga heakskiidu küsimuses ning olen kindel, et järgmine aasta tuleb meil konstruktiivne mitteametlik dialoog Kontrollikoja 2008. aasta aruande osas. Tänan väga antud arutelu eest!
<SPEAKER ID="372" NAME="Søren Bo Søndergaard">
raportöör. - (DA) Austatud juhataja! Ma sooviksin tänada kõiki liikmeid, kes on sellest arutelust osa võtnud! Sooviksin iseäranis puudutada, mida ütlesid Marta Andreasen ja Martin Ehrenhauser, ning juhtida tähelepanu, et kui protsessi alustasime, polnud mingit kokkulepet. Kui protsessi alustasime, ei reageeritud meile, kui komisjonile küsimusi esitasime ja kirjalikke vastuseid nõudsime. Kui antud protsessi alustasime, lahkus komisjon koosolekutelt iga kord, kui küsimusi esitama hakkasime. See on positsioon, kust alustasime.
<P>
Meie ülesanne täna on otsustada, kas oleme liikunud sammu lähemale või oleme ikka veel samas olukorras. Küsimus pole selles, kas oleme saavutanud kõik soovitu. Olen nõus, et me pole saavutanud kõike soovitut. Teil maksab lugeda vaid minu raportit ja nüüd komisjoni raportit, et mõista, et oleme ikka veel rahulolematud. Samuti paluksin nõukogul raportit väga põhjalikult lugeda, sest see sisaldab hulga häid punkte, mis järgmiseks aastaks kasulikud võivad olla.
<P>
Oleme aga sammu lähemal. Kui 2008. aasta heakskiiduga alustame - ja teeme seda praegugi -, ei alustame me tühjalt lehelt. Alustame punktist, kuhu jõudsime tänavu. Seetõttu arvan, et on õige kaitsta seda, mida saavutanud oleme, hääletades poolt, jätkates seeläbi võitlust - mis on lõppude lõpuks see, millega tegemist on. Aeg näitab - kui näeme, kuidas asjad lähevad tänavu ja järgmine aasta -, kas oleme õige otsuse teinud. Seepärast ongi ülioluline, et meie komisjoni ja parlamendina oleksime suutlikud seisma koos ja hoidma kinni sellest, mille algusest peale endale eesmärgiks seadsime.
<P>
Sooviksin kasutada võimalust, et tänada sekretariaati, variraportööre ja kogu komisjoni, sealhulgas esimeest, võimaluse eest näidata ühtset palet! Kui suudame antud solidaarsuse säilitada - sealhulgas 2008. aasta heakskiidu puhul, siis 2008. aastal suudame liikuda sammu lähemale, 2007. aastal saavutatust kaugemale. Siis on meil võimalik saavutada kõik, mida saavutada soovime!
<SPEAKER ID="373" NAME="Juhataja">
Arutelu on lõppenud. Hääletus toimub kolmapäeval, 25. novembril 2009.
<P>
Kirjalikud avaldused (kodukorra artikkel 149)
<SPEAKER ID="374" NAME="Georgios Stavrakakis" AFFILIATION="S&amp;D">
kirjalikult. - (EL) Austatud juhataja, kallid kolleegid! Ka mina sooviksin alustada raportööri õnnitlemisest, kes on teinud ära erakordse töö, tõstatanud vahetult kriitilise tähtsusega küsimusi ning kindlalt nõudnud, et enne heakskiidu andmise soovitamist on meil vaja kuulda selgeid vastuseid. Õnnitlused samuti eelarvekontrollikomisjonile, kes jäi kindlaks oma seisukohale raportööri toetada ning suutis vaatamata esialgsetele raskustele veenda nõukogu vastama meie kõige olulistematele küsimustele. Sest kuidas saame me soovitada anda heakskiit eelarve täitmisele, kuidas saame me vastutustundlikult arutada kõnealuse eelarve korrektsuse üle, kui me ei tea, mis on numbrite taga? See oleks täiesti absurdne. Nüüd, kus nõukogu on vastanud, oleme valmis soovitama kiita eelarve täitmine heaks, kuid oleme lisanud eelarvekontrollikomisjoni väga suure enamusega heakskiidetud kaasnevasse resolutsiooni olulisi kommentaare. Me tahame avatud menetlust ja me usume sellesse, me tahame läbipaistvust ja usume sellesse ning me tahame kogu teavet selle kohta, kuidas Euroopa maksumaksja raha kulutatakse.
<P>
(Istung katkestati kell 19.25 infotunni alguseni ja algas uuesti kell 19.30)

<CHAPTER ID="007-19">
19. Rahalise abi süsteemi loomine liikmesriikide maksebilansi toetamiseks
<P>
- Enne hääletust
<SPEAKER ID="142" NAME="Pervenche Berès" AFFILIATION="PSE">
(FR) Proua juhataja, tahaksin sel teemal sõna võtta, sest meil oli majandus- ja rahanduskomisjonis suur arutelu laenuteemadel ning Euroopa Rahvapartei (Kristlike Demokraatide) ja Euroopa Demokraatide fraktsioon oli esitanud muudatusettepaneku, milles lähtuti sellest, et Euroopa laenu jaoks puudub õiguslik alus.
<P>
Leppisime kokku muudatusettepanekus, mille koostasime pärast kokkulepet härra Langeniga, kes oli fraktsiooni PPE põhiläbirääkija, kuigi mitte variraportöör, ja mille kohaselt lisasime, et ühenduse laenu jaoks puudub konkreetne alus. Sellises olukorras esitasime muudatusettepaneku nr 2 ja seega olen väga üllatunud, et hästiinformeeritud eksperdid ütlesid mulle, et PPE loetelus oli selle muudatusettepaneku juures miinus; tahaksin anda härra Langenile võimaluse PPE loetelu parandada.
<SPEAKER ID="143" NAME="Werner Langen" AFFILIATION="PPE-DE">
(DE) Ma ei pea selgitama, kuidas meie fraktsiooni hääletusloetelu koostatakse. Arutasime seda ja pärast uuesti käsitlemist saame seda ettepanekut täiel määral toetada.

<CHAPTER ID="009">
Hääletuse parandused ja hääletuskavatsused (vt protokoll)
<P>
(Istung katkestati kell 13.05 ja seda jätkati kell 15.00.)
<SPEAKER ID="282" NAME="Raül Romeva i Rueda" AFFILIATION="Verts/ALE">
(FR) Tahaksin lihtsalt parlamendile edastada äsja saadud teabe.
<P>
Juba mõned nädalad on teatavates Lääne-Sahara suurlinnades toimunud ennenägematud sündmused - üle 12 000 saharavi mehe, naise ja lapse lahkuvad linnast ja asuvad elama Laâyoune, Es-Smara ja Boujdouri lähedusse telkidesse.
<P>
Need üha sagenevad ümberasumised paistavad olevat uus viis protestida põliselanike jaoks talumatu poliitilise ja sotsiaal-majandusliku olukorra vastu neis piirkondades.
<P>
Ütlen seda täna ja nüüd sellepärast, et see Maroko režiimi paljude vägivaldsete sekkumiste tõttu tekkinud probleem võib sel nädalavahetusel tunduvalt süveneda. Sellepärast kutsun parlamenti üles olema valmis sõltuvalt olukorra muutumisest tegutsema.
<SPEAKER ID="283" NAME="Juhataja">
Võtan selle arvesse. See sõnavõtt oli kodukorda puudutava märkuse all, aga Lääne-Sahara ja Maroko olukord ei ole asjad, millest me tänasel pärastlõunal rääkida tahtsime. Aga võtan öeldu siiski teadmiseks.

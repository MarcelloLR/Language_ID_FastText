<CHAPTER ID="008-05">
5. Euro sularaha professionaalset piiriülest maanteevedu euroala liikmesriikide vahel käsitleva Euroopa Parlamendi ja nõukogu määruse (EL) kohaldamisala laiendamine (
<SPEAKER ID="124" NAME="Sophie Auconie">
raportöör. - (FR) Austatud juhataja ja kolleegid! Kutsun teid raportöörina ja fraktsioonide nimel, kes on sellega nõus, lükkama hääletust sularaha vedu käsitleva kahe raporti üle edasi. Viitan raportile, millest räägime praegu, ja raportile, mille üle hakatakse hääletama viienda punktina pärast praegust.
<P>
Edasilükkamine on põhjendatud menetluslike põhjustega ning selle eesmärk on tagada võimalikult hea koostöö komisjoni ja nõukoguga. Niisiis innustan teid kõiki hääletama käesoleva raporti ja viie punkti pärast käsitletava raporti hääletuse edasilükkamise poolt.
<SPEAKER ID="125" NAME="Juhataja">
Annan nüüd sõna kaheks avalduseks. Palun sõna võtta inimesel, kes soovib ettepanekut toetada. Proua Bowles, sõna on teil.
<SPEAKER ID="126" NAME="Sharon Bowles">
majandus- ja rahanduskomisjoni esimees. - Lugupeetud juhataja! Tahan täpsustada, et majandus- ja rahanduskomisjon palus edasilükkamist, sest tehtud on menetlusviga. Põhjendus, milles lepiti kokku kirjalikus kolmepoolses menetluses ja mille puhul ei saa seega mingeid kahtlusi olla, eemaldati alaliste esindajate komitee tekstist. Samuti öeldi meile, et komisjoni õigustalitused ei nõustu tekstiga, mis ei ole täielikult kooskõlas ühise arusaamaga, kuigi ühine arusaam ei ole õiguslikult siduv.
<P>
Me ei saa kuidagi nõustuda ühepoolse muudatuse kui pretsedendiga ja seepärast keeldume hääletamast enne, kui see küsimus on lahendatud. Me ei saa lubada, et institutsioonidevahelised kokkulepped, ühised arusaamad või muud seisukohad piiravad aluslepingus Euroopa Parlamendile antud õigusi. Niisiis ei tohi selle tekstiga edasi liikuda. Enne jätkamist peame saame ka selge kinnituse, et selline probleem ei kordu.
<SPEAKER ID="127" NAME="Francesco Enrico Speroni" AFFILIATION="EFD">
(IT) Austatud juhataja! Ma ei ole iseenesest selle ettepaneku vastu, aga kuna kinnitasime esmaspäeva pärastlõunal terve nädala tööplaani, ei saa ma aru, miks ei esitatud ettepanekut edasilükkamise kohta eile, vaid see esitatakse alles praegu vahetult enne hääletust.

<CHAPTER ID="009-10">
10. Taimekaitsevahendite turuleviimine (hääletus) 
<P>
- Raport: Hiltrud Breyer
<P>
- Pärast hääletamist muudatusettepaneku 243 üle:
<SPEAKER ID="134" NAME="Graham Booth" AFFILIATION="IND/DEM">
Härra juhataja, töökorralduslikult on see täielik läbikukkumine ning me peaksime üle minema täielikule elektroonilisele hääletamisele. See on kohutavalt naeruväärne!
<P>
(Aplaus)
<SPEAKER ID="135" NAME="Juhataja">
Härra Booth, see ei ole läbikukkumine. On tekkinud mõned vead, mis on statistiliselt võttes sellise pikkusega hääletamise puhul täiesti normaalsed. Naeruväärsed on teiesugused sekkumised.
<P>
(Aplaus)
<P>
- Enne hääletamist õigusloomega seotud resolutsiooni üle:
<SPEAKER ID="136" NAME="Edward McMillan-Scott" AFFILIATION="PPE-DE">
Härra juhataja, töökorralduslikult ei soovi ma asju pikendada ning te olete liiga viisakas, et seda öelda, ent on olemas artikkel, mis lubab presidendil panna - kui tegu on nõnda pika hääletusega: kolmkümmend hääletust, mis kõik on kaheksa lehekülge pikad - see Euroopa Parlamendis hääletusele nii, et raport saadetaks tagasi vastutavale komisjonile põhjalikuks uurimiseks ja uuesti esitamiseks. Usun, et peaksime seda artiklit sagedamini kohaldama.
<P>
(Aplaus)
<SPEAKER ID="137" NAME="Hannes Swoboda">
fraktsiooni PSE nimel. - (DE) Härra juhataja, olete teinud väga head tööd ja seega teeninud ära hea lõunasöögi, nagu me kõik. Me peaksime hääletamise homsele edasi lükkama.
<SPEAKER ID="138" NAME="Joseph Daul" LANGUAGE="FR">
Härra juhataja, kell on kaks pärastlõunal, me peaksime hääletamise katkestama. Mul on tõeliselt kahju, et selline raport peab jõudma täiskoguni. Teen ettepaneku, et järgmine kord tehakse sellega komisjonis rohkem tööd ja tulevikus, parlamendi reformimise kava kohaselt, vaadatakse need eeskirjad läbi. Me ei saa jätkata sellisel viisil töötamist.
<P>
(Aplaus)
<SPEAKER ID="139" NAME="Daniel Cohn-Bendit" AFFILIATION="Verts/ALE">
(FR) Härra juhataja, arvan, et see, mida minu kaasparlamendiliige just äsja ütles, on üpris õige, kuid ta peaks tunnistama, et tema fraktsioon oli see, kes ei austanud parlamendikomisjonis töötamist ja esitas kõik muudatusettepanekud täna siin.
<P>
(Aplaus)
<SPEAKER ID="140" NAME="Roberto Musacchio" AFFILIATION="GUE/NGL">
(IT) Härra juhataja, daamid ja härrad, antud päevakorrapunkti puhul võttis komisjon härra Cohn-Benditi sõnutsi otsuse vastu selge häälteenamusega, siiski töötab parlament selle otsuse vastu viisil, mida võib nimetada sihilikuks töö takistamiseks. Selline on olukord tegelikult. Sestap ei ole see küsimus seotud kodukorraga, vaid on seotud poliitilise hoiakuga.
<SPEAKER ID="141" NAME="Juhataja">
Daamid ja härrad, kokku on langenud kaks õnnetut olukorda. Esiteks oli meil väga pikk eelnev arutelu, mis lükkas edasi hääletamise, ning teiseks on meil täna tegu selle istungjärgu ühe suurima hääletusega.
<P>
Sel põhjusel katkestame hääletuse antud etapis ja ma tänan teid koostöö eest.

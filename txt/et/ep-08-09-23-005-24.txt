<CHAPTER ID="005-24">
24. Petitsioonikomisjoni arutelud (2007) (
<P>
- Seoses lõikega 31:
<SPEAKER ID="117" NAME="David Hammerstein" LANGUAGE="ES">
Et võtta arvesse hiljutisi kohtulahendeid, esitan ma järgmise suulise muudatusettepaneku ja loen selle ette inglise keeles:
<P>
"[...] jätkavad tolliasutused vaid erakorralise meetmena nende Kreeka kodanike autode konfiskeerimist, kes elavad välismaal [...]”, ma lisan sõna "ajutiselt” ja lisan ka viimase lause: "võtab teadmiseks Euroopa Kohtu 7. juuni 2007. aasta otsuse kohtuasjas C-156/04, milles leiti, et enamik Kreeka ametiasutuste antud selgitustest kõnealuses kohtuasjas olid rahuldavad; tervitab Kreeka ametivõimude poolt vastu võetud uute õigusaktide rakendamist, millega püütakse leida lahendused probleemidele, millele kõnealuses kohtuasjas tähelepanu juhiti;”.
<SPEAKER ID="119" NAME="Juhataja">
Ma ei näe vastuväiteid sellele suulisele muudatusettepanekule.
<P>
- Pärast hääletust:
<SPEAKER ID="120" NAME="Zbigniew Zaleski" AFFILIATION="PPE-DE">
Proua juhataja, vaadates, kui kiiresti meie hääletus kulgeb, arvan, et võin teha ühe lühikese, ent õigustatud märkuse. Nende nimel, kes suudavad tulemusi ekraanilt lugeda ja loevad neid, tahaksin avaldada tänu teie professionaalse tegutsemise eest. Ma loodan, et teised juhatajad, sealhulgas härra Pöttering, kes on väga võimekas, järgivad seda eeskuju.
<SPEAKER ID="121" NAME="Juhataja">
Tänan teid. Me teeme oma parima!

<CHAPTER ID="009-09">
9. Puuviljade tootmiseks ettenähtud viljapuude paljundusmaterjali ja viljapuude turustamine (uuesti sõnastatud) (hääletus) 
<P>
- Raport: Ioannis Gklavakis
<P>
- Enne hääletust:
<SPEAKER ID="103" NAME="Ioannis Gklavakis">
raportöör. - (EL) Proua juhataja, ma sooviksin tänada kõiki parlamendiliikmeid toetuse eest raporti koostamisel. Mul on rõõm, et see võetakse üksmeelselt täiskogus hääletusele, kuid see ei takista meid võtta sõna redaktsiooni menetluse vastu, mille komisjon valis selle ettepandud direktiivi jaoks.
<P>
See raport on väga tähtis, sest selle eesmärk on sätestada tugev alus viljapuude turustamiseks, et need oleksid sertifitseeritud ja kindlustatud taime hügieeni seisukohast kaitsmaks põllumajandustootjat, tarbijat ja keskkonda. On ülima tähtsusega, et tootja saaks terve paljundusmaterjali, et hoida ära uute haiguste levikut ja kaitsta oma sissetulekut, ning samuti vähendada pestitsiidide kasutust, mis, nagu me kõik teame, on kahjulik keskkonnale. Seetõttu oleme me esitanud mitmeid muudatusettepanekuid.
<P>
Ärgem unustagem, et seoses Euroopa Liidu laienemisega 27 riigile, muutus kaupade liikumine kergemaks, lihtsamaks ja bürokraatiavabamaks. See peidab ka ohte. Peame olema ettevaatlikud, sest taimede liikumine ilma kontrollita toob kaasa riski haiguste levimiseks katastroofiliste tagajärgedega keskkonnale ja majandusele.
<P>
Lõpetuseks sooviksin ma korrata oma vastuseisu redaktsioonile, mis takistab meil teha parandusi seal, kus me peame seda vajalikuks. Olen veendunud, et see poliitika on ohtlik, eriti kui komisjon otsustab seda kasutada teiste ettepandud määruste ja direktiivide reformide puhul tulevikus.

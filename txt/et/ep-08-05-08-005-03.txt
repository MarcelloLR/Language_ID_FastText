<CHAPTER ID="005-03">
3. Komisjoni rakendusvolituste teostamine(
<P>
Enne hääletust:
<SPEAKER ID="108" NAME="László Kovács">
komisjoni liige. - Proua juhataja, komisjoni tervitab pr Frassoni raportit, millega kiidetakse heaks kahepoolse kokkuleppe sõlmimine parlamendi ja komisjoni vahel nõukogu otsuse 1999/468/EÜ, mida on muudetud otsusega 2006/512/EÜ, rakendusmenetluste kohta. Seoses sellega rõhutab komisjon, et kokkuleppe punkt 11 hõlmab üldiselt äärmiselt pakilisi juhtumeid.
<P>
Komisjon soovib tänada parlamenti ja eeskätt pr Galeotet ja hr Corbetti suurepärase koostöövaimu eest, mis valitses selle kokkuleppe üle peetud läbirääkimistel. Eile kiitis komisjon kokkuleppe heaks ja president Barroso kirjutab sellele lähipäevil alla.

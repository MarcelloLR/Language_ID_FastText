<CHAPTER ID="005-05">
5. Euroopa huvi: edukas toimetulek üleilmastumise ajajärgul (hääletus) 
<P>
- Ühine resolutsiooniettepanek:
<P>
- Enne hääletamist punktile 1 eelneva pealkirja üle:
<SPEAKER ID="063" NAME="Margarita Starkevièiûtë">
fraktsiooni ALDE nimel. - Sooviksin teha ettepaneku muuta esimese osa pealkiri järgmiseks: "Lissaboni välismõõde”. Teisisõnu, muuta pealkiri "Välispoliitika" pealkirjaks "Lissaboni välismõõde".
<P>
(Suuline muudatusettepanek kiideti heaks)
<P>
- Enne hääletamist punkti 5 üle:
<SPEAKER ID="065" NAME="Hartmut Nassauer" AFFILIATION="PPE-DE">
(DE) Hr president, punkti 5 suhtes tehtud suulise muudatusettepaneku tagasivõtmise tõttu soovib Euroopa Rahvapartei (Kristlike Demokraatide) ja Euroopa Demokraatide fraktsioon hääletada "ei", vastupidiselt oma loendites märgitule.
<P>
- Enne hääletamist punkti 14 üle:
<SPEAKER ID="067" NAME="Udo Bullmann" AFFILIATION="PSE">
(DE) Hr president, mõnel parlamendiliikmel on probleeme keskmise lõiguga, alates sõnadest "juhib tähelepanu, et üks” kuni sõnadeni "kodumaine nõudlus”. Kokkuleppel hr Casparyga Euroopa Rahvapartei (Kristlike Demokraatide) ja Euroopa Demokraatide fraktsioonist teen seetõttu ettepaneku lisada sõnade "Euroopa majandus" järele sõnad "mõningates liikmesriikides" ja ma loodan, et see lahendab keskmise lõiguga seotud probleemid. Ma usun, et sellest oleks Euroopa Demokraatide ja Liberaalide Liidu fraktsioonil abi.
<P>
(Suuline muudatusettepanek kiideti heaks)
<P>
- Enne hääletamist punkti 30 üle:
<SPEAKER ID="069" NAME="Daniel Caspary" AFFILIATION="PPE-DE">
(DE) Hr president, teksti edasilükkamisele ei ole vastuväiteid, kuid paluksin siiski selle üle hääletada. Kui parlament hääletab teksti poolt, kuulub tekst mujale, kuid võib juhtuda, et seda ei kiideta heaks, mistõttu ma palun hääletada algteksti üle.
<SPEAKER ID="070" NAME="President">
Osade kaupa hääletamist ei ole taotletud.
<P>
- Pärast lõpphääletust:
<SPEAKER ID="071" NAME="Jan Andersson" AFFILIATION="PSE">
(SV) Hr president, parlament on nüüd hääletanud integreeritud suuniste ajakohastamise ja muutmise poolt. See puudutab näiteks sotsiaalset tahku. Seni on komisjon otsustanud sellele mitte tähelepanu pöörata.
<P>
Ma sooviksin kuulda hr Špidla kommentaare otsuse kohta, mille parlament on nüüd langetanud, ja teada saada, kas ta kavatseb ajakohastatud ja muudetud integreeritud suuniste küsimuse komisjonis tõstatada.
<SPEAKER ID="072" NAME="Vladimír Špidla">
komisjoni liige. - (CS) Parlamendi langetatud otsusel on teatav kaal ja komisjon peab seda edasiste dokumentide koostamisel arvesse võtma. Seega on parlamendi häälel loomulikult asjakohane kaal ning integreeritud suuniste küsimus oli parlamendis toimunud arutelul põhiline.
<SPEAKER ID="073" NAME="President">
Me tõlgendame "teatavat kaalu" "suurte kaaluna" ja soovitame komisjonil meie seisukoht vastu võtta.

<CHAPTER ID="007-06">
6. Stockholmi programm (hääletus)
<SPEAKER ID="106" NAME="Alexander Graf Lambsdorff" AFFILIATION="ALDE">
(DE) Austatud juhataja! See, mille üle kolleeg Ferber õigustatult kurtis, juhtus taas. Me kuulsime kolme erinevat numbrit selle lõike kohta, mida me kohe hääletama hakkame. Ma ei tea, kas asi on selles, et numbreid ei öeldud õigesti välja või neid ei tõlgitud õigesti. Ma kuulsin numbrit 33, seejärel 30 ja siis 43, nii et asi on väga ebaselge.
<SPEAKER ID="107" NAME="Marc Tarabella" AFFILIATION="S&amp;D">
(FR) Lugupeetud juhataja, ma võin teile kinnitada, et hääletamise tempo on väga hea. Te olete äärmiselt viisakas inimene ja me oleme teile selle eest väga tänulikud, kuid me võiksime veelgi kiiremini edasi liikuda, kui te ei tänaks pärast iga üksikut hääletust, vaid siis, kui kogu hääletamine on läbi.
<P>
Tänan teid, juhataja!
<SPEAKER ID="108" NAME="Juhataja">
Tänan teid selle märkuse eest.
<SPEAKER ID="110" NAME="Carlo Casini" AFFILIATION="PPE">
(IT) Austatud juhataja, teemaks on lõike 131 suuline muudatusettepanek, mille suhtes ma olen kahe teise raportööri, härra López Aguilari ja härra Berlingueriga ühel meelel.
<P>
Praeguses tekstis öeldakse nii: "kutsub nõukogu, komisjoni ja liikmesriike hindama ja läbi vaatama uimasteid käsitlevaid kehtivaid rahvusvahelisi, Euroopa ja riiklikke õigusakte ning poliitikat ja edendama kahju vähendamise poliitikat, eelkõige pidades silmas ÜRO tasandi konverentse nendel teemadel”.
<P>
Selle suulise muudatusettepanekuga tahetakse lisada sõnad "ennetamise” ja "hüvitamise”, see tähendab, et õigusaktide hindamine ja läbivaatamine puudutaks "kahju vähendamise ja ennetamise ning hüvitamise poliitikat”.

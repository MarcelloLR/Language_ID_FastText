<CHAPTER ID="009-01">
1. 2008. aasta eelarve täitmisele heakskiidu andmine: Euroopa Politseikolledž (
<SPEAKER ID="125" NAME="Véronique Mathieu" LANGUAGE="FR">
Austatud juhataja, lugupeetud kolleegid! Arvestades eelarvekontrollikomisjoni ühehäälset hääletust, on heakskiidu andmisest keeldumise otsus, mis teile täna esitati, meie institutsiooni jaoks äärmiselt oluline.
<P>
Esiteks tahan ma teile meenutada teiste reguleerivate ametite professionaalsust ja jõupingutusi hea juhtimistava standardite järgimisel. Euroopa Politseikolledži kehva tegutsemisega ei tohiks neid jõupingutusi määrida. Seepärast peab Euroopa Parlament eelarve täitmisele heakskiitu andva asutusena võtma vastutuse ja keelduma Euroopa Politseikolledži 2008. aasta eelarveaasta täitmisele heakskiitu andmast, arvestades asjaolusid, mis on meile teada.
<P>
Seega, Euroopa Parlament ei saa aktsepteerida endise direktori tõsiseid juhtimisvigu; veelgi enam, Euroopa Parlament ei saa leppida asjaoluga, et juhatus ei olnud oma kohustuste kõrgusel ega võtnud vajalikke meetmeid.
<P>
Arvestades seda, et kolledžil on olnud suuri raskusi alates 2006. aastast ja et edusammud ei ilmne enne 2014. aastat, ei saa enam nõustuda sellega, et kolledžil on vaja vähemalt üheksa aastat, et saavutada hea juhtimistava vastuvõetav tase.
<P>
Lõpetuseks tahaksin tänada variraportööre nende töö eest selles küsimuses.

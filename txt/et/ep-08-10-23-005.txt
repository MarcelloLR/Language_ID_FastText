<CHAPTER ID="005">
Presidentuuri teadaanded
<SPEAKER ID="044" NAME="President">
Daamid ja härrad, kakskümmend aastat tagasi, 1988. aastal asutas Euroopa Parlament Sahharovi mõttevabaduse auhinna, mida on välja antud igal aastal.
<P>
Viimase kahekümne aasta jooksul oleme me austanud väljapaistvaid organisatsioone või isikuid, kes on pühendanud oma elu inimõiguste ja põhivabaduste kaitsmisele ning võidelnud sallimatuse, fanatismi ja rõhumise vastu nii oma riigis kui kogu maailmas. Selle auhinna esimeseks saajaks oli Nelson Mandela, kellega mul on kohtumine järgmisel nädalal Johannesburgis, kuhu mind kutsuti üleaafrikalise parlamendi ette kõnet pidama.
<P>
Sellel aastal otsustas esimeeste konverents anda 2008. aasta Sahharovi auhinna Hu Jiale, nagu seisab väliskomisjoni otsuse ettepanekus: "Hiina ja Tiibeti vaigistatud häälte nimel".
<P>
(Aplaus)
<P>
Hu Jia sündis 1973. aastal 25. juulil Pekingis, ning on üheks kirglikumaks inimõiguste kaitsjaks Hiina Rahvavabariigis. Tema, pühendunud aktivist on süüdistatav oma keskkonnale pühendumuse, HIVi ja AIDSi ohtude vastu võitlemise ning inimõiguste tagamise nimel tehtud jõupingutuste tõttu.
<P>
27. detsembril 2007 määrati Hu Jia koduaresti süüdistatuna riigivõimu kukutamise õhutamises. 3. aprillil 2008 mõisteti ta kolmeks ja pooleks aastaks vangi.
<P>
Hu Jia võitleb praegu üksikkongis oma haigusega. Tal on maksatsirroos, kuid meie teada ei võimaldata talle regulaarset arstiabi.
<P>
Hu Jia meelevaldne arreteerimine ja süüdimõistmine on põhjustanud kogu maailmas raevu. Hu Jiale Sahharovi auhinna andmisega näitab Euroopa Parlament jõuliselt ja otsustuskindlalt oma tunnustust igapäevasele võitlusele vabaduse eest, millega inimõiguste kaitsjad Hiinas tegelevad.
<P>
(Aplaus)
<P>
Daamid ja härrad, mul on teha veel üks lühike avaldus. Homme, 24. oktoobril tähistame me Ühinenud Rahvaste Organisatsiooni 63. aastapäeva. Sellel puhul sooviksin ma rõhutada Euroopa Liidu, Euroopa Parlamendi ning Ühinenud Rahvaste organisatsiooni erinevate programmide ja institutsioonide vahelise koostöö ulatuslikkust, pühendumust ja edu.
<P>
Hiljuti esitleti kokkuvõtet selle aastate jooksul toimunud koostöö kohta väljaandes "Parandades elusid", mille eksemplari te kõik saite. Viimastel nädalatel oleme me olnud tunnistajateks kogu maailmas raske aja algusele, eriti seoses finantskriisiga ja selle drastilise mõjuga maailma majandusele.
<P>
Eriti just selles kontekstis on Euroopa Liidu mitmepoolse mõistmise ja solidaarsuse põhiväärtused väga tähtsad. Sama kehtib ka meie arengumaadele pühendumuse ning nende ees olevate kohustuste kohta. Ka novembris toimuval arengu rahastamise teemalisel rahvusvahelisel konverentsil on selles suhtes otsustav roll. Vaatamata tõsiasjale, et me seisame silmitsi märkimisväärsete väljakutsetega, ei tohi me kaotada arengumaade huve silmist.

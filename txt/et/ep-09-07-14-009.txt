<CHAPTER ID="009">
Asepresidentide valimine (esimene, teine ja kolmas hääletusvoor) 
<SPEAKER ID="033" NAME="József Szájer" AFFILIATION="PPE">
Austatud president! Ma sooviksin küsida, kas hääletamise suhtes kehtivad mingid miinimumnõuded.
<SPEAKER ID="034" NAME="President">
Härra Szájer, minimaalset arvu ei ole kehtestatud: ei ole vahet, kas poolt jääb üks või kaks inimest.
<SPEAKER ID="036" NAME="President">
Kallid kolleegid! Lubage mul hakatuseks öelda paar sõna. Istungi vaheajal sain teada, et täna sai NATO juhitud Afganistani missioonil surma üks Itaalia sõdur. Tema surm on esimene pärast seda, kui eelmisel kuul hukkusid 15 Briti sõdurit. Ma arvan, et me ei tohi kunagi unustada meie mehi ja naisi, kes relvajõudude koosseisus võtavad osa välismissioonidest ja kes sageli satuvad ohtlikesse olukordadesse, et nad teaksid, et neid peetakse meeles.
<P>
(Aplaus)
<SPEAKER ID="039" NAME="Véronique De Keyser" AFFILIATION="S&amp;D">
(FR) Austatud president! Mul on väga kahju, kuid selgete hääletustulemuste saamiseks, kuna meil ei ole tablood ja oleme püüdnud sammu pidada teie kiire ettelugemise tempoga, kas te saaksite uuesti ja veidi aeglasemalt ette lugeda kandidaatide nimed ja neile antud häälte arvu?
<SPEAKER ID="040" NAME="Daniel Cohn-Bendit" AFFILIATION="Verts/ALE">
Austatud president! Pange numbrid ekraanile, et me kõik neid näeksime. Seda ei ole kuigi keeruline teha.
<P>
(Aplaus)
<SPEAKER ID="041" NAME="Bernd Posselt" AFFILIATION="PPE">
(DE) Austatud president! Soovitan teil tungivalt kella helistada, sest nagu ma näen, ei ole paljud fraktsioonide liikmed kohal. Paljudele on jäänud mulje, et hääletamine algab alles kell 19.30. Seega palun teil veel üks kord kella helistada.

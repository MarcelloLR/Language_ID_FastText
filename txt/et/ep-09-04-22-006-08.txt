<CHAPTER ID="006-08">
8. Euroopa metroloogia teadusprogramm (
<P>
Enne hääletust
<SPEAKER ID="091" NAME="Erika Mann">
raportöör. - (DE) Härra president, daamid ja härrad, põhjus, miks me oleme suutelised selle menetluse esimesel lugemisel lõpule viima, on see, et meil õnnestus teha suurepärast koostööd nii rühmadena kui ka teiste institutsioonidega. Selle eest tahaksin avaldada erilist tänu mu kaasparlamendiliikmetele; nõukogule; komisjonile; tööstuse, teadusuuringute ja energeetikakomisjoni sekretariaadile; Euroopa majandus- ja sotsiaalkomiteele ning muidugi suurele hulgale uurijatele kõigi nende taga.
<P>
Nüüd on meie käeulatuses kooskõlastatud Euroopa uurimus, kui võtame arvesse tulevast koostööd 22 riikliku meteoroloogiainstituudi vahel. See suurendab märkimisväärselt euroopastamist olulises mõõtmise valdkonnas. Peale selle saab tulevikus olema tugevdatud koostöö, millesse kaasatakse viis liikmesriiki, mis selles integratsioonis veel ei osale. Oleme selle saavutanud artikli 169 vahenditega, mida kohaldame riiklike ja Euroopa teadusuuringute rahastamist koordineerides. Igaüks neist ulatub 200 miljoni euroni ning see võimaldab meil saavutada koostöö rahvusriikide vahel.
<P>
Mõõtmise vallas tehtav uurimistöö hõlmab suure hulga alasid, alates diabeedist kuni nanotehnoloogiani või kosmosealadeni, ning see saab tulevikus väga oluliseks kogu standardite kehtestamise valdkonnale seoses CO2ga. Niisiis, ma tahan korrata, et avaldan erilist tänu kõigile asjaosalistele! Ma loodan, et tulevikus viib see selles väga olulises uuringuvaldkonnas Euroopa tugevdatud koostööni.

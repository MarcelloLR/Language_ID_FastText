<CHAPTER ID="003">
Päevakord
<SPEAKER ID="089" NAME="President">
Enne kui me alustame pärastlõunase aruteluga, on meil teile teadaanne. Ma teen ettepaneku tuua arutelu Díaz de Mera García Consuegra EUROPOLi käsitleva raporti kohta ettepoole päevakorra teiseks punktiks enne nõukogu ja komisjoni sõnavõtte olukorra kohta Pakistanis.
<P>
Seega on täna pärastlõunane töökava järgmine: kell 15.00-18.00 toimuvad kõigepealt nõukogu ja komisjoni sõnavõtud olukorra kohta Kenyas, siis toimub arutelu Díaz de Mera García Consuegra EUROPOLi käsitleva raporti kohta ning siis nõukogu ja komisjoni sõnavõtud olukorra kohta Pakistanis; seejärel kell 18.00 jätkame tavapäraselt infotunniga nõukogu osavõtul.
<P>
Kas on küsimusi?
<SPEAKER ID="090" NAME="Hannes Swoboda">
fraktsiooni PSE nimel. - (DE) Proua president, üks kord võime me nõustuda, kuid ma soovin komisjonile meelde tuletada, et päevakorra määrab ikkagi parlament ning vaid erandkorras tuleme me vastu üksikute volinike soovidele. Praegu aga nõustume me erandkorras.
<SPEAKER ID="091" NAME="President">
Suur tänu selle tähelepaneku eest, hr Swoboda, see on kindlasti erandjuhtum. Kuid ma tänan kohalviibijaid nõusoleku eest.
<P>
(Parlament nõustus taotlusega)

<CHAPTER ID="007-01">
1. Euroopa Liidu üldeelarve projekt - 2008. eelarveaasta (hääletus)
<P>
- Enne hääletust
<SPEAKER ID="052" NAME="Kyösti Virrankoski" AFFILIATION="ALDE">
Härra president, tahaksin enne hääletuse algust teha järgmise avalduse.
<P>
Nagu te teate, hääletas eelarvekomisjon 2008. aasta eelarveprojekti üle 1600 muudatuse. Paratamatult on seal väike arv tehnilisi parandusi, mille hääletusele panekut täiskogus ma praegu taotlen.
<P>
Pärast hääletamist taotles eelarvekomisjon järgmise nelja muudatusettepaneku uuesti esitamist.
<P>
Muudatus 990: + 1,53m eurot real 16 03 04, üksnes kulukohustuste assigneeringud;
<P>
Muudatus 24: real 15 05 55, üksnes kulukohustuste assigneeringud, reserv ja märkused samad mis muudatusel 938;
<P>
Muudatus 989: + 1 miljon eurot real 16 03 02, kulukohustuste assigneeringud, ja + 1 miljon eurot maksete assigneeringud;
<P>
Muudatus 1043: + 1 miljon eurot real 15 06 06, kulukohustuste assigneeringud, ja + 1 miljon eurot, maksete assigneeringud, pluss täiendavad märkused muudatusest 25 koos arvuga 1 miljon eurot 1,5 miljoni euro asemel.
<P>
Nende tehniliste muudatuste ja näitajatega tegeldi eelarvekomisjoni koosolekul 11. oktoobril 2007 ja kiideti need heaks.
<P>
Mis puutub Frontexisse, siis avastati pärast komisjonis hääletamist tehniline viga seoses märkustega. Märkuste õige variant sisaldub muudatuses 1133, mis on lisatud hääletusnimekirjale.
<P>
Lõpetuseks, muudatuses 634 vastuvõetud märkused ei ilmne muudatustes 1018 eelarvereal 15 02 02 05; 934 eelarvereal 09 06 01; 938 eelarvereal 15 05 55 ja 940 eelarvereal 17 02 02. Ning eelarvereal 09 03 03 peaks õige arv kulukohustuste assigneeringute puhul olema 5 ja maksete assigneeringute puhul 4,85.
<P>
Ma palun istungiteenistusel teha protokolli vajalikud muudatused.
<P>
Peale selle toimus meil eile koordinaatorite koosolekul arutelu ning vastavalt nende otsusele soovitan ma muudatusettepaneku 752 tagasi lükata ning hääletada muudatusettepaneku 610 poolt eelarvereal 16 02 02 (multimeedia meetmed), kuid võtta reserv muudatusettepanekult 752 ning tagasi lükata muudatusettepanek 1044 ja hääletada muudatusettepaneku 32 poolt eelarvereal 16 02 03.
<P>
- Pärast hääletust muudatusettepaneku 878 üle
<SPEAKER ID="054" NAME="Kyösti Virrankoski" AFFILIATION="ALDE">
(FI) Härra president, mis puutub muudatusettepanekusse 878, siis on selle puhul tegemist katseprojektidega ja see on vastu võetud. Komisjonis oli laiapõhjaline konsensus, et peaksime põhjendusteks lisama muudatused muudatusettepanekusse 822. Muus osas on need identsed, kuid muudatusettepanekusse 822 on tehtud väike muudatus võrreldes eelmise muudatusettepanekuga, ning ma teen ettepaneku, et võiksime muudatusettepaneku 822 puhul hääletada ainult põhjendusi.
<SPEAKER ID="055" NAME="President">
Tänan, härra Virrankoski. Mulle öeldi, et selline on tõepoolest üldine soov, aga proua De Keyser on jälle sõna palunud.
<SPEAKER ID="056" NAME="Véronique De Keyser" AFFILIATION="PSE">
(FR) Härra president, ma olen mõnevõrra elevil, sest näen, et muudatusettepanekus 231 me oleme hääletanud, et Euroopa sihtasutus parandaks "armastus- ja töötingimusi”. See vajab kindlasti seletusi!
<P>
- Enne hääletust muudatusettepaneku 996 üle
<SPEAKER ID="058" NAME="Kyösti Virrankoski" AFFILIATION="ALDE">
Härra president, ma teen ettepaneku, et hääletaksime ainult reserve, ja ma olen reservide suurendamise poolt, sest me oleme saanud kogu informatsiooni, mida palusime.
<P>
- Enne hääletust muudatusettepaneku 21 üle
<SPEAKER ID="060" NAME="Christopher Heaton-Harris" AFFILIATION="PPE-DE">
Härra president, tahaksin täiskogule lihtsalt meelde tuletada, et see muudatusettepanek on paraolümpia ühtse spordiprogrammi kohta.
<P>
- Enne hääletust muudatusettepaneku 938 üle
<SPEAKER ID="062" NAME="Kyösti Virrankoski" AFFILIATION="ALDE">
Härra president, ma arvan, et eelarverida 15 05 55 on hõlmatud mu eelmise avaldusega, seega me ei tarvitse seda hääletada.
<SPEAKER ID="063" NAME="President">
Siin jääb siiski küsimus reservi kohta, härra Virrankoski. Me ei tarvitse hääletada esimest osa, kuid peame hääletama teist osa, see tähendab reservi.
<SPEAKER ID="064" NAME="Kyösti Virrankoski" AFFILIATION="ALDE">
Härra president, oma avalduses ma ütlesin "reserv ja märkused nagu muudatusettepanekus 938”.
<P>
- Enne hääletust muudatusettepaneku 1043 üle
<SPEAKER ID="066" NAME="Kyösti Virrankoski" AFFILIATION="ALDE">
Härra president, ka see on hõlmatud mu eelneva avaldusega.
<P>
- Enne hääletust muudatusettepaneku 752 üle
<SPEAKER ID="068" NAME="Kyösti Virrankoski" AFFILIATION="ALDE">
Härra president, seoses eelarvereaga 16 02 02 soovitan ma muudatusettepaneku 752 tagasilükkamist ja muudatusettepaneku 610 heakskiitmist, aga nii, et võtame reservi üle muudatusettepanekust 752. Paluksin seepärast, et hääletaksime kõigepealt muudatusettepanekut 610, seejärel muudatusettepaneku 752 reservi.
<P>
- Enne hääletust muudatusettepaneku 990 üle
<SPEAKER ID="070" NAME="Kyösti Virrankoski  " AFFILIATION="ALDE">
raportöör. - Härra president, ma arvan, et see on hõlmatud mu eelneva avaldusega.
<P>
- Pärast hääletust ploki 6 üle
<SPEAKER ID="072" NAME="László Surján" AFFILIATION="PPE-DE">
Härra president, muudatusettepanekus 951 on saksakeelne tekst õige. Mõnedes teistes keeltes on vigu, nii et jälgige palun saksakeelset teksti.
<P>
- Enne hääletust ploki 8 üle
<SPEAKER ID="074" NAME="Ville Itälä  " AFFILIATION="PPE-DE">
raportöör. - Härra president, enne kui eelarve muudatusettepanekuid hääletama asuda, tahaksin teid teavitada piiratud arvust tehnilistest parandustest, mis tuleb teha.
<P>
Esiteks, jaotises I hääletatakse ainult muudatusettepaneku 1094 eelarverida 20 26.
<P>
Peatükis 101 peaks täiskogu hääletama ainult muudatusettepaneku 1004 lõppsummat, mis on 5 miljonit eurot.
<P>
Jaotistes VI ja VII: muudatusettepanekus 1013 tuleks põhjenduste teise ja kolmanda lõikega asendada muudatusettepaneku 1001 põhjenduste vastavad lõiked ning muudatusettepanekute 986, 1007 ja 999 teine lõige.

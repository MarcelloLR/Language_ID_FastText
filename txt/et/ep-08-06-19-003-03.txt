<CHAPTER ID="003-03">
3. Euroopa Liidu katastroofidele reageerimise suutlikkus (hääletus) 
<P>
- Pärast muudatusettepaneku number 37 hääletust:
<SPEAKER ID="044" NAME="Iratxe García Pérez" AFFILIATION="PSE">
(ES) Pr juhataja, muudatusettepanek number 37 on tagasi võetud ja seda ei panda hääletusele.
<SPEAKER ID="045" NAME="Juhataja">
Kahjuks ei ole meid selle tagasivõtmisest informeeritud, seega pandi see hääletusele.
<P>
- Enne muudatusettepaneku number 15 hääletust:
<SPEAKER ID="046" NAME="John Bowis" AFFILIATION="PPE-DE">
Pr juhataja, oma fraktsiooni nimel ning kompromissi ja kokkuleppe saavutamise huvides oleksime valmis tagasi võtma järgneva muudatusettepaneku, kui raportöör võtab vastu väikese suulise muudatusettepaneku, nagu see on nimekirjas, muutes selle vähem spetsiifiliseks, kutsudes üles kasutama õiguslikult siduvat ”direktiivi” ja jättes selle ”meetmete” esitamiseks. Kui raportöör sellega nõustub, siis võime järgneva muudatusettepaneku tagasi võtta.
<SPEAKER ID="047" NAME="Dimitrios Papadimoulis" AFFILIATION="GUE/NGL">
(EL) Pr juhataja, resolutsiooni ettepaneku, mis võeti keskkonna-, rahvatervise- ja toiduohutuse komisjonis peaaegu ühehäälselt vastu, autorina ei saa ma kahjuks hr Bowise ettepanekut vastu võtta, kuna tema esitatud suuline muudatusettepanek õõnestab tugevalt teksti ideed. Paluksin tõusta nendel liikmetel, kes nõustuvad selle nägemusega.
<SPEAKER ID="048" NAME="Juhataja">
Hr Bowis, näib, et enam kui 40 liiget seisab püsti, seega ei saa me tegeleda suulise muudatusettepanekuga.
<P>
(Suulist muudatusettepanekut ei võetud vastu.)
<P>
- Enne muudatusettepaneku number 35 hääletamist:
<SPEAKER ID="049" NAME="John Bowis" AFFILIATION="PPE-DE">
Pr juhataja, vähemalt oli see väike võimlemisharjutus. Sotsialistide muudatusettepanekule tehtud suuline muudatusettepanek on päevakorras ja seetõttu teen selle ettepaneku meie fraktsiooni nimel. Eks näeme, kas teiselt poolt saali tuleb väike aeroobikahoog.
<SPEAKER ID="050" NAME="Juhataja">
See on võimlemisharjutus ühest istungisaali otsast teise!
<P>
(Suulist muudatusettepanekut ei võetud vastu.)

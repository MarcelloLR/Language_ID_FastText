<CHAPTER ID="006">
Fraktsioonide koosseis (vt protokoll)
<P>

<SPEAKER ID="097" NAME="Nigel Farage" AFFILIATION="IND/DEM">
Hr president, ma võtan sõna artikli 103 lõike 2 osas. Vastuseks Iirimaa demokraatliku tahte ajaloolisele - nagu mõned ütleksid - rõõmuküllasele väljendusele möödunud nädalal, ütlesite te eile istungit juhatades, et "meie eesmärgiks on jätkuvalt Lissaboni leppe jõustamine enne järgmisel aastal toimuvaid valimisi. Eeldusel, et te sellega nõustute, kaitsen ma otsustavalt nimetatud põhimõtteid järgmise nädala lõpul nõukogus".
<P>
(Aplaus teiste fraktsioonide liikmetelt)
<P>
Te olete meilt palunud mandaati. Mina soovitaksin täiskogule, et esimeeste konverentsile vaid mandaadi andmisest ei piisa ja me peaksime - artikli 103 kohaselt, milles selgelt väidetakse, et "parlament otsustab, kas lõpetada arutelu resolutsiooniga või mitte" - lõpetama oma arutelu president Barrosoga homme hääletusega, et näha, kas me peaksime teile mandaadi andma või ei, ja kas selle niinimetatud demokraatliku koja liikmed on valmis austama Iirimaa tulemust ning välja selgitama, kas "ei" tähendab ikka "ei".
<P>
(Aplaus fraktsiooni IND/DEM liikmetelt)
<SPEAKER ID="098" NAME="President">
Hr Farage, andsin teile sõna kuna te seda palusite, kuid ma pean teile ütlema, et teie palve tuleb liiga hilja. Resolutsiooni osas langetab otsuse esimeeste konverents. Küsimuse saab uuesti tõstatada täiskogu istungil, kuigi seda oleks pidanud tegema varem. Nüüd on selleks liialt hilja, nii et kindlasti ei saa olema mingit resolutsiooni. Selline on olukord kodukorra järgi ja me peame sellest kinni. Teie valjuhäälsus ei korva teie argumente.

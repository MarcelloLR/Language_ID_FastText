<CHAPTER ID="006-06">
6. 2008. aasta eelarve täitmisele heakskiidu andmine: ELi üldeelarve, nõukogu (
<P>
- Pärast hääletust
<SPEAKER ID="118" NAME="Ryszard Czarnecki">
raportöör. - (PL) Võiks öelda, et oleme märkimisväärselt paremas olukorras kui läinud aastal, sest siis ei andnud me eelarve täitmisele heakskiitu enne novembrit. Seekord on meil võimalus teha seda kuus kuud varem, ehkki peaks ütlema väga selgesti, et parlamendil tuleb lõpuks veenda nõukogu esiteks esitama varem dokumente ja teiseks esitama täit dokumentatsiooni, mis tegelikult kataks kõnealuse aruandeperioodi. Meile on antud näiteks eelmise aasta dokumente.
<P>
Minu arvates viitab olukord - parlamendi ja nõukogu suhete teatav kriis - vajadusele, et Euroopa Parlament avaldaks nõukogule eelarvekulutuste suurema läbipaistvuse osas suuremat survet. Pidades silmas iseäranis Lissaboni lepingut, mis suurendab Euroopa Parlamendi rolli, on see lihtsalt hädavajalik.

<CHAPTER ID="011-03">
3. Afgaani ajakirjaniku Perwez Kambakhsh'i juhtum - Iraani kodaniku Seyed Mehdi Kazemi juhtum (hääletus)
<P>
- Enne hääletuse algust:
<SPEAKER ID="252" NAME="Marco Cappato">
esitaja. - (IT) Hr juhataja, daamid ja härrad, ma tahaksin kodukorra artikli 115 alusel lihtsalt paluda, et kohe algav hääletus ei tohiks takerduda protseduurilistesse küsimustesse.
<P>
Mehdi Kazemi punkt on lisatud inimõiguste, demokraatia ja õigusriigi rikkumiste punktide alla. Kuigi see ei ole resolutsioon varjupaigapoliitika kohta, otsustas juhatus selle punkti sellegipoolest lisada kiireloomuliste resolutsioonide alla. Minu meelest annaksime tõeliselt negatiivse ja arusaamatu signaali, kui protseduuriline põhjus rikuks selles saalis valitseva üksmeele.
<SPEAKER ID="253" NAME="Bernd Posselt" AFFILIATION="PPE-DE">
(DE) Hr juhataja, teave selle juhtumi kohta on nii vastuoluline. Ka see, mida volinik ütles, on erinev sellest, mida on öeldud resolutsiooni ettepanekus. Ta ütles, et Ühendkuningriik ei anna teda välja. Seepärast palun ma oma fraktsioonil mitte hääletada vastu, nagu me alguses kavatsesime, vaid jääda erapooletuks ja tulevikus peaksime seda laadi juhtumeid siin saalis üksikasjalikumalt käsitlema. Need ei ole tõepoolest kiireloomulise arutelu teemad.
<SPEAKER ID="254" NAME="Juhataja">
Hääletus on lõppenud.

<CHAPTER ID="004">
Esmased ülesanded võitluses Alzheimeri tõve vastu (kirjalik deklaratsioon) (vt protokoll)
<P>

<SPEAKER ID="087" NAME="Eva-Britt Svensson" AFFILIATION="GUE/NGL">
- (SV) Loodan, et kogu Euroopa Parlament kuulab. Jaanuaris toimunud osaistungjärgul võtsime ühehäälselt vastu resolutsiooni Somaali poolsaare kohta. Selles oli eraldi lõik selle kohta, et Dawit Isaak tuleks vabastada. Dawit Isaak on praegu väga haige ja ma palun, et president kirjutaks Eritrea võimudele.
<P>
Uudis tema haigestumisest on kinnitust saanud mitmest allikast ja seda mainiti täna Rootsi meedias. Olukord on äärmiselt tõsine ja lootusetu ning tahaksin teile meelde tuletada, et Dawit Isaak on Rootsi ja Eritrea ajakirjanik, kes on alates 2001. aastast ilma kohtuotsuseta vangis olnud. Tema terviseprobleemid on nii tõsised, et teda hoitakse sõjaväehaiglas, ja mul on tema elu pärast hirm.
<P>
Palun toetada Dawit Isaaki vabastamist.
<P>
(Aplaus)
<SPEAKER ID="088" NAME="Juhataja">
- Proua Svensson, kinnitan, et president saadab vastava kirja.

<CHAPTER ID="006-01">
1. Elektrienergia siseturg (
<P>
- Enne hääletust:
<SPEAKER ID="112" NAME="Eluned Morgan">
raportöör. - Austatud juhataja, käesolev raport on esimene meetmete paketis, mis käsitleb ELi elektrienergia turgu. Selle paketi puhul on kõigi raportööride ja variraportööride vahel toimunud ulatuslik koostöö ning me tahaksime saata nõukogule signaali, et me kavatseme seda arutada tervikliku paketina, mitte üksikute raportite kaupa.
<P>
Elektrienergia direktiivi puhul on üks asjaolu, mis on parlamendis ulatusliku lõhe põhjustanud. See on tekkinud ebaharilikul viisil riiklikul tasandil, mitte erakondade poliitika tasandil. Ma soovitaksin aga tungivalt kolleegidel käsitleda raportit tervikuna. See hõlmab energiapuuduse probleemi lahendamist, suuremaid õigusi tarbijatele ja meetmeid turu paremaks toimimiseks.
<P>
- Enne muudatusettepaneku 169 hääletamist:
<SPEAKER ID="114" NAME="Anni Podimata" AFFILIATION="PSE">
(EL) Austatud juhataja, lubage mul taotleda kodukorra artikli 150 lõike 5 alusel, et muudatusettepanek jäetaks hääletusnimekirja, kuna seda on toetanud 40 parlamendiliiget.
<SPEAKER ID="115" NAME="Juhataja">
Teil oleks täielikult õigus, kui muudatusettepanek ei oleks muutunud eelmise hääletuse tõttu kehtetuks. Te oleksite selle ise võinud esitada, kuid kuna see eelmise hääletuse tõttu kehtetuks muutus, ei saa te seda kahjuks ise esitada.

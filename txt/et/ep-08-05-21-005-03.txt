<CHAPTER ID="005-03">
3. Keskkonna kaitsmine kriminaalõiguse kaudu (
<P>
- Enne hääletust:
<SPEAKER ID="130" NAME="Janez Lenarčič">
eesistuja. - Härra president, taas kord tänan teid väga. Teie loal tahaksin esitada nõukogu nimel järgmise avalduse.
<P>
Me oleme kaalunud järgmist Euroopa Parlamendi õiguskomisjonis vastu võetud muudatusettepanekut. See on uus põhjendus 12a.
<P>
Tsiteerin: "Kui jätkuv tegevus osutub pärast teatava aja möödumist keskkonda kahjustavaks, mis võib omakorda kaasa tuua kriminaalvastutuse käesoleva direktiivi kohaselt, tuleks otsus küsimuses, kas toimepanija tegutses tahtlikult või hooletult, langetada lähtuvalt sellest, millal toimepanija sai teada või oleks pidanud saama teada rikkumisest, mitte lähtuvalt sellest, millal ta tegevust alustas. Seoses sellega tuleks meeles pidada, et varasem luba, litsents või kontsessioon ei ole selles olukorras õigustus.” Tsitaadi lõpp.
<P>
Me mõistame selle muudatusettepanekuga väljendatud kavatsusi. Need asjad kuuluvad liikmesriikide pädevusse. Me usume, et liikmesriigid arvestavad piisavalt nende kavatsustega.
<P>
Tänan teid.
<SPEAKER ID="131" NAME="Olli Rehn">
volinik. - Härra president, see avaldus ei pruugi sisaldada samasugust retoorikat nagu Daniel Cohn-Benditi oma. Ma pean seda avaldust lugema ja ma tsiteerin: "Komisjon võttis teadmiseks järgmise Euroopa Parlamendi õiguskomisjonis vastu võetud muudatusettepaneku: "Kui jätkuv tegevus osutub pärast teatava aja möödumist keskkonda kahjustavaks, mis võib omakorda kaasa tuua kriminaalvastutuse käesoleva direktiivi kohaselt, tuleks otsus küsimuses, kas toimepanija tegutses tahtlikult või hooletult, langetada lähtuvalt sellest, millal toimepanija sai teada või oleks pidanud saama teada rikkumisest, mitte lähtuvalt sellest, millal ta tegevust alustas. Seoses sellega tuleks meeles pidada, et varasem luba, litsents või kontsessioon ei ole selles olukorras õigustus.” Me mõistame täielikult selle muudatusettepanekuga väljendatud kavatsusi. Need asjad kuuluvad liikmesriikide pädevusse ja me oleme kindlad, et arvestavad piisavalt nende oluliste kaalutlustega.”
<SPEAKER ID="132" NAME="Hartmut Nassauer">
raportöör. - (DE) Härra president, daamid ja härrad, need kaks avaldust ajendavad mind märkima nende kolleegide huvides, kes ei ole võib-olla toimuvast täiesti aru saanud, et need avaldused moodustavad osa kompromissist, milles me oleme kokku leppinud. Me palusime selgitust kahele või kolmele probleemile, mis on sel kujul antud. Kuid õigusloomega seotud menetluse subjektiks on loomulikult ainult meie poolt ühiselt kokku lepitud tekst.
<P>
Mul on siin kiri Coreperi juhatajalt - praegu juhatab seda Sloveenia -, mis kinnitab, et ka nõukogu kiidab selle teksti heaks, kui me selle täna vastu võtame. See tähendab loomulikult, et me saavutame kokkuleppe esimesel lugemisel, mis annab meile soovitud õigusloomealast edu.

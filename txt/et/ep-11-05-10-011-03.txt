<CHAPTER ID="011-03">
3. 2009. aasta eelarve täitmisele heakskiidu andmine: ELi üldeelarve, Euroopa Parlament (
<SPEAKER ID="134" NAME="Astrid Lulling" LANGUAGE="FR">
Austatud juhataja! Sooviksin oma fraktsiooni nimel esitada lõikele suulise muudatusettepaneku. Tegemist on üsna tehnilise muudatusettepanekuga, ent see on siiski oluline. Teen ettepaneku, et tulevik asendataks punktides i), ii) ja iii) täisminevikuga. Nimelt rakendati lõikudes mainitud meetmed ammu - üle kahe aasta tagasi. Seetõttu on mõttetu taotleda asju tulevikuks, kui neid hetkel juba kohaldatakse. Arvan, et isegi meie auväärt parlament suudab selle lihtsa põhimõttega nõustuda.
<P>
Seetõttu peaks olema kirjas: "Euroopa Parlament märgib, et ära on kaotatud väiksema pensioni saamise võimalus alates 50. eluaastast ja 25% pensioniõigustega võrduva ühekordse summa saamise võimalus.” Kirjas peaks olema: "süsteemi pensioniiga on tõstetud 60-lt 63-le eluaastale.” Kirjas peaks olema: "fondi haldajatelt on nõutud, et nad võtaksid vastu...”
<P>
(Aplaus)

<CHAPTER ID="008-14">
14. Parlamendi kodukorra muutmine Euroopa Komisjoni heakskiitmise osas (
<P>
- Enne hääletust:
<SPEAKER ID="143" NAME="Stavros Dimas">
komisjoni liige. - Härra juhataja, komisjon tänab härra Duffi raporti eest.
<P>
Me toetame parlamendi otsust reformida ametissenimetamise kuulamismenetlust selle läbipaistvuse ja demokraatliku õiguspärasuse edasise tõstmise eesmärgil, kehtestades selged, läbipaistvad ühesugused menetlused ja hindamiskriteeriumid.
<P>
Siiski arvab komisjon, et raportis esitatud menetlused, mida rakendatakse erinevatel juhtumitel, peavad olema täielikus vastavuses aluslepingute asjaomaste sätetega, eriti asutamislepingu artikliga 215 ja raamlepinguga, et kajastuksid õiguslikud ja institutsioonilised erinevused nende vahel.
<P>
Eriti vastutusalade ümberjagamisele kehtestatud menetlused peaksid olema kergemad kui terve komisjoni heakskiitmisele kehtestatud menetlused, ja peaksid austama Euroopa Komisjoni presidendi eelisõigust vastutusalade jagamisel.
<P>
Me usume, et see on mõlema institutsiooni huvides. Veelgi enam, komisjon on õiguslikult seotud aluslepingutega ja raamlepinguga ning seetõttu jätab endale õiguse nõustuda asjakohaste menetlustega, mida rakendatakse iga erineva stsenaariumi korral juhtumipõhiselt ja konstruktiivse koostöö vaimus, nagu see siiani on olnud. Selline lähenemisviis on mõlemale institutsioonile edukaks osutunud.

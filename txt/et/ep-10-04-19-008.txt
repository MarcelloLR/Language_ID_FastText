<CHAPTER ID="008">
Rinnavähivastane võitlus Euroopa Liidus (kirjalik deklaratsioon) (vt protokoll)
<SPEAKER ID="012" NAME="President">
Kirjalikule deklaratsioonile 0071/2009 rinnavähivastase võitluse kohta Euroopa Liidus, mille esitasid parlamendiliikmed Elizabeth Lynne, Michail Tremopoulos, Lívia Járóka ja Lidia Joanna Geringer de Oedenberg, on alla kirjutanud rohkem kui pool parlamendiliikmetest. Vastavalt kodukorra artiklile 123 edastatakse see deklaratsioonis nimetatud isikutele ja asutustele ning avaldatakse koos teiste istungjärgul vastuvõetud tekstidega 24. veebruaril 2010. Allakirjutanute nimed avaldatakse protokollis.
<SPEAKER ID="013" NAME="Elizabeth Lynne" AFFILIATION="ALDE">
Austatud president! Ma tänan kõiki, kes andsid allkirja kirjalikule deklaratsioonile 71 rinnavähivastase võitluse kohta.
<P>
Enamik teist teab, et rinnavähk on peamine 35- kuni 59-aastaste naiste surma põhjustav haigus, ning me tahame, et liikmesriigid võtaksid muu hulgas kasutusele üleriigilised sõeluuringud ja rinnavähi ravile spetsialiseerunud üksused.
<P>
Loodan, et kirjaliku deklaratsiooni allkirjastamine kujutab endast järgmist sammu üleliiduliste tegevuste kasutuselevõtmise suunas, et teha lõpp rinnavähi kohutavatele tagajärgedele.
<SPEAKER ID="014" NAME="President">
Tänan lugupeetud kaasparlamendiliiget ning kõiki teisi, kes deklaratsioonile alla kirjutasid!

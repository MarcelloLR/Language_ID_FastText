<CHAPTER ID="006-03">
3. Olukord Lähis-Idas/Gaza sektor (hääletus)
<P>
- Enne hääletust:
<SPEAKER ID="073" NAME="Martin Schulz" AFFILIATION="PSE">
- (DE) Härra president, võlgnen teile tänu võimaluse eest kõneleda. Teie ja kaasliikmete loal tahaksin teha kaks märkust, millest esimene on seotud hääletusele pandava resolutsiooniga ja teine on isiklik avaldus seoses siinse täiskogu liikmega.
<P>
Resolutsiooni teemal arutati meie fraktsioonis jälle eile õhtul. Arutelu oli väga põhjalik ja väga kirglik, aga ka väga tähelepanelik. Usun, et täna hommikul hääletuseks valmistudes oleme kõik ehmunud sellest, mida hr Wurtz meile just rääkis. Kui relvastatud sõjategevus laieneb nii, et rahvusvahelised asutused ei ole enam turvalised, on olukord äärmiselt tõsine. Praegusel juhul tuleb eelkõige Iisraelile esitada taotlus austada rahvusvahelise üldsuse organeid, sest suutmatus seda teha seab ohtu humanitaaralase infrastruktuuri, mis ei ole kindlasti kooskõlas rahvusvahelise õigusega.
<P>
Oleme siiski otsustanud kõnealust resolutsiooni toetada, sest pärast eilset pikka arutelu usume, et on õige ja oluline see nüüd vastu võtta ning meile, Euroopa Parlamendile institutsioonina, on vajalik saata selliseid signaale. Üks asi on siiski üsna kindel - kui vägivald laieneb nii kaugele, et kaitstud ei ole isegi koolid ja lasteaiad, ei ole see mitte kahetsuse, vaid resoluutseima hukkamõistu küsimus. Ehkki resolutsioon seda ei sisalda,
<P>
(Vali aplaus)
<P>
ei rõhuta me seda siin, sest usume, et see peegeldab paljude meie kaasliikmete tundeid, sealhulgas teistest fraktsioonidest.
<P>
Lubage mul täna öelda paar sõna kolleegi kohta, kes kogu oma poliitilise karjääri vältel on andnud erilise panuse rahuga seoses maailmas ja Euroopa Liidus. Täna on viimane täiskogu istung, millel härra Rocard osaleb. Meie jaoks Euroopa Parlamendi Sotsiaaldemokraatide fraktsioonis, kuid usun, et kõigi meie jaoks...
<P>
(Kestev ovatsioon)
<SPEAKER ID="074" NAME="Juhataja">
Suur tänu, härra Schulz. Kuna mul ei olnud võimalik eilsel vastuvõtul osaleda nõukogu eesistuja, Tšehhi peaministri Mirek Topoláneki visiidi tõttu, tahaksin hr Rocardile öelda järgmist. Härra Rocard, sooviksin väljendada oma sõprust ja sügavat austust ning soovin teile õnne ja edu kõikides tulevikuplaanides. Loodan, et näeme teineteist jätkuvalt sageli ning tahaksin tänada teid suure panuse eest Euroopa integratsiooni. Minu siiras tänu, härra Rocard!
<P>
(Vali aplaus)
<P>
- Enne hääletust - seoses lõikega 3:
<SPEAKER ID="075" NAME="Michael Gahler" AFFILIATION="PPE-DE">
(DE) Härra president, kooskõlas oma fraktsiooni ja ka teiste fraktsioonidega tahaksin teha järgmise muudatusettepaneku:
<P>
Asendada "konkreetne kohustus” sõnadega "oluline roll”, et sõnastus oleks järgmine: "mis tähendab olulist rolli Egiptuse jaoks”.
<P>
(Suuline muudatusettepanek võeti vastu)
<SPEAKER ID="078" NAME="Juhataja">
Daamid ja härrad, soovin teile öelda, et oma pädevuses Euro-Vahemere piirkonna parlamentaarse assamblee presidendina (EMPA), püüan nüüd kaasa aidata sarnasele resolutsioonile EMPA büroos, nagu siinne täiskogu on just otsustanud.
<P>
(Aplaus)

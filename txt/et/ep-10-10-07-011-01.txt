<CHAPTER ID="011-01">
1. Bioloogilise mitmekesisuse konverents - Nagoya 2010 (hääletus) 
<P>
- Enne hääletust:
<SPEAKER ID="153" NAME="Bruno Gollnisch" AFFILIATION="NI">
(FR) Austatud juhataja, ma teen väga lühidalt. Ma tahaksin selle lühikese kodukorda puudutava sõnavõtuga ühtaegu väljendada oma imetlust suure muusiku Beethoveni suhtes ja taunida asjaolu, et me peame regulaarselt kuulama Euroopa hümni, mis on kadunud ...
<P>
(Protestihüüded)
<P>
(Juhataja katkestas kõneleja.)
<SPEAKER ID="154" NAME="Joseph Daul" AFFILIATION="PPE">
(FR) Austatud juhataja, sellised avaldused panevad mind nördima.
<P>
(Aplaus)
<P>
Austusest vabaduse, rahu ja meie kodanike kannatuste suhtes teen ma lihtsa üleskutse: kui need härrased soovivad olla lugupeetud ja kui nad tahavad, et ma neid austaks, siis võiksid nad loobuda Euroopa Parlamendi liikme palgast, mida maksab neile Euroopa.
<P>
(Aplaus)
<SPEAKER ID="155" NAME="Juhataja">
Härra Gollnisch, ma olen väga kena ja kannatlik inimene. Te ei saa sõna. See ei ole kodukorda puudutav küsimus. Kui te edasi karjute, viiakse teid siit ruumist viisakalt välja.
<SPEAKER ID="157" NAME="Sandrine Bélier" AFFILIATION="Verts/ALE">
(FR) Austatud juhataja, lugupeetud kolleegid! Ma juhiksin teie tähelepanu sellele, et hääletusele pandava resolutsiooni lõike 35 täpses esialgses sõnastuses rõhutatakse, et ettevõtete sotsiaalne vastutus peaks hõlmama bioloogilist mitmekesisust. See on prantsuskeelne versioon ja kasutada tuleks just seda versiooni. Lisaks on ingliskeelsest versioonist kadunud sõna "sotsiaalne”; see tuleks tagasi panna ja sõnastust tuleks parandada.
<SPEAKER ID="159" NAME="Sandrine Bélier" AFFILIATION="Verts/ALE">
(FR) Lugupeetud juhataja, te palusite meil hääletada lõike 16 esialgset teksti. Kuid eelnevalt toimus eraldi hääletus ja lõiget 16 muudeti. Meil oli kaks eraldi hääletust. Seega, me hääletasime esialgse teksti poolt, mitte aga muudatusettepaneku poolt.
<SPEAKER ID="161" NAME="Esther de Lange" AFFILIATION="PPE">
Austatud juhataja! Ma tahaksin enne lõpphääletust öelda, et kuigi ma olen muudatusettepaneku 1 vastuvõtmisega väga rahul, on roheliste esindajal Sandrine Bélier'l minu arvates õigus. Tegelikult te kuulutasite välja lõike esialgse teksti hääletuse.
<P>
Seejärel nägime ekraanidelt, et me hääletame muudatusettepanekut 1. Et olla roheliste suhtes õiglased, tuleks meil minu meelest muudatusettepanekut 1 uuesti hääletada.
<P>
Kui muudatusettepanek 1 võetakse vastu, langeb lõike esialgne sõnastus ära.
<SPEAKER ID="162" NAME="Juhataja">
See võis tulla sellest, et ma räägin kreeka keeles, mis ei ole eriti tuntud keel, ja ma räägin kiiresti, et siin kõigile abiks olla. Ma võin küll eksida, aga ma arvan, et ma panin kõigepealt nimelise hääletuse korras hääletusele muudatusettepaneku 1 ja seejärel panin hääletusele ...
<P>
(Vastuväited)
<P>
Olgu, ma usaldan teid. Ma oletan - kui ma mäletan õigesti -, et muudatusettepanek 1 lükatakse tagasi ja seejärel võetakse esialgne tekst vastu. Aga ma teen seda siiski.
<P>
Ma lähen tagasi muudatusettepaneku 1 nimelise hääletuse juurde. Hääletus algab nüüd.
<P>
(Muudatusettepanek 1 võeti nimelisel hääletusel vastu.)

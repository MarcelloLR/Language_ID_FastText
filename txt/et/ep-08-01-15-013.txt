<CHAPTER ID="013">
Eelmise istungi protokolli kinnitamine
<SPEAKER ID="137" NAME="President">
(FR) Esmaspäeval, 14. jaanuaril 2008 toimunud istungi protokoll on laiali jagatud.
<P>
Kas on kommentaare?
<SPEAKER ID="138" NAME="Cristiana Muscardini" AFFILIATION="UEN">
(IT) Härra president, daamid ja härrad, see on teist väga lahke anda mulle sõna 20 minutit hiljem, kui ma seda palusin, kuigi ma olen otse presidendi vastas. Ma tahan kõneleda ametlikult ja demokraatia nimel siin kojas.
<P>
Parlamendi president ja kõik fraktsioonide esimehed peavad aru saama, et kaks valet ei moodusta õiget. Mis on poliitiliselt kasulik, ei ole alati poliitiliselt korrektne ja pärast ülemmufti kuulamist täna peame me otsustama viisil, mis on meile kõigile selge ja ühene, kas me järgime siin majas kodukorra demokraatlikke sätteid või iga üksikisiku enda huvisid vastavalt olukorrale.
<P>
Täna hommikul tehti viga seoses parlamendi kodukorraga ja me ei paranda seda viga hääletades täna tühjas saalis. Me teeme siin veel ühe demokraatiat kahjustava vea. Ma ei räägi UEN fraktsiooni nimel, kas on oluline arutada Itaalia jäätmeid kell 21.00 täna õhtul või kell 17.00 homme, või kas on tähtis, et hääletuse selgitused järgneksid hääletusele nagu siin parlamendis alati tavaks on olnud, kui hääletus toimub sellisel viisil, nagu täna hommikul oleks pidanud toimuma. Ma küsin teilt aga, härra president - ja te võite mind katkestada, see ei huvita mind sugugi - mida ütleb selle parlamendi kodukord? Kas te teate? Selle küsimuse koha pealt, kas te tahate vastata sellele hüljatud saalile, et ta peaks hääletama nende põhjal, kellele sõna anti ja mitte nende, kes tahtsid oma sõltumatut seisukohta avaldada! See on hullumeelsus!
<SPEAKER ID="139" NAME="President">
(FR) Proua president, ma loodan, et mu hääletoon on samavõrra mõõdukas kui teie oma oli ärritatud. Ma andsin teile sõna, kuna soovisin teada saada, kas olete esmaspäeva, 14. jaanuari, protokolli kinnitamise poolt või vastu. Teil polnud selle punkti kohta midagi öelda. Ma olin siiski piisavalt viisakas, et teid ära kuulata ja ma loodan, et meie kolleegid hindavad samuti viisi, kuidas te otsustasite parlamendi poole pöörduda.
<P>
Ma eeldan seega, et kommentaare ei ole, kuna proua president ei soovi rohkem sõna.
<P>
(Eelmise istungi protokoll kinnitati.)

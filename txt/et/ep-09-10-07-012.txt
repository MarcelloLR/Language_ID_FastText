<CHAPTER ID="012">
Tööplaan
<SPEAKER ID="019" NAME="President">
Eesistujate konverentsi 17. septembri 2009. aasta koosolekul vastavalt kodukorra artiklile 137 koostatud tööplaani eelnõu lõplik versioon on jaotatud.
<P>
Proua Baueri raport autovedudealase liikuva tegevusega hõivatud isikute tööaja korralduse kohta on komitees toimunud hääletuse järgselt tagasi lükatud.
<P>
Lisaks sellele ei esitatud õigeaegselt järgmisi raporteid:
<P>
härra Böge raportid
<P>
Euroopa Liidu solidaarsusfondi kasutuselevõtu kohta: Itaalia, Abruzzo maavärin ja
<P>
Globaliseerumisega Kohanemise Euroopa Fondi kasutuselevõtu kohta: Saksamaa - telekommunikatsiooni sektor, ning
<P>
Proua Haugi raport - paranduseelarve projekt nr 9/2009: maavärin Itaalias.
<P>
Seepärast on need neli raportit tööplaanist eemaldatud.
<SPEAKER ID="020" NAME="Alain Lamassoure" LANGUAGE="FR">
Härra president, seoses kahe raportiga, mis käsitlevad Globaliseerumisega Kohanemise Euroopa Fondi kasutamist Saksamaa telekommunikatsiooni sektori toetamiseks ning Euroopa Liidu solidaarsusfondi kasutamist Itaalias Abruzzos toimunud tragöödia heaks, võttis eelarvekomitee need neli raportit küll nädala alguses vastu, kuid tõlgete ettevalmistamiseks ei jäänud piisavalt aega. Ma soovisin lihtsalt teie poolt öeldut parandada: need raportid on komitee poolt vastu võetud. Siinkohal ei ole mitte mingeid juriidilisi takistusi. Need võeti isegi ühehäälselt vastu.
<SPEAKER ID="021" NAME="President">
Tänan teid selle kommentaari eest. See on asjakohane kommentaar. Kuid sellele vaatamata ei ole need raportid tööplaanis, kuna need on veel tõlkimata. Selleks ei olnud lihtsalt piisavalt aega. Ma olen teiega täiesti nõus. Ja ma vabandan. Ma läksin oma sõnadega liiga kaugele.
<P>
Enne härra Lamassoure'i avaldust tegin ma kaks ettepanekut muudatuste kohta. Esimeseks oli ettepanek paigutada nõukogu avaldus Guinea olukorra kohta päevakorda teise punktina. Ja teine puudutas reisijatele hüvitiste maksmise resolutsioonide ettepanekute üle hääletamist. Ma sooviksin küsida, kas nende küsimuste kohta on ettepanekuid? Me ei taha punkte segi ajada.
<SPEAKER ID="022" NAME="Barbara Matera" AFFILIATION="PPE">
(IT) Härra president, daamid ja härrad, olles eelarvekomitee liige ning rääkides ka härra La Via nimel, sooviksin ma lühidalt sõna võtta, et väljendada meie pettumust seoses Abruzzo piirkonna heaks Euroopa Liidu solidaarsusfondi kasutamise üle otsustamise edasilükkamisega. Hääletamine on kahe nädala võrra edasi lükatud ning toimub osaistungjärgul Strasbourgis.
<P>
Kuigi me mõistame, et see on tehniliste põhjuste tõttu, saame ka aru, et mõned inimesed elavad ikka veel telkides ning L'Aquila ja selle piirkond, Abruzzo, on ühed Itaalia külmemad alad.
<P>
Me soovime lihtsalt rõhutada selle fondi kasutuselevõtu menetluste muutmise ja kiirendamise tähtsust.
<SPEAKER ID="023" NAME="President">
Me peame tegutsema vastavalt kodukorrale. Nii lühikese ajaga ei olnud võimalik tõlkeid teha ning sellisel puhul kohalduvate eeskirjade järgi tuleb see küsimus edasi lükata. Ka minul on sellest väga kahju, kuid ma sooviksin, et me jätkaksime ja oma päevakorra punktide kaupa läbi arutaksime, kuna vastasel juhul tekib lõpuks suur segadus.
<P>
Hetk tagasi küsisin ma kahe asja kohta: nõukogu avalduse kohta seoses olukorraga Guineas ning reisijatele hüvitiste maksmise resolutsioonide ettepanekute üle hääletamise kohta. Kas selle kohta on küsimusi?
<P>
Mitte ühtegi küsimust ei ole. Arutelu on lõppenud.
<P>
(Parlament võttis need ettepanekud vastu)
<SPEAKER ID="024" NAME="Gianni Pittella" AFFILIATION="S&amp;D">
(IT) Härra president, ma vabandan uuesti Abruzzo teema juurde naasmise pärast. On tõsi, et me kõik peame lugu maavärina tagajärjel kannatanud inimestest, kuid me ei saa neid väärtustada ainult asjade toimimisel ning jätta reageerimata, kui see on siiski meie võimuses.
<P>
Ma nõustun proua Materaga ja pöördun suveräänseks jääva istungisaali poole palvega kiita heaks solidaarsusfondi vahendite eraldamine vajadusel ka ilma tõlgeteta. Ma arvan, et traagiliste olukordade lahendamisel ei tohiks selliseid probleeme olla.
<P>
(Aplaus)
<SPEAKER ID="025" NAME="President">
Kolleegid, need olid väga tähtsad märkused. Meil tuleb need probleemid lahendada. Ma küsin tõlketeenistustelt, kas on võimalik saada mõned väga olulised tõlked juba homseks, ning siis me saame homme ka hääletada. Tegemist on väga kiireloomulise otsusega.
<P>
(Aplaus)
<P>
See on muidugi meie eeskirjadega vastuolus, kuid ma arvan, et sel korral me peaksime nii toimima, mistõttu saab see korraldatud.
<P>

<P>
Seoses komisjoni avaldusega informatsioonivabaduse kohta Itaalias olen ma saanud Euroopa Rahvapartei (Kristlike Demokraatide) fraktsioonilt taotluse selle päevakorrapunkti tööplaanist välja jätmiseks.
<SPEAKER ID="027" NAME="Joseph Daul" LANGUAGE="FR">
Härra president, ma kutsun Euroopa Rahvapartei (Kristlike Demokraatide) fraktsiooni nimel parlamenti üles tegema avaldust Itaalia ajakirjandusvabaduse teemalise arutelu ja seejärel samal teemal resolutsiooni üle hääletamise ära jätmiseks. Iga heauskne isik teab, et minu fraktsioon PPE on sõnavabaduse ja ajakirjandusvabaduse kaitsmisega väga tihedalt seotud.
<P>
(Vastuväited)
<P>
(Aplaus)
<P>
Palun austage minu sõnavabadust. Mina olen siin seda alati austanud, nagu ma olen austanud ka oma kaaskodanikke parlamendis.
<P>
(Aplaus)
<P>
Seepärast tegime me ka kõik võimaliku, et Euroopa Liidu põhiõiguste harta muutuks Lissaboni lepingu kohaselt siduvaks. Kuid homseks kavandatud arutelu on suunatud ainult ühele riigile ning ei puuduta Euroopa ajakirjandusvabaduse küsimust, mille üle me oleme valmis põhjalikku arutelu pidama. Fraktsioon PPE ei ole nõus laskma parlamendil muutuda kohaks, kus üksnes riiklikke poliitilisi arveid klaaritakse, mille tunnistajateks saame me ka homme olla, juhul kui see arutelu toimub.
<P>
(Vastuväited)
<P>
(Aplaus)
<P>
Seega oleme Euroopa ajakirjandusvabaduse kaitsmise poolt, kuid vastu sellele, et parlamenti kasutatakse üksnes erakondlikel ja riiklikel eesmärkidel. Nagu te ka ise võite veenduda, kordan ma homme president Napolitano sõnu - mehe sõnu, keda ma väga austan, kuna olen temaga palju koos töötanud, aga eks te homme näete.
<SPEAKER ID="028" NAME="Francesco Enrico Speroni">
fraktsiooni EFD nimel. - (IT) Härra president, mul ei ole härra Dauli kõnes tehtud ettepanekule eriti midagi lisada. Meile kõigile meeldib vabadus selle erinevates vormides, sealhulgas ka sõnavabadus ja ajakirjandusvabadus selle kõige laiemas tähenduses, teisisõnu, mitte ainult trükimeedia, vaid ka televisioon ja muu meedia. Seepärast on õige, et me seda kaitseme ja toetame.
<P>
Ei ole siiski õige olukorda ära kasutada, näidates näpuga vaid ühtedele asjaoludele, kuna igaüks, kes Itaalias Internetti sisse logib, ajalehekioskis käib või televiisorit vaatab, saab aru, et ajakirjandusvabadus ei ole mitte mingis ohus. Kokkuvõtteks, kui te tõesti soovite kedagi süüdistada, siis kasutage kodukorra artiklit 122 ja aluslepingute artiklit 7 ning olge piisavalt julged, et seda kuni lõpuni järgida.
<SPEAKER ID="029" NAME="Martin Schulz" LANGUAGE="DE">
Härra president, härra Daulil on täiesti õigus. Jah, härra Daul on tõesti inimene, kes austab kõiki sõnavabaduse aspekte. Ta on selle poolest tuntud. Kuid Euroopas on ilmselgelt ka inimesi, kes ei austa sõnavabadust härra Dauliga samaväärselt, ning kellel on sõnavabadusest teistsugune arusaam. Sellel põhjusel me kõnealust arutelu vajamegi.
<P>
Seepärast me peame seda arutelu asjakohaseks, arvestades ühes liikmesriigis, nimelt Itaalias, aset leidvat arutelu, kuigi mitte üksnes Itaalia olukorra põhjal, vaid küsimuse põhjal, kas Euroopas majandusliku, poliitilise ja ajakirjandusliku mõjujõu enneolematu kontsentratsiooni määra tulemusel kujutab sõnavabadus ohtu demokraatia arengule Euroopas. Just seda küsimust me soovimegi arutada. Seepärast tulekski meil nii toimida ning härra Dauli ettepanek tagasi lükata.
<P>
(Aplaus)
<SPEAKER ID="031" NAME="President">
Komisjoni avaldus infovabaduse kohta Itaalias jääb tööplaani.
<P>
Ma olen saanud Euroopa Rahvapartei (Kristlike Demokraatide) fraktsioonilt veel ühe taotluse selle kohta, et arutelu lõpul ei esitataks resolutsiooni ettepanekuid.
<SPEAKER ID="032" NAME="Daniel Cohn-Bendit" LANGUAGE="DE">
Härra president, härra Daul, me oleme parlament, mis peaks täiesti õiguslikult hääletama ja võtma vastutuse Abruzzo inimestele võimalikult kiire rahalise abi pakkumise eest.
<P>
Me oleme ka parlament, millel lasub kohustus. Kui me millegi üle arutleme, siis peab sellele arutelule eesmärgi andmiseks järgnema ka hääletus resolutsiooni üle. Seepärast oleme selle arutelu järel resolutsiooni vastu võtmise poolt.
<P>
(Aplaus)
<SPEAKER ID="033" NAME="Mario Mauro" LANGUAGE="IT">
Härra president, ma soovin võtta sõna, et toetada ettepanekut resolutsiooni ära jätmiseks, kuna härra Schulz ütles midagi, mis on minu arvates väga tähtis: kui me tõesti soovime, et see arutelu hõlmaks Euroopat ja mitte üksnes Itaaliat, siis ei ole mitte mingit mõtet hääletada resolutsiooni üle, mis kannab nimetust "Infovabadus Itaalias”.
<P>
Las homne arutelu igal juhul toimub: seejärel leiame aja ja viisi, et käsitleda seda küsimust Euroopa kontekstis ning hääletada resolutsiooni üle, mis käsitleb infovabadust Euroopas.

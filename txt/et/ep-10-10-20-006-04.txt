<CHAPTER ID="006-04">
4. Euroopa Parlamendi osaistungjärkude ajakava - 2012 (hääletus)
<SPEAKER ID="142" NAME="Joseph Daul" AFFILIATION="PPE">
(FR) Austatud juhataja! Eile õhtul arutas minu fraktsioon muudatusettepanekuid, mis on teenistuste sõnul vastuvõetamatud. Arvestades seda ja minu tänahommikusi arutelusid delegatsioonide ja fraktsioonide juhtidega, teen ettepaneku ajakava hääletus edasi lükata.
<SPEAKER ID="143" NAME="Martin Schulz" AFFILIATION="S&amp;D">
(DE) Lugupeetud juhataja! Meil ei ole olnud võimalust seda fraktsiooni sees läbi rääkida. Joseph Daul teavitas mind sellest tänahommikusel arutelul mõni minut tagasi ja ma olen vahetanud selle üle mõtteid teiste fraktsioonide juhtidega, täpsemalt Rebecca Harmsi ja Guy Verhofstadtiga. Ma ütlen seda ka oma fraktsioonile, sest meil ei ole olnud seni võimalust seda arutada. Usun, et hääletuse edasilükkamise korral oleks suur tõenäosus saavutada 2012. aasta ajakava suhtes laialdane üksmeel. Seepärast leian, et peaksime täna selle edasilükkamise hääletusele panema.
<SPEAKER ID="144" NAME="Juhataja">
Martin Schulz kõneles Joseph Dauli ettepaneku poolt. Annan nüüd sõna Ashley Foxile, kes on selle ettepaneku vastu.
<SPEAKER ID="145" NAME="Ashley Fox" AFFILIATION="ECR">
Lugupeetud juhataja! Olin esmaspäeva õhtul, kui roheliste fraktsioon palus edasilükkamist, istungisaalis. Joseph Daul ja Martin Schulz olid siin ja nad mõlemad hääletasid selle edasilükkamise vastu.
<P>
(Aplaus)
<P>
Mis siis muutunud on? Kas tegemist on tõesti mõne tähtsa juriidilise küsimusega või on tegelikult asi selles, et nad on tajunud neid ähvardavat ohtu jääda ilma muudatusettepanekust 4 ja tahavad nüüd ajakava hääletamist edasi lükata, et avaldada survet oma fraktsiooni liikmetele?
<P>
(Aplaus)
<P>
Sellel pole mingit pistmist meile esitatud väljamõeldud põhjustega. Ärgitan kolleege hääletama selle viivituse vastu ja muudatusettepaneku 4 poolt.
<P>
(Aplaus)
<SPEAKER ID="146" NAME="Juhataja">
Panen hääletusele Joseph Dauli taotluse lükata hääletus edasi.
<P>
(Parlament kiitis hääletuse edasilükkamise taotluse heaks.)

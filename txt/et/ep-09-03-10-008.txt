<CHAPTER ID="008">
Hääletused
<SPEAKER ID="096" NAME="Juhataja">
Enne hääletamise algust tahan liikmetele öelda, et täna võtame kojas hääletamiseks kasutusele uut tüüpi infosüsteemi. Põhifunktsioon on aken, mis asub ühel suurtest ekraanidest, kus on kirjas hääletusnimekiri, mille on koostanud dokumentatsiooniüksus. Ekraan märgib ära iga hääle, pärast selle väljakuulutamist, lihtsustades niimoodi hääletuse jälgimist kõikidele liikmetele.
<P>
Järgmine teema on hääletamine.
<P>
(Hääletuse tulemused ja muud detailid: vt protokolli)
<SPEAKER ID="097" NAME="Graham Watson">
fraktsiooni ALDE nimel. - Härra juhataja, soovin täpsustada. Kas eesistuja on otsustanud, et rakendame uuestisõnastamise menetlust Krahmeri raporti suhtes täna ning Cashmani raporti suhtes homme? Kui nii, siis minu fraktsioon soovib Krahmeri raporti hääletuse edasilükkamist homseni, et saaksime analüüsida uuestiõnastamise menetluse mõjusid sellele hääletusele.
<SPEAKER ID="098" NAME="Juhataja">
President võtab need kaks punkti arvesse. Kui jõuame Krahmeri raportini, siis võtame teie töökorraldusliku küsimuse arvesse.
<SPEAKER ID="099" NAME="Thomas Mann" AFFILIATION="PPE-DE">
(DE) Härra juhataja, õnnitlen koda uue uue infosüsteemi puhul. Siiski tundub, et mõned igapäevase rutiini väiksed osad ei toimi.
<P>
Samas on mul väga hea meel selle üle, et 50ndal aastapäeval Tiibeti okupeerimisest Hiina poolt on mitmed meist otsustanud Tiibeti lippe lehvitada. Siiski olen teada saanud, et büroo on ennetavalt öelnud, et teatuid lippe ei tohi välja tuua, mis tähendab, et parlamendiliikmed ei saa neid tänasel olulisel päeval kasutada. Kas selle küsimuse asjus on värskemat teavet?
<SPEAKER ID="100" NAME="Juhataja">
Olen teadlik, et seda teemat on ümbritsenud segadus, kuid president ütles, et hea korra säilimiseks võib täna Tiibeti lippu välja panna. Mul on väga hea meel täna kojas nii palju lippe näha ning ka minul on üks siin taskus.
<P>
Sellega seoses on mul võimalus nüüd tervitada kojas härra Tashi Wangdit, kes on tema kõrgeaususe Dalai Lama esindaja.
<P>
(Kestev aplaus)
<SPEAKER ID="101" NAME="Zbigniew Zaleski" AFFILIATION="PPE-DE">
Härra juhataja, kui lubate, siis ütlen paar olulist ja tõsist asja. Just hiljuti oli barbaarsete mõrvade aastapäev, kui "rahvaste isa” Jossif Stalini käsul tapeti Katõnis lasuga kuklasse 20 000 Poola politseinikku ja intelligenti. See tähendas enda ja Euroopa vabaduse eest võitleva riigi juhtide ja eliidi elimineerimist.
<P>
Neli aastat tagasi soovisin minutilist vaikushetke nende mälestamiseks, kuid koda keeldus. Seetõttu ei palu ma seda täna ja vabastan eesistuja sellisest otsusest, mis tundub olevat raske langetada. Selle asemel tuletan meile seda tragöödiat meelde ning soovin, et meie ühised pingutused suudavad selliseid genotsiide Euroopa mandril tulevikus ära hoida.
<P>
(Aplaus)
<SPEAKER ID="102" NAME="Juhataja">
Tänan teid, härra Zaleski. Aplaus kõneleb enda eest.

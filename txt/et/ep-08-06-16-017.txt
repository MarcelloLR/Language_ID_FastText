<CHAPTER ID="017">
Tööplaan
<SPEAKER ID="022" NAME="President">
Lõplik päevakorraplaan käesolevaks osaistungjärguks on välja jagatud. On esitatud järgnevad muudatusettepanekud:
<P>
esmaspäev/neljapäev:
<P>
muudatusettepanekuid ei ole;
<P>
kolmapäev:
<P>
fraktsioon IND/DEM on teinud ettepaneku nimetada Euroopa Ülemkogu kohtumist ettevalmistava arutelu järgnevalt: "Iiri referendumi järgse Euroopa Ülemkogu kohtumise ettevalmistus”.
<SPEAKER ID="023" NAME="Gerard Batten">
fraktsiooni IND/DEM nimel. - Härra president, sooviksin teha ettepaneku, et nimetus "Euroopa Ülemkogu kohtumise ettevalmistus” laiendataks nimetuseks "Iiri referendumi järgse Euroopa Ülemkogu kohtumise ettevalmistus”.
<P>
Parlament kiitis ettepaneku heaks.
<SPEAKER ID="025" NAME="Hannes Swoboda">
fraktsiooni PSE nimel. - (DE) Härra president, oleme just arutelu nimetuses paranduse teinud ja arvestades Iirimaa otsusest tulenevaid tagajärgi, mis on lahkarvamusi tekitanud, oleks mõistlik anda täiskogule aega nende probleemide üle arutlemiseks. Sel põhjusel teeme ettepaneku lükata teine tänahommikune päevakorrapunkt pärastlõunale. Tean, et pärastlõunal läheb ajaga kitsaks, aga arvestades nõukogu kõnealuse kohtumise pakilisust ja tähtsust, on edasilükkamisel igati mõtet. Meil poleks midagi ühe või teise punkti hilisemale istungjärgule edasilükkamise vastu, aga meie ettepanek praegu on pühendada kogu hommik ümbernimetatud arutelu sisule, mis annaks küllaldaselt aega teema käsitlemiseks.
<SPEAKER ID="026" NAME="Richard Corbett" AFFILIATION="PSE">
Härra president, olles olnud Lissaboni lepingu raportöör, sooviksin ettepanekut toetada. Meil on tarvis laiapõhjalist arutelu näitamaks, et me arvestame nii iiri rahva seisukohtadega kui ka kõigi teiste liikmesriikide arvamusega, kellest ilmselt enamik, kui mitte kõik, pooldab seda lepingut.
<SPEAKER ID="027" NAME="Carmen Fraga Estévez">
, fraktsiooni PPE-DE nimel. - (ES) Härra president, Lissaboni leping ja sündmused Iirimaal on väga tähtsad, kuid need ei peaks kahjustama näiteks kalanduse alast arutelu.
<P>
Pean ütlema, et paljud saadikud pole kalanduse teemast huvitatud. Aga kalatööstus on praegu tõelises kriisis.
<P>
23. juunil võtab Euroopa Liidu kalandusministrite nõukogu vastu mitu kalandussektori struktuurilist ja konjunktuurset kriisi puudutavat otsust. Arvan, et Euroopa Liidu kalandussektor ei mõistaks parlamendi suutmatust leida aega selle küsimuse uurimiseks ja seisukoha võtmiseks.
<P>
Seega palun fraktsioonidel näidata üles osavõtlikkust ja anda lõpuks oma panus kalandussektori kriisi käsitlevasse tõhusasse arutellu.
<P>
(Parlament kiitis ettepaneku heaks.)
<SPEAKER ID="029" NAME="Francis Wurtz" LANGUAGE="FR">
Härra president, soovin esitada kaks küsimust.
<P>
Esiteks sama küsimus, mille esitas hr Swoboda, paludes lisaaega Euroopa Ülemkogu ja referendumi teema aruteluks.
<P>
Teine küsimus on see, kas peaksime arutelu naftahinna üle eraldama arutelust kalanduse üle või arutlema mõlemat küsimust koos.
<P>
Need on kaks eri küsimust. Soovitan esimesena tegeleda Euroopa Ülemkogu kohtumise alaseks aruteluks vajaliku lisaaja küsimusega ning alles siis kalanduse küsimusega.
<P>
(Parlament kiitis heaks esimese ettepaneku ja lükkas teise tagasi.)
<P>
(Tööplaan kinnitati.)

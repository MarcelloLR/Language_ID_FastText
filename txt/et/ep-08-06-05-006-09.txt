<CHAPTER ID="006-09">
9. Bussidega toimuv rahvusvaheline reisijatevedu (uuesti sõnastatud) (
<P>
- Enne hääletust:
<SPEAKER ID="097" NAME="Hannes Swoboda" AFFILIATION="PSE">
(DE) Härra president, tahaksin lihtsalt tänada härra Groschi ning transpordi- ja turismikomisjoni liikmeid, kes võimaldasid meil käesolevat päevakorrapunkti kuni tänaseni edasi lükata. Nagu näha, oleme saavutanud selle toetamiseks ulatusliku konsensuse.
<SPEAKER ID="098" NAME="Juhataja">
Me ei ole küll veel hääletanud, aga ma loodan, et teil on õigus.
<SPEAKER ID="099" NAME="Mathieu Grosch">
raportöör. - (DE) Härra president, arutlesime selle päevakorrapunkti üle juba Strasbourgis, seega ei ole mul vaja täna enam sellel pikemalt peatuda. Nn 12päevaste reiside ja sotsiaalpartnerite läbirääkimiste tulemuste esitamisega seoses oleme saavutanud suurepärase fraktsioonidevahelise kompromissi. Võiksime öelda, et oleme täiskogul parandanud sotsiaalpartnerite kompromissi. Ma loodan, et me suudame lõpetada selle teema edukalt ulatusliku toetusega.
<P>
Tahaksin lisaks tuletada meelde, et hääletusele tuleks panna muudatusettepaneku 31 ingliskeelne tekst, sest ma märkasin, et prantsus- ja saksakeelsest tekstist on välja jäetud väga oluline sõna.
<SPEAKER ID="100" NAME="Juhataja">
Eri keeleversioone kontrollitakse.

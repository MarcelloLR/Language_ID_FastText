<CHAPTER ID="012-19">
19. Tarbija õigused (lõpphääletus) (
<SPEAKER ID="173" NAME="Andreas Schwab">
raportöör. - (DE) Austatud juhataja! Ma soovin teha lühidalt. Hääletamine toimus tegelikult märtsis ja see, mille tunnistajad me siin täna oleme, on lõpphääletus. Kuna meil kulus selle kompromissini jõudmiseks kolm aastat, soovin ma siinjuures tähelepanu juhtida nõukogu ja komisjoni eriti tõhusale koostööle. Eriti suurepärast tööd tegid eesistujariigid Ungari ja Belgia. Tohutu panuse andsid minu kolleegid teistest fraktsioonidest, Evelyne Gebhardt, Robert Rochefort, Emilie Turunen, Kyriacos Triantaphyllides ja Rainer Wieland ning ennekõike kaasraportöörina teie ise, austatud juhataja. Soovin teid kõiki selle eest südamest tänada. Ma usun, et see direktiiv kujutab endast olulist sammu siseturu arendamisel nii tarbijate kui ka ettevõtjate huve arvestades.
<SPEAKER ID="174" NAME="Martin Schulz" LANGUAGE="DE">
Austatud juhataja! Teadaolevalt on see siin demokraatlik institutsioon ja aeg-ajalt tuleb meilt demokraatia reegleid kohaldada. Seepärast ma otsustasingi taas kõnelda nüüd, kui see pake on esitatud hääletamiseks, kuna mul on selle pakme kohta oma fraktsiooni nimel küsida üks oluline küsimus. Teil on selles küsimuses võetud suunas selge häälteenamus. Selles pole kahtlustki ja me oleme selle olukorraga leppinud, isegi kui me teiega ei nõustu. Kuid kuna see menetlus pole veel lõppenud, on mul üks küsimus. Sellele küsimusele antav vastus mõjutab oluliselt seda, kuidas meie fraktsioon edasisi menetlusi käsitleb.
<P>
Me oleme Wortmann-Kooli aruandes ja Ferreira aruandes nõukogule suunatud küsimuste näol tõstatanud kaks olulist teemat, esitades neile parlamendi seisukoha ja paludes nõukogul nende oma nüüd muuta. See kõik on hea. Ma soovin nüüd teilt küsida järgmist: mida te kavatsete teha, kui nõukogu oma seisukohta ei muuda? Kas te lükkate selle pakme tagasi? Kas meil tuleb teine lugemine? Kui jah, siis oleme me nõus teiega lõpuni võitlema. Või kiidate te selle pakme kõigest hoolimata heaks? Ma leian, et selle hääletuse edasilükkamise valguses on see parlamendi jaoks väga oluline küsimus.
<SPEAKER ID="175" NAME="Juhataja">
Martin Schulz, ma andsin teile sõna, kuid ma ei soovi algatada selgelt poliitilist arutelu küsimuses, mida me just hääletasime.
<P>
(Aplaus)
<P>
See võib võtta aega. Meil on päevakorras väga palju küsimusi, mida hääletada. Poliitiline arutelu jätkub.
<P>
(Protestihüüded)
<P>
Ma annan lühidalt sõna Joseph Daulile ja Guy Verhofstadtile ning seejärel lõpetame sellega.
<SPEAKER ID="176" NAME="Joseph Daul">
fraktsiooni PPE nimel. - (FR) Austatud juhataja! Te teate, et ma teen alati väga lühidalt.
<P>
Martin, me oleme õiged demokraadid - sina austad demokraatiat ja nii ka meie. On tõsi, et võita on lihtsam kui kaotada. Me jätkame läbirääkimisi ja juuli alguses paneme raporti pärast läbirääkimiste lõppu hääletusele.
<SPEAKER ID="177" NAME="Guy Verhofstadt">
fraktsiooni ALDE nimel. - Austatud juhataja! Ma soovin üksnes öelda Martinile oma fraktsiooni nimel, et me peame jätkama võitlemist selle olulise pakme, sh selle kõigi osade eest ning selle parlamendile hääletamiseks esitamise eest.
<P>
Ja me jätkame neid läbirääkimisi ja võitlust, nii et ta võib meie peale kindel olla. Kuid pärast seda hääletust ma loodan ka sotsialistide põhjalikule abile, et see võitlus võita.
<SPEAKER ID="178" NAME="Rebecca Harms" LANGUAGE="DE">
Austatud juhataja, daamid ja härrad! Täna hommikul lugesin ma ühest Saksa päevalehest oma kolme kolleegi liigutavat üleskutset tegudele Euroopa Liidu tuleviku heaks. Niisugune üksmeel on üldjuhul alati väga liigutav. Kuid on ilmne, et kui asi puudutab finantsturgude reguleerimist ja sotsiaalse õigluse tasakaalu leidmist, jääb see üksmeel üksikasjades nõrgaks. Ma leian, et me ei peaks praegu üritama varjata poliitilist erimeelsust, vaid Euroopa kodanike nimel isegi kriisiaegadel pigem vaidlema ja arutlema läbipaistvalt poliitika suuna üle.
<SPEAKER ID="179" NAME="Juhataja">
Komisjon on edastanud meile järgmise avalduse parlamendis vastu võetud muudatusettepanekute kohta.
<P>
"Komisjon tuletab meelde oma lubadust tagada, et liikmesriigid koostaksid vastavustabelid, kus oleks ära näidatud nende võetavad meetmed ja vastav direktiiv, ja edastaksid need tabelid ELi õiguse ülevõtmise käigus komisjonile kodanike, parema õigusloome ja läbipaistvuse suurendamise huvides ning selleks, et võimaldada sisemaiste normide vastavuse kontrollimist ELi normidele.
<P>
Komisjonil on kahju, et Euroopa Parlamendi ja nõukogu tehtud ettepanekus võtta vastu direktiiv tarbija õiguste kohta, millega muudetakse nõukogu direktiivi 93/13/EMÜ ning Euroopa Parlamendi ja nõukogu direktiivi 1999/44/EÜ ning tunnistatakse kehtetuks nõukogu direktiiv 85/577/EMÜ ning Euroopa Parlamendi ja nõukogu direktiiv 97/7/EÜ, sisaldunud säte, mis oli suunatud kohustuslike võrdlustabelite sisseseadmisele, ei leidnud toetust.
<P>
Et tagada selle ettepaneku viivitamatu vastuvõtmine, nõustub komisjon kompromissi korras asendama tekstis sisalduvad võrdlustabelite koostamiseks kohustavad sätted asendama vastava sissejuhatava punktiga, et julgustada liikmesriike võrdlustabeleid praktikas kasutama.
<P>
Siiski ei tuleks komisjoni selles küsimuses võetud seisukohta lugeda pretsedendiks. Komisjon jätkab jõupingutusi, et leida koos Euroopa Parlamendi ja nõukoguga sobiv lahendus sellele horisontaalsele institutsioonilisele küsimusele.”

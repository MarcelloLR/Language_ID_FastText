<CHAPTER ID="020">
'IASCF: Põhikirja läbivaatamine - Avalik vastutus ja IASB muudatusettepanekute ülesehitus (arutelu) 
<SPEAKER ID="453" NAME="Juhataja">
Järgmine päevakorrapunkt on Pervenche Berèsi suuline küsimus IASCF-i kohta: "Põhikirja läbivaatamine - Avalik vastutus ja IASB muudatuseettepanekute ülesehitus” (B6-0463/2008).
<SPEAKER ID="454" NAME="Pervenche Berès">
autor. - (FR) Pr juhataja, volinik. Rääkides finantsaruande standarditest on see parlament nüüd teadlik, et Teil on teatav loominguline võime moodustada "mitte midagi tegevaid” komisjone. Kui praeguse koosseisu alguses küsisime Teilt EFRAG-i rolli ja põhikirja kohta, mõtlesite välja ümarlaua ning nüüd teavad kõik, et see ei ole oma volitusi täitnud.
<P>
Seisite silmitsi IASCFi usaldusisikute ettepanekutega järelvalverühma moodustamise kohta ning kohe kui mõni liige ei nõustunud teie plaanidega, esitasite idee moodustada rahvusvaheline raamatupidamisnõustamise rühm.
<P>
Parlament on nüüdseks Teie tegutsemisviisidega ära harjunud. Kui me Teid sellest teavitasime, võttes enda kätte aruande initsiatiivi, mis oli seotud IASCFi valitsemistava küsimustega, kiirustasite, et oma kohustusi täide viia koos oma Jaapani ja Ameerika kolleegidega ning koos IOSCOga, valmistades ette pressiteate 2007. aasta 7. novembris, kus väitsite, et olete vahekohtunikuks kõikides valitsemistavade küsimustes, selle asemel et oodata võimalust tegutseda Euroopa Liidu demokraatliku esindatuse positsiooni legitiimsuse või võimu alusel või öelda seda otse välja Euroopa Parlamendis.
<P>
Kui parlament koostas selle seisukoha meie raportööri hr Radwani eestvedamisel, eelistasite märtsis lükata arutelu aprillikusse, põhjustel, mis puudutavad ainult Teid ning mille eest vastutate ainuisikuliselt.
<P>
Kui aprillis tehtud ettepanekute toel oli Teil aeg ja võimalus kehtestada midagi, mis oleks võinud olla Euroopa Liidu seisukoht rahvusvahelisel areenil, ning teha seda kõnealuse resolutsiooni lõike 9 põhjal, mida nüüd tsiteerin: "märgib, et ülalmainitud ühisseisukohas 2007. aasta 7. novembril otsib komisjon - nagu ka siis, kui sõlmiti tegevuskava USA ametivõimudega 2006. aasta aprillis - ennetavaid lahendusi, kui see on eelistatav, legitiimsuse ja efektiivsuse huvides, et korraldada lahtist konsulteerimisprotsessi ja arutelu, millele antud resolutsioon võiks kaasa aidata.”, eelistasite oma erakabinettides ja ametiruumides välja töötada lahenduse, ilma et oleksite konsulteerinud kas nõukogu või selle parlamendiga.
<P>
Volinik, mida olete teinud alates 24. aprillist, kui me resolutsiooni kohta hääletasime? Siis küsisime teilt IMFi ja Maailmapanga rolli kohta. Teised liikmed on Teilt küsinud Baseli komitee, Euroopa järelvalvajate tegevuse kohta IASCFi järelvalverühmades. Selliste probleemidega silmitsi seistes olete jälle lagedale tulnud "mitte midagi tegeva” komisjoniga, nimelt rahvusvahelise raamatupidamiskonsultatsiooni rühmaga.
<P>
Räägite meile, et see järelvalverühm ei peaks kasvama, sest siis väheneks selle mõjuvõim ning meil poleks enam võimu usaldusisikuid juhtida. Usaldusisikute ettepanek toetub seitsmele liikmele. Teie ettepanek toetub viieliikmelisele rühmale, lisaks ühele vaatlejale ja kahele liikmele, kelle paigutaksite sellesse nõuandvasse organisse, sellesse rahvusvahelisse audiitorite komisjoni.
<P>
Meie ettepanek on seitsmene rühm tihendada, seda on soovtanud ka usaldusisikud, hõlmates vajaliku. Kommentaar arvu kohta on tähtsusetu, sest samal ajal on järgmine ettepanek kasvatada Rahvusvahelise Raamatupidamisstandardite Nõukogu liikmete arvu, suurendades seda neljateistkümnelt kuueteistkümnele.
<P>
Sellest lähtuvalt on meile Teile täna öelda kaks asja, volinik. Esiteks, kui tõesti soovite muuta IASBi juhtimistava, siis selle koha pealt valitseb meie vahel üksmeel, sest meie olime need, kes palusid Teil seda teha, kuid palun konsulteerige meiega, kaasake meid ning tehke seda algusest peale, mitte viimasel hetkel. Ärge öelge meile, et Teil olid olulised asjatoimetused augustis, kui me oleme Teie järele küsinud alates eelmisest sügisest ning Te olete olnud parlamendi seisukohast teadlik alates aprillist.
<P>
Me räägime ka Teile, et IASBi ja IASCFi tööprogrammides on ka teine faas, mille käigus on vaja terve instrument üle vaadata, sh. tingimused, mille alusel IASCF asutatakse, ning soovitame, et kasutaksite seda hetke võimalikult hästi, et kehtestada selged tingimused terve mehhanismi stabiilsuse ja juhtimistavade loomiseks, et me lõppude lõpuks saaksime juhtimistavadega süsteemi, mis on võrdväärne probleemidega, millega täna silmitsi seisame. Või selgemalt öeldes, milliseid raamatupidamisstandardeid me vajame, et luua finantsturg, kus finantsaruannete standardite tõlgendamine on samal lainepikkusel olukorra majandusreaalsusega, millega seisame silmitsi siin ja mujal?
<SPEAKER ID="455" NAME="Charlie McCreevy">
komisjoni liige. - Pr juhataja. Vajadus parandada Rahvusvaheliste Raamatupidamisstandardite Nõukogu (IASB) juhtimist on midagi, mida on kaua aega tunnistanud komisjon, parlament ja ministrite nõukogu. Ma olen selle olulisust rõhutanud mitmel korral. Olen kritiseerinud IASBi adekvaatse konsultatsiooni puudumist ning tagasiside protseduure ning ka uute standardite mõjuhinnangute puudumist.
<P>
Võttes arvesse IASBi faktilist rolli globaalsete standardite kehtestajana on äärmiselt vajalik, et selle juhtimisprotseduurid vastaksid kõrgeimatele standarditele. Tahan jõuda olukorda, kus saame IFRSi standardid ELis vastu võtta, olles täielikult veendunud, et nende standardite protsess ja sisu on perfektne. Seetõttu kui kuulsin, et kavandatakse IASCFi põhikirja läbivaatamist, otsustasin prioriteediks seada juhtimistavade parandamise.
<P>
Mäletate, et eelmise aasta novembris esitasin koos kolleegidega USA Väärtpaberi- ja Valuutakomisjonist (SEC) ja Jaapani Finantsteenuste Agentuurist ning Rahvusvahelise Väärtpaberijärelevalve Organisatsioonist ettepaneku moodustada järelvalveorgan, et tagada IASCFi avalik usaldusväärsus.
<P>
Sellest ajast peale oleme saavutanud mõningat edu. IASCF on hiljuti teatanud oma põhikirja muutmisest, et luua ametlikku suhet esitatud järelvalveorganiga. Nõustutakse, et organil peab olema võimu osaleda IASCFi usaldusisikute määramisel ning omada lõplikku võimu nende kinnitamisel. Nõustutakse ka sellega, et järelvalveorganil on õigus juhtida tähelepanu kas usaldusisikute või IASBi mistahes töövaldkonnale ning suunata need aruteluks kas IASCFi usaldusisikute nõukokku või IASBisse.
<P>
IASCF püüab jõuda nendes küsimustesse otsuseni oktoobri alguseks ning IASCFi põhikirja muutused jõustuvad 2009. aasta 1. jaanuarist. See võimaldab järelvalveorganil muutuda töövõimeliseks 2009. aasta alguses. Seetõttu leian, et aeg on küps need ettepanekud lõplikult korda seada. Kui me jätame selle liiga viimasele minutile, siis ei ole meil võimalik uuesti arutleda juhtimistavade probleemide üle.
<P>
Jätkuv majanduskriis rõhutab vajadust tagada, et raamatupidamisstandardid peegeldaks ettevaatliku järelvalve ja finantsstabiilsuse eesmärke. Pole osutunud võimalikuks jõuda üksmeelele organite nagu näiteks ECB kohalolus järelvalvenõukogus. Kompromissina saaksime nendesse uutesse kokkulepetesse plaanida, et üks rahvusvaheline raamatupidamisnõustamise rühm nõustaks järelvalvenõukogu ettevaatlikkuse ja finantsstabiilsuse teemadel. Antud rühma peaks kuuluma nii Euroopa Keskpank kui ka Euroopa väärtpaberituru reguleerijate komitee ning kahtlemata ka teised olulised rahvusvahelised organid. Jälle olen tänulik siinsele kojale ettevaatliku järelevalve ja finantsstabiilsuse olulisuse rõhutamise eest 24. aprilli resolutsioonis.
<P>
Teostades oma rolli järelvalvenõukogus, peab komisjon esindama teisi Euroopa institutsioone, eriti siinset täiskogu. Selle efektiivseks täideviimiseks esitan ettepaneku koostada nõustamisprotseduurid Euroopa Parlamendiga. Neid protseduure saab vajadusel formaliseerida sobivasse vormi.
<P>
Ma olen püüdnud tagada, et parlamendi võtmeliikmeid teavitatakse minu talituse poolt kõnealuse arutelu arengust. Ometi tehti mulle täna teatavaks, et suhtluses on aset leidnud seiskumine. Tundub, et meie seisukohtade ettevalmistamise käigus ei edastatud puhkuseperioodi tõttu minu talituse poolt tavalisel viisil juuli lõpul aset leidnud sündmuseid. Tean, et siinsel täiskogul valitseb laiaulatuslik rahulolematus, kuna teiega ei konsulteeritud korralikult meie ettepanekute viimistlemise ajal. Ma ei ole sellega samuti rahul ning olen oma talitusele andnud selged juhised, et selliseid vigu enam ei juhtuks. Usun, et minu peadirektor on hr Berèsiga suhelnud ja üritanud olukorda selgitada. Loodan, et selline eksimus ei sea ohtu meie ühist eesmärki, mille poole oleme püüelnud, nimelt IASBi parema juhtimise kehtestamist.
<P>
Koos mõningate parandustega olen kindel, et need muudatused IASCFi juhtimisse parandavad raamatupidamisstandardite kvaliteeti ning tagavad, et need vastavad kõikide osapoolte vajadustele, sh. Euroopa Liidu vajadustele, kes siiani on jätkuvalt suurim IFRSi kasutaja.
<P>
IASCFi valitsemise reformimine, mille üle praegu arutletakse, esindab radikaalset muutust antud organi vastutuse määras avalikule võimule. See on midagi, mida siinne täiskogu on pidevalt soovinud. Pöördun Euroopa Parlamendi poole, soovides toetust meie ettepanekutele, mis on parim viis tagada, et antud reform saavutab tõelise mõju.
<SPEAKER ID="456" NAME="Jean-Paul Gauzès" LANGUAGE="FR">
Pr juhataja, volinik, daamid ja härrad. Me kuulsime just, kuidas majandus- ja rahanduskomisjoni esimees väljendas nende parlamendiliikmete seisukohti, kes on probleemist huvitatud. Nagu juba rõhutati, on kõik teadlikud finantsarvestuse standardite olulisusest ning väljakuulutatud reformidest. Aeg on nüüd tulnud, volinik, et selgitate oma kommentaare ja teete need tegelikkuseks.
<P>
Mul on ettepanek: antud resolutsioon on range ning seda see peab ka olema, kuid patustajat pole vaja tappa. Mida me tegelikult võiksime teha, on võtta paaripäevane puhkus, et kehtestada protokoll komisjoni ja parlamendi vahel, mis määratleks selgelt parlamendi teavitamise ulatuse, parlamendi osalusmäära antud küsimuses ja seisukohad, ning selleks peaksime hääletuse mõne päeva võrra edasi lükkama. See on ettepanek, mille Euroopa Rahvapartei ja Euroopa Demokraatide fraktsioon esitab homme, nimelt, et resolutsiooni hääletamine lükataks edasi, et parlament ja komisjon saaksid selles olulises küsimuses korralikult koostööd teha. Loomulikult, kui vaheaja jooksul midagi ei sünni ning et kaotatud aega ning võimalikku teabekadu tasa teha, oleme kohustatud hääletama resolutsiooni üle, mis on esitatud täna, koos kõikide raskete otsustega, mida see sisaldab.
<P>
Keerulise olukorra keskel, kuhu oleme sattunud praeguse finantskriisi tõttu, mis ei ole raamatupidamisstandardite seisukohast midagi nii täiesti tundmatut, loodan, et kõik meist saavad aru, et peame leidma kiire ja praktilise lahenduse, mis aitab meil arenguid juhtida soovitud suunas.
<SPEAKER ID="457" NAME="John Purvis" AFFILIATION="PPE-DE">
Pr juhataja. Pean volinikule tunnistama, et ma ei saa aru, mis selle teemaga toimunud on. Ma ei olnud kuulnud sellest sõna otseses mõttes mitte midagi kuni selle nädalani, kui äkitselt ujutatakse mind üle lähenemistega IASCFilt ja komisjonilt, kes püüavad mind veenda ühes või teises suunas küsimuses, kas IMF peaks olema kaasatud järelvalveorganisse. Arvan, et selline jätkamisviis millegagi, mis on põhimõtteliselt peaaegu seadus, on sobimatu ning seega soovin volinikult teada, kas me saaksime selle natuke edasi lükata, sellest selgust saada ja siis selle juurde tagasi pöörduda võib-olla oktoobri lühikesel plenaaristungil.
<P>
Tahan öelda, et ma ei arva, et IMFi ja Maailmapanga kaasamine järelvalveorganisse kasvataks selle liiga suureks. Mulle tundub, et nad esindaksid ülejäänud maailma üpris rahuldaval viisil. Ma ei näe tõesti vajadust moodustada veel üks raamatupidamisnõustamise organ, mis nõustab järelvalvajat, kes tegeleb järelvalvega. See meenutab lastejuttu "Maja, mille Jaak ehitas”. Huvitav, kas nad ei suudaks igal juhul koheselt mitteametlikult nõustada, kui selle järele peaks vajadus olema. Ma mõtlen, et paari järgmise nädala jooksul võiks toimuda arutelusid, mis lõppeks oktoobri lühikesel plenaaristungil hääletusega võib-olla rahuldavamal viisil.
<SPEAKER ID="458" NAME="Zuzana Roithová" AFFILIATION="PPE-DE">
Volinik. Täna näitab maailma finantskriis meile, kui oluline on finantsturgude heaks funktsioneerimiseks ettevõtte tõeline, õiglane väärtus. See on hädavajalik teave aktsionäridele ja võlausaldajatele. Järelvalvekomisjon aitaks kaasa finantsaruandluse läbipaistvuse ning võrreldavuse parandamisele ning seeläbi oleks abiks ka aktsionäri isiklikule vastutusele õigete majanduslike otsuste eest. Rahvusvaheline standardiseerimine toob selgelt endaga kaasa piiriüleste kapitaliturgude tekke ja seetõttu, stabiilsuse huvides, peaks järelvalverühm rakendama tsükliliste trendide vastu ka ennetavaid meetmeid ning aitama ennetada süstemaatilist riski. Loomulikult pole organi moodustamise küsimust arutletud. Selle volitusi pole selgitatud, näiteks kas sellel on ka suunav funktsioon. Minu arvates on ka oluline, et igast riigist peaks olema delegaat selles soovitatavas järelvalveorganis, kuhu peavad kuuluma ka oluliste institutsioonide esindajad, et oleks esindatud maailma kõige olulisemad rahanduspiirkonnad, kultuuriline mitmekesisus ja arenenud ning arenevate majanduste ning rahvusvaheliste institutsioonide huvid, kes vastutavad avalike ametkondade ees. On kahju, et parlamendiga eelnevalt teema arenedes ei konsulteeritud.
<SPEAKER ID="459" NAME="Pervenche Berès" LANGUAGE="FR">
Pr juhataja. Volinik, mida olete teinud alates 24. aprillist selles osas, et võtta arvesse parlamendi seisukohta? Mida olete teinud alates 24. aprillist selles osas, et arutada parlamendiga, leidmaks tulemuslikke lahendusi usaldusisikute juhtimise suhtes? Teame väga hästi, et IASBi juhivad audiitorid, kes on kehtestanud nn "õiglased väärtused” ning keegi ei tea, kuidas neid valiti, kui enam pole reguleeritavat turgu.
<P>
Selle tulemusena soovitatakse meil arutleda IASCFi juhtimise üle. Esitate meile kiirustades ettepaneku - ning seda ajal, mil me esitame Teile üpris mõistlikke lahendusi, mille abil oleks nende struktuuride juhtimist võimalik kaasata globaalsesse ja aruandvasse juhtimissüsteemi -, et tuleks moodustada nõustamiskomisjon. Kas see on mõistlik?
<P>
Ma ei usu, et seda küsimust saab lahendada, lihtsalt kaasates parlament ühes või teises etapis Ettepanek, mille meile seoses IASCFi juhtimisega esitate, pole rahuldav. Ootame Teilt uut ettepanekut ja võib-olla peame ootama nõustamisearutelude teist etappi ja vajadusel selle juhtimisprotsessi üle vaatama.
<SPEAKER ID="460" NAME="Charlie McCreevy">
komisjoni liige. - Pr juhataja. Praeguses eluetapis ei üllata mind enam kuigi paljud asjad ning seega ei üllata mind sugugi Euroopa Parlamendis toimuv ja mõningate inimeste seisukohad.
<P>
Kas ma võiksin kogu selle arutelu juures öelda, et pidagem meeles ainult ühte väikest asja. IASCF ja selle alusorgan IASB on sõltumatud organisatsioonid.
<P>
(Vaevukuuldav katkestus saalist)
<P>
Tahan lihtsalt faktid lagedale tuua. Nad on täiesti sõltumatud, kuid faktiliselt on neist saanud raamatupidamisstandardite kehtestamise organ maailmas, sest IFRSist, mis pärineb IASBist, on nüüd faktiliselt saanud ülemaailmne raamatupidamisstandard. Rõhutan, et tegemist on sõltumatu organiga. Kuna meie Euroopas oleme omaks võtnud IFRSi, otsus, mis tehti komisjonis enne minu aega ning mis rahuldas Euroopa Parlamenti, oleme täna suurim IFRSi kasutaja. See olukord võib muutuda, kui maailm hakkab IFRSi üha rohkem omaks võtma. Me ei pruugi siis enam olla suurim kasutaja, kuid praegu oleme kindlasti suurim IFRSi kasutaja.
<P>
Euroopa Parlamendi toega oleme mõnda aega püüdnud parandada IASCFi usaldusisikute juhtimiskorraldust, võttes arvesse, et tegemist on sõltumatu organisatsiooniga.
<P>
Minevikus on meid saatnud mõningane edu ning IAS teatas hiljuti, et nad vaatavad oma asutamisdokumendi üle. Seega kasutame võimalust enda heaks ära, et oma ettepanekuid esitada. Meil pole õigust oma seisukohta IASCFile peale suruda, see on sõltumatute usaldusisikute teha, kuid seame oma eesmärgiks parandada juhtimiskorraldusi. Tahan lihtsalt kõigi ees seda lihtsat fakti rõhutada, nagu me Iirimaal ütleksime, et "me ei kaota pead” selles valdkonnas. Selline on faktiline ja juriidiline olukord.
<P>
IASi usaldusisikud plaanivad oktoobri alguses sisse viia oma uued juhtimiskorraldused, võttes arvesse kõiki esitatud ettepanekuid. Ettepanekute esitamise viimane kuupäev oli juba tegelikult mõni päev tagasi. Selleks kuupäevaks oli 20. september ning täna on 24. september. Me ootasime, et esitada oma lõppdokumenti. Oleme mõnda aega nendega mitteametlikult konsulteerinud, seega nad teavad tegelikult, mis ettepanekuid me kavatseme teha, kuid ootasime viisakusest parlamendi resolutsiooni. Seega peame mõne järgneva päeva jooksul esitama oma ametlikud ettepanekud.
<P>
See on ainult parlamendi otsustada, mida nad antud soovitusega tahavad peale hakata. Mr Gauzès on esitanud mõistliku lähenemise, et võiksime võtta mõne päeva vaheaega, võib-olla töötamaks välja dokument parlamendi osaluse kohta selles protsessis, mida ma püüan korraldada.
<P>
Mis puudutab järelvalveorgani ideed, millest teavitasime eelmise aasta novembris, siis ei ole kõikide esindatus järelvalveorganis võimalik. See ei ole vastuvõetav IASCFi usaldusisikutele ning kui nemad ütlevad ei, siis nii ongi. Seega esitasime kompromissettepaneku, kus nõuandekogus oleks olulised isikud ja organid. Ma ei hoia kramplikult kinni mingitest kindlatest seisukohtadest selles osas, kuidas seda tuleks organiseerida või kes peaks sinna kuuluma. Mul ei ole selles suhtes seisukohta.
<P>
Ma sain alles täna teada, et minu talitus pole Euroopa Parlamendi asjaosaliste liikmetega pidevalt viimase kuu või paari jooksul ühendust hoidnud. See oli minu jaoks uudis, sest arvasin, et minu ametnikud on kogu aeg hoidnud ühendust nende inimestega siin, kes on antud teemast huvitatud, kuid täna sain teada, et nii see pole olnud. Eelmistes märkustes ütlesin, et kahetsen seda ning et olen andnud juhised, mis väldiks sellise asja juhtumist tulevikus. Me soovime koostööd teha. Rohkem pole minu võimuses.
<P>
Hr Purvis, loomulikult saab parlament venitada nii kaua kui soovitakse, oktoobri keskpaigani või kaugemale, kuid kui me tahame, et Euroopa Komisjonil oleks sõnaõigust, pean esitama meie ametlikud ettepanekud koos juhtimiskorraldusega IASFi nõukogule otsekohe. Nad ei nõustu mõningatega. Nagu hr John Purvis ütles, on talle viimase paari päeva jooksul tehtud lobitööd mitmete osapoolte aadressilt, selgitades, mida nad soovivad saavutada.
<P>
Lugedes resolutsiooni selle koostamise ajal, kerkib selles esile üks eripära, millest ei tohiks minu arvates mööda vaadata, eriti ei tohiks vaadata Pr Berès, kes on kaua pooldanud selle IASBi organi suuremat juhtimist ja usaldusväärsust. Resolutsiooni eripära on, et see teeks täpselt seda, mida usaldusisikud tegelikult tahavad ning pööraks ümber selle, mida me soovime saavutada suurema juhtimise osas. See on eripära, kuid resolutsioon on täielikult Euroopa Parlamendi teema, mitte minu. Mainisin seda möödaminnes, sest IASBi usaldusisikute seas on inimesi, kes ei ole väga huvitatud vastu võtma mõningaid kaugeleulatuvaid juhtimiskorraldusi, mida me neile esitame. Mingil määral tekib vastuseis. Me usume praegustesse usaldusisikutesse, et nad võtavad meie muresid arvesse ning parandavad neid juhtimismeetmeid, nagu me ette näeme. Kuna me ainult esitame ettepanekuid, siis me ei saa kehtestada nõudmisi ning öelda, et see peab olema niimoodi, kuid me oleme nendega ühenduses olnud ning nad teavad, mida me kavatseme ette panna. Nad ei ole kõikide meie esitatavate ettepanekutega rahul. Ma olen sellest teadlik, kuid püüame seda juhtimist parandada.
<P>
Mitte et poliitilisel areenil toimuv pakuks mulle üllatusi, kuna olen valdkonnaga olnud seotud juba üle 30 aasta, kuid see on irooniline, et kui oleme aastate jooksul jõudnud nii kaugele, saades oma tahtmist kahes asjas, nimelt selles, et IFRSist on saanud rahvusvaheline standard ja et nüüd, nagu siinsed inimesed teavad, teevad Ameerika Ühendriigid ettepaneku, et IFRS oleks kättesaadav USA ettevõtetele (miski, mida ennustasin umbes kaks aastat tagasi asjassepuutuvatele liikmetele asjassepuutuvas parlamendi komitees ning selle üle enam-vähem naerdi, sest kaheldi selle võimalikkuses, aga see on osutunud tõeks), siis see organ, mis on nõudnud koos meiega ja survestanud meid omandama rohkem juhtimisõigust ning usaldusväärsust sellelt kõnealuselt organilt, kavatseb nüüd, praegusel hetkel ja teatud inimeste sõnul, tegelikult teha vastupidist. Ma arvan, et see on natuke irooniline, kuid loodan, et selgitasin seda nii hästi kui oskasin.
<SPEAKER ID="461" NAME="President">
Olen saanud ühe resolutsiooni ettepaneku vastavalt kodukorra reeglile 108(5) .
<P>
Arutelu on lõppenud.
<P>
Hääletamine toimub neljapäeval, 25. septembril 2008.

<CHAPTER ID="005-06">
6. Mootorsõidukite tankimisel eralduvate bensiiniaurude regenereerimine (
<SPEAKER ID="084" NAME="Dimitrios Papadimoulis">
raportöör. - (EL) Härra president, kuna arutelu jäi tehnilistel põhjustel ära, siis lubage mul enne hääletust paar sõna öelda. Pärast intensiivseid läbirääkimisi nõukogu ja komisjoniga usun, et saavutasime esimesel lugemisel hea kompromissi. Euroopa Parlamendi panustega kiirendasime direktiivi kohaldamist ühe aasta võrra, laiendasime kohaldamisala teenindusjaamadele elamurajoonides, tugevdasime teenindusjaamade teabe- ja kontrollmehhanisme ning teabemehhanisme kodanikele.
<P>
Selle muudatuse kohaldamine parandab atmosfääri kvaliteeti ja piirab märkimisväärselt kliimamuutust põhjustavaid kasvuhoonegaase. Komisjon võttis meie palvel kohustuse esitada teatud aja möödudes uuesti sõnastamise ettepanek, et meil oleks paremad tehnoloogiad, millega tulevikus veel paremaid tulemusi saavutada.
<P>
Viimast kompromissi toetavad kõik fraktsioonid ning arvan, et see on meie tehtud hea töö märgiks.

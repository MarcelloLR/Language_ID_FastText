<CHAPTER ID="006-17">
17. Euroopa teine romide teemaline tippkohtumine
<P>
Enne hääletust
<SPEAKER ID="100" NAME="Jean Lambert">
fraktsiooni Verts/ALE nimel. - Austatud juhataja! Soovin teha suulise muudatusettepaneku uue lõike lisamise kohta, millest saaks lõige 7a (uus). Hääletusnimekirjast järeldub ning ka minu arusaam on, et resolutsiooni ühiselt allkirjastanud fraktsioonid toetavad seda. See oleks lõike 7 lisamise tulemus.
<P>
Uus lõige 7a kõlaks järgmiselt: "kutsub seega komisjoni taas üles töötama välja laiapõhjalist romide kaasamise Euroopa strateegiat, mis oleks vahend võitlemaks romide sotsiaalse tõrjutuse ja diskrimineerimise vastu Euroopas”.
<SPEAKER ID="102" NAME="Cornelia Ernst">
fraktsiooni GUE/NGL nimel. - (DE) Austatud juhataja! Tänan teid! Meil on kaks muudatusettepanekut, millest üks on muudatusettepanek muudatusettepanekule. Tutvustan neid mõlemat. Me soovime, et kustutatakse sõnad "nõukogu ja”. Praegu arutlusel oleva muudatusettepaneku lõplik tekst kõlaks siis järgmiselt:
<P>
"kutsub liikmesriike üles hoiduma vähemuste sunniviisilisest repatrieerimisest, kui neid võib ähvardada kodutus ning diskrimineerimine hariduse, sotsiaalkaitse ja tööhõive valdkondades pärast nende sunniviisilist tagasipöördumist”.
<SPEAKER ID="105" NAME="Hannes Swoboda">
fraktsiooni S&D nimel. - (DE) Austatud juhataja! Lükkasime samuti tagasi eelmise muudatusettepaneku, sest selle sõnastus oli suhteliselt range. Vaatamata sellele on siiski probleeme mõnede riikidega, kus romisid repatrieeritakse ja kus neile ei ole antud piisavalt häid tingimusi, et elada vabalt, turvaliselt ja väärikalt.
<P>
Meie sõnastus on muu hulgas rohkem vaoshoitud, sest oleme näinud, et mõnedes riikides kuritarvitatakse viisavabadust asüülitaotluste andmiseks ilma vajalike eelduste täitmiseta. Meie tekst oleks sõnastatud järgmiselt:
<P>
Lääne-Balkani riikidesse, "kus neid võib ähvardada kodutus ning diskrimineerimine hariduse, sotsiaalkaitse ja tööhõive valdkondades”.
<P>
(DE) Loodan, et parlamendiliikmed, kes eelmise muudatusettepaneku tagasi lükkasid, saavad hääletada selle palju vaoshoituma sõnastuse poolt ning selle vastu võtta.

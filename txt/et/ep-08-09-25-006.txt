<CHAPTER ID="006">
Presidentuuri avaldus
<SPEAKER ID="076" NAME="Juhataja">
. - Daamid ja härrad, esimeeste konverents palus mul teha lühikese avalduse homse, Euroopa keelte päeva kohta. Teen seda heameelega, kuid palun teilt kannatlikkust, kuna see avaldus on kirjutatud mitmes keeles, mis muudab selle ülesande minu jaoks ka heidutavaks. Palun teil see avaldus teadmiseks võtta.
<P>
26. septembril 2008. aastal tähistame Euroopa keelte päeva. Sellega seoses toetab Euroopa Liit koos Euroopa Ülemkoguga erinevaid Euroopa tasandi algatusi, mille eesmärk on toetada keelte ja kultuuride väärtustamist ning tõsta Euroopa avalikkuse ees esile keelte õppimise olulisust.
<P>
Euroopa keeleline mitmekesisus on meie intellektuaalse pärandi oluline osa ja üks meie kultuuriväärtusi. Euroopa ühtlustamisel on keeleline mitmekesisus muutunud järk-järgult takistusest võimaluseks. Just sel põhjusel on komisjoni viimases mitmekeelsust käsitlevas teatises peetud keelelist mitmekesisust väga õigesti meie trumbiks.
<P>
- Mitmekeelsus ja keelelise mitmekesisuse edendamine on siin, Euroopa Parlamendis meie igapäevatöö nurgakiviks. Meie moto on "ei mingit õigusloomet ilma tõlketa”.
<P>
Meie kui Euroopa rahva esindajate töö kirjalik ja suuline tõlkimine mängib elutähtsat rolli õiguspärasuse ja läbipaistvuse tagamisel ning toob Euroopa Parlamendi Euroopa kodanikele veelgi lähemale.
<P>
Selles kontekstis tuleks tähele panna, et Euroopa Parlament on ainuke rahvusvaheline organisatsioon, millel veebileht ja veebitelekanal on 23 eri keeles.
<P>
Euroopa Liit, mis on oma mitmekesisuses ühinenud, ei pea muretsema oma tuleviku pärast.
<P>
Tänan teid tähelepanu eest, daamid ja härrad.
<P>
(Aplaus)
<P>

<SPEAKER ID="084" NAME="Elizabeth Lynne" AFFILIATION="ALDE">
Härra juhataja, mul on kodukorda puudutav märkus. Kui teil on teavet selle kohta, et Strasbourgi tagasiminek on ohutu, siis miks te ei saa teha avaldust nüüd, enne kui me siit täiskogult lahkume ja riskime naasmisega hoonesse, mille kohta mõned meist arvavad, et see on endiselt ohtlik?
<SPEAKER ID="085" NAME="Juhataja">
Proua Lynne, kogu mulle antud teabe kohaselt on Strasbourgi hoone sama ohutu kui see hoone siin Brüsselis.

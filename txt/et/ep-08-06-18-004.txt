<CHAPTER ID="004">
Tervitus
<SPEAKER ID="102" NAME="Juhataja">
Juhatajana tahaksin ma täna tervitada Lõuna-Sudaani seadusandliku kogu kümmet liiget, keda juhib nende spiiker härra Wani Igga, kes on võtnud ette pika tee Strasbourgi, et külastada Euroopa Parlamenti.
<P>
(Aplaus)
<P>
Lõuna-Sudaani seadusandlik kogu, kuhu nad kuuluvad, loodi pärast pikka ja jõhkrat kodusõda 2005. aastal allkirjastatud üldise rahukokkuleppe tulemusena. Kogu mängib otsustavat rolli õigusaktide rakendamise ja rahukokkuleppe rakendamise jälgimisel. Ma soovin Euroopa Parlamendi nimel öelda, et me toetame teie kogu, kes peab toime tulema praegu Sudaani ees seisvate väljakutsetega, eriti järgmiseks aastaks plaanitud valimiste kavaga. Me loodame, et teie külaskäik aitab teil leida rahumeelse lahenduse Sudaani konfliktile ja et see stimuleerib poliitilist dialoogi Euroopa Parlamendi ja teie kogu vahel teie riigis toimunud konfliktile järgneva ülesehitusprotsessi üle. Ma tervitan teid seega Euroopa Parlamendis.

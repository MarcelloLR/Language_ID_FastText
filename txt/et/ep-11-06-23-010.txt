<CHAPTER ID="010">
Parlamendi koosseis
<SPEAKER ID="134" NAME="Juhataja">
Nagu me teame, on Stavros Lambrinidis mulle teatanud enda nimetamisest Kreeka valitsuse välisministriks alates 17. juunist 2011.
<P>
Parlament võtab selle teate teadmiseks ning Euroopa Parlamendi liikmete valimist otsestel ja üldistel valimistel käsitleva akti artikli 7 lõike 1 ning kodukorra artikli 4 lõigete 1 ja 4 kohaselt loeb ametikoha vabaks alates 17. juunist 2011.
<P>
Me jätkame oma tööd, soovides oma endisele kolleegile kõike paremat ja head õnne!
<P>
Kreeka pädevad asutused on mulle teatanud Dimitrios Droutsase valimisest Stavros Lambrinidise asemele. Kodukorra artikli 4 lõike 1 kohaselt võtab parlament teadmiseks asendamise alates 22. juunist 2011.
<P>
Ma tervitan uut parlamendiliiget ...
<P>
(Aplaus)
<P>
... ja märgin, et kodukorra artikli 3 lõike 2 kohaselt, kuni parlamendiliikme volitusi pole kontrollitud või vaidluse kohta ei ole veel otsust vastu võetud ja tingimusel, et ta on kirjutanud alla deklaratsioonile selle kohta, et tal ei ole ühtki Euroopa Parlamendi liikme ametiga kokkusobimatut ametit, asub Dimitrios Droutsas ametisse parlamendis ja selle organites ning omandab kõik sellega kaasnevad õigused.
<P>
Ma olen kindel, et me soovime head õnne ka meie uuele kolleegile.
<P>

<SPEAKER ID="135" NAME="Gerard Batten" AFFILIATION="EFD">
Austatud juhataja! Kodukorda puudutav märkus: ma näen üle saali, et istungisaalis on väljas poliitilised plakatid.
<P>
Ma leian, et see on vastuolus kodukorraga. See ei häiri mind isiklikult, kuid ma olen siin istungisaalis mitu korda palunud, et kodukorda rakendataks kõigi suhtes ühtemoodi.
<P>
Kui parlamendiliikmed seal võivad kanda oma poliitilisi plakateid, siis soovin mina endale õigust alaliselt paigutada oma lauale oma "Hääleta UKIP poolt” plakati ning kõigile teistele õigust kanda oma plakateid.
<P>
Kas võiksime nüüd neist emma-kumma hääletusele panna?
<P>
(Aplaus)
<SPEAKER ID="136" NAME="Juhataja">
Tänan teid väga, Gerard Batten, et mu tähelepanu neile plakatitele juhtisite. Ma palun need plakatid nüüd kohe maha võtta!
<SPEAKER ID="137" NAME="Elizabeth Lynne" AFFILIATION="ALDE">
Austatud juhataja! Nõustume me meeleavaldajatega või mitte, kuid täiesti vale on lubada parlamenti meeleavaldajad, takistamaks parlamendiliikmeid hääletamast.
<P>
Pole oluline, kas me nõustume meeleavalduse põhjusega või mitte. Midagi tuleb ette võtta, et kindlustada parlamendiliikmetele võimalus segamatult hääletada.
<P>
(Aplaus)
<SPEAKER ID="138" NAME="Juhataja">
Talitusi teavitati probleemist ja see ei tohiks enam korduda.
<SPEAKER ID="139" NAME="Barry Madlener" AFFILIATION="NI">
(NL) Aitäh, lugupeetud juhataja! Ma soovin teha avalduse kodukorra alusel.
<P>
Täpsemalt, ma soovin edastada rõõmusõnumi: minu parteijuht Geert Wildersi suhtes võeti täna hommikul tagasi süüdistus seoses islami solvamisega. Sõnavabadus on Hollandis tagatud.
<SPEAKER ID="140" NAME="Juhataja">
See ei puutu mitte kuidagi meie töösse siin.

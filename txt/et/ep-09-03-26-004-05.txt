<CHAPTER ID="004-05">
5. Toiduainete hinnad Euroopas (
<P>
- Enne hääletust
<SPEAKER ID="067" NAME="Katerina Batzeli" LANGUAGE="EL">
Härra juhataja, oleks väga huvitav, kui saaksime võrrelda põllumajanduse ja maaelu arengu komisjoni koostatud raporti ning 40 parlamendiliikme ja Euroopa Demokraatide ja Liberaalide Liidu fraktsiooni tehtud alternatiivse resolutsiooni ettepaneku hääletuste tulemusi. Me näeksime siis:
<P>
esiteks, et muudetud on kokku 15 ettepanekut ilma ühtegi sõnumit edastamata;
<P>
teiseks, et lisaks kvantitatiivsele küsimusele on alternatiivse ettepaneku puhul, mis kustutab kõik viited suurte jae- ja hulgimüügi kaubanduskettide rollile ja vastutusele, tegemist ka poliitilise küsimusega;
<P>
kolmandaks, et Euroopa Parlamendi kirjalik avaldus, mis kannab 439 filiaalide nõuetekohast kontrolli ja toimimist sooviva parlamendiliikme allkirja, aegub tähtaja möödumise tõttu; ja
<P>
neljandaks, et kõik ebaõiglased kaubanduspõhimõtted on kõrvaldatud või on neid ilustatud ning et sellega minnakse koguni nii kaugele, et keeldutakse järgimast soovitust luua üleeuroopaline andmebaas põllumajandustootjatele makstavate ja tarbijahindade kohta, mis oleks kättesaadav kõikidele kodanikele ja tarbijatele.
<P>
Põllumajanduse komisjoni ja kõrgetasemelise töörühma eesmärk on uurida konkurentsitavasid ja siseturu läbipaistvust toiduainetetööstuses. Täna hinnatakse meid kõiki.
<SPEAKER ID="068" NAME="Astrid Lulling" AFFILIATION="PPE-DE">
(FR) Härra juhataja, see avaldus on kõigest hoolimata hämmastav.
<P>
Tahtsin lihtsalt öelda teistele parlamendiliikmetele, et olen alternatiivse resolutsiooni ettepaneku üks autoreid. Me oleme Euroopa Liidus, mitte Nõukogude Liidus.
<P>
(Aplaus)
<SPEAKER ID="069" NAME="Juhataja">
Proua Lulling, olen kindel, et see asjaolu ei ole parlamendiliikmetel kahe silma vahele jäänud, kuid ma andsin meie raportöörile sõna, sest tal ei olnud võimalik arutelu ajal kõneleda. Nagu te teate, on tal õigus kaheks minutiks sõna võtta ja selle aja jooksul on raportööril täielik vabadus. Seda õigust on järgitud.

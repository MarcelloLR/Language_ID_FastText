<CHAPTER ID="002">
Presidentuuri avaldus
<SPEAKER ID="006" NAME="President">
1. detsembril tulistas terroristlik organisatsioon ETA Capbretonis Prantsusmaal kahte Hispaania julgeolekujõudude liiget. Noor, 24 aasta vanune Hispaania politseinik Raúl Centeno suri kohe ja teine, 23- aastane politseinik Fernando Trapero sai tõsiselt vigastada ning suri eelmisel kolmapäeval.
<P>
Daamid ja härrad, soovin teie kõigi nimel avaldada meie siirast kaastunnet ohvrite pereliikmetele.
<P>
Samuti tahaksin edastada solidaarsussõnumi Hispaania rahvale, Hispaania asutustele, riigi demokraatlikele institutsioonidele ja eelkõige julgeolekujõududele. Euroopa Parlament mõistab hukka igasuguse vägivalla eesmärgi saavutamise vahendina. Terrorism on rünnak vabaduse ja demokraatia vastu. Terrorism tuleb kõigi õigusriigi kasutada olevate vahenditega tõkestada ja kõrvaldada. Terrorismile ei saa olla õigustust. Me ei tohi terrorismiga võideldes näidata nõrkust. Terroristide ähvardusel ei õnnestu seetõttu kunagi demokraatiat põlvili suruda!
<P>
Olen kindel, et me kõik oleme nende põhimõtete osas üksmeelsed. Tänan.
<P>
(Aplaus)

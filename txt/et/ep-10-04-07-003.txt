<CHAPTER ID="003">
Eelmise istungi protokolli kinnitamine
<SPEAKER ID="008" NAME="President">
25. märtsi 2010. aasta istungjärgu protokolli ja vastuvõetud dokumentidega on võimalik tutvuda. Protokoll on kinnitatud.
<SPEAKER ID="009" NAME="Francesco Enrico Speroni" AFFILIATION="EFD">
(IT) Austatud president! Te meenutasite Vene rünnakute ohvreid.
<P>
Üsna hiljuti leidsid aset terroristlikud rünnakud ka Iraagis, Afganistanis ja Pakistanis, riikides, mis - nagu Venemaagi - asuvad väljaspool Euroopa Liitu. Minu arvates on õige meeles pidada ka nende ohvreid.
<SPEAKER ID="010" NAME="President">
Kolleeg Speroni, teil on õigus! Olen sellega nõus. Nende sissejuhatavate sõnadega viitame me siin Euroopa Parlamendis ka sarnastele sündmustele, mis leiavad aset kogu maailmas. Me meenutame kõiki ohvreid suure valuga. Samuti tunneme me kaasa ohvrite peredele ja sõpradele ning riikidele, kus sellised asjad juhtuvad. Tegemist oli aga erakorralise juhtumiga, sest selliseid asju ei ole Venemaal enam väga kaua aega juhtunud. Sellepärast mainisingi seda. Kolleeg Speroni, teil on siiski täiesti õigus. Me peame meeles pidama, et igal nädalal toimub igal pool maailmas palju selliseid väga masendavaid juhtumeid. Sellepärast on meie töö Euroopas, Euroopa Liidus nii tähendusrikas ja sellepärast saame me tunda rõõmu, et meie Euroopas on palju sellistest probleemidest olnud võimalik lahendada, ehkki me ikka veel ei ole neid kõiki lahendanud. Tänan teid, kolleeg Speroni, et te juhtisite mu tähelepanu sellele! Suur tänu!

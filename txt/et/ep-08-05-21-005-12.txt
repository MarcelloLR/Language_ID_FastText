<CHAPTER ID="005-12">
12. Kliimamuutuste teaduslikud faktid: tulemused ja soovitused otsuste tegemiseks (
<P>
- Enne hääletust:
<SPEAKER ID="997" NAME="President">
Tahan märkida Karl-Heinz Florenzi raporti kohta, et muudatusettepanekud 5, 11, 12, 13, 14 ja 15 ei ole selle raporti puhul vastuvõetavad. Samas võib nad esitada siis, kui me käsitleme põhiraportit. Ma olen saanud selles küsimuses mitmeid e-kirju. Kõik teenistused ja õigusteenistus on seda põhjalikult uurinud ja jõudnud järeldusele, et need muudatusettepanekud on selle raporti puhul vastuvõetamatud. Samas on need vastuvõetavad lõppraporti puhul.
<SPEAKER ID="151" NAME="Jan Březina" AFFILIATION="PPE-DE">
Härra president, pean ütlema, et ma lepin selle arutluskäiguga kõigi muudatusettepanekute puhul peale ettepaneku 15. Ma ei saa aru, miks muudatusettepanek 15 ei ole vastuvõetav kohe nüüd hääletamiseks.
<SPEAKER ID="152" NAME="President">
Härra Březina, mulle laekunud vastus - ja ma sain e-kirja konkreetselt selle muudatusettepaneku kohta - oli samasugune nagu kõigi nende konkreetsete muudatusettepanekute puhul. Ma pean tuginema sellele. Aga muudatusettepaneku 15 võib esitada põhiraportile, nii et sellest võib saada põhiraporti osa.

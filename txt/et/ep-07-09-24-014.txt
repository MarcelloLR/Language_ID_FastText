<CHAPTER ID="014">
Tööplaan
<SPEAKER ID="021" NAME="President">
(DE) Käesolevaga annan ma teile teada, et vastavalt kodukorra artiklile 68 kirjutan ma teisipäeval, 25. septembril koos nõukogu presidendiga alla neljale kaasotsustamisemenetluse käigus vastu võetud õigusaktile. Nimetatud õigusaktide pealkirjad leiate tänase istungi protokollist.
<P>
Presidentide konverentsi poolt teisipäeval, 20. septembril 2007. aastal toimunud koosolekul kooskõlas kodukorra artiklitega 130 ja 131 koostatud päevakorra projekti lõplik versioon on laiali jagatud. On esitatud järgmised muudatusettepanekud:
<P>
Esmaspäev:
<P>
Muudatusettepanekuid ei ole.
<P>
Teisipäev:
<P>
Fraktsioon PSE nõudis, et härra Zatloukali raport tõhususe ja võrdsuse kohta Euroopa haridus- ja koolitussüsteemis viidaks teisipäeva õhtult tagasi kolmapäeva õhtule ning et seda käsitletaks pärast proua Descampsi raportit.
<SPEAKER ID="022" NAME="Hannes Swoboda" AFFILIATION="PSE">
(DE) Härra president, ma teen lühidalt. Olles pannud mitmed raportid kokku ja lükanud Saryusz-Wolski raporti esmaspäevalt teisipäevale, jääb Zatloukali raporti arutamiseks teisipäeva õhtul väga vähe aega. Kokkuleppel raportööriga eelistaksime seepärast raporti käsitlemist ka kolmapäeval. See on ainus põhjus.
<SPEAKER ID="023" NAME="President">
(DE) Tänan teid, ma olen kindel, et see oli kavandatud muudatusettepaneku põhjuseks.
<P>
(Parlament nõustus palvega)
<P>
Härra Zatloukali raport lükati kolmapäevaõhtusele istungile.
<P>
Kolmapäev:
<P>
Fraktsioonid Verts/ALE, GUE/NGL ja ALDE soovisid, et nõukogu ja komisjoni avaldused Birma olukorra kohta lisataks kolmapäeva pärastlõunasesse päevakorda ning sellele järgneks resolutsiooni ettepanekute esitamine.
<SPEAKER ID="024" NAME="Monica Frassoni" AFFILIATION="Verts/ALE">
(IT) Härra president, daamid ja härrad, see täiskogu, nagu te olete väga õigesti öelnud, on juba esitanud oma arvamuse Birma olukorra kohta mitmel juhul, kuid see, mis leiab aset täna, ei toimunud 1988. aastal. Mitmed tuhanded inimesed, mungad, avaldavad meelt ning pole vähimatki kahtlust, et sündmused on käima lükatud.
<P>
Senini ei ole ühenduse institutsioonid, komisjon ega nõukogu, midagi öelnud. Ühelt või teiselt liikmesriigilt on tulnud mõningat vastukaja. Meie arvates on seepärast kolmapäev suurepärane hetk nõukogu ja komisjoni poolseks avalduseks ning poliitiliste fraktsioonide sõnavõtjate vooruks kas või selleks, et näidata meie toetust neile uutele arengutele Birmas.
<P>
Me ei saa sellisel hetkel vaikida ning meie kohus on avalikult keskenduda sellele riigile, sest meil on võimalus seda teha. Sellepärast ma tõesti loodan, et täiskogu saab hakkama, kui kolm fraktsiooni esitavad selle ettepaneku.
<SPEAKER ID="026" NAME="Annemie Neyts-Uyttebroeck" AFFILIATION="ALDE">
(NL) Härra president, daamid ja härrad, kui eales on olnud õige aeg komisjoni ja nõukogu teatiseks, mis keskenduks teatud riigis valitsevale olukorrale, siis see aeg on praegu. Lühike arutelu Birma üle annab meile võimaluse väljendada oma solidaarsust seal viimastel päevadel toimunuga ning on äärmiselt oluline, et me seda teeksime. Neid, kes on Myanmari ja üldiselt Birma ja proua Aung San Suu Kyi' olukorra pärast väga mures, on piisavalt, et leida selle jaoks aega parlamendi praeguse osaistungjärgu jooksul - see ei pea pikalt kestma.
<SPEAKER ID="028" NAME="Hannes Swoboda" AFFILIATION="PSE">
(DE) Härra president, loomulikult me arutasime seda ideed pikalt ka meie fraktsioonis. Leidsime, et see konkreetne ajahetk, mil kohapeal toimuvad meeleavaldused, ei ole võib-olla meie jaoks õige aeg - kui seda nüüd kõnekeeles öelda - selleks, et panna kokku oma kolm väikest seisukohta ja väljendada oma arvamust. Meie seisukoht selles osas on üsna selge.
<P>
Kui see peaks siiski olema täiskogu soov ning samuti väljendatakse selgelt, et oleme loomulikult meeleavaldajate poolt, nagu me alati öelnud oleme, siis võime jõuda kompromissile selles osas, et oleme kavandatud arutelu poolt, kuid me ei esita selles punktis resolutsiooni, mis ei välista võimalust, et järgmisel korral, kui me teame asjade seisu, võtame vastu ka resolutsiooni. Minu nõue on vähemalt see, et korraldaksime eraldi hääletuse arutelu korraldamise ja resolutsiooni esitamise üle.
<SPEAKER ID="029" NAME="President">
(DE) Tänan teid, härra Swoboda. Just sellise ettepaneku sooviksingi teha. Kõigepealt hääletame arutelu toimumise üle. Kui hääletame arutelu poolt, jõuame küsimuseni, kas esitada resolutsioon. See on loogiline ja lõplik menetlus. Kas me võime seda menetlust järgida?
<P>
(Parlament kiitis ettepaneku heaks)
<SPEAKER ID="030" NAME="Martin Schulz" AFFILIATION="PSE">
(DE) Härra president, me ei teadnud, et liberaalide fraktsioon võib soovida resolutsiooni esitamist ja kui nii, siis seda, et resolutsiooni ei esitata enne järgmist osaistungjärku. See on uus olukord. Me saame sellega hakkama. Sellepärast on liberaalide fraktsiooni ettepanek, mille te, kui ma õigesti aru sain, peaksite nüüd hääletusele panema, järgmine: kui fraktsioonid lepivad kokku, et resolutsioon koostatakse, tuleks see esitada järgmise osaistungjärgu jooksul. See ei tähenda küll, et me oleme juba kokkuleppele jõudnud; see tähendab siiski seda, et kui me omavahel kokkuleppele jõuame, siis esitatakse resolutsioon järgmise osaistungjärgu jooksul. Me oleme sellega nõus.
<SPEAKER ID="031" NAME="President">
(DE) Kõigepealt peame otsustama, kas me soovime resolutsiooni, ja kui me seda soovime, peame otsustama, kuna me selle vastu peaksime võtma.
<SPEAKER ID="032" NAME="Daniel Cohn-Bendit" AFFILIATION="Verts/ALE">
(DE) Härra president, istungi läbiviimise korra kohta: kuna tegemist on uue teemaga, ei saa me lihtsalt jah või ei öelda. Me peaksime seda arutama ning mitte lihtsalt eeldama, et kuna nad on sotsiaaldemokraadid, siis on meie kolleegid meie kõigi nimel rääkinud ja nad võivad otsustada, milline on mõistlik viis jätkata. Me sooviksime sellele ühtteist vastu öelda, mis võib olla veelgi mõistlikum.
<SPEAKER ID="033" NAME="President">
(DE) Teen ettepaneku, et hääletame kõigepealt selle üle, kas me soovime resolutsiooni. Kui me hääletame selle poolt, siis otsustame, kas resolutsioon võetakse vastu sel nädalal või oktoobris toimuva osaistungjärgu jooksul.
<SPEAKER ID="034" NAME="Hartmut Nassauer" AFFILIATION="PPE-DE">
(DE) Härra president, loomulikult me vajame Euroopa Parlamendi resolutsiooni selles küsimuses. Oleme koostanud resolutsioone paljudel teistel juhtudel ja mõned neist on olnud pikaajalised ning mõnel juhul neist ei olnud see nii pakiliselt vajalik. Praegu on meil konkreetne põhjus, toimunud on väga märkimisväärne muutus selle riigi olukorras, mida me oleme pikka aega jälginud.
<P>
Juba märgiti, et palju aastaid koduarestis olnud opositsiooniliidrile on antud Sahharovi auhind, kuid ta ei ole seda kätte saanud. Just seepärast peame reageerima neile uutele arengutele resolutsiooniga. Siiski ei ole tungivat vajadust teha seda sel kolmapäeval. Viime arutelu läbi kolmapäeval ning ma teeksin ettepaneku, et hääletame resolutsiooni üle järgmisel istungil.
<SPEAKER ID="035" NAME="President">
(DE) Hääletame nüüd, kas me soovime resolutsiooni ning siis korraldame teise hääletuse selle üle, kuna me selle vastu peaksime võtma.
<P>
(Parlament nõustus resolutsiooni koostamisega)
<SPEAKER ID="036" NAME="Daniel Cohn-Bendit" AFFILIATION="Verts/ALE">
(DE) Härra president, sooviksin öelda ühtteist selle kohta, miks me peaksime otsustama nüüd resolutsiooni üle.
<P>
Põhimõtteliselt ei saa ma käesolevast arutelust aru. Kõik plaksutasid käsi, kui president võttis selge seisukoha. Presidendi öeldu saab kindlasti lisada resolutsiooni, mille parlament saab vastu võtta juba sel neljapäeval. Mis on praegu Birmas juhtuva hukkamõistmises nii rasket? Kus lasub probleem? Kellel on vaja 10 või 20 päeva, et öelda: oleme Birmas vabaduse eest võitlejate poolel, punkt! Selleks oleks vaja 10 rida! Kui sotsiaaldemokraadid või fraktsioon PPE-DE ei saa sellega hakkama, siis koostame selle nende eest.
<SPEAKER ID="037" NAME="President">
(DE) Oleme juba otsustanud resolutsiooni poolt. Kas koostame resolutsiooni sel nädalal?
<P>
(Parlament kiitis taotluse heaks)
<P>
Teen ettepaneku alustada infotundi mitte kl 17.30, vaid kl 18.00, et meil oleks aruteluks rohkem aega, pühendades infotunnile poolteist tundi nagu tavaliselt st kl 18.00-19.30.
<P>
(Parlament nõustus ettepanekuga)
<P>
Neljapäev:
<P>
Muudatusi ei ole
<P>
Istung 10. ja 11. oktoobril
<P>
Kolmapäev:
<P>
Sotsiaaldemokraatide fraktsioon on palunud Sharon Bowles'i ja Ieke van den Burgi ühenduse statistikat käsitlevate raportite alase ühise arutelu edasilükkamist oktoobris Strasbourgis toimuvasse osaistungjärku.
<SPEAKER ID="038" NAME="Hannes Swoboda" AFFILIATION="PSE">
(DE) Härra president, palume edasilükkamist järgmistel põhjustel. Meil peaks olema võimalik jõuda nõukogus kokkuleppele esimesel lugemisel. Kui peaksime siiski korraldama arutelu 10. oktoobril, ei pruugi see õnnestuda. Seepärast peaksime selle edasi lükkama. Arvan, et ka raportöör nõustub selle ettepanekuga.
<SPEAKER ID="039" NAME="President">
(DE) Panen hääletusele ettepaneku lükata arutelu edasi oktoobri osaistungjärku.
<P>
(Parlament kiitis ettepaneku heaks)
<P>
Neljapäev:
<P>
Muudatusi ei ole
<P>
(Päevakorraküsimuste arutamise järjekord võeti vastu¹)

<CHAPTER ID="012-23">
23. Ühise põllumajanduspoliitika eesmärgid 2020. aastaks toidu, loodusvarade ja territooriumiga seotud tulevikuprobleemide lahendamisel (
<SPEAKER ID="194" NAME="Manfred Weber" AFFILIATION="PPE">
(DE) Austatud juhataja, daamid ja härrad! Pole kahtlustki, et Euroopa Parlament on väga töökas organ. Kuid meil tuleb enam tähelepanu pöörata hääletusaegade tasakaalule, nii et meil ei tekiks olukorda, kus ühel päeval pole midagi hääletada ja järgmisel päeval see-eest tohutul hulgal. Seepärast teen ma ettepaneku lõpetada tänaseks hääletamine ja lükata ülejäänud küsimused edasi järgmiseks täiskogu istungiks.
<P>
(Aplaus)
<P>
Päevakorras pole nii pakilisi küsimusi, mille üle tuleks tingimata täna hääletada. Me oleme seadusandlikes küsimustes juba hääletanud. Minu arvates oli see praeguseks kõige olulisem.
<P>
(Aplaus)
<SPEAKER ID="195" NAME="Alexander Graf Lambsdorff" AFFILIATION="ALDE">
(DE) Austatud juhataja! Manfred Weberi ettepanek on mõistlik. Me oleme läbinud tõepoolest tohutu programmi, mis sisaldas suuri ja olulisi raporteid. Praeguseks pole meil hääletamiseks jäänud ühtki seadusandlikku raportit. Ja kell on juba pool kaks läbi. Õigem oleks lükata mitteseadusandlikud raportid juuli osaistungjärku. Sellest ei juhtuks suurt midagi.
<SPEAKER ID="196" NAME="Bas Eickhout" AFFILIATION="Verts/ALE">
Austatud juhataja! Lubage mul teha väga lühidalt: meil on jäänud kaks raportit ning täna õhtul algav kliima arutelu on ülioluline, kuna me edastame nõukogule seisukoha.
<P>
Seetõttu ma teen ettepaneku need raportid praegu hääletusele panna. Vaid kaks on jäänud. Teeme need kiiresti ära!

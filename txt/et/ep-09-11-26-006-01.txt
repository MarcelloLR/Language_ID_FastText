<CHAPTER ID="006-01">
1. Euroopa vabatahtliku tegevuse aasta (2011) (
<P>
Enne hääletust:
<SPEAKER ID="094" NAME="Marco Scurria">
raportöör. - (IT) Austatud juhataja, head kolleegid! Soovin lühidalt tänada parlamenti, kõiki komisjone, raportööre ja variraportööre selle raporti koostamisel tehtud töö eest.
<P>
Valmistasime ette raporti, mis tõstab vabatahtliku tegevuse sektori profiili. Selles valdkonnas töötab üle Euroopa 100 miljonit inimest ja iga päev ohverdavad nad ennastsalgavalt oma aega, et aidata teisi ning meie kogukonda.
<P>
See on töö, mida tegime: suurendasime eelarvet ja muutsime paremaks kohalikke ning ELi-üleseid tegevusi asjaomaste ühingute kasuks.
<P>
Soovin tänada Maroš Šefčoviči ja eesistujariiki Rootsit koos tehtud suurepärase töö eest.
<P>
Ma arvan, et sel aastal hakkab parlament näitama üles tõelist huvi antud valdkonna vastu, mida paljud ka meie ühiskonna alustalaks nimetavad.
<P>
Soovin uuesti tänada kõiki, kes selle olulise raporti koostamisele kaasa aitasid!

<CHAPTER ID="009">
Protokolli kinnitamine
<P>
(Kinnitati eelmise istungi protokoll.)
<P>

<SPEAKER ID="015" NAME="Nigel Farage" AFFILIATION="IND/DEM">
Hr president, eelmise osaistungjärgu protokollis mainitakse teie kõnet, milles rääkisite Strasbourgis detsembris aset leidnud vahejuhtumitest. Sellest alates olete meie austatud kodukorra artikli 147 alusel enda juurde kutsunud distsiplinaarkaristusele võtmiseks 13 selle parlamendi liiget.
<P>
Mulle näib, et see toimus küllalt omavoliliselt. Ma kahtlen, kas üks teie poolt kutsututest - prl Sinnott meie fraktsioonist - on oma elus üldse kellegi peale karjunud. Üks teie poolt direktori kabinetti kutsutud liikmetest - austrialasest liige - oli kõnealusel päeval hoopis Frankfurdis, nii et temal peab küll ütlemata vali hääl olema, kas pole nii?
<P>
Miks ainult 13? Nendes niinimetatud korrarikkumistes osales meist umbes 80. Tegelikult mainisite te ise esimeeste konverentsi istungil mind segaduse ühe põhjustajana, nii et miks mind ei karistata? Mina olen Spartacus!
<P>
("Mina olen Spartacus!" hüüded fraktsiooni IND/DEM liikmetelt)
<SPEAKER ID="016" NAME="President">
Palusin teha märkusi seoses protokolliga. Oleksin oodanud, et fraktsiooni IND/DEM esimees saab aru, mida president ütles ja oleks oma märkused teinud protokolli kohta. Seda ta ilmselgelt ei teinud ja nii võime nüüd asjaga edasi minna.

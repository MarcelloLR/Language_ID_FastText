<CHAPTER ID="011">
Infotund (Nõukogu) 
<SPEAKER ID="326" NAME="President">
Järgmine päevakorra punkt on infotund (B6-0001/2008).
<P>
Nõukogule on esitatud järgmised küsimused.
<P>
Teema: Noorsoo töögrupp
<P>
Kuidas nõukogu kavatseb rakendada nõukogu noorsoo töögrupile 2007. aasta detsembris esitatud noorsoovaldkonna prioriteete, eriti neid, mis puudutavad noorte vabatahtlikku tööd?
<SPEAKER ID="327" NAME="Janez Lenarčič">
eesistuja. - (SL) Teie abiga saavutame edu kergemalt. Mis puutub vastusesse proua Harkinile, siis tahaksin esmalt juhtida tähelepanu nõukogu kõige uuemale algatusele, mis seondub tema küsimusega. See käsitleb nõukogu 16. novembri 2007. aasta resolutsiooni noorte vabatahtliku tegevuse kohta.
<P>
Selle vastse algatuse eesmärk on kinnitada ja tihendada juba 2004. aastal määratletud noorte vabatahtliku tegevuse ühtsete eesmärkide asjakohasust ja kehtivust. Lisaks rõhutab algatus noorte vabatahtliku tegevuse sektoritevahelist ja sektoreid läbivat iseloomu ja noorte vabatahtlikku tegevust toetavate ettevõtete julgustamise tähtsust.
<P>
Tulemusena kinnitati põhimõtteliselt tegevussuunised, mida liikmesriigid peaksid täitma, hoogustades ühiste eesmärkide elluviimist noorte vabatahtliku tegevuse valdkonnas. Resolutsioon kutsub liikmesriike valima kõnealustest tegevussuunistest käesoleva aasta septembriks valdkonnad, millele nad kavatsevad erilist tähelepanu osutada, ja kavandada riiklikud strateegiad ning konkreetsed meetmed nende suuniste elluviimiseks.
<P>
Eelnevat arvestades on eesistuja veendunud, et noorte vabatahtliku tegevuse teema kuulub ka edaspidi nõukogu ja parlamendi prioriteetsete poliitiliste ülesannete hulka. Oleme kindlad, et liikmesriigid koostavad tegevuskavad kõnealuse resolutsiooniga määratud tähtajaks, st käesoleva aasta septembriks.
<SPEAKER ID="328" NAME="Marian Harkin" AFFILIATION="ALDE">
Härra president, tänan eesistujariiki Sloveeniat vastuse eest. Eesistuja, tahaksin teile eesistumisaja alguse puhul kõike head soovida. Mul on hea meel, et te jätkate küsimuste käsitlemist, mida alustas oma eesistumise ajal Portugal - ja millega kahtlemata töötab edasi Prantsusmaa oma eesistumise ajal, asetades rõhu vabatahtlikule tegevusele, ning eriti noorte vabatahtlikule tegevusele.
<P>
Kuulsin, mida te ütlesite septembris oodatava liikmesriikide tagasiside kohta, kuid usun, et vahepealsel ajal, teie eesistumise kuue kuu jooksul, tegelete ka selliste küsimustega nagu noorte kaasamine ja haridus, et parandada nende tööalast konkurentsivõimet vabatahtliku töö kaudu, ja tegelete kultuurivahetusega. Tahtsin lihtsalt täpsustada, kas teil on mingeid tulevikuplaane põlvkondadevahelise vabatahtliku tegevuse edendamise osas. Eakamatel inimestel on palju rohkem vaba aega - meie eluiga pikeneb - ja põlvkondadevahelise vabatahtliku tegevuse teema pakub palju positiivseid võimalusi. Kas teil on selles osas mingeid algatusi?
<SPEAKER ID="329" NAME="Janez Lenarčič">
eesistuja. - (SL) Proua Harkin, käesoleval hetkel ei saa ma teile nimetada konkreetsemaid või spetsiifilisemaid algatusi. Oleme koondanud oma jõu vastuvõetud resolutsiooni elluviimisele. Oleks asjakohane kutsuda liikmesriike reageerima ettenähtud ajal, st meenutada neile, et seatud tähtajast tuleb kinni pidada. Teil on õigus: mitmed tegevused teistes valdkondades pakuvad seoses vabatahtliku tegevusega igal juhul võimaluse täiendavate teemade tõstatamiseks ja täiendavate küsimuste hõlmamiseks, sealhulgas põlvkondadevahelises mõttes. Üks kõnealustest tegevuskanalitest on kindlasti kultuuridevaheline dialoog.
<P>
Igal juhul võtame teie märkuse arvesse, st me arvestame sellega järgmise kuue kuu töö kavandamisel.
<SPEAKER ID="330" NAME="DanutBudreikait" AFFILIATION="ALDE">
- (LT) Tahaksin küsida teiste meetmete kohta noorte inimeste kaitsmiseks meelemürkidest sõltuvuse eest. Arutasime parlamendis Euroopa Komisjoni strateegiat, et võidelda alkoholi tarbimisega seotud kahju vastu. Eriti ohtlik on see noortele inimestele. Millised meetmed vabatahtliku tegevuse kõrval võiksid seda kahju vähendada ja kaitsta noori alkoholisõltuvuse eest? Kas Sloveenial on siin mingeid kogemusi?
<SPEAKER ID="331" NAME="Janez Lenarčič">
eesistuja. - (SL) Noorte eest hoolitsemine on kindlasti üks tähtsamaid teemasid Sloveenia eesistumise ajal, eriti Lissaboni strateegia raames, mis on ju majanduskasvu ja tööhõive suurendamise strateegia.
<P>
Sloveenia osutab oma eesistumise ajal erilist tähelepanu noorsooteemadele, eriti seoses noorte haridusega ja tõhusamaks tööturule sisenemiseks vajaliku kvalifikatsiooniga. Need on üksikasjad, mida isiklikult tean konkreetsemate algatuste kohta, mida Sloveenia on eesistumisajaks kavandanud.
<P>
Teisest küljest on tervisekaitse ja alkoholismiga võitlemise valdkonnas juba käivitatud terve rida algatusi. Olen veendunud, et selles raamistikus osutatakse asjakohast tähelepanu noorte kaitsmisele alkoholi kuritarvitamise eest.
<SPEAKER ID="332" NAME="President">

<P>
Teema: Mitmepoolsus ja kahepoolsed kokkulepped
<P>
Kas nõukogu arvates on USA, EL ja teiste rahvusvaheliste osapoolte allkirjastatud kahepoolsete kaubanduslepingute arvu suurenemine kooskõlas Maailma Kaubandusorganisatsiooni aluspõhimõteteks olevate mitmepoolsuse printsiipidega?
<SPEAKER ID="333" NAME="Janez Lenarčič">
eesistuja. - (SL) Euroopa Liit on mitmepoolsuse veendunud toetaja paljudes vormides, kaasa arvatud Maailma Kaubandusorganisatsioon, mis meie arvates on hargmaise organisatsiooni suurepärane näide. Euroopa tegi ettepaneku sedalaadi kaubandusorganisatsiooni loomiseks mitukümmend aastat enne Maailma Kaubandusorganisatsiooni tegelikku asutamist. Hiljem oli Euroopa Liidul võtmeroll Maailma Kaubandusorganisatsiooni loomises Uruguay läbirääkimiste voorus. Tegelikult, kui võin nii öelda, oli tal võtmeroll ka viimases läbirääkimiste voorus, mistõttu pole põhjust kahelda Euroopa Liidu toetuses mitmepoolsuse põhimõtetele kaubanduses.
<P>
Samamoodi oli ELil võtmeroll Doha arenguprogrammi vastuvõtmisel 2001. aastal, Maailma Kaubandusorganisatsiooni neljandal ministrite konverentsil. Sellele järgnenud läbirääkimiste ajal otsustas Euroopa Liit sihikindlalt suunata kõik ressursid ja poliitilise tahte läbirääkimiste vooru lõpuleviimisele. Enne seda läbirääkimiste vooru või tegelike läbirääkimiste ajal ei peetud kahepoolsete kaubanduslepingute osas paralleelseid läbirääkimisi.
<P>
2006. aasta oktoobris esitas Euroopa Komisjon Euroopa Parlamendile ja nõukogule teatise pealkirjaga "Globaalne Euroopa: konkurentsivõime maailmas”. Teatis käsitleb globaliseerumisprotsessi tagajärjel viimasel ajal toimunud muudatusi. Teatisega esitatakse ettepanekud, kuidas Euroopa Liit peaks selle protsessile reageerima kooskõlas uuendatud Lissaboni strateegiaga, eriti kaubanduspoliitikat puudutavas osas. Euroopa Parlament võttis selle teatise põhjal vastu resolutsiooni ning nõukogu võttis vastu otsused.
<P>
Nõukogu otsused näitasid selgelt, et tulevikus sõlmitavad kahepoolsed vabakaubanduskokkulepped moodustavad tulevaste mitmepoolsete läbirääkimiste baasi, ja, mis on ilmselt veelgi olulisem, täiendavad Maailma Kaubandusorganisatsiooni platvormi. Vastavalt 2007. aasta kevadel nõukogu poolt vastu võetud läbirääkimisi käsitlevate direktiivide tingimustele alustati läbirääkimisi vabakaubanduslepingu sõlmimiseks ASEANi liikmesriikide ning India ja Koreaga. Läbirääkimised jätkuvad ja iga üksikotsus langetatakse ettenähtud aja jooksul.
<SPEAKER ID="334" NAME="Manuel Medina Ortega" AFFILIATION="PSE">
(ES) Härra president, arvan, et eesistuja Sloveenia vastas korrektselt minu esitatud küsimusele, talle omase selgusega, ja ma olen osutatud tähelepanu eest tänulik.
<P>
Mul on lisaküsimus Aafrika riikide osalusel toimunud Lissaboni tippkohtumise suhtelise ebaõnnestumise kohta. Näib, et teatud Aafrika riigid nõustusid Euroopa Liidu ettepanekutega, kuid teised mitte.
<P>
Kas nõukogu eesistujariik peab vajalikuks sellist eristamispoliitikat jätkata, arvestades Lissabonis ilmnenud erimeelsusi? Teiste sõnadega, kas me jääme kindlaks mitmepoolsuse põhimõttele või arvate, et Lissaboni tippkohtumine sunnib meid jätkama kahepoolsete kokkulepete teed eri riikidega näiteks Aafrikas?
<SPEAKER ID="335" NAME="Janez Lenarčič">
eesistuja. - (SL) Me jätkame mitmepoolsuse toetamist. Tahaksin rõhutada kahte asjaolu seoses võimalike kahepoolsete kokkulepete sõlmimisega. Esiteks täiendavad kõnealused lepingud mitmepoolsuse platvormi, ja teiseks, praeguses olukorras aitavad need kokkulepped rajada sildu üle lõhede seni, kuni suudame need küsimused lahendada Maailma Kaubandusorganisatsiooni mitmepoolsuse raamistikus, See on raamistik, mida Euroopa Liit eelistab kasutada niisuguste probleemide lahendamisel.
<SPEAKER ID="336" NAME="Paul Rübig" AFFILIATION="PPE-DE">
- (DE) Härra president, minu küsimus on järgmine: kuidas mõjutab toiduainete ja energia hindade tõus WTO läbirääkimisi? Me teame, et seni on olnud suurimaks komistuskiviks USA toetused ja põllumajandusseadus ning et Euroopa on hindade tõusu pärast maailmaturul loomulikult kannatada saanud. Kas on leitud uusi võimalusi vastavalt kvootide ja kohustuste kohandamiseks? Kas Sloveenia kavatseb eesistumise ajal astuda samme WTO läbirääkimiste lõpuleviimiseks?
<SPEAKER ID="337" NAME="Josu Ortuondo Larrea" AFFILIATION="ALDE">
(ES) Härra president, ma nõustun eesistujaga, et peaksime mitmepoolsed kokkulepped seadma esikohale või omistama neile suuremat tähtsust kui kahepoolsetele kokkulepetele, kuid vahepeal on möödunud palju aastaid Uruguay läbirääkimiste vooru alustamisest, ja enne seda toimunud Doha läbirääkimiste voorust, ning Maailma Kaubandusorganisatsioon pole teinud mingeid tõsiseid järeldusi, või vähemalt viivitab sellega liiga kaua.
<P>
Vahepeal on näiteks Ameerika Ühendriigid sõlminud vabakaubanduslepingu erinevate Lõuna-Ameerika riikidega. Tahaksin siinkohal küsida, mis on nõukogu seisukoht Euroopa Liidu ja Mercosuri lepingu osas, mille sõlmimist on nii kaua oodatud?
<SPEAKER ID="338" NAME="Janez Lenarčič">
eesistuja. - (SL) Energia, eriti kütuse, ja toidu pidevalt tõusev hind on üleilmne probleem ja seetõttu ka Euroopa Liidu probleem.
<P>
See asjaolu mõjutab kindlasti Maailma Kaubandusorganisatsiooni läbirääkimistel osalejate suhteid. Selles mõttes võib see mõjutada ka teatud seisukohtade kohandamist, st korrigeerimist. Praegusel hetkel on eesistujariigi Sloveenia võimalusi arvestades raske nende mõjude olemuse kohta järeldusi teha, kuid nende ilmumine on tõenäoline ja selleks tuleb valmis olla.
<P>
Sloveenia ei ole eesistumise ajaks selles küsimuses algatusi kavandanud, kuid me vaatame läbi asjakohased algatused, mis on välja töötanud komisjon, kes loomulikult vastutab selle protsessi operatiivse juhtimise eest, ja toetame neid.
<P>
Mis puudutab mitmepoolsete läbirääkimiste senist saatust, siis Sloveenia avaldab eesistujana koos teistega kahetsust selle üle, et Maailma Kaubandusorganisatsioonis pole saavutatud mitmepoolset kokkulepet. Me jätkame tööd selle eesmärgi elluviimise nimel. Selles raamistikus räägime kaubanduskokkuleppe läbi ka Mercosuri riikidega, mis omakorda pakub võimalusi aruteludeks Euroopa Liidu ning Ladina-Ameerika ja Kariibi mere riikide tippkohtumise ajal (LAC). Oleme plaaninud erikohtumise Euroopa Liidu eesistujakolmik ja Mercosuri riikide vahel, mis leiab aset mais EL ja LAC riikide tippkohtumise ajal Limas, Peruus.
<SPEAKER ID="339" NAME="President">

<P>
Teema: Peresõbralike poliitikate edendamise meetmed
<P>
Milliseid meetmeid võtab nõukogu peresõbralike poliitikate edendamiseks ja kuidas ta kavatseb toetada Euroopa Pereliitu, mis otsustati luua 2007. aasta märtsi ülemkogul?
<SPEAKER ID="340" NAME="Janez Lenarčič">
eesistuja. - (SL) Euroopa Liit peaks tegema otsustava panuse Euroopa heade tavade vahetamisele, võttes arvesse, et just liikmesriigid vastutavad asjakohaste ja jätkusuutlike perepoliitikate kujundamise eest. Kõnealune teabevahetus võib tugevdada sotsiaalset ühtekuuluvust ja muuhulgas kaasa aidata Lissaboni strateegia eesmärkide saavutamisele.
<P>
Seetõttu on eesistuja arvamusel, et pereliit on väga kasulik foorum seisukohtade ja heade tavade vahetamiseks, nagu eespool märgitud. Eesistuja on ka veendunud, et pereliit jätab mõttevahetusruumi Euroopa Liidu ja tema liikmesriikide kohustusele arutada peresõbralike poliitikate küsimusi demograafiliste muutuste taustal.
<P>
Pereliit annab liikmesriikidele võimaluse vahetada teavet ja kogemusi ning sel viisil aidata üksteisel leida asjakohaseid poliitilisi lahendusi. Samal ajal on eesistuja arvamusel, et Euroopa tasandil pole vaja luua uusi struktuure, kuid olemasolevad vahendid ja struktuurid tuleb ära kasutada nii tulemuslikult kui võimalik.
<P>
Eelmise aasta mais toimunud nõukogu istungil võeti vastu ulatuslikud otsused pereliidu praktilise töökorralduse kohta. Nõukogu valmistas need otsused ette koos liikmesriikidega, näidates sellega üles austust liikmesriikide kaaluka rolli vastu selles valdkonnas. Nõukogu rõhutas veelkord oma toetust pereliidule 5. detsembril 2007 vastu võetud otsuste kaudu, mis käsitlevad meeste ja naiste rollide tasakaalustamist.
<SPEAKER ID="341" NAME="Marie Panayotopoulos-Cassiotou" AFFILIATION="PPE-DE">
- (EL) Härra president, tahaksin tänada eesistujariiki Sloveeniat vastuste eest ja küsida täiendavalt, millised konkreetsed tehnoloogiliste kogemuste vahetused on eesistujale käesolevaks ajaks teada ja kes vastutab tehnilise abi korralduse eest.
<SPEAKER ID="342" NAME="Janez Lenarčič">
eesistuja. - (SL) Kõnealused muudatused rakendab Euroopa Pereliit, mitte eesistujariik. Seetõttu pole mul ka teid huvitavat üksikasjalikku teavet. Võin siiski järele küsida ja teile hiljem teada anda.
<SPEAKER ID="343" NAME="Brian Crowley" AFFILIATION="UEN">
Härra president, tahaksin Sloveeniale eesistumise alguse ja esimese infotunni puhul kõige paremat soovida. Seoses minu kolleegi esitatud küsimusega tõusetuvad otsekohe kolm peresõbralikku poliitikat puudutavat teemat.
<P>
Esiteks, lapsi ja lapse õigusi käsitletakse liiga sageli sisulisest perepoliitikast lahus.
<P>
Teiseks, kõik, mis puudutab küsimust, kuidas me tegelikult soodustame - meil kõigil on ideid töö- ja pereelu tasakaalustamiseks - suuremat osalust pereelus.
<P>
Kolmas, kõige tähtsam teema on oma kodu rände tõttu või pagulastena maha jätma sunnitud inimesed, kes samuti vajavad perede uuesti kokkuviimist.
<P>
Kas eesistujal Sloveenial on nende teemade osas ettepanekuid?
<SPEAKER ID="344" NAME="Janez Lenarčič">
eesistuja. - (SL) Tahaksin veel kord rõhutada, et Sloveenia asetab eesistumise ajal erilise rõhu noorte, eriti noorte lapsevanemate tööhõivele. See on osa vastusest küsimusele.
<P>
Eesistujariigina osutame erilist tähelepanu uute võimaluste loomisele töö- ja pereelu kokkusobitamiseks: lühem tööaeg, paindlikud töövormid, isaõiguste kasutamine ja nii edasi.
<P>
Teine eriline valdkond on põlvkondadevahelise solidaarsuse stimuleerimine. See on eriti päevakajaline küsimus, eelkõige piirkondades, kus vanem põlvkond on elanikkonna hulgas ülekaalus. Tegelikult on see nii suuremas osas Euroopas. Loomulikult on selline stiimul tulemuslik ainult juhul, kui seda toetavad poliitikad hõlmavad erinevaid ühiskonnaelu positiivseid külgi edendavaid tegevusvaldkondi.
<P>
Lühidalt öeldes on eri valdkondades kavandatud võtta terve rida peresõbralike poliitikate edendamise jaoks väga olulisi meetmeid. Mul oleks raske loendada kõiki neid tegevusi, kuid neid leidub paljudes Sloveenia eesistumise ajaks planeeritud tegevusvaldkondades. Nimetasin neist äsja mõned.
<SPEAKER ID="345" NAME="Marian Harkin" AFFILIATION="ALDE">
Tänan teid vastuse eest. Mul on tõeliselt hea meel kuulda, et Sloveenia eesistumise ajal ollakse eriti huvitatud peresõbralike poliitikate edendamisest. Te ise mainisite demograafilisi muutusi. Muidugi tähendab keskmise eluea pikenemine, et vajame üha rohkem hooldajaid. Enamik hooldajatest kuulub pere lähikondlaste hulka.
<P>
Te rääkisite parimate tavade vahetamisest. Meil on suured kogemused näiteks tööhõive alal. Enamasti töötavad hooldajad selles konkreetses valdkonnas tasuta. Kas Sloveenia eesistumise ajal on oodata algatusi, mis tõstatavad hooldajate ja sellega seonduvalt peresõbralike poliitikate küsimuse?
<SPEAKER ID="346" NAME="Janez Lenarčič">
eesistuja. - (SL) Ei, ma ei arva, et käesoleval hetkel kaalutaks konkreetseid ettepanekuid selle inimestegrupi kaitsmiseks, kellest teie räägite. Siiski annab teie küsimus põhjust mõelda, kas sellele valdkonnale tuleks tähelepanu pöörata. Loomulikult oleme eesistujana valmis seda kaaluma.
<SPEAKER ID="347" NAME="President">

<P>
Teema: Sloveenia kui eesistuja algatused uue lähenemise osas naabruspoliitikale ja energeetikale
<P>
Uus lähenemine naabruspoliitikale ja energeetikale on üks Sloveenia eesistumise ajal vastu võetud algatustest. Kas nõukogu selgitaks, kuidas ta kavatseb liigendada kavandatud tegevused, eriti pidades silmas keerulist suhet nende kahe poliitikavaldkonna vahel seonduvalt ELi strateegiaga, mis käsitleb energiaalast iseseisvust ja sõltumatust naaberriikidest? Täpsemalt, millisena näeb nõukogu laiemalt energeetikaalaseid suhteid Balkani poolsaare piirkonnas tulevikus?
<SPEAKER ID="348" NAME="Janez Lenarčič">
eesistuja. - (SL) Sellele küsimusele vastates keskendun energiaaspektidele, sest just nii mõistsime seda küsimust.
<P>
Euroopa Ülemkogu võttis 2006. aasta märtsis vastu Euroopa energiapoliitika. Selle poliitika kolm peamist poliitilist eesmärki on: esiteks, suurendada varustuskindlust, teiseks tagada Euroopa majanduse konkurentsivõime ja energia kättesaadavus taskukohaste hindadega, ja kolmandaks - edendada keskkonnasäästlikkust ning püüda lahendada kliimamuutuse probleem. Nõukogu teeb kooskõlas nende kolme poliitilise eesmärgiga energia välispoliitika raames tihedat koostööd kolmandate riikidega energia tegevuskava rakendamiseks ja edasiarendamiseks.
<P>
Rahvusvaheline energiapoliitika on ka üks Euroopa Ülemkogu 2007. aasta märtsi järeldustes määratletud prioriteetsetest poliitikavaldkondadest. Euroopa Ülemkogu rõhutas tollal, et olemasolevaid vahendeid tuleb Euroopa Liidu kahepoolse koostöö tugevdamiseks kõikide tarnijatega täielikult ära kasutada.
<P>
Mis puudutab Lääne-Balkani piirkonda, siis energiakoostöö valdkonnas jääb peamiseks olemasolevaks instrumendiks energiaühenduse leping. Kõnealuse lepingu eesmärgiks on laiendada Euroopa Ühenduses juba toimivat energiaturgu ühinemise kaudu teistele selle piirkonna riikidele, st Lääne-Balkani riikidele.
<P>
Lisaks näeb iga Euroopa Liidu ja Lääne-Balkani riikide vahel sõlmitud stabiliseerimis- ja assotsiatsioonileping ette tihedat koostööd energia valdkonnas. Nõukogu kavatseb ka täielikult ära kasutada Euroopa naabruspoliitika olemasolevaid instrumente.
<P>
Lühidalt, energia valdkonnas Euroopa Liidu ja kolmandate riikide suhete raamistikus uusi algatusi kavandades püüame Lääne-Balkani riikide puhul olemasolevaid mehhanisme täielikult ära kasutada. Ma juba mainisin energiaühenduse lepingut, ja me kasutame olemasolevaid mehhanisme Euroopa naabruspoliitika raamistikus.
<SPEAKER ID="349" NAME="Georgios Papastamkos" AFFILIATION="PPE-DE">
- (EL) Härra president, nõukogu eesistuja, palun lisage minu soovid Sloveenia eesistumise ajaks kavandatud programmide edukaks elluviimiseks paljudele siin juba väljendatud headele soovidele.
<P>
Täna arutame Lõuna-Kaukaasia ja Musta mere teemat. Tahaksin eesistujalt küsida, kas ta kavatseb käsitada Euroopa Liidu ja Musta mere majanduskoostöö organisatsiooni eri piirkondi hõlmava koostöö ametlikuks muutmist kui prioriteeti. Eraldi tahaksin küsida, kas energiasektoris on planeeritud tihe koostöö, mis on Lõuna-Euroopa jaoks elulise tähtsusega.
<SPEAKER ID="350" NAME="Janez Lenarčič">
eesistuja - (SL) Tänan teid täiendavate küsimuste ja heade soovide eest.
<P>
Esiteks, nõustume täielikult hinnanguga, et Musta mere piirkond on Euroopa Liidu energiapoliitika jaoks väga tähtis, ja eelkõige selles osas, mis puudutab poliitika välismõõdet. Teiseks, vastus teie küsimusele, kas on võimalik suhteid selle piirkonnaga tulevikus ametlikuks muuta, on: "Jah, see on võimalik”. Võib-olla saab seda teha nii nagu Lääne-Balkani riikide puhul, st energiaühenduse lepinguga, või siis muul viisil. Igal juhul peab Sloveenia kui eesistuja Musta mere vesikonda, Musta mere piirkonda ja Musta mere sünergiat Euroopa naabruspoliitika üheks kõige olulisemaks prioriteediks.
<SPEAKER ID="351" NAME="Alexander Stubb" AFFILIATION="PPE-DE">
Härra president, kas ma võin teha komplimendi eesistujale Sloveenia eesistumise alguse eest - ja loomulikult eesistuja lipsu kohta, mis on tõesti üpris trendikas. Minu õnnitlused sel puhul. Minu küsimus puudutab energia teemat laiemalt ja esiteks, milline on Sloveenia seisukoht tuumaenergia kasutamise kasvu osas Euroopa piires? Teiseks, milline on Sloveenia kui eesistuja seisukoht tuumaenergia kasutamise kasvu osas naaberriikides?
<SPEAKER ID="352" NAME="Justas Vincas Paleckis" AFFILIATION="PSE">
Härra president, ma tahaksin samuti õnnitleda Sloveeniat sellel päeval ja esitada küsimuse niinimetatud Nordstreami gaasitoru kohta. Nagu teate, ühendab see gaasitoru Venemaad Saksamaaga ja veel mõne Euroopa riigiga; nagu teate, on selle juures muu hulgas üles kerkinud ka teatud keskkonnaprobleeme.
<P>
Millise hinnangu annab eesistuja sellele projektile?
<SPEAKER ID="353" NAME="Janez Lenarčič">
eesistuja. - (SL) Tänan teid täiendavate küsimuste eest. Mis puudutab tuumaenergia kasutamist, siis on eesistuja veendunud, et tuumaenergia kasutuselevõtu, edasise kasutamise ja kasutamise võimaliku kasvu üle saavad otsustada üksnes liikmesriigid. Eesistuja jääb selle seisukoha juurde.
<P>
Teie küsimuse teine osa, härra Stubb, puudutab Sloveeniat. Sloveenia kuulub teatavasti tuumaenergiat kasutavate riikide hulka. On võimalik, ehkki otsust selle kohta veel pole, et tuumaenergia osakaal kasvab, st Sloveenia kasutab seda ka tulevikus.
<P>
Mis puudutab Nordstreami projekti, siis see pole ELi projekt, vaid selles vahetult osalevate riikide projekt. ELil, nõukogul ja eesistujal ei ole selle konkreetse juhtumi osas seisukohta. Siiski on ELil üldine seisukoht projektide osas, mida me soovime ellu viia EL kui terviku huvides. Siin tahaksin mainida eelkõige Nabucco gaasitoru.
<P>
See tähendab, et meil on arvamus selle projekti kohta, sest tegemist on ELi projektiga ja meie arvamus on positiivne. See on seisukoht, et kui Euroopa Liit soovib arendada oma energiapoliitikat Euroopa tasandil, peab ta ka edaspidi selliseid projekte teostama, ja eesistujana me toetame neid.
<SPEAKER ID="354" NAME="President">
Järgmisi küsimusi käsitletakse koos, sest nad puudutavad sama teemat:
<P>
Teema: ELi Tšaadi ja Kesk-Aafrika Vabariigi (CAR) rahuvalvemissioon - helikopterite ja meditsiinivahendite nappus
<P>
Kas nõukogu saab öelda, kas ELi liikmesriigid on andnud ELi Tšaadi ja Kesk-Aafrika Vabariigi rahuvalvemissiooni käsutusse täiendavat varustust, kaasa arvatud helikopterid ja meditsiinivahendid, et vältida soovimatuid viivitusi Iiri ja teiste ELi väerühmade suunamisel sellesse piirkonda? Kindral Henri Bentegeati, Euroopa Liidu Sõjalise Komitee juhi andmetel vajab käimasolev missioon ikka veel vahendeid operatsioonisaali transportimiseks, kaasa arvatud helikopterid, meditsiinilist toetust ja logistilisi vahendeid. Kas pärast novembris Brüsselis toimunud relvajõudude moodustamist käsitlevat konverentsi on osalejad ja teised liikmesriigid pakkunud lisavarustust ja vägesid?
<P>
Kas nõukogu toetab liikmesriikide tahet suurendada humanitaarabi sellesse piirkonda ELi tasandil? Mida nõukogu kavatseb ette võtta Tšaadi sisemise ebastabiilsuse osas, arvestades hiljutisi lahinguid Ida-Tšaadis 26. novembril, kus Tšaadi armee tappis oletatavalt sadu mässulisi võitlejaid? Kuidas nõukogu tagab relvarahu õigetele rööbastele tagasijuhtimise ja Tšaadi mässuliste rühmade ning president Idriss Deby valitsuse vahelise rahukokkulepe taastamise?
<P>
Teema: ELi Tšaadi rahuvalvemissioon
<P>
Kas nõukogu saab teatada, millal määratakse ELi Tšaadi rahuvalvemissiooni lähetamise täpne aeg ja milline on lähetatavate vägede koosseis?
<SPEAKER ID="355" NAME="Janez Lenarčič">
eesistuja. - (SL) Brüsselis on toimunud vägede koosseisu asjus juba viis konverentsi: eelmise aasta 3. novembril, eelmise aasta 1. detsembril ja üsna hiljuti, mõne päeva eest, käesoleva aasta 11. jaanuaril.
<P>
Nagu iga sedalaadi operatsiooni puhul, tekkisid ka seekord raskused väerühmade koostamisega. Siiski on mul hea meel teile teatada, et viies, st viimane vägede koostamise konverents oli edukas ja Euroopa Liidu käsutuses on nüüd kogu vajalik suutlikkus.
<P>
Otsus missiooni alguse kuupäeva kohta võetakse eelduste kohaselt vastu ELi üld- ja välisasjade nõukogu istungil kuu lõpus, 28. jaanuaril 2008. Esialgne tegevusvalmidus loodetakse saavutada jaanuari lõpus või veebruari alguses. See hõlmab eriüksusi koos teatud jalaväerühmadega ning tervet rida tehnilisi, logistilisi ja meditsiinilisi vahendeid, et valmistada ette suurem vägede lähetamine.
<P>
Rahuvalvevägede üldine lähetamine on ette nähtud mais, enne vihmaperioodi algust. Selles faasis peaks EUFORi üksuste isikkoosseis Tšaadis küündima 4000 sõdurini. Nõukogu mõistab seoses hiljuti Lääne-Tšaadis toimunud relvakokkupõrgetega mässuliste ja Tšaadi valitsusvägede vahel tõsiselt hukka mässuliste rünnakud, mis viisid praegu toimuvate lahinguteni.
<P>
Nõukogu väljendas oma 10. detsembri otsuses sügavat muret ja kutsus Tšaadi valitsust koostööle Sudaani ja Liibüaga vajalike tingimuste loomiseks püsiva poliitilise lahenduse saavutamiseks Sirta rahulepingu alusel. Nõukogu kutsus Tšaadi ja Sudaani valitsust täitma Tripoli lepinguga võetud kohustusi ning eelkõige lõpetama selles piirkonnas ebastabiilsust põhjustavate relvastatud rühmituste abistamine.
<P>
Arvestades, et mässuliste väed viivad oma sõjategevuse Darfurist välja, tuletab nõukogu Sudaani valitsusele meelde, et vastutus selle eest, et relvastatud rühmad ei saaks Tšaadi piiri ületada, lasub Sudaanil. Nõukogu teab kindlalt, et püsivaid tulemusi on võimalik saavutada üksnes poliitiliste lahenduste kaudu ja rõhutab seetõttu möödunud aasta 13. augustil alla kirjutatud Tšaadi demokraatiaprotsessi tugevdamist käsitlevate poliitiliste kokkulepete tähtsust.
<SPEAKER ID="356" NAME="Colm Burke" AFFILIATION="PPE-DE">
Tahaksin soovida eesistujale Sloveeniale järgmiseks kuueks kuuks kõike head ja tänada neid vastuse eest.
<P>
Seoses septembri keskel ELi ministrite nõukogu poolt vastu võetud otsusega ELi vägede lähetamise kohta olen mõnevõrra mures selle pärast, et ajaplaanist pole suudetud kinni pidada. Võib-olla peaksime sellest õppima järgmist: enne kohustuse võtmist peaksid ettevalmistused operatsiooni alustamiseks tehtud olema, arvestades siiani ilmnenud teatud asjaolusid.
<P>
Minu küsimuse teine osa puudutas humanitaarabi. Me andsime Tšaadile 2007. aastal humanitaarabi. Kas suurendame abitaset 2008. aastal, kui oleme järgmise 12 kuu jooksul sündmustega otseselt seotud?
<SPEAKER ID="357" NAME="Liam Aylward" AFFILIATION="UEN">
Härra president, tahaksin soovida eesistujariigile Sloveeniale järgmiseks kaheks kuuks edu, samuti turvalist ja edukat rahuvalvemissiooni Tšaadi suunduvatele ELi vägedele. Ütlen uhkusega, et missiooni juhiks on minu Iiri kaasmaalane, kindralleitnant Patrick Nash, ja soovin ka talle kõike head.
<P>
Kas nõukogu on sellega nõus, et EL rahuvalvemissioonid peavad ka edaspidi tegema täielikult koostööd Ühinenud Rahvaste Organisatsiooniga ja et ELi rahuvalvevägede lähetamine peaks toimuma ainult juhul, kui Ühinenud Rahvaste Organisatsiooni resolutsioon toetab sellist missiooni?
<SPEAKER ID="358" NAME="Janez Lenarčič">
eesistuja. - (SL) Esiteks härra Burke'i küsimus. Kindlasti on see veel üks õppetund õppetundide pikas reas, mis on meile õpetanud peamiselt ühte: kergem on põhimõttelist otsust vastu võtta kui tagada selle elluviimine. Sellele vaatamata olime selles protsessis edukad. Aega läks, kuid arvan, et mitte ainult üldine leping, vaid ka rakenduskokkulepe sõlmiti õigel hetkel.
<P>
Teise küsimuse kohta tahaksin öelda, et see on põhimõtteline küsimus, mis tuleks lahendada kooskõlas rahvusvahelise õigusega ja Ühinenud Rahvaste Organisatsiooni põhikirjaga. Loomulikult on kõige õigem, kui rahuvalve- ja rahusobitamise operatsioonid seotakse koostööga Ühinenud Rahvaste Organisatsiooni egiidi all. See ei tähenda, et Euroopa Liit ei saaks iseseisvalt vastu võtta otsuseid oma erineva iseloomuga missioonide kohta.
<SPEAKER ID="359" NAME="Bogusław Sonik" AFFILIATION="PPE-DE">
- (PL) Härra president, see on pigem arvamus. Poola varustab 10 % Tšaadi saadetavatest väeosadest, mis tähendab umbes 400 sõdurit, niisiis tahaksin paluda Sloveenial eesistumise ajal teha kõik, mis võimalik, et tagada missiooni edukas lõpuleviimine. Missioon peab olema hästi ette valmistatud, väga hästi varustatud, ja me teame, et missiooni algataja oli Prantsusmaa. Seetõttu tahaksin paluda, et Sloveenia kui eesistuja oleks selle missiooni juhi Prantsusmaa suhtes väga nõudlik. Logistiliselt peab see olema ...või ma pigem rõhutaksin veelkord, et Euroopa ei tohiks ennast kompromiteerida.
<SPEAKER ID="360" NAME="Janez Lenarčič">
eesistuja. - (SL) Olen üksnes tänulik Poolale ja muidugi teistele riikidele, kes toetavad selle tähtsa operatsiooni läbiviimist vägedega.
<SPEAKER ID="361" NAME="President">

<P>
Teema: EL kodanike kaitsmine islamimaades
<P>
Eelmise aasta novembris süüdistati Sudaanis töötavat Suurbritanniast pärit õpetajat islamiusu rüvetamises, sest ta oli lubanud oma klassi seitsmeaastastel õpilastel panna kaisukarule nimeks Mohammed. Süüdimõistmise korral ootaks teda 40 piitsahoopi, suur rahatrahv või vanglakaristus.
<P>
Kuidas saaks ELi paremini kaitsta süütuid ELi kodanikke islamimaades, kes satuvad sellistesse kohutavatesse olukordadesse?
<SPEAKER ID="362" NAME="Janez Lenarčič">
eesistuja. - (SL) Härra Mitchelli küsimus puudutab Suurbritannia kodakondsusega naist, kes viibis kolmandas riigis ja kelle suhtes kohaldati selle riigi õigust. Riik, mille kodanik ta oli, tagas talle konsulaarkaitse. Me teame, et käesolevaks ajaks on Suurbritannia kodanik vabastatud ja ta on naasnud Ühendkuningriiki.
<P>
Järelikult lahendatakse sellised juhtumid asjaga seotud liikmesriigi ja kolmanda riigi kahepoolsete suhete raames. Loomulikult võib ette tulla juhtumeid, mille puhul on kohane võtta täiendavaid poliitilisi meetmeid ja kus ELi esindajaid palutakse sekkuda kahepoolsetesse probleemidesse ning kaasa aidata lahenduste leidmisel. Eriliste juhtumite korral võib olla vaja Euroopa Liidu ametlikke avaldusi ja algatusi.
<P>
Tahaksin veelkord rõhutada, et põhimõtteliselt, nagu selle konkreetse juhtumi juures, on tegemist küsimusega, mis tavaliselt lahendatakse EL liikmesriigi, mille kodanik on juhtumiga seotud, ja kolmanda riigi vaheliste suhete tasandil.
<SPEAKER ID="363" NAME="Gay Mitchell" AFFILIATION="PPE-DE">
Ma tänan eesistujat vastuse eest ja soovin talle eesistumise ajaks kõike head.
<P>
Eesistuja on kahtlemata sellest teadlik, et iga ELi liikmesriigi kodanik on samal ajal ka liidu kodanik. Ootan, et kui ELi kodanik külastab riiki, kus võidakse tema käsi või jalg amputeerida, siis liit mõistaks sellise võimaluse kohutavust. Kas liit mõistab, kui kohutav see on, kui inimest koheldakse nii, et talle on võimalik mõista 40 piitsahoopi ja võib-olla lisaks ka vanglasse saata?
<P>
Kas eesistuja astub samme kindlustamaks, et selliseid piirkondi külastavad ELi kodanikud oleksid teadlikud, et nad sisenevad erinevate kultuuriliste väärtuste kehtimisalale, ja kas eesistuja püüaks tagada, et riigid, kellega meil on majandussuhted, eeldaksid, et me ootame neilt meie kodanike paremat kohtlemist ja et neid ei koheldaks eespool kirjeldatud viisil?
<SPEAKER ID="364" NAME="Janez Lenarčič">
eesistuja. - (SL) Tänan teid, härra Mitchell, täiendava küsimuse eest. See on kodanike konsulaarkaitse küsimus. Konsulaarkaitse on praegu liikmesriikide pädevuses ja liikmesriikide ülesanne on hoiatada oma kolmandatesse riikidesse reisivaid kodanikke, mis laadi ohtude ja lõksudega nad seal viibides arvestama peavad.
<P>
Teisest küljest on meile solidaarsusprintsiibi alusel juba tagatud teiste liikmesriikide abi, kellel on diplomaatiline, st konsulaaresindus kolmandas riigis ja kes kindlustavad konsulaarkaitse Euroopa Liidu teiste liikmesriikide, kellel ei ole kõnealustes riikides oma konsulaati, kodanikele. Arvan, et see on meie liidu oluline eelis.
<P>
Ütlesin juba, et vajaduse korral on päris kindlasti võimalik, et Euroopa Liit kaasatakse samuti selliste juhtumite lahendamisse, nagu eespool kirjeldatud. Õnneks ei osutunud see kõnealusel juhul vajalikuks ning juhtum lahendati kahe riigi vahel, mille üle oleme väga rõõmsad.
<SPEAKER ID="365" NAME="Reinhard Rack" AFFILIATION="PPE-DE">
- (DE) Nõukogu eesistuja president, te märkisite õigesti, et kahepoolsed kontaktid võivad aidata selliseid problemaatilisi juhtumeid lahendada. Nõukogu on siiski allkirjastanud koos parlamendi presidendiga ja komisjoni presidendiga ELi põhiõiguste harta. Selles viitame inimväärikusele ning mõistame hukka alandamise ja julmad karistused. Kas seetõttu poleks ka nõukogu kohustus nõuda Euroopa Liidu nimel nende nõuete täitmist kogu maailmas?
<SPEAKER ID="366" NAME="Janez Lenarčič">
eesistuja. - (SL) Ma kordan, et see on praegu siiski liikmesriikide kohustus, sest nende valduses on konsulaarkaitse hoovad. Siiski on selge, et Euroopa Liit annab raamistiku, milles liikmesriigid - ja nimetan siinkohal uuesti solidaarsuse põhimõtet - aitavad üksteist selles valdkonnas solidaarsusprintsiibi alusel.
<P>
Igal juhul nõukogu, ja olen kindel, et ka teised institutsioonid, ei kõhkleks vajaduse korral tegemast kõike, mis võimalik. Teiste sõnadega, ei ole välistatud, et käesoleval ajal pakuvad nimetatud kaitset liikmesriigid, ja ei ole välistatud Euroopa Liidu konkreetse institutsiooni täiendav tegevus.
<P>
Härra Mitchelli kirjeldatud juhtumi põhjal saab üksnes järeldada, et kaks riiki jõudsid omavahel lahenduseni, ehkki see ei tähenda, et probleemiga poleks tegeldud kõrgemal, isegi Euroopa tasemel, kui see oleks olnud vajalik.
<SPEAKER ID="367" NAME="President">

<P>
Teema: Bioloogiline mitmekesisus ja kliimamuutus
<P>
Valitsustevahelise kliimamuutuste ekspertrühma (IPCC) neljanda hindamisaruande kohaselt käesoleva sajandi jooksul paljude ökosüsteemide taluvus arvatavasti ületatakse kliimamuutuse ja teiste globaalsete mõjurite (näiteks nakkushaiguste levik) enneolematu koostoime tõttu. IPCC andmete kohaselt kasutatakse pidevalt mittesäästlikult umbes 60 % hinnatud ökosüsteemidest ja nende seisund halveneb üha märgatavamalt. Ainuüksi see põhjustab ulatuslikku bioloogilise mitmekesisuse hävimist.
<P>
ELi tasandil tuletab komisjoni roheline raamat kliimamuutustega kohanemise kohta meile meelde: "Kui Maa keskmine õhutemperatuur tõuseb rohkem kui 1,5-2,5 °C, satub hävimisohtu tõenäoliselt veel ligikaudu 20-30 % praeguseks hinnatud taime- ja loomaliikidest."
<P>
Mida konkreetselt Sloveenia teeb eesistumise ajal, et tähtsustada Göteborgi sihtmärki 2010. aastaks bioloogilise mitmekesisuse hävimise peatamiseks, ja võidelda kliimamuutustest ja teistest globaalsetest mõjuritest tuleneva ulatusliku bioloogilise mitmekesisuse hävimise vastu?
<SPEAKER ID="368" NAME="Lenarčič Janez">
eesistuja. - (SL) Olen veendunud, et proua Doyle'ile on teada Euroopa Liidu kavatsus anda oma panus bioloogilise mitmekesisuse konventsiooni osaliste 9. konverentsi ambitsioonikatesse järeldustesse. Konverents toimub 2008. aasta mais Bonnis, Saksamaal, st Sloveenia eesistumise ajal.
<P>
Bioloogilise mitmekesisuse säilitamine on meie eesistumise prioriteetide nimekirjas kõrgel kohal. Nõukogu on juba rõhutanud, kui äärmiselt vajalikud on järjekindlad ja andunud pingutused kõikidel tasanditel, et saavutada bioloogilise mitmekesisuse vähenemise aeglustumise märkimisväärne eesmärk 2010. aastaks, ja samal ajal saavutada proua Doyle'i küsimuses viidatud eesmärk, mille EL seadis Göteborgi ülemkogul.
<P>
Lisaks võtavad liikmesriigid kasutusele konkreetsed meetmed, et rakendada tegevuskava bioloogilise mitmekesisuse hävimise vähendamiseks 2010. aastaks ja pärast seda. Tegevuskava näeb ette bioloogilise mitmekesisuse ja kliimamuutusega seotud meetmed nii Euroopa Liidu kui globaalsel tasandil.
<P>
Tehes pingutusi bioloogilise mitmekesisuse hävimise aeglustumise eesmärgi saavutamiseks aastaks 2010, rõhutab eesistuja sünergia loomise vajadust kliimamuutuste ja bioloogilise mitmekesisuse valdkonna poliitikate ja tegevuste vahel, eriti selles osas, mis puudutab magevee- ja merekeskkonna ning samuti metsade bioloogilist mitmekesisust.
<P>
Need eesmärgid on koos teiste bioloogilise mitmekesisuse säilitamise eesmärkidega esitatud tegevusprogrammis "Countdown to 2010”. Sloveenia eesistumise ajal korraldatakse nõukogu töögruppide kohtumised. Ühes töögrupis osalevad metsanduse, kliimamuutuse ja bioloogilise mitmekesisuse eksperdid, ja teises rahvusvahelise merenduspoliitika, kalanduse ja bioloogilise mitmekesisuse eksperdid.
<P>
Samuti käsitletakse metsade bioloogilist mitmekesisust kui väljakutset ja võimalust ette valmistada meetmed kliimamuutuste leevendamiseks ja nendega kohanemiseks Euroopa tasandil keskkonnaministrite mitteametlikul kohtumisel aprillis Sloveenias. Sloveenia kui eesistujariik püüab parandada erinevate keskkonnaalaste lepingute elluviimiseks vastu võetud asjakohaste otsuste täitmiseks tehtavat koostööd ja otsuste rakendamist riiklikul ja piirkondlikul tasandil.
<P>
Euroopa Komisjon täiendas oma teatist "Bioloogilise mitmekesisuse hävimise peatamine 2010. aastaks ja pärast seda” kohustusega kaasata erasektor bioloogilise mitmekesisuse säilitamise partnerlusse. Hiljuti, novembris 2007, toimus Lissabonis kõrgetasemeline konverents, kus selles raamistikus käsitleti majanduse ja bioloogilise mitmekesisuse küsimusi. Konverentsi järeldusi, mis hõlmavad Lissaboni aruande majanduse ja bioloogilise mitmekesisuse kohta, arutatakse eespool mainitud konventsiooniosaliste 9. konverentsil, mis toimub Sloveenia eesistumise ajal Saksamaal. Teemat arutatakse ka Rahvusvahelise Looduse ja Loodusvarade Kaitse Liidu 5. ülemaailmsel kongressil, mis toimub Barcelonas Prantsusmaa eesistumise ajal.
<SPEAKER ID="369" NAME="Avril Doyle" AFFILIATION="PPE-DE">
Tänan teid, eesistuja, ja võtke vastu minu parimad soovid väga edukaks eesistumisajaks.
<P>
Mulle teeb muret lähenev 2010. aasta. Sellel teemal räägitakse palju, kuid ei tehta midagi, ja see on üks suurimaid pettusi, et me näitame muudatusi ja mõjusid 2010. aasta taustal. See tähendab, et olen nõus sünergiatega eri poliitikate vahel, kuid bioloogilise mitmekesisuse kaitse võib aidata piirata kasvuhoonegaaside sisaldust atmosfääris, sest metsad, turbarabad ja teised inimese loodud ökosüsteemid ja elukeskkonnad talletavad süsinikku.
<P>
Kas arvate, et muutuste seireks on vaja parimaid kättesaadavaid andmeid? Me vajame paremat teavet kõikide mõjude kohta, mida kliimamuutus avaldab Euroopa bioloogilisele mitmekesisusele. Kui tahame 2010. aasta eesmärkide poole liikudes edu saavutada, peame täiustama näitajaid ja kasutatavaid mõõtmisi, et täpselt kindlaks teha olukorra tõsidus.
<SPEAKER ID="370" NAME="Janez Lenarčič">
eesistuja. - (SL) Ms Doyle, tänan teid täiendavate märkuste eest. Olen täiesti nõus, et peame kasutama kõige paremaid võimalikke näitajaid, et kindlaks teha bioloogilise mitmekesisuse olukord. Eesistuja võtab teie märkuse näitajate täiustamise vajaduse kohta arvesse ja kaalub seda.
<P>
2010. aasta on tõesti lähedal: meile on jäänud vähem kui kaks aastat. Teil on õigus, et sellises valdkonnas nagu bioloogiline mitmekesisus on raske ette kujutada, eriti pärast ajavahemikku, mille võimalusi ilmselt täielikult ära ei kasutatud, et järelejäänud lühikesest ajast piisab seatud eesmärkide saavutamiseks, nimelt bioloogilise mitmekesisuse hävimiskiiruse aeglustamiseks.
<P>
Siiski ei saa öelda, et see on võimatu. Anname oma parima. Sloveenia on üks riikidest, kus bioloogilisel mitmekesisusel on tohutu tähtsus, sest bioloogilise mitmekesisuse tase meie riigis on ikka veel kõrge; see on hästi teada kui mitte muul põhjusel, siis tänu meie karudele, keda me ekspordime paljudesse kohtadesse Euroopas.
<P>
Lühidalt, võite olla kindlad, et Sloveenia teeb oma eesistumise ajal kõik võimaliku eesmärgi saavutamiseks, vaatamata sellele, et järelejäänud aeg on napp.
<SPEAKER ID="371" NAME="Mairead McGuinness" AFFILIATION="PPE-DE">
Kas ma tohiksin paluda nõukogult lühikest kommentaari asjaolu kohta, et komisjon vaatab praegu läbi biokütuste eesmärki, sest sellega, mida me pidasime sobivaks kliimamuutustega võitlemisel, kaasnevad nüüd soovimatud tagajärjed, kui tegemist on toiduainetega kindlustamisega kogu maailmas ja kahtlemata ka bioloogilise mitmekesisusega.
<P>
Kas see pole mitte üks oht, kui inimesed tegelevad kliimamuutustega: me võime midagi valesti teha?
<SPEAKER ID="372" NAME="Janez Lenarčič">
eesistuja. - (SL) See tõestab, et võib-olla me ei osutanud minevikus teatud küsimustele piisavalt tähelepanu. On selge, et ilma mingi järelevalve ja piiranguteta biokütuste tootmisel võivad olla negatiivsed tagajärjed keskkonnale, bioloogilisele mitmekesisusele, toiduainete hindadele ja nii edasi.
<P>
Arvan, et ka sellele küljele oleks kohane osutada erilist tähelepanu. Teiste sõnadega, me peaksime soodustama sellist biokütuste tootmist ja tarbimist, mis pigem vähendaks kui suurendaks keskkonnakoormust. Arvan, et see põhimõte peaks olema liidule peamiseks juhtnööriks biokütuste kasutamise edendamise poliitika kujundamisel.
<SPEAKER ID="373" NAME="President">

<P>
Teema: SKT juurest edasi liikudes
<P>
Kas nõukogu saab selgitada, kuidas ta kavatseb läheneda komisjoni ettepanekule loobuda SKTst kui piirkondliku ühtsuse näitajast, ja kas nõukogu võiks öelda, kas ta on jõudnud konkreetsete meetmeteni, mida tulevikus piirkondlike tulemuste täpsemaks mõõtmiseks kasutada?
<P>
Proua McGuinness võtab vastutuse küsimuse eest, mille algselt esitas Jim Higgins.
<SPEAKER ID="374" NAME="Janez Lenarčič">
eesistuja. - (SL) Tahaksin vabandada härra Higginsi ja proua McGuinnessi ees oma vastuse pärast, mis paraku jääb väga lühikeseks, sest nõukogu saab neid küsimusi arutada üksnes komisjoni ettepaneku põhjal.
<P>
Sellist ettepanekut ei ole esitatud, samuti pole tehtud piirkondlike ühtsusnäitajate muutmisettepanekut. Seetõttu ei ole nõukogul võimalik küsimust arutada ja muude piirkondlike ühtsusnäitajate osas seisukohta võtta enne, kui selline ettepanek tehakse.
<SPEAKER ID="375" NAME="Mairead McGuinness" AFFILIATION="PPE-DE">
Härra president, kas ma tohin vabandada härra Higginsi eest, kes ei ole täna terve ja ei saa siin viibida. Tänan teid lühikese vastuse eest. Ma oletan, et see seotakse kavatsusega uuesti määratleda liikmesriikide ebasoodsas olukorras olevad piirkonnad. Kas võiksin teha ettepaneku, et kui te saate andmeid mõne näitaja kohta, siis edastate need härra Higginsile.
<SPEAKER ID="376" NAME="Janez Lenarčič">
eesistuja. - (SL) Ma püüan, tänan teid. Rõhutan veelkord, et see sõltub eelkõige komisjonist ja võib-olla, kuid mitte tingimata, tekib äärmiselt ebakindel võimalus käsitleda näitajaid samuti ühtsuspoliitika läbivaatamise käigus, mis on praegu kavandatud Sloveenia eesistumisajale. See sõltub komisjonist ja mitte nõukogust. Muidugi oleks meil huvitav teada, millega komisjon täiendab ühtsuspoliitika läbivaatamise arutelu, mis on meie eesistumisaja üks tähtsamaid ülesandeid.
<SPEAKER ID="377" NAME="Reinhard Rack" AFFILIATION="PPE-DE">
- (DE) Härra president, isegi Euroopa Parlament austab komisjoni algatusõigust, nagu nõukogu just selgitas. Niisiis anname just seetõttu komisjonile alati teada, mis on meie arvates eriti tähtis. Kriteeriumid nagu töötus või suurem ränne on kindlasti teemad, mis peaksid aruteludes kajastuma. Kuna te rääkisite eelmisele küsimusele vastates Sloveenia pruunkarudest, ja et tulen Steierimaalt, siis tahaksin teid selle ekspordi eest tänada ja loodan, et avatud Schengeni piir toob kaasa veel suurema sisserände.
<SPEAKER ID="378" NAME="Avril Doyle" AFFILIATION="PPE-DE">
Piirkondlike tulemuste täpsema mõõtmise huvides peaks tõsiselt küsima, kas SKT on saavutuste õige näitaja. Kas on arutatud või kas te kavatsete arutada (teie eesistumine on kestnud ju alles nädala) SKT mõõtmise võrdlemist kogurahvatulu KRT mõõtmisega? Käesoleva aja suureks probleemiks on see, et me ei mõõda omavahel võrreldavaid väärtusi, nii et väga raske on mõõta tulemusi eri piirkondade lõikes - ja mitte ainult piirkondade, vaid ka eri riikide lõikes, sest alused või näitajad on praegu standardiseerimata.
<SPEAKER ID="379" NAME="Janez Lenarčič">
eesistuja. - (SL) Mul oleks väga raske rääkida komisjoni nimel ja see ei ole ka minu eesmärk, ma ei oleks selle ülesande kõrgusel. Siiski näib, et vähemalt praegu pole komisjon veel leidnud paremat näitajat kui SKT. Usun, et kui komisjon oleks parema näitaja leidnud, oleks ta vastava ettepaneku esitanud. Tahaksin korrata oma eelmist märkust, et ühtsuspoliitika läbivaatamine annab võimaluse arutada ka teie küsimust. Võimalusi tekib veel rohkem, kui arutatakse Euroopa Liidu eelarve täielikku reformi, mis, nagu juba teame, teostatakse Euroopa Komisjoni korraldatud analüüside põhjal, mis viiakse läbi aastatel 2008 ja 2009.
<SPEAKER ID="380" NAME="President">

<P>
Teema: Bulgaaria hooldekodude uurimine
<P>
BBC kanalil näidati hiljuti dokumentaalfilmi pealkirjaga "Bulgaaria hüljatud lapsed”, mis kirjeldas Mogilino hooldekodus Bulgaarias elavate laste šokeerivaid elutingimusi. Programmi tootja ütles avalikult välja, et see ei ole Bulgaaria kõige halvemas olukorras lastekodu. On aru saada, et ehkki puuetega laste ja noorte riikliku hoolekande juures esinevad selged puudused, ei ole nendega vajalikul määral tegeldud.
<P>
Kas nõukogu teeb selle tundliku teema kohta avalduse, arvestades, et EL järgib Euroopa Liidu põhiõiguste hartat ja et just äsja lõppes Euroopa võrdsete võimaluste aasta?
<SPEAKER ID="381" NAME="Janez Lenarčič">
eesistuja. - (SL) Nõukogu ei ole võtnud seisukohta proua McGuinnessi kirjeldatud konkreetse juhtumi kohta. Sellele vaatamata võin hea meelega öelda, et nõukogu võttis 5. detsembril 2007 vastu resolutsiooni Euroopa võrdsete võimaluste aasta pikendamiseks. See tähendab, et 2007, st eelmine aasta, ei ole vastavalt kõnealusele otsusele, st resolutsioonile, üheaastane üritus, vaid läheb edasi.
<P>
Kõnealuse resolutsiooniga palutakse liikmesriikidel ja Euroopa Komisjonil tugevdada oma jõupingutusi puude tõttu või muudel põhjustel diskrimineerimise takistamiseks, tugevdada võitlust seda liiki diskrimineerimise vastu, lisada puuete küsimus kõikidesse asjakohastesse poliitikatesse ja jätkata Ühinenud Rahvaste Organisatsiooni puuetega inimeste õiguste konventsiooni sõlmimist, allakirjutamist ja ratifitseerimist. Nõukogu kutsub kõnealuse resolutsiooniga ka liikmesriike ja komisjoni koostööle ühiste ülesannete täitmiseks ja kõnealuse, st ÜRO konventsiooni rakendamise raamistikus lahendust otsima.
<P>
Lubage mul siinkohal rõhutada, et nõukogu ja Euroopa Parlament said hiljuti komisjonilt aruande puuetega inimeste olukorra kohta Euroopa Liidus, mis sisaldas Euroopa tegevuskava aastateks 2008 ja 2009. Eesistujariik Sloveenia on arvamusel, et see dokument peaks esitama väärtuslikud suunised edasiseks tegevuseks puuetega inimeste, eriti laste õiguste tagamiseks. Nõukogu pole komisjoni ettepaneku läbivaatamist veel lõpetanud.
<SPEAKER ID="382" NAME="Mairead McGuinness" AFFILIATION="PPE-DE">
Eesistuja, tänan teid delikaatsuse eest. Loodan, et te mõistate, kui ma pole diplomaatiline, sest ma ei usu, et te adute viha ja jahmatuse ulatust, eriti Ühendkuningriigis ja Iirimaal, kui seda dokumentaalfilmi näidati.
<P>
Ma arvan - ja kahetsen, et pean seda ütlema, aga kui tegemist oleks loomade heaoluga, siis nõukogul oleks selle kohta seisukoht. Me räägime lastest, kellel pole häält. Ma usun tõesti, et Euroopa Liidu liikmesriikide kodanikud vaatavad ELi halva pilguga seepärast, et tegutseme aeglaselt, kui on tegemist selliste juhtumitega nagu siin.
<P>
Ma arvan, et see oleks suurepärane ja me saaksime oma kodanikelt suurepärase reaktsiooni, kui suudaksime kiiremini tegutseda, sest see lugu on andestamatu. Pildid räägivad enda eest.
<SPEAKER ID="383" NAME="Janez Lenarčič">
eesistuja. - (SL) Ma ei saa ja ei soovi sügavamalt käsitleda seda juhtumit, mille kohta teil on, ja arvatavasti õigustatult, väga kindel arvamus. Tahaksin siiski rõhutada, et nõukogu arvates on oluline austada ja arvesse võtta pädevuse jagunemist liidu ja liikmesriikide vahel. Selles raamistikus saan ennast väljendada ainult nõukogu esindajana - ja ma ei ole siin delikaatne, vaid räägin enda ja nõukogu pädevuse piires, ja loomulikult austusega neis raamistikes toimuva suhtes.
<SPEAKER ID="384" NAME="Jim Allister" AFFILIATION="NI">
Eesistuja, kas tohin ühineda teiste pettumuse väljendajatega teie vastuse puudulikkuse üle?
<P>
Kui kaaluti Bulgaaria liitumist Euroopa Liiduga, oli inimeste kohtlemine riiklikes hoolekandeasutuste keskne teema. Paraku tehti see viga, et kui hakkasime 2006. aasta detsembris määratlema võrdleva hindamise kriteeriume - tehes tagasivaate sellele, kuidas Bulgaaria on oma kohustusi täitnud - jäeti see näitaja arusaamatul kombel kriteeriumide seast välja.
<P>
Miks nii juhtus? Ja kas endist olukorda saaks taastada? Kui mitte, siis milliseid teisi samme saaksite reaalselt astuda, et nõukogu ja ühendus saaksid asjakohaselt vaadelda skandaalseid rikkumisi selles sektoris?
<SPEAKER ID="385" NAME="Elizabeth Lynne" AFFILIATION="ALDE">
Kõnelejal on täielikult õigus: minu arvates ei olnud nõukogu vastus rahuldav. Enne liitumist nõudsime kõikidelt liikmesriikidelt, kes tahtsid Euroopa Liitu astuda, et nad järgiksid Euroopa Liidu reegleid. Ma tean, et Bulgaaria on alla kirjutanud ÜRO puuetega inimeste õiguste konventsioonile, kuid ei ole seda ratifitseerinud. Kas te saate avaldada survet riikidele, kes pole seda konventsiooni ratifitseerinud, et nad seda teeksid? Ma tean, et Bulgaaria ametiasutused püüavad selle probleemiga tegeleda, kuid me peaksime neile survet avaldama.
<SPEAKER ID="386" NAME="Janez Lenarčič">
eesistuja. - (SL) Ma rõhutan veelkord tungivalt, et seisukoha võtmine konkreetsete televisioonisaadete või nende kommentaaride kohta ei ole nõukogu pädevuses, või oleks nõukogu jaoks isegi tavatu. See ei vähenda mingil viisil probleemi koletuslikkust, millest te räägite.
<P>
Siiski, isiklikult näen probleemi lahendust teie esitatud küsimuses, st Ühinenud Rahvaste Organisatsiooni puuetega inimeste õiguste konventsiooni ratifitseerimises. Just seetõttu mainisingi ma oma esialgses vastuses 2007. aasta detsembris vastu võetud nõukogu resolutsiooni, mis kutsub liikmesriike seda konventsiooni ratifitseerima.
<SPEAKER ID="387" NAME="President">

<P>
Teema: Kuupäeva määramine läbirääkimiste alustamiseks Makedooniaga
<P>
Kas nõukogu näeb ette võimalust käesoleval aastal, st Sloveenia või Prantsusmaa eesistumise ajal, määrata Makedooniaga liitumisläbirääkimiste alustamise kuupäev?
<SPEAKER ID="388" NAME="Janez Lenarčič">
eesistuja. - (SL) Ma ei tea veel; vahetevahel see küsimus kerkib üles ja siis jälle vaibub. Ma vabandan nende lünkade pärast.
<P>
Nõukogu loomulikult ei välista ja ei saa välistada härra Posselti esitatud küsimuses viidatud võimalust.
<P>
Nagu teame, otsustas Euroopa Ülemkogu detsembris 2005 kohaldada endise Jugoslaavia Makedoonia Vabariigi suhtes kandidaadi staatust. Kooskõlas nõukogu otsustega 12. detsembrist 2005, st mõni päev enne Euroopa Ülemkogu istungit, pidi riik täies ulatuses rakendama stabiliseerimis- ja assotsiatsioonilepingu. Komisjon on selle põhjal ette valmistanud eduaruanded, ja 2006. ja 2007. aasta aruanded ei sisalda soovitusi liitumisläbirääkimiste alustamise kohta põhjendusega, et nõuetekohased meetmed ei ole ikka veel rakendatud.
<P>
Eesistuja ootab, et endise Jugoslaavia Makedoonia Vabariigi kõigi poliitiliste rühmituste juhid ühendaksid 2008. aastal jõupingutused tulemuste saavutamiseks kõikides valdkondades, kus edasiminek on vajalik, ja silmas pidades riigis toimuvaid sündmusi, eriti viimastel kuudel saavutatud edu, oleks minu hinnangul võimalik jõuda sellel aastal sammu võrra lähemale liitumisläbirääkimiste alustamise kuupäeva kindlaksmääramise otsuse langetamisele.
<P>
Sloveenia on eesistujana sellest väga huvitatud, on edust väga huvitatud, kuid see sõltub riigist endast ja tema edukusest meetmete elluviimisel, samuti reformide läbiviimise edust.
<SPEAKER ID="389" NAME="Bernd Posselt" AFFILIATION="PPE-DE">
- (DE) Suur tänu väga hea vastuse eest. Lubage mul erandkorras teha isiklik eelmärkus. 1991. aastal, kui Sloveenia saavutas sõltumatuse, olin Ljubljanas iseseisvuspidustustel - usun, et ainsa ELi kodanikuna. Olin liitumislepingu poolt ka Ljubljanas toimunud sõja ajal, mis oli õnnekombel lühike, ja hiljem parlamendi raportöör.
<P>
Tahaksin lihtsalt öelda, et täna on minu jaoks ajalooline päev. Olen väga õnnelik. Palun andestage mulle see isiklik eelmärkus.
<P>
Nüüd aga veel lühem küsimus: kas usute, et Makedoonia ja Kreeka vaheline nimeprobleem on kahepoolne vaidlus, ja kas kahepoolne vaidlus avaldab mõju liitumisläbirääkimistele?
<SPEAKER ID="390" NAME="Janez Lenarčič">
eesistuja. - (SL) Tahaksin tänada härra Posseltit meie iseseisvumisest alates osutatud toetuse eest. Tegelikult on Sloveenia läbinud pika tee, nagu ütles täna hommikul Euroopa Ülemkogu eesistuja.
<P>
Mis puudutab teie küsimust, siis see on põhiliselt kahepoolne nimeküsimus. Siiski teame kõik, et selle põhiliselt kahepoolse küsimuse lahendamiseks on olemas vastav mehhanism Ühinenud Rahvaste Organisatsiooni egiidi all, kuhu on kaasatud eriesindaja härra Nimec, kes on võtnud kohustuse olla poolte vahetalitaja, et jõuda lahenduseni.
<P>
Sloveenia, st eesistujariik Sloveenia, toetab neid pingutusi ja ootab, et mõlemad pooled teevad selles protsessis konstruktiivset koostööd, kuni leitakse asjakohane lahendus. Seni aga arvame, et see küsimus ei tohiks mõjutada, veel vähem takistada endise Jugoslaavia Makedoonia vabariigi lõimumist rahvusvaheliste organisatsioonidega.
<SPEAKER ID="391" NAME="Avril Doyle" AFFILIATION="PPE-DE">
Mul on küsimus Sloveeniale kui eesistujale. Ma tean, et Sloveenia toetab seisukohta, et me vajame Kagu-Euroopas ja Balkani poolsaarel esmajärjekorras pikaajalist rahu ja stabiilsust, ja majandusareng käib sellega kahtlemata käsikäes, kuid arvestades, et Makedoonia on jõudmas liitumisläbirääkimiste avajooneni - jättes kõrvale nimeküsimuse (ehkki see on tähtis), millisel positsioonil on eesistuja Sloveenia arvates Makedoonia teiste riikidega võrreldes vahetult enne liitumisjoonele jõudmist? Me soovime neid kõiki enda hulka, kuid mõned on paremini ette valmistatud kui teised. Kuidas te hindate Makedoonia võimalusi esmajärjekorras liitumiseks?
<SPEAKER ID="392" NAME="Janez Lenarčič">
eesistuja. - (SL) Tänan teid väga, proua Doyle, teie täiendava küsimuse eest. Eesistuja Sloveenia liigitab Lääne-Balkani piirkonna riike vastavalt tasemele, kuhu nad on jõudnud. Käesoleval juhtumil on piirkonna kõige edenenum riik endine Jugoslaavia Makedoonia Vabariik, sest see on ainus riik, kellele on antud kandidaadi staatus. Horvaatia ei tule arvesse, sest tema peaks nagunii erinevas kategoorias olema, nimelt laienemiskategoorias, sest ta juba peab liikmeks saamise läbirääkimisi.
<P>
Rõhutan veelkord, et oma eesistumise ajal soovime igale, kaasa arvatud kõnealusele riigile, edu tema teekonnal Euroopa Liidu liikmeks saamisel, mis ei juhtu kiiresti, st aasta või kahe jooksul, vaid nõuab rohkem aega ja jõupingutusi. Eesistuja Sloveenia on paigutanud selle teema oma kõige esmaste prioriteetide hulka.
<P>
Siiski on tähtis säilitada nende riikide jaoks Euroopa perspektiiv, samuti edenemise kiirus eesmärgi poole liikumisel. Ma kordan, et eesistujariigina on meil väga hea meel, kui progress meie eesistumise ajal jätkub. Tahaksin korrata, et edasiminek sõltub suures osas ka piirkonna riikidest.
<SPEAKER ID="393" NAME="Nikolaos Vakalis" AFFILIATION="PPE-DE">
- (EL) Härra president, tahaksin õnnitleda eesistujat selle väga erilise vastuse eest, ja Euroopa Parlamendi Kreeka liikmena, tahaksin öelda, et oleme eriliselt huvitatud sellest, et kõik Lääne-Balkani poolsaare riigid saaksid nii ruttu kui võimalik Euroopa Liidu liikmeteks. Probleem tuleb siiski lahendada. Ma tahaksin ka öelda, et Kreeka on oma häid kavatsusi selgitanud ja teeb seda edaspidi iga päev nime üle kompromissile jõudmise aruteludes. Selles mõttes ütleksin, et selles osas märkimisväärset head tahet avaldava liikmesriigi seisukohta tuleks arvesse võtta.
<SPEAKER ID="394" NAME="Janez Lenarčič">
eesistuja. - (SL) Tänan teid märkuse eest. Nõukogu eesistuja mainis täna hommikul tähtsaid saavutusi Kreeka eesistumise ajal 2003. aastal, kui võeti vastu Thessaloniki arengukavas Lääne-Balkani poolsaare riikide jaoks. Thessaloniki arengukava jääb Sloveenia eesistumise ajal Lääne-Balkani riikide lõimimiseks tehtavate jõupingutuste aluseks. Seepärast arvestame nendes pingutustes, mis puudutavad Lääne-Balkani riike, eriti Kreeka toetusega.
<SPEAKER ID="395" NAME="President">
Küsimus nr 12 on tagasi võetud.
<P>
Teema: Keskkonnasõbralike tehnoloogiate ja toodete käibemaksumäärade alandamine
<P>
Kas nõukogu on nõus, et käibemaksu käsitlevat ühenduse õigustikku tuleks kohandada, nii et taastuvenergia ja energiatõhususega seotud tehnoloogiale ja rakendustele saaks kohaldada alandatud käibemaksumäära lisaks olemasolevatele reeglitele, mis reguleerivad elektri ja maagaasi tarbimist? Kas asjakohaste otsuste vastuvõtmise ajakava on olemas? Milliseid samme võiksime nõukogult selles küsimuses oodata ja millal?
<SPEAKER ID="396" NAME="Janez Lenarčič">
eesistuja. - (SL) Nagu teame, võttis nõukogu oma 4. detsembri 2007. aasta istungil vastu otsuse korraldada arutelu alandatud määrade majandusliku mõju ja selle üle, kas alandatud käibemaksumäärad on sobiv vahend sektori poliitika eesmärkide saavutamiseks. Lepiti kokku, et seda küsimust arutatakse uuesti 2008. aastal, kuid mitte tingimata esimesel poolaastal.
<P>
Käesoleval hetkel otsib eesistuja Sloveenia väga pingsalt kõige tõhusamat lähenemist sugugi mitte ühesuguseid käibemaksumäärasid puudutava arutelu jätkamiseks. Nagu teame komisjon aruande põhjal, algas arutelu Portugali eesistumise ajal. Sellel järelemõtlemisperioodil, mis, ma loodan, on nii lühike kui võimalik, ei suuda me härra Vakalisele täpsemalt vastata. Tahaksin siiski rõhutada, et tegemist on tähtsa küsimusega, millele eesistuja osutab asjakohast tähelepanu.
<SPEAKER ID="397" NAME="Nikolaos Vakalis" AFFILIATION="PPE-DE">
- (EL) Härra president, ma pean vastust rahuldavaks, ja tahaksin samuti lihtsalt kasutada võimalust Sloveenia õnnitlemiseks eesistumise eduka alguse puhul. Soovin talle ülejäänud eesistumisajaks kõike parimat.
<SPEAKER ID="398" NAME="President">
Küsimustele, millele ajapuuduse tõttu ei jõutud vastata, vastatakse kirjalikult (vt lisa).
<P>
Sellega on infotund lõppenud.
<P>
(Istung katkestati kell 7.30 p.m. ja jätkus kell 9 p.m.))

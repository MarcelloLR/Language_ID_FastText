<CHAPTER ID="007">
Programm Erasmus Mundus (2009-2013) (dokumendi allkirjastamine) 
<SPEAKER ID="275" NAME="President">
Nüüd allkirjastame koos nõukoguga õigusaktid, mis on seotud tegevusprogrammiga Erasmus Mundus, et parandada kõrghariduse kvaliteedi ja edendada kultuuridevahelist mõistmist kolmandate riikidega tehtava koostöö kaudu.
<P>
Euroopa asjade riigisekretär, minister Le Maire, volinik Figel, - kogu Erasmus Munduse programmi tegelik isa - kallid kolleegid, on suur au allkirjastada siin täna koos nõukoguga see tähtis otsus Erasmus Munduse programmi laiendamiseks. Sellega jõuab haripunkti kõik see sihikindel töö, mida tegime nõukogu ja komisjoniga koostöös. Soovin veel kord tänada volinik Figeli just selle eest, et ta programmi edasi arendas ning andis seega meile võimaluse see nüüd siin lõpuks koos nõukogu ja parlamendiga allkirjastada.
<P>
Selle avaliku allkirjastamisega näitame ka Euroopa kodanikele, kui tähtsad on Euroopa õigusnormid. Erasmus Munduse programm laiendab 21 aastat tagasi sisse viidud nõukogu esialgse Erasmuse programmi kohaldamisala. Programm annab üliõpilastele üle maailma võimaluse Euroopa Liidus õppimiseks ning mängib olulist rolli Euroopa kõrghariduse edendamisel esmaklassiliste akadeemiliste saavutuste sümbolina.
<P>
Üha suureneva rahastamisega - peaaegu 950 miljonit eurot viie aastaga - on Euroopa Liit nüüd positsioonis, täitmaks kasvavat nõudlust Erasmus Munduse programmi järgi. Sellega on võimalik jätkata Euroopas ühisprogrammide toetamist, jagades abiraha kõige andekamatele üliõpilastele ja professoritele kolmandatest riikidest. Lisaks laiendame programmi kohaldamisala nii, et oleks kaasatud ka doktoriprogrammid ning sellega saame pakkuda ka Euroopa üliõpilastele rohkem rahalist abi.
<P>
Tänu sellele programmile, selles osalejatele ja ennekõike üliõpilastele saavad meist tõelised saadikud avatuse ja kultuuridevahelise dialoogi edendamisel. Sellega aitame üleilmselt kaasa paremale koostööle ja vastastikusele mõistmisele.
<P>
Lõpetuseks lubage mul avaldada ka oma tänu Prantsusmaa eesistumisele, komisjonile ning kõikidele kultuuri- ja hariduskomisjoni liikmetele - mul on hea meel näha siin täna komisjoni esimeest Katerina Batzelit - ning raportöörile Marielle De Sarnezile, kes kõik selle tähtsa õigusliku meetmega palju tööd tegid.
<P>
Nüüd palun minister Bruno Le Maire'il kirjutada koos minuga dokumendile alla ning volinikul Ján Figelil kontrollida, et kõik saab õigesti tehtud.
<P>
(President allkirjastas õigusaktid).
<P>
(Aplaus)

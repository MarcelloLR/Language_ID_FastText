<CHAPTER ID="004">
Hääletused
<SPEAKER ID="072" NAME="Juhataja">
Järgmine päevakorrapunkt on hääletamine.
<P>
(Hääletuste tulemused ja muud üksikasjad: vt protokoll)
<P>

<SPEAKER ID="073" NAME="Gay Mitchell" AFFILIATION="PPE-DE">
Härra juhataja, teen artikli 166 alusel korraküsimuses märkuse pööramaks juhataja tähelepanu faktile, et Parlamendi kodukorda pole õnnestanud järgida, seda eriti eilse infotunni ajal. Sellest on minu arvates saanud mingisugune palagan, nagu ka hääletamisest parlamendis. Küsimused järjestatakse nii, kuidas on sobiv komisjonile ja nõukogule, mitte parlamendiliikmetele. Küsimused liidetakse kokku ning lisaküsimused võetakse kokku. Eile käsitleti vaid 12 küsimust. Neile meie hulgast, kellel on sõnavõtmiseks vähe võimalusi, on täiskogu istungist osavõtmine peaaegu võimatu. Valime presidendi, asipresidendid ning fraktsioonide juhid, kes peaksid parlamendi ja selle liikmete huvide eest seisma. Seda ei juhtu. Palun, et probleem vaadataks üle ning parlamendi täiskogu liikmete - rahvaesindajate - rolli kaitstaks ning seda ei ohverdataks ükskõik kelle siia kotta tahtja tujudele. Parlamendiliikmete õigusi peab kaitsma juhataja ning ta ei tohi neid iga soovi peale muuta. Protesteerin väga selle vastu, mis siin täiskogus toimub.
<P>
(Aplaus)
<SPEAKER ID="074" NAME="Juhataja">
Tänan teid väga, härra Mitchell. Teie kommentaarid ja kaebus vaadatakse korrakohaselt üle juhatuse järgmisel koosolekul.
<SPEAKER ID="075" NAME="Bernd Posselt" AFFILIATION="PPE-DE">
(DE) Härra juhataja, sooviksin Gay Mitchelli hoiatada. Mulle on juba aastaid öeldud, et probleem vaadatakse üle juhatuse järgmisel koosolekul, kuid siiani pole midagi muutunud.
<P>
(Aplaus)
<SPEAKER ID="076" NAME="Juhataja">
Härra Posselt, ka teie kommentaar edastatakse juhatusele.
<P>
(Naer)
<P>


<CHAPTER ID="006-03">
3. Ühenduse tööhõive ja sotsiaalse solidaarsuse programm Progress (
<P>
Enne hääletust:
<SPEAKER ID="087" NAME="Kinga Göncz">
raportöör. - (HU) Ma sooviksin öelda vaid mõned sõnad. Ühest küljest tahaksin tänada variraportööridelt nende väga raskete läbirääkimiste ajal saadud abi eest, komisjonilt saadud abi eest ja mis eriti tähtis, eesistujariik Hispaanialt saadud abi eest. Kui läbirääkimised seiskusid, suunas eesistujariik Hispaania need selle aasta alguses jälle õigele rajale.
<P>
Kompromiss oli põhimõtteliselt selles, et nõukogu kiitis heaks parlamendi poolt esimesel lugemisel vastu võetud mikrokrediidi instrumendi, mis oli kiireks käivitamiseks oluline. Kompromissi teine oluline osa on, et programmist "Progress” suunatakse ümber 60 miljonit eurot ja 40 miljonit eurot suunatakse ümber marginaalist, samal ajal kui komisjoni soovitusel saab programmis "Progress” ennistada finantsvahendeid kuni 20 miljoni euro ulatuses. Ma paluksin nõukogul lugeda läbi selles küsimuses esitatud teatise tekst ning on väga oluline see avaldada pärast seda, kui see avaldatakse Euroopa Liidu Teatajas.
<P>
Meil on olemas väga oluline kriisiohjevahend. Ma paluksin kõigil aidata tagada, et see teave jõuab liikmesriikideni, et rohkem raskustes inimesi saaksid seda vahendit oma äri käivitamiseks kasutada. Ma võin lubada teile meie komisjoni ja iseenda nimel, et ma jälgin programmi käivitamist ja edasist toimimist. Me loodame siiralt, et see saab olema edukas.
<SPEAKER ID="088" NAME="Viviane Reding">
komisjoni asepresident. - Austatud juhataja! Ma arvan, et on oluline, kui ma esinen komisjoni nimel järgmise, parlamendi poolt palutud avaldusega.
<P>
Selle võimaluse jaoks on perioodil 1. Jaanuar 2010 - 31. Detsember 2013 ette nähtud Euroopa Liidu rahaline panus eelarvest 100 miljonit eurot, mida osaliselt rahastatakse programmi "Progress” vähendamisega 60 miljonit eurot. Eelarveprojektide esitamisel jätab komisjon eraldamata piisava marginaali kulurubriigis 1a, mille osas eelarveasutus - nõukogu ja parlament - võib otsustada suurendada programmi "Progress” mahtu maksimaalselt 20 miljoni eurot perioodil 2011-2013 kooskõlas 17. mai 2006. aasta institutsioonidevahelise kokkuleppe (eelarvedistsipliini ja usaldusväärse finantsjuhtimise kohta) punktiga 37.

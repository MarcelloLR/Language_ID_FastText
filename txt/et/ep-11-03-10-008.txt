<CHAPTER ID="008">
Raskeveokite kokkupõrked (kirjalik deklaratsioon) (vt protokoll)
<SPEAKER ID="102" NAME="President">
Kõigepealt loen teile ette kaks kirjalikku deklaratsiooni. Esimese esitasid Marc Tarabella, Regina Bastos, Pascal Canfin, Marie-Christine Vergiat ja Renate Weber ning see käsitleb Euroopa vastastikuste ühingute, liitude ja sihtasutuste põhikirja loomist. Deklaratsioonile on alla kirjutanud parlamendi koosseisu enamus. Seepärast edastatakse see deklaratsioon vastavalt kodukorra artiklile 123 adressaatidele ja avaldatakse koos allakirjutanute nimedega selle istungi vastuvõetud tekstides.
<P>
Teise kirjaliku deklaratsiooni esitasid Fiona Hall, Inés Ayala Sender, Isabelle Durant, Dieter-Lebrecht Koch ja Sabine Wils ja see käsitleb raskeveokite kokkupõrkeid. Deklaratsioonile on alla kirjutanud parlamendi koosseisu enamus. Seepärast edastatakse see deklaratsioon vastavalt kodukorra artiklile 123 adressaatidele ja avaldatakse koos allakirjutanute nimedega selle istungi vastuvõetud tekstides.
<SPEAKER ID="103" NAME="Mike Nattrass" AFFILIATION="NI">
Austatud president! Arvestades seda, millest me just äsja rääkisime, sooviksin öelda, et selle hoone julgeolekut on tugevdatud, ja soovin edastada meie tänu inimestele, kes meid kaitsevad! Sooviksin, et kinnitaksite, et Brüsseli turvarežiimi rikkumisi, millest mõned olid seotud tulirelvadega, uuritakse intensiivselt. Need rikkumised on seadnud meie töötajad, meie külalised ja meid endid suurde ohtu. Samuti sooviksin, et kinnitaksite, et vajaduse korral võetaks kõrgem juhtkond vastutusele ning sõdureid ei ohverdataks kindralite kaitseks.
<P>
(Aplaus)
<SPEAKER ID="104" NAME="President">
Sooviksin teile kinnitada, et seda küsimust vaadatakse pidevalt läbi, selleks et suurendada meie parlamendi turvalisust.
<SPEAKER ID="105" NAME="Marc Tarabella" AFFILIATION="S&amp;D">
(FR) Austatud president! Head kolleegid! Soovin kirjaliku deklaratsiooni nr 84/2010 allkirjastamise puhul tänada loomulikult kõiki, kes koos minuga sellele alla kirjutasid: Regina Bastos Euroopa Rahvapartei (kristlike demokraatide) fraktsioonist, Pascal Canfin Roheliste / Euroopa Vabaliidu fraktsioonist, Marie-Christine Vergiat Euroopa Ühendatud Vasakpoolsete / Põhjamaade Roheliste Vasakpoolsete liitfraktsioonist ja Renate Weber Euroopa Demokraatide ja Liberaalide Liidu fraktsioonist. Üheskoos suutsime koguda allkirjade enamuse.
<P>
Tänan sotsiaalse majanduse valdkonnas tegutsevaid osapooli, kes asusid tegutsema ja tegid võimalikuks selle, et parlament saatis komisjonile selge sõnumi, et viimane lõpuks tunnustaks ühtset Euroopa vastastikuste ühingute, liitude ja sihtasutuste põhikirja!
<P>
(Aplaus)

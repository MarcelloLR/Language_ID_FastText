<CHAPTER ID="006">
Eelmise istungi protokolli kinnitamine
<SPEAKER ID="096" NAME="Véronique De Keyser" AFFILIATION="S&amp;D">
(FR) Austatud juhataja! Ma ei hakka uuesti rääkima eile siin täiskogul aset leidnud kahetsusväärsest ja parlamendile mitteväärilisest vahejuhtumist, kus Herman van Rompuyd solvati. Euroopa Ülemkogu alaline eesistuja suudab väga hästi enda eest seista, kuid ma ei kannata, et keegi siin täiskogul minu riigi kohta ütleb, et see ei ole riik. Minu riik on Euroopa Liidu asutajariik ning võtab peagi enda kanda eesistujariigi kohustused. Ma ei mõista, kuidas võib keegi siin täiskogul nii madalale langeda ja selliseid asju öelda ning ma nõuan vabandust, austatud juhataja!
<P>
(Aplaus)
<SPEAKER ID="097" NAME="Gerard Batten" AFFILIATION="EFD">
Austatud juhataja! Soovin teha kodukorda puudutava märkuse lähtudes samast kodukorrapunktist, millest ka eelmine sõnavõtja lähtus, kui ta mu kolleegist Nigel Faragest rääkis.
<P>
Seda nimetatakse poliitikaks. Te määrisite meie riikidele pähe Lissaboni lepingu ilma inimestelt nõu küsimata ja kui mu kolleeg ütleb selle kohta siis midagi ja see inimestele ei meeldi, siis nad kaebavad. Seda nimetatakse poliitikaks. See oli meie riigis enne seda, kui Euroopa Liit meie demokraatia hävitas, nii et harjuge sellega, et peate kuulma siin vastumeelseid seisukohti.
<SPEAKER ID="098" NAME="Juhataja">
Gerard Batten! Eelmine avaldus oli vastus eile parlamendis öeldule ning see esitati vastava kodukorra artikli kohaselt. Tegemist ei olnud kodukorda puudutava märkusega. Seega oli teie kodukorda puudutav märkus kohatu.

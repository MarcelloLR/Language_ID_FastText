<CHAPTER ID="007-14">
14. Aktsiisimaksu üldine kord (
<P>
Enne muudatusettepaneku üle hääletamist
<SPEAKER ID="139" NAME="Astrid Lulling">
raportöör. - (FR) Härra juhataja, ma paluksin kõigil nendel parlamendiliikmetel, kes ei soovi minna tagasi aega enne 1992. aastat, s.t enne ühisturu asutamist, hääletada raporti vastu, sest see, mida parlament saadud häältega teeb, on häbiväärne.
<P>
Raport ajab kõik segamini: tervishoiu, maksustamise jne. Hääletage raporti vastu; seda tehes hääletate te hea ettepaneku teinud komisjoni poolt!
<P>
(Aplaus paremalt)
<SPEAKER ID="140" NAME="Juhataja">
Mulle tundub, et raportöör proua Lullingi arvamus on selge hoolimata sellest, kas seda jagatakse. Me läheme edasi terve muudetud ettepaneku nimelisele hääletusele.
<SPEAKER ID="141" NAME="Elisa Ferreira" AFFILIATION="PSE">
(PT) Ma tahan esitada vastuväite avalduse kohta, mille tegi proua Lulling, kes püüab parlamendiliikmete hääletust siinsel täiskogul tingimuslikuks muuta. See ei ole mõistlik.
<P>
Antud tõlgendus on selline, mida me ei jaga. Üksnes selles mõttes paluksin ma parlamendiliikmetel, kes teavad, millest see räägib, kes teavad, et me kaitseme muid huve, nimelt rahvatervisega seotud huve ja kodanike ning riikide huve, hääletada raporti poolt!
<P>
(Aplaus vasakult)
<SPEAKER ID="142" NAME="Juhataja">
Ma tahaksin tuletada parlamendiliikmetele meelde, et praegu ei ole hääletusprotsessi läbiviimisel arutelu ette nähtud. Kodukorra artiklite kohaselt on raportööril õigus väljendada oma arvamust ja seepärast olen ma silmnähtavalt talle selle õiguse andnud ning ma ei teadnud, kas järgmine taotlus sõna võtta oli kodukorraga kooskõlas. Palun vabandage mind kõik, kuid on veel sõnavõtutaotlusi ja ma kavatsen neid mitte rahuldada ja jätkata hääletusega.

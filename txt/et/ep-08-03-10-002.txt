<CHAPTER ID="002">
Presidentuuri avaldus
<SPEAKER ID="006" NAME="President">
Eelmisel nädalal kuulsime esimest korda, et Euroopa julgeoleku- ja kaitsepoliitika ELi operatsiooni raames sai üks kaitseväelane surma. Euroopa Liidu vägede (EUFORi) liige, prantslasest allohvitser Gilles Polin sai surma teenistusülesannete täitmisel, kui ta ületas tahtmatult oma maastikusõidukiga Tšaadi ja Sudaani vahelise piiri. Sama intsidendi käigus sai teine Prantsuse kaitseväelane haavata.
<P>
EUFOR uurib nüüd koos Sudaani ametivõimudega, kuidas sai selline tragöödia juhtuda. Ma soovin siiralt avaldada kaastunnet sõduri perekonnale ja kõigile tema sugulastele.
<P>
Soovin liikmetele meelde tuletada, et ELi Tšaadi ja Kesk-Aafrika Vabariigi operatsiooni eesmärk on kaitsta pagulaste laagreid, mis on rajatud nimetatud riikide ja Sudaani vahelise piiri äärsetele aladele Darfuri konflikti tagajärjel.

<CHAPTER ID="008">
Presidentuuri avaldus
<SPEAKER ID="012" NAME="President">
Daamid ja härrad, lisaks sellele, et Lissaboni lepingu ratifitseeris Ungari, ratifitseerisid selle teisipäeval ka Sloveenia ja Malta.
<P>
(Aplaus)
<P>
Sloveenia parlamendis hääletas valdav enamus ratifitseerimise poolt. Malta parlament kiitis lepingu ühehäälselt heaks. See on tähtis poliitiline märguanne, millega liikmesriigid on selgelt näidanud, et soovivad kiiret ratifitseerimisprotsessi, nii et leping saaks plaanipäraselt jõustuda 1. jaanuaril 2009.
<P>
Õnnitlen Sloveeniat ja Maltat selle olulise tähtsusega otsuse langetamise puhul.
<P>
(Aplaus)
<P>
Nagu te teate, otsustas Slovakkia parlament siseriiklikel põhjustel eile hääletamise edasi lükata. Panen kõigile Slovakkia poliitilistele juhtidele südamele, et nad täidaksid oma tähtsat poliitilist kohustust.

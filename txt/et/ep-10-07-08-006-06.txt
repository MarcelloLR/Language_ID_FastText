<CHAPTER ID="006-06">
6. AIDS/HIV ja XVIII rahvusvaheline AIDSi konverents (18.-23. juuli 2010, Viin) (
<P>
- Enne hääletust:
<SPEAKER ID="170" NAME="Michael Cashman" AFFILIATION="S&amp;D">
Austatud juhataja! Arvestades selle hääletuse tähtsust Viini konverentsi eel, esitan ma taotluse viia lõpphääletus läbi nimelise hääletusena.
<SPEAKER ID="171" NAME="Francesco Enrico Speroni" LANGUAGE="IT">
Austatud juhataja, lugupeetud kolleegid! Minu fraktsioon on selle vastu.
<P>
(Taotlus lükati tagasi.)
<SPEAKER ID="173" NAME="Astrid Lulling" AFFILIATION="PPE">
(FR) Rahunegem nüüd maha. Et Luksemburgi kodanikud räägivad ja kirjutavad nii prantsuse kui ka saksa keeles, siis lubage mul enne selle väga tundliku resolutsiooni hääletamist juhtida tähelepanu asjaolule, et lõike 17 prantsuskeelne versioon erineb oluliselt saksakeelsest versioonist.
<P>
Saksakeelses versioonis öeldakse, et liikmesriike ja komisjoni kutsutakse üles...
<P>
(DE) ...toetama meetmeid, mille eesmärk on tagada abortide ohutus.
<P>
(FR) ...toetama meetmeid, mille eesmärk on tagada abortide ohutus. Mulle on öeldud, et seda lauseosa ei esine ei prantsuskeelses ega ingliskeelses tekstis.
<P>
Austatud juhataja, ma palun teil täpsustada, kas autentne on prantsuskeelne tekst. See aitaks kindlasti paljudel parlamendiliikmetel hääletuse ajal otsusele jõuda.
<SPEAKER ID="176" NAME="Juhataja">
Me parandame kõiki tõlkeid, et need oleksid originaaltekstidega kooskõlas. Me kontrollime seda. Tänan teid.
<SPEAKER ID="177" NAME="Michael Cashman" AFFILIATION="S&amp;D">
Austatud juhataja! Arvestades äsjast hääletust, lubaks ehk see fraktsioon, kes oli selle vastu, meil nüüd lõpphääletuse läbi viia nimelise hääletusena ja loobuks oma vastuseisust.
<SPEAKER ID="178" NAME="Francesco Enrico Speroni" LANGUAGE="IT">
Austatud juhataja, lugupeetud kolleegid! Me oleme endiselt selle vastu.
<P>
(Taotlus lükati tagasi.)
<P>
- Pärast hääletust:
<SPEAKER ID="180" NAME="Gay Mitchell" AFFILIATION="PPE">
Austatud juhataja! Ma ei taha hääletamist venitada, ja mul on hea meel näha, et kolleeg Cashman on nii häälekas. Ma leian, et sellistes küsimustes peaksid kõik parlamendiliikmed saama vabalt hääletada. Nii saab kindlaks teha Euroopa Parlamendi tegeliku seisukoha. Pool Euroopa Parlamenti käitub erakonna juhiste järgi ja vaid pooled parlamendiliikmed saavad vabalt hääletada. Kui me tõepoolest tahame kindlaks teha Euroopa Parlamendi seisukoha sellistes küsimustes, peaks hääletamine kogu parlamendis olema vaba.
<P>
(Aplaus)
<SPEAKER ID="182" NAME="Michael Cashman" AFFILIATION="S&amp;D">
Austatud juhataja, kui kedagi siin saalis nimepidi nimetatakse, siis on tal õigus vastata. Siin nimetati minu nime. Seetõttu tahan ma kolleeg Mitchellile ja teistele öelda, et olenemata erakonnast on meil kõigil võimalik vabalt hääletada, ja Euroopa Parlament hääletas demokraatlikult.
<P>
(Aplaus)

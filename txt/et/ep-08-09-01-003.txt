<CHAPTER ID="003">
In memoriam
<SPEAKER ID="008" NAME="President">
Daamid ja härrad, kardan, et mul on teile väga kurbi teadaandeid. Suvel saime suure kurbusega teada sõbra ja kolleegi professor Bronisław Geremeki traagilisest surmast. Ta oli suur Poola patrioot ning tõeline eurooplane, kes viis aastakümneid väsimatult läbi kampaaniat, et Poola rahvas jagaks meiega põhiväärtusi - demokraatiat, vabadust, inimõigusi ning õigusriigi põhimõtteid. Tema pühendumus demokraatlikule opositsioonile ning võimsale rahvaliikumisele Solidarność kandiski lõpuks vilja.
<P>
Juba pea kaks aastakümmet on Poola olnud oma õigusjärgsel kohal Euroopa vabade ja demokraatlike rahvaste hulgas ning, nagu me kõik teame, olnud Euroopa Liidu liige alates 1. maist 2004. Bronisław Geremeki panus sellesse saavutusse - ta oli mitmeid aastaid Seimi, Poola parlamendi alamkoja liige ning ajavahemikul 1997-2000 riigi välisminister - tegi temast kahtlemata ühe uue Poola rajajatest ning peaarhitektidest.
<P>
Bronisław Geremek oli Euroopa Parlamendi liige alates 2004. aastast. Tundsime teda kui inimest, kes uskus sügavalt ja siiralt Euroopa ideesse. See kehastas tema ideaale ning tõekspidamisi: leppimist, dialoogi ning kompromissi. Imetlesin väga ta erakordset võimet olla ühtaegu lähedal nii oma isamaale kui ka Euroopa Liidule. Ta töötas väsimatult integratsiooniprotsessi heaks, mida ta pidas oma riigi ning tõepoolest ka meie mandri kui terviku tuleviku parimaks lahenduseks.
<P>
Oleme Euroopa areenilt kaotanud erakordse isiksuse, kolleegi, kelle traagiline ja enneaegne surm on jätnud raskesti täidetava tühimiku. Tahaksin väljendada oma sügavaimat kaastunnet tema perekonnale, eelkõige tema kahele pojale, ning sõpradele. Jääme Euroopa Parlamendis tema mälestust austama.
<P>
Daamid ja härrad, samuti saime suure kurbusega teada kolleegi Willi Piecyki surmast vahetult enne tema kuuekümnendat sünnipäeva. Ka selle kurva sündmuse puhul tahaksin Euroopa Parlamendi nimel väljendada sügavaimat kaastunnet tema perekonnale ja sõpradele. Willy Piecyk oli Euroopa Parlamendi liige alates 1992. aastast. Ta oli juhtivaid persoone transpordi- ja turismikomisjonis, kus ta esindas aastaid sotsiaaldemokraatide fraktsiooni.
<P>
Vaid mõni nädal tagasi tähistas ta koos meiega esimest Euroopa merepäeva. Vaatamata sellele, et teadsin tollal, et ta oli raskelt haige, tundus mulle, et ta tervis oli paranenud. Kahjuks ma eksisin.
<P>
Jääme Willi Piecykit mäletama mitmel viisil kui paljude tähtsate projektide algatajat. Tema surma tõttu oleme kaotanud kolleegi, keda austasid ning hindasid kõik täiskogu liikmed. Samuti jääme Willi Piecykit meenutama jätkuva tänutundega.
<P>
Daamid ja härrad, kardan, et pean samuti teatama armastatud endise kolleegi Maria Luisa Cassanmagnago Cerretti surmast 4. augustil. Mul on temast iseäranis eredad mälestused, kuna ta liitus Euroopa Parlamendiga 1979. aastal, samal ajal kui minagi, kui ta hakkas selles täiskogus ajama Euroopa Liidu ning Euroopa integratsiooni asja. Ta oli Euroopa Rahvapartei fraktsiooni aseesimees ning Euroopa Parlamendi asepresident ajavahemikul 1982-1987. Tema muu poliitilise tegevuse hulka kuulus Euroopa Parlamendi poliitiliste asjade komisjoni, praeguse väliskomisjoni eelkäija, juhatamine.
<P>
Oma poliitilise tegevuse ajal oli Maria Luisa Cassanmagnago Cerretti inspiratsiooniallikaks eriti naistele ning Euroopa Parlamendi liikmena oli ta vaimult julge ja osavõtlik naine, kes andis väärtusliku panuse Euroopa integratsiooni. Jääme teda mälestama suure kiindumusega. Daamid ja härrad, suvevaheajal toimus mitu traagilist lennuõnnetust. Hispaania 25 aasta traagilisima 20. augusti lennuõnnetuse tagajärjel sai surma 154 inimest. 172-st Madridi Barajase lennujamast Kanaari saartele teel olnud lennuki pardal olnud inimesest jäid õnnetuses ellu vaid 18 inimest. Õnnetusejärgsel päeval tegin avalduse Euroopa Parlamendi nimel ning täna tahaksin hukkunute perekondadele ja sõpradele korrata seda solidaarsuse ja toetuse sõnumit.
<P>
Vaid mõni päev pärast Madridi õnnetust, 24. augustil, juhtus varsti pärast õhkutõusmist Kõrgõstani pealinnast Biškekist õnnetus teise lennukiga, kus hukkus kokku 68 reisijat ning meeskonnaliiget. Tahaksin kogu täiskogu nimel avaldada siirast kaastunnet selle ning teiste traagiliste sündmuste ohvritele.
<P>
Palun kõigil tõusta minutiliseks leinaseisakuks kõigi hukkunute mälestuseks.
<P>
(Täiskogu tõusis püsti ning pidas minutilise leinaseisaku)

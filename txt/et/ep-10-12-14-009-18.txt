<CHAPTER ID="009-18">
18. Ühtne elamis- ja tööloa taotlemise kord (
<SPEAKER ID="141" NAME="Francesco Enrico Speroni" AFFILIATION="EFD">
(IT) Austatud juhataja, kas oleks võimalik muudatusettepanekute loetelu taas ekraanile panna?
<SPEAKER ID="142" NAME="Juhataja">
Jah, härra Speroni, praegu uuritakse, mis toimub.
<P>
Aga kas te näete seda oma väikesel ekraanil? Näete? Siis on hea.
<P>
- Pärast muudetud ettepaneku hääletust:
<SPEAKER ID="143" NAME="Neelie Kroes">
komisjoni asepresident. - Lugupeetud juhtaja, nagu te teate, siis ma lihtsalt kuulan ja vaatan. Ma sain aru, et pean siin istuma ja teie selge sõnumi volinike kolleegiumile edastama. Luban teile, et annan selle sõnumi edasi. See on kahtlemata objektiivne sõnum, arvestades, kui palju selle ümber oli kära. Minu kolleeg tuleb selle juurde tagasi pärast seda, kui volinike kolleegiumis on aru peetud.
<SPEAKER ID="144" NAME="Juhataja">
Seega saadetakse ettepanek komisjonile tagasi.
<SPEAKER ID="145" NAME="Alejandro Cercas" AFFILIATION="S&amp;D">
(ES) Austatud juhataja, vastavalt kodukorra artiklitele 175 ja 56 peame teadma, kas komisjon võtab selle õigusloomega seotud ettepaneku tagasi. Seega ei saadeta ettepanekut automaatselt tagasi vastutavale parlamendikomisjonile. Komisjon peab nüüd otsustama, kas ta võtab oma ettepaneku tagasi ja esitab Euroopa Parlamendile uue ettepaneku.
<SPEAKER ID="146" NAME="Juhataja">
Härra Cercas, ma sain voliniku sõnadest niimoodi aru, et ettepanek läheb komisjonile tagasi. Niimoodi sain mina aru. Me palume volinikul siiski komisjoni seisukohta täpsustada.
<P>
Volinik, palun selgitage komisjoni seisukohta.
<SPEAKER ID="147" NAME="Véronique Mathieu" LANGUAGE="FR">
Austatud juhataja, ma pean tunnistama, et olen üllatunud.
<P>
(Kära)
<P>
Me oleme selle teksti üle juba aasta aega läbirääkimisi pidanud. Alustuseks tahan teile öelda, et me jõudsime Euroopa Demokraatide ja Liberaalide Liidu fraktsiooniga kokkuleppele. Seejärel avastasin ma viimasel hetkel, et on antud hääletamissoovitus, mis on täiesti vastuolus kokkulepetega, mille me olime saavutanud. Ma avastasin, et ALDE fraktsiooniga sõlmitud kokkulepetest ei ole kinni peetud. Me läksime täiskogu istungile kokkulepetega, millest ei peetud kinni.
<P>
Teiseks - ma tahan, et mul lastaks rääkida, sest vastasel juhul pole sellel mingit mõtet, - Sotsiaaldemokraatide fraktsioon ja täpsemalt kolleeg Cercas on teinud ettepaneku, et komisjon muudaks oma ettepanekut.
<P>
Aga härra Cercas, me oleme seda arutanud juba terve aasta. Te olete teinud mitu ettepanekut. Meil pole aasta jooksul õnnestunud kokkuleppele jõuda. Mis mõtet on siis jälle otsast alustada? Me võiksime kümme aastat arutada, härra Cercas, kuid teie poleks ikkagi nõus. Me oleme kõike proovinud, aga teie pole kunagi kellegagi nõustunud.
<P>
Seetõttu ma ei näe, kuidas lisaettepanekute esitamine võiks aidata edasi liikuda. See on tõesti häbiasi. Teie olete selle vastu, et sisserändajad tuleksid Euroopa Liitu. Sotsiaaldemokraatide fraktsioon ei luba sisserändajate kohtlemist samasugustel tingimustel, mida kohaldatakse Euroopa töötajatele.
<P>
(Protestihüüded)
<P>
See on kõik, mis mul on öelda. Mul on tõesti kahju, sest fraktsioon oli võrdse kohtlemise küsimuses ühel meelel, ja minu meelest on see olukord kahetsusväärne.
<P>
(Aplaus)
<SPEAKER ID="148" NAME="Juhataja">
Kolleegid, olge korraks tasa. Me lähtume kodukorrast.
<P>
Komisjon peab meile ütlema, kas ta jääb oma ettepaneku juurde või mitte.
<P>
Seega, palun laske volinikul meile öelda - jättes objektiivsed sõnumid kõrvale -, kas komisjon jääb oma ettepaneku juurde või mitte.
<SPEAKER ID="149" NAME="Neelie Kroes">
komisjoni asepresident. - Austatud juhataja, pärast seda arutelu, mis ei olnud täiesti ühemõtteline, ei saa te mind süüdistada selles, et ma edastan arutelu tulemuse Brüsselis. Ma esitan selle kindlasti volinike kolleegiumile. Komisjon teavitab teid oma arutelude tulemusest hiljem.
<SPEAKER ID="150" NAME="Juhataja">
Niisiis on volinik meile selgelt öelnud, et esialgu ta ettepanekut tagasi ei võta.
<P>
Nii ta ütles; vaatame siis, mis edasi saab.
<P>
Praegu komisjon ettepanekut tagasi ei võta.

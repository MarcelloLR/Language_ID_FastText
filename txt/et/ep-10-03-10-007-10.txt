<CHAPTER ID="007-10">
10. Euroopa julgeolekustrateegia elluviimine ning ühine julgeoleku- ja kaitsepoliitika (
<SPEAKER ID="116" NAME="Reinhard Bütikofer" LANGUAGE="DE">
Lugupeetud juhataja! Me teeme ettepaneku hääletada kõnealuse ettepaneku muudatusettepaneku üle, mille ma ette loen.
<P>
"kutsub kõrget esindajat ja komisjoni asepresidenti, nõukogu ning liikmesriike üles kaotama ebavõrdsust tsiviil- ja sõjalise planeerimise võimekuse vahel” ning jätta ülejäänu välja, sest ülejäänu on tekstis juba olemas.
<SPEAKER ID="119" NAME="Hannes Swoboda">
fraktsiooni S&D nimel. - Lugupeetud juhataja! Kolleegid lisasid muudatusettepaneku, millega me võiksime nõustuda, kui see ühendataks esialgse muudatusettepanekuga. Ma mõistan kolleege ja jagan nende seisukohta, et meie strateegiline otsus ei peaks olenema Venemaast, kuid samas on Venemaa oluline partner.
<P>
Kui kolleegid nõustuksid, et me lisaksime nende muudatusettepanekusse "sealhulgas Venemaa” - Venemaa on kontinentaalse dialoogi üks liikmeid - võiksime me muudatusettepanekuga nõustuda ja hääletada selle poolt.

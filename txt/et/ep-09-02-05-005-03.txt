<CHAPTER ID="005-03">
3. Euroopa VKEde rolli suurendamine rahvusvahelises kaubanduses (
<P>
- Enne hääletust:
<SPEAKER ID="072" NAME="Cristiana Muscardini" LANGUAGE="IT">
Härra president, daamid ja härrad, palun vabandage mind ja olge tänatud kannatlikkuse eest.
<P>
Nagu teame, on Euroopa Parlament aastaid soovinud väljendada oma seisukohti väikeste ja keskmise suurusega ettevõtete suhtes, mis kujutavad endast 99% kõikidest Euroopa ettevõtetest ning 75 miljonit töökohta, samas kui täna pääseb nendest VKEdest ainult 3% ligi välisturule ning ainult 8% siseturule.
<P>
Seetõttu palume nõukogul ja komisjonil võtta neid tõsiasju arvesse mitme- ja kahepoolsetel läbirääkimistel, välisturgudele ligipääsul, võltsimisvastasel võitlusel, kaubanduse kaitsevahendite kasutamisel ning pakkumiste korraldamisel.
<P>
Tänan kolleege rahvusvahelise kaubanduse komisjonis ning eelkõige kahe suurima rühma variraportööre, proua Saïfit ja proua Locatellit ning tänan südamest sekretariaati ja iseäranis doktor Bendinit. Arvan, et kogu meie töö järel esitame komisjonile täna jagatud mõtteid ja ettepanekuid teemal, mis on proua Ashtonile südamelähedane, nagu kuulsime tema volinikukõnest, ning mis tuleb võtta käsile viivitamata, kui tahame vähemalt osaliselt lahendada meie töölisi ja kodanikke ähvardavat tõsist majanduslikku ja finantskriisi.

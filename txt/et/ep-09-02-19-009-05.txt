<CHAPTER ID="009-05">
5. Muude meetmete kui ametliku arenguabi rahastamine riikides, mille suhtes kehtib määrus (EÜ) nr 1905/2006 (
<P>
- Enne hääletust
<SPEAKER ID="108" NAME="Thijs Berman">
raportöör. - Proua juhataja, ma sooviksin käesoleva raporti kodukorra artikli 168 lõike 2 alusel vastutavale komisjonile tagasi saata. Nii see demokraatlikult valitud parlament kui ka Euroopa Komisjon näevad, et on vajalik pidada mõningaid tagasihoidlikke koostöövorme ELi ja arengumaade vahel, tegevusi, mis ei ole otseselt vaesust leevendavad, nagu näiteks ülikoolidevahelised vahetusprogrammid siin ja seal.
<P>
Arenguabi eelarve ei ole nähtud ette selliseks koostööks, kuid mõned parlamendiliikmed soovivad kasutada õiguslikku alust, mis paneks meid neid tegevusi just arenguabi eelarvest rahastama, kuigi see on nimelt see, mida me käesoleva raportiga vältida püüame.
<P>
Me ei jõudnud kokkuleppele. Kui muudatusettepanek 1 vastu võetakse, muutuks käesolev raport seosetuks ning oleks vastuolus maailma vaesemate inimeste huvidega. Seetõttu olen ma arvamusel, et käesolev raport tuleb arengukomisjonile tagasi saata, et leppida kokku õigusliku aluse suhtes, millel on selle täiskogu selge enamuse toetus.
<SPEAKER ID="109" NAME="Michael Gahler" AFFILIATION="PPE-DE">
(DE) Proua juhataja, tõlgendamises on tõesti erinevusi. Arengukomisjoni seaduslik tõlgendus on vastuolus välisasjade komisjoni ja õiguskomisjoni ning siseturukomisjoni tõlgendusega, ning see on vastuolus meie parlamendi õigusteenistuse seadusliku tõlgendusega, Euroopa Ühenduste Kohtu pretsedendiõigusega ning nõukogu ja Euroopa Komisjoni vaatega, ning seetõttu meie kui enamuse esindajad nõuame, et kasutataks käesoleva muudatusega sätestatud õiguslikku alust.
<P>
Seetõttu palun ma vastutaval komisjonil tagasisaatmise avalduse tagasi võtta. Mis puutub raporti sisusse, siis meil ei ole lahkarvamusi. Oleme sisuga nõus, lahkarvamused tulenevad ainult seaduslikust tõlgendamisest ning vastutavale komisjonile tagasisaatmine neid lahkarvamusi ei muuda.
<SPEAKER ID="110" NAME="Ana Maria Gomes" AFFILIATION="PSE">
Proua juhataja, ma sooviksin raportööri toetada. Pärast eilset arutelu ning võttes arvesse komisjoni kaastööd, olen ma nõus, et meil on vaja rohkem arutelusid ning me peame leidma kohase õigusliku aluse tegevustele, mis ei ole puhtalt välisarenguabi tegevused - kuid on sellegipoolest väga olulised arenguabi koostööks arengumaadega - ning ei lange seega muude vahendite alla, mis on seotud koostööga tööstusmaadega, ega ka olemasoleva arengukoostöö instrumentide alla.
<P>
Väga oluline on ka arengukoostöö instrumendi jaoks ette nähtud raha blokeerimine koostööks vastavalt välisarenguabi kriteeriumidele, seega ma toetan meie kolleegi härra Bermanit tema palvega rohkema järelemõtlemisaja saamiseks.

<CHAPTER ID="007-08">
8. Rahvusvaheliste Raamatupidamisstandardite Komitee Sihtasutus (hääletus)
<SPEAKER ID="115" NAME="Piia-Noora Kauppi">
fraktsiooni PPE-DE nimel. - Härra juhataja, nagu te juba ütlesite, soovib fraktsioon PPE-DE paluda selle resolutsiooni hääletamise edasilükkamist. Rahvusvaheliste raamatupidamisstandardite nõukogu juhtimise küsimust ei suudeta kindlasti järgmise kahe nädalaga lahendada ja seega on meil aega selle resolutsiooni üle hääletada järgmisel täiskogu lühiistungil siin Brüsselis.
<P>
Soovime edasilükkamist seetõttu, et oleme saanud Euroopa Komisjonilt mõned uued ettepanekud ning tõenäoliselt on võimalik resolutsiooni sõnastust mõnevõrra lihvida.
<P>
Tähtaeg oli väga lühike, seepärast soovimegi ajapikendust ja palume korraldada hääletuse selles küsimuses järgmise Brüsseli istungjärgu ajal.
<SPEAKER ID="116" NAME="Pervenche Berès" LANGUAGE="FR">
Härra juhataja, võtan sõna majandus- ja rahanduskomisjoni esimehena. Praeguses majanduskriisis mõistavad kõik, et tähtsaim on küsimus raamatupidamisstandardid ja nende võimalik tsüklilisust soodustav olemus. Selliseid raamatupidamisstandardeid välja töötavate struktuuride juhtimine on väga oluline teema.
<P>
Euroopa Komisjon, kelle poole juba pöörduti nende küsimustega Radwani raportis, on otsustanud ilma nõukogu või Euroopa Parlamendiga konsulteerimata koostada ettepaneku, mis jätab kaasamata finantsturgude stabiilsuse eest vastutajad ja mis on valminud kiirustades Ameerika võimukandjate abil, kelle volitused on lõppemas ja kellest kõik Ameerika presidendivalimiste kandidaadid lahti ütlesid.
<P>
Kompromissimeelsuses ja avatuse vaimus oleme nõus seda arutelu uuesti alustama, kui komisjon on omalt poolt nõus uuesti oma ettepaneku läbi vaatama ja kuulama ära Euroopa Parlamendi ettepanekud. Seepärast sooviksingi, et komisjon teeks avalduse ja vaataks oma ettepaneku uuesti läbi. Sellisel juhul oleks meil võimalik proua Kauppi ettepanekut toetada.
<SPEAKER ID="117" NAME="Androulla Vassiliou">
komisjoni liige. - Härra juhataja, komisjonil ei ole selles küsimuses seisukohta.
<SPEAKER ID="118" NAME="Juhataja">
Komisjon ei avaldanud oma arvamust.
<P>
Proua Berès, kas ma sain õigesti aru, et te toetaksite praegusel juhul selle ettepaneku esitajat proua Kauppit?
<P>
Sellisel juhul paneme selle ettepaneku hääletusele.
<P>
(Euroopa Parlament võttis hääletuse edasilükkamise ettepaneku vastu.)

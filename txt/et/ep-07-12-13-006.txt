<CHAPTER ID="006">
Hääletused
<SPEAKER ID="056" NAME="Juhataja">
Enne hääletuse algust soovis hr Schulz rääkida korraküsimuse teemal.
<SPEAKER ID="057" NAME="Martin Schulz">
fraktsiooni PSE nimel. - (DE) Hr juhataja, soovisin oma fraktsiooni nimel kõneleda kahel põhjusel: esiteks ühel väga üldisel põhjusel - eilsete sündmuste pärast siin täiskogul - ja teiseks seetõttu, et mul on palve seoses saabuvate hääletustega.
<P>
Tahaksin siiski esmalt käsitleda üldist põhjust. Hr juhataja, kas te saaksite palun esitada avalduse eilsete sündmuste kohta meie fraktsiooni nimel, eelkõige väga konkreetse juhtumi kohta, mis puudutab meie saaliteenindajaid siin täiskogul. Soovin öelda: igal mehel ja igal naisel on täielik õigus väljendada oma arvamust siin täiskogul. Samuti oleme harjunud siin nägema plakateid ja T-särke ja kõikide vabadust oma arvamust avaldada. Kes tahes on referendumi poolt, võib seda siin täiskogul väljendada. Kuid see, mida kogesime eile, on selles sõnavabaduse kontekstis vastuvõetamatu.
<P>
(Aplaus)
<P>
Võime siin vaielda selle üle, mida üksikud kaasliikmed siin teevad, kuidas nad end üleval peavad, kas nad karjuvad või mitte. Siiski on üks asi, mis on vastuvõetamatu ja see on, et täiskogu saaliteenindajad, keda - ja ma räägin kõikide oma kaasliikmete nimel või peaaegu kõikide liikmete nimel, ma usun, siin täiskogul - ma isiklikul ja professionaalsel tasandil väga austan...
<P>
(Aplaus)
<P>
See ei ole õige - ja räägin praegu konkreetselt ka oma kaasliikme hr Dauli nimel ja ma arvan, et ka hr Watsoni, hr Cohn-Benditi ja hr Wurtzi nimel -, et saaliteenindajaid täiskogul tulise vaidluse käigus füüsiliselt ja verbaalselt rünnatakse: saaliteenindajad, kes on täitnud oma ametikohustusi ja keda kirjeldati eile kui gestaapot ja SSi. See on häbiväärne, hr juhataja! Ma arvan, et täiskogu peaks väljendama oma täielikku solidaarsust saaliteenindajatega.
<P>
(Kestev aplaus)
<P>
Daamid ja härrad, täiskogu saaliteenindajad ei ole eraisikud - nad on selle parlamendi ametnikud. Nad on juhataja käepikendus siin täiskogus. Kui saaliteenindajat siin füüsiliselt rünnatakse, kui saaliteenindajat siin lüüakse, on ainult üks võimalus: tuleb tuvastada isik, kes seda tegi! Rikkumisest tuleb teatada politseile ja tema puutumatus tuleb kohe tühistada!
<P>
(Aplaus)
<P>
Hr juhataja, sooviksin oma fraktsiooni nimel pöörduda fraktsiooni Liit Rahvusriikide Euroopa eest, eelkõige hr Crowley poole, kuigi ma ei tea, kas ta on siin, seoses hääletustega, st resolutsioonide hääletustega ekstremismi, ELi ja Hiina inimõigustealase dialoogi, Montenegro ja maamiinide keelustamise kohta. Fraktsioon UEN on kõnealuste resolutsioonide kaasallakirjutanu. Enne kui fraktsioon UEN ei palu ametlikult vabandust eilsete sündmuste eest siin täiskogul, ei saa ma Euroopa Parlamendi Sotsiaaldemokraatide fraktsiooni esindajana jätkata koostööd fraktsiooniga UEN.
<P>
Eelkõige viitan resolutsioonile Euroopas sageneva ekstremismi vastase võitluse kohta. Kolmandas põhjenduses juhiti teiste seas fraktsiooni UEN nimel tähelepanu sellele, et mõistame hukka rassismi Euroopas ja teeme seda, viidates Euroopa põhiõiguste hartale. See oleks pidanud eile siin allkirjastatama ja suur osa kõnealuse fraktsiooni liikmeid karjus sellest üle. Palun võtke tagasi oma allkiri ühisresolutsioonilt. Te ei saa võtta vastu resolutsiooni, mis on seotud inimõiguste hartaga, millest te eile üle karjusite!
<P>
(Aplaus ja kära)
<P>
Eile väljendasite asjaolu, et te ei soovi seda põhiõiguste hartat. Eemaldage oma allkiri! Meie koostöö teiega on läbi!
<P>
(Aplaus)
<SPEAKER ID="058" NAME="Juhataja">
Daamid ja härrad, mu ees on paberikuhi, millest võite järeldada, kui palju tööd meil täna hommikul on veel teha. Mõned kaasliikmed on siiski soovinud kõneleda. Ma ei taha alustada pikka arutelu. Rääkida on palunud hr Daul ja ka pr Muscardini, nii et lasen neil rääkida ühe minuti ja mitte rohkem.
<P>
(Lärm)
<SPEAKER ID="059" NAME="Joseph Daul">
fraktsiooni PPE-DE nimel. - (FR) Hr juhataja, räägin hästi lühidalt. Olin siin parlamendikojas kell üheksa hommikul ja ootasin vabandust saaliteenindajate isikliku ründamise eest. Kuna seda ei juhtunud, esitasin oma avalduse kell üheksa hommikul ja ei hakka seda uuesti tegema.
<SPEAKER ID="060" NAME="Cristiana Muscardini">
fraktsiooni UEN nimel. - (IT) Hr juhataja, daamid ja härrad, olen istunud siin parlamendis rohkem kui 18 aastat ja selles parlamendis olen koos oma kaasliikmetega alati kaitsnud inim- ja kodanikuõigusi ning mu kõned siin istungisaalis ja küsimused ja resolutsioonide ettepanekud on selle tunnistajaks.
<P>
Ma ei võta õppetunde hr Schulzilt, sest hr Schulz ei ole tõelaegas siin istungisaalis või sellest väljaspool. Demokraatia, hr juhataja, on väärtus, mida tuleb kaitsta ja see hõlmab üksikisikute ja rühmade austamist. Mul on piinlik hr Schulzi pärast, sest ta on öelnud asju, mille pärast ta peaks häbi tundma.
<P>
Fraktsioon UEN toetab kõiki parlamendi ametnikke ja eelkõige saaliteenindajaid, kes paljudel juhtudel käesoleval aastal on püüdnud kaitsta sõnavabadust, mida on nii sageli keelanud mõned parlamendi enamusfraktsioonid. Sel põhjusel, hr juhataja, toetab UEN saaliteenindajaid, UEN usub põhiõigustesse ja UEN nõuab austust töökohustuste ja austust inimeste suhtes. Hr Schulz, eemaldage oma allkiri!
<SPEAKER ID="061" NAME="Juhataja">
Daamid ja härrad, kas siin on veel fraktsioonide esimehi, kes sooviksid sõna? Ütlen meelega "fraktsioonide esimehi”, sest ma ei lase kõigil 785 liikmel sellel teemal rääkida.
<P>
Ma ei näe ühtegi fraktsiooni esimeest, seega on päevakorrapunkt lõpetatud.
<P>
(Aplaus)
<P>
Lisan lihtsalt midagi, mida üks luuletaja kunagi ütles: kõige ilusamaid hümne lauldakse siis, kui pommid kukuvad. Ma arvan, et see, mida eile siin kuulsime, oli suurepärane just sellel põhjusel!
<P>
(Aplaus)
<P>
Hr Salafranca soovib rääkida teisel teemal.
<SPEAKER ID="062" NAME="José Ignacio Salafranca Sánchez-Neyra" AFFILIATION="PPE-DE">
(ES) Hr juhataja, eile toimus Beiruti linnas brutaalne terrorirünnak, milles tapeti Liibanoni kindral François el Hajj.
<P>
Nagu täiskogu teab, hr juhataja, on Liibanon Euroopa Liiduga seotud assotsiatsioonilepingu kaudu. Lühikesel täiskogu istungil Brüsselis võttis parlament vastu olulise raporti, mis tagas kõnealusele riigile makromajandusliku finantsabi ning ilmselge näitena külastas väliskomisjoni delegatsioon, millesse kuulusid pr De Keyser, pr Gomes, hr Belder ja ma ise, riiki eelmisel nädalal, et saaksime nagu liikmesriikide mitmed ministrid väljendada solidaarsust rahu eesmärgil mõistmise, harmoonia ja lepituse nimel selles riigis.
<P>
Paluksin juhatajal anda edasi meie toetus peaminister Siniorale reageeringuna sellele brutaalsele terrorirünnakule ning meie vaieldamatu ja pöördumatu pühendumine suveräänse, demokraatliku, stabiilse, elujõulise ja rahumeelse Liibanoni nimel.
<P>
(Aplaus)
<SPEAKER ID="063" NAME="Juhataja">
Hr Salafranca, ma arvan, et teie kaasliikmete aplaus näitab üsna selgelt, et assamblee toetab teie avaldust. See antakse edasi.
<P>
Viimane soov sõna saada on hr Pirkerilt korraküsimuse kohta ning seejärel läheme hääletuse juurde.
<SPEAKER ID="064" NAME="Hubert Pirker" AFFILIATION="PPE-DE">
(DE) Hr juhataja, sellel ei ole aruteluga üldse mingit pistmist ja ma tahtsin seda tegelikult öelda kohe pärast eelmist arutelu: siin täiskogul on väljakannatamatult külm. Eile võis üsna hea olla, sest emotsioonid ei olnud nii pingelised, kui nad ehk muidu oleksid olnud. Siiski on üldiselt lihtsalt liiga külm ja tahtsin teha ettepaneku seoses aruteluga vabakaubanduslepingu sõlmimise teemal Koreaga, et püüaksime saavutada mõistlikku temperatuuri võib-olla kord Korea kliimaseadmesüsteemiga, kui meil ei peaks õnnestuma seda teha Euroopa omaga.
<SPEAKER ID="065" NAME="Juhataja">
Ma arvan, et käsitlesime kõike, mida tahtsime, enne hääletuse alustamist.
<P>
Järgmine päevakorrapunkt on seega hääletused.
<P>
(Hääletuse tulemused ja muu üksikasjalik teave: vt protokoll)

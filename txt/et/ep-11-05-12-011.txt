<CHAPTER ID="011">
"Euroopa puhtaks” ja "Teeme ära maailm 2012” (kirjalik deklaratsioon)
<SPEAKER ID="118" NAME="Juhataja">
Head kolleegid! Kirjalikule deklaratsioonile 0003/2011 "Euroopa puhtaks” ja "Teeme ära maailm 2012” kohta, mille esitasid Romana Jordan Cizelj, Ana Gomes, Corinne Lepage, RadvilMorkūnaitė-Mikulėnienja Indrek Tarand, on andnud allkirja parlamendiliikmete enamus. See deklaratsioon edastatakse vastavalt kodukorra artiklile 123 deklaratsioonis nimetatud isikutele ja asutustele ning avaldatakse koos allakirjutanute nimedega käesoleva istungi vastuvõetud tekstide väljaandes. Minu teada soovis kolleeg Jordan Cizelj sel teemal midagi öelda. Proua Jordan Cizelj, teil on sõna.
<SPEAKER ID="119" NAME="Romana Jordan Cizelj" AFFILIATION="PPE">
(SL) Austatud juhataja, lugupeetud kolleegid! Kõigepealt tahan tänada teid sellele kirjalikule deklaratsioonile avaldatud toetuse eest. Selle deklaratsiooniga näitasime käesoleval Euroopa vabatahtliku tegevuse aastal oma pühendumist puhtale keskkonnale. Sellegipoolest kutsun ma teid üles mitte piirduma allkirja andmisega, vaid aitama tagada, et järgmisel, 2012. aastal viidaks samasugune ühepäevane aktsioon, s.t keskkonna puhastamise aktsioon, edukalt ellu võimalikult paljudes riikides - senisest veelgi suuremas arvus riikides -, ning sel moel toetama teie kodumaal tegutsevaid keskkonnarühmitusi.
<SPEAKER ID="120" NAME="Indrek Tarand" AFFILIATION="Verts/ALE">
Lugupeetud juhataja! Ma tahan kõiki selle algatuse toetamise eest tänada. Ma teen väga lühidalt. Romana Jordan Cizelji juhtimise all ning koos Ana Gomesi, Corinne Lepage'i ja RadvilMorkūnaitė-Mikulėnienėga on olnud rõõm töötada. Tegemist on tõelise kodanikualgatusega ja see näitab, kuidas kodanikud saavad juhtida Euroopat parema tuleviku poole.
<P>
Teades aga kirjalikke deklaratsioone ümbritsevat poleemikat ja lahknevaid arvamusi nende kasulikkuse suhtes, tahan paluda vabandust nende kolleegide ees, kes tundsid end meie kampaania tõttu solvatuna, ja korrata lubadust, mille ma andsin oma allkomitee esimehele, härra Danjeanile: ma luban, et ei algata sel ametiajal enam ühtki kirjalikku deklaratsiooni.
<P>
Ma loodan, et te aitate mul seda lubadust pidada ja et me kõik kohtume taas 2012. aasta "Teeme ära” päeval.

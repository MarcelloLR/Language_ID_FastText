<CHAPTER ID="024">
ELis praktiseeritavate naiste suguelundite moonutamise vastane võitlus (lühiettekanne) 
<SPEAKER ID="197" NAME="Juhataja">
Järgmine päevakorrapunkt on proua Muscardini raport naiste õiguste ja soolise võrdõiguslikkuse komisjoni nimel, naiste suguelundite moonutamise vastase võitluse kohta Euroopa Liidus.
<SPEAKER ID="198" NAME="Cristiana Muscardini" LANGUAGE="IT">
Härra juhataja, daamid ja härrad, arvan, et on eriti kohane, et volinik Michel meie arutelus osaleb. Nagu me teame, pöörab ta alati suurt tähelepanu Aafrika inimõiguste küsimustele ja tragöödiatele. Tegelikult annab härra Micheli kohalolek mulle lootust, et volinik võib tõsiselt kaaluda küsimust, mis praegu ei mõjuta ainult 28 Aafrika ja mitmeid Lähis-Ida ja naaberriike, vaid palju muret tekitav on probleem ka Euroopa Liidus endas.
<P>
Viimastel aastatel aset leidnud massimmigratsioon on selle tragöödia toonud Euroopa Liidu riikidesse. See kohutav tava ohustab iga päev kümneid tuhandeid tüdrukuid ja noori naisi, mis vigastab neid pöördumatult füüsiliselt, ent põhjustab ka äärmiselt tõsist psühholoogilist kahju. Seega, kuigi parlament on selle tava juba mitmetel varasematel aastatel hukka mõistnud ja rahastanud DAPHNE programmi kaudu 14 projekti, et võidelda naiste suguelundite moonutamise vastu, leiame end täna jälle seda teemat arutamas, sest see nähtus ei ole kahjuks muutunud vähem levinuks, vaid jätkab kasvamist.
<P>
Meil peab olema julgust võtta vastu sobivam tõsine meetod, et seda vältida kultuurikampaaniate kaudu, mis panevad immigrantidest naised, ent ka nende tüdrukute isad mõistma, et sellise suguharu tava järgimine, mis ei puutu religiooni, ei ole viis, et integreeruda või luua oma tütardele tulevik.
<P>
Võtame näiteks tüdruku, kes käib Prantsuse, Itaalia või Belgia koolis ja leiab end järsku, pärast sõpradega suhtlemist, normaalsusest eemalekistuna ja sunnituna läbi elama tragöödiat, mis jätab jälje kogu eluks. Seda tüdrukut ei sandistata mitte ainult füüsiliselt, vaid tal on ka võimatu jätkata normaalseid suhteid teiste inimestega - ta tunneb end alavääristatuna ja erinevana ning ühiskond ei taha inimesi, kes on teistsugused. Me tahame inimesi, kes hoolimata oma religioonist, nahavärvist või geograafilisest asukohast suudavad teha koostööd, et luua parem Euroopa, mis on lähemal oma kodanikele.
<P>
Sellel põhjusel, härra president, volinik, tahame meie kui parlament - ja tahan tänada kõiki oma kolleege komisjonist, kes aitasid mul selle raporti koostada - et kõigi liikmesriikide seadused kooskõlastataks, nii et naiste suguelundite moonutamine loetaks kuriteoks. Me ei taha leevendavaid ettepanekuid, nagu seda on nn katki torkamine. Me tahame, et naised oleksid meestega täiesti võrdsed. Me ei taha pühitsemistalitusi, vaid hoopis tõelist integratsiooni. Me tahame, et valitsusvälised organisatsioonid suudaksid oma tööd teha, tahame vältimise poliitikat, mis hõlmab immigrantidest naiste ühendusi, tahame karistada kõiki, kes üritavad tüdrukuid moonutada ja vedada nad perverssesse meeleheite ja kõrvalejäetuse keerdkäiku.
<P>
Raport katab paljusid valdkondi ning ma arvan, et liikmed on saanud võimaluse selle läbi lugeda ja seda hinnata. Usun, et kõik peaksid ühinema kutsega sihikindla Euroopa nimel, mis ühendab kolme institutsiooni pingutused, et võidelda selle kohutava inimõigusi rikkuva kuriteo vastu.
<SPEAKER ID="199" NAME="Louis Michel">
komisjoni liige. - (FR) Härra juhataja, tahaksin nii enda kui oma kolleegi nimel tänada proua Muscardinit tema kõne eest, kuna usun, et tema on välja toonud selle, mis on nii tragöödia kui skandaal. Tahaksin tõesti tänada proua Muscardinit tema suurepärase raporti eest sellel tähtsal naiste suguelundite moonutamise vastase võitluse teemal Euroopa Liidus.
<P>
Euroopa Komisjon on nii liidusiseselt kui kolmandates riikides väga selgelt hukka mõistnud selliste traditsiooniliste tavade vastuvõetamatu olemuse, mis tõsiselt rikuvad naiste ja noorte tüdrukute põhiõigust oma füüsilisele ja vaimsele puutumatusele. Loomulikult toetame raportit ikka veel. Arvame, et kõik Euroopa Liidu liikmesriigid peaksid rakendama karme meetmeid. Ütleksin, et selliste tavade lõpetamiseks tuleks rakendada hulga karmimaid meetmeid nii Euroopa Liidus kui ka kolmandates riikides, kuna on täiesti vastuvõetamatu ja üsnagi uskumatu, et selline asi võib veel Euroopa Liidus aset leida. Peame samuti kõigi poliitiliste dialoogide raames tagama, et toetame kolmandaid riike ja et nad mõistavad täielikult meie seisukohta. Tahaksin hetkeks tekstist kõrvale kalduda ja öelda, et võin teile kinnitada, et see küsimus on alati kõigi arengumaadega peetavate poliitiliste dialoogide päevakavas.
<P>
Burkina Faso president Compaoré helistas mulle hiljuti ja ütles, et nad on just vastu võtmas seadust, mis keelaks sellised tavad, kuigi see ei saa olema lihtne. Tuleb märkida, et loomulikult on klanne ja suguharusid, mis seda tava jätkavad, ning see on riigis tundlik teema, ent ta tõesti soovis arengut ja usun, et see on tähtis.
<P>
Saate ka teada, et komisjon eraldab regulaarselt ühenduse finantse, et toetada selliseid projekte Euroopas ja kolmandates riikides, mille eesmärk on vältida ja lõpetada naiste suguelundite moondamine ning anda abi ohvritele ja ohus olevatele noortele tüdrukutele.
<P>
Euroopas on meie põhivahend programm DAPHNE III, mis toetab Euroopa valitsusväliseid organisatsioone ja kohalikke ning regionaalseid avalikke asutusi ja võime nende võitluses naiste suguelundite moondamise vastu. Alates DAPHNE programmi käivitamisest 1997. aastal, on sellega kaasrahastatud 14 projekti, mis tegelevad konkreetselt selle teemaga, pakkudes kokku umbes 2,4 miljonit eurot. DAPHNE projektid on võimaldanud meil rakendada kogukondlikke koolitus- ja tugiprogramme, viia läbi teadlikkuse tõstmise kampaaniaid, analüüsida siseriiklikke õigusakte, koguda teavet ja statistikat, arendada vahendeid ja luua parimaid tavasid, mida osalejad kohapeal kasutada saavad, ning soovitada Euroopa ja riiklikul tasandil otsustajatele poliitilisi suundi.
<P>
Me ilmselgelt plaanime säilitada oma toetuse sellistele tegevustele ja jätkata küsimusega tegelemisega Euroopa Liidus, mitte ainult vägivalla vältimise ja ohvrite toetamise kontekstis, vaid ka immigratsiooni, varjupaiga ja kriminaalõiguse valdkondades.
<P>
Pööran oma tähelepanu taas hetkeks tekstilt kõrvale. Pean teile ütlema, et olen mõnevõrra šokeeritud meie valitsuste ja mõnede poliitikute argpükslikkusest, kes peavad seda osaks kultuurist ja seega puutumatuks. Mul on kahju: minimaalne, mida võiksime Euroopasse tulevatelt inimestelt eeldada, on see, et nad järgiksid kehtivaid seadusi. Usun, et ei saa olla kahekäigulist õiglust, ei saa olla kahe käigu ideed. See ei mõjuta Euroopa riigi võimet tulijaid vastu võtta, vaid hoopis vastupidi. See on arutelu, mida olen ise minevikus enda riigis kogenud. Pean ütlema, et olen šokeeritud sellest, et mõned inimesed, tuues ettekäändeks rändajate kultuuri austamise, põhimõtteliselt keelduvad sellist asja karistatavaks muutmast. Arvan, et kui tahame seda teemat vähemalt Euroopas ära klaarida, siis peame jõudma etappi, kus muudame need tavad karistatavateks. Meil on seda poliitilist julgust tarvis ning ma ei usu, et see takistaks riigi võimet võtta sisserändajaid vastu, siis kui me ütleks: "See on meie põhiseadus, need on meie eeskirjad, need on meie inimväärtused ja te peate neist kinni pidama. Juhul kui te nendest kinni ei pea, siis toimite seadusevastaselt ja teid karistatakse." See on minu kõrvalepõike lõpp, aga mul on hea meel, et neid asju ütlesin, kuna mõistan täielikult teie ärritumist selle teema üle.
<P>
Kolmandatele riikidele pakutava välisabi raames rakendab komisjon ka kolme poliitikat, et võidelda naiste suguelundite moonutamise vastu. Kõigepealt, nagu teile ütlesin, teeb see naiste emantsipatsiooni, inimõiguste ja tervise teema iga poliitilise ja strateegilise dialoogi, mida see partnervalitsustega peab, lahutamatuks osaks.
<P>
Teiseks toetab see tegevusi, mis argumenteerivad ja teevad lobitööd parema siseriikliku õigusloome ning ka riiklike poliitikate loomisel nimel, mis sobivad, et edendada ja kaitsta naiste õigusi ning keelustada kõik ohtlikud tavad.
<P>
Kolmandaks tähendab see algatusi, mille eesmärk on tugevdada poliitiliste juhtide tegevusulatust koos teadlikkuse tõstmise kampaaniatega, mis on suunatud kõigile ühiskonna sektoritele. Mitmeaastane Haagi programm, mis katab erinevad tegevused ja mida viiakse läbi, et arendada õigluse, vabaduse ja turvalisuse valdkondi, lõpeb 2010. aastal. 2009. aasta kevadel esitleme teatises uut Stockholmi programmi aastateks 2010-2014. Võin teile kinnitada, et see programm pöörab suurt rõhku põhiõiguste ja ohvrite kaitsmisele, kaasa arvatud laste ja naiste õiguste edendamisele ja kaitsele.
<P>
Kuigi komisjon ei ole veel koostanud naiste suguelundite moonutamise vastase võitluse konkreetset strateegiat, plaanime siiski jätkata oma toetust tegevustele, mis on suunatud selle takistamisele, ning plaanime jätkata teema tõstatamist Liidu sise- ja välispoliitikate raames.
<SPEAKER ID="200" NAME="Juhataja">
Küsimuse arutelu lõpetati.
<P>
Hääletus toimub teisipäeval, 24. märtsil 2009.
<P>
Kirjalikud avaldused (kodukorra artikkel 142)
<SPEAKER ID="201" NAME="Véronique Mathieu  " LANGUAGE="FR">
Igal aastal peavad 180 000 naissoost rändajat taluma suguelundite moonutamist või elama selle ohus. On tähtis meeles pidada, et moonutamistega rikutakse inimõigusi, millel on väga tõsised füüsilised ja psühholoogilised tagajärjed. Neid tavasid ei saa õigustada kultuuriliste või religioossete traditsioonidega. Selleks, et neid peatada, peavad liikmesriigid nõudma oma kriminaalseaduses kehtestatud keelu järgimist ning moonutamist tuleb lugeda kriminaalkuriteoks. Samal ajal tuleb tegelikele ja võimalikele ohvritele võimaldada juriidilist ja meditsiinilist abi.
<P>
Euroopa Liit peab suurendama nende valitsusväliste organisatsioonide toetamist, mis teevad märkimisväärset tööd vältimise ja abi valdkondades. Riiklikul ja Euroopa tasandil kaotaks suunatud teabe- ja harimiskampaaniad nende tavadega seotud tabud, teavitades samal ajal peresid moonutamise kriminaalsetest tagajärgedest. Seega on tähtis, et Euroopa Liit sellega tegeleks, määratledes ühised vältivad tegevused, et keelustada Euroopa Liidus moonutamine ja viidates keelustamisele kõigis kolmandate riikidega sõlmitavates koostöölepingutes. Suguelundite moonutamine on sotsiaalne probleem, mis puudutab meid kõiki.

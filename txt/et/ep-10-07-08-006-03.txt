<CHAPTER ID="006-03">
3. Kosovo (
<SPEAKER ID="154" NAME="Jelko Kacin" AFFILIATION="ALDE">
Austatud juhataja! Esmaspäeva hommikul üritati tappa meie kolleegi Petar Miletićit, kes on Kosovo rahvusassamblee liige ja serbia vähemuse liberaalse partei Samostalna Liberalna Stranka fraktsiooni juht. Teda tulistati kaks korda ja ta sai haavata.
<P>
Ta on üks meie seast - parlamendiliige. Igasugune rünnak parlamendiliikme vastu tähendab rünnakut demokraatia vastu. See kallaletung oli suunatud Lääne-Balkani piirkonna püsiva stabiilsuse saavutamiseks tehtavate jõupingutuste vastu. Petar Miletić on praegu Mitrovicë haiglas intensiivraviosakonnas. Soovigem talle kiiret ja täielikku paranemist ning väljendagem oma täielikku poliitilist ja inimlikku toetust talle.
<P>
(Aplaus)
<SPEAKER ID="155" NAME="Juhataja">
Me kõik oleme sellega nõus, mida te ütlesite.
<P>
Enne muudatusettepaneku 11 hääletust:
<SPEAKER ID="156" NAME="Pier Antonio Panzeri" AFFILIATION="S&amp;D">
(IT) Austatud juhataja, lugupeetud kolleegid! Ma teen ettepaneku kustutada sõnad "kõik isikud”, kui sisuliselt viidatakse dialoogile. Seega peaks viimane lause kõlama nii: "leiab, et kumbki pool peaks dialoogi suhtuma pragmaatiliselt, sest see oleks kasulik nii Kosovole kui ka Serbiale”.
<SPEAKER ID="158" NAME="Ulrike Lunacek" AFFILIATION="Verts/ALE">
(DE) Ma tahaksin vaid, et lisataks Rahvusvahelise Kohtu nõuandva arvamuse ametlik pealkiri.
<P>
Loen selle inglise keeles ette. Ametlik sõnastus on "Kosovo omavalitsuse ajutiste institutsioonide poolt Kosovo iseseisvuse ühepoolse väljakuulutamise kooskõla rahvusvahelise õigusega”.
<SPEAKER ID="161" NAME="Ulrike Lunacek" AFFILIATION="Verts/ALE">
Austatud juhataja! Siin viidatakse hiljutistele vägivallaaktidele Kosovos. Kolleeg Kacin juba mainis üht neist, kui eelmisel esmaspäeval tulistati Kosovo parlamendi serblasest liiget Petar Miletićit. Minagi ühinen Euroopa Parlamendiga, soovides talle kiiret paranemist.
<P>
Aset on leidnud teinegi vahejuhtum ja sellele ei olnud võimalik viidata enne muudatusettepanekute lõppu. Ma loen selle suulise muudatusettepaneku ette: "väljendab sügavat muret Põhja-Mitrovicas 2. juulil 2010 kodanike teeninduskeskuse avamise vastaste meeleavalduste ajal toimunud pommiplahvatuse üle, mis surmas ühe ja vigastas kümmet inimest, ning 5. juulil 2010 toimunud rünnaku üle Kosovo seadusandliku kogu serbia rahvusest liikme vastu; mõistab hukka kõik vägivallaaktid ning kutsub osapooli üles käituma vastutustundlikult; nõuab tungivalt, et EULEX üritaks igati pingeid lahendada ja vältida edasist vägivalda, ning palub Kosovo politseil EULEXi kaasabil algatada viivitamata nende juhtumite põhjalik ja erapooletu uurimine, et toimepanijad kohtu alla anda”.

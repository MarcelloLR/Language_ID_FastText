<CHAPTER ID="001">
Istungjärgu avamine
<P>
(Istung algas kell 9.00.)
<SPEAKER ID="005" NAME="President">
(IT) Minuni on jõudnud hr Hannani palve meie kodukorra artikli 19 tõlgendamist käsitleva päevakorrapunkti osas.
<SPEAKER ID="006" NAME="Daniel Hannan" AFFILIATION="PPE-DE">
Hr president, eile tegi president teatavaks 19. artikli tõlgenduse, mille järgi on parlament selgelt rikkunud omaenda määrusi. Oleme nüüd eemaldunud rakendusnormidest ja andnud eesistujale omavolilise võimu rebida ribadeks meie määruste raamat ja jätkata oma ettenägemisele vastavalt. See on meie eeskirjade järgi täiesti ebaseaduslik. Parlament võib olla suveräänne, kuid sellele vaatamata peab see järgima omaenda eeskirju.
<P>
See põhiseaduskomisjoni tõlgendus vaidlustatakse täna. See võib hääletusel jõuda parlamendi ette. Kui me kõik hääletame selle poolt, hääletame me nende eeskirjade hülgamise poolt, mille alusel me tegutseme. Ma tunneksin peaaegu kiusatust võrrelda seda 1933. a Ermächtigungsgesetz'iga, kuid ma usun, et see oleks ebaproportsionaalne ja võib-olla pisut ebaviisakas meie presidendi suhtes, kes on pühendunud demokraat ja tubli inimene.
<P>
Selle asemel lubage mul tsiteerida Briti totalitarismi vastupanuliikumise vanaisa Edmund Burke'i. "Peab olema rohkem kui pime, et mitte näha, millise kõrvalekaldumatu regulaarsusega süsteemi abil, nii sel juhul kui kõigil juhtudel, järgivad nad oma skeemi iga iseseisva võimu täielikuks hävitamiseks. ... Nende tahe on seadus mitte ainult kodus, vaid ka kõigi rahvaste suhtes. ... Nad on minema pühkinud selle sama põhiseaduse, millele tugines seadusandlus-”
<P>
(president katkestas kõneleja)
<SPEAKER ID="007" NAME="President">
(IT) Tänan. Olen teie märkused meelde jätnud, kuid kodukorra tõlgendamise osas teate ju isegi, et kella 11.00-ks on kavandatud hääletus, nii et me asume selle juurde.

<CHAPTER ID="006-09">
9. Liidu majanduse juhtimise ja stabiilsuse raamtingimuste parandamine eelkõige euroalal (
<SPEAKER ID="155" NAME="Olle Schmidt" AFFILIATION="ALDE">
Lugupeetud juhataja! Üks tähtis suuline muudatusettepanek: "võttes arvesse, et niivõrd kui võimalik peaksid kõik 27 liikmesriiki maksimaalselt järgima kõiki majanduse juhtimise alaseid ettepanekuid, mõistes, et euroalasse mittekuuluvate liikmesriikide puhul on see osaliselt vabatahtlik protsess”.
<P>
Fraktsioon PPE on selle heaks kiitnud, fraktsioon S&D on selle heaks kiitnud ja isegi volinik on selle heaks kiitnud. Ma loodan, et te kõik saate selle suulise muudatusettepaneku heaks kiita. See on oluline minu jaoks, see on oluline fraktsiooni ALDE jaoks ja see on oluline eelkõige minu kodumaa Rootsi jaoks, kui me peaksime kunagi euro kasutusele võtma.
<P>
(Parlament kiitis suulise muudatusettepaneku heaks.)
<SPEAKER ID="157" NAME="Juhataja">
Sellega on hääletus lõppenud.
<P>
Et hääletusele kulus teie suurepärase töö tõttu nii palju aega, teen ettepaneku neile, kes on avaldanud soovi anda selgitusi hääletuse kohta, esitada selgitused kirjalikult või oodata nendega homseni, sest esitatud on 62 sooviavaldust ja me ei suuda kõiki neid rahuldada.
<SPEAKER ID="158" NAME="Michał Tomasz Kamiński" AFFILIATION="ECR">
Lugupeetud juhataja, soovin avaldada teile tunnustust teie tänase hiilgava töö eest. Ma hindan kõrgelt seda, kuidas te täna istungit juhatasite, ja loodan, et te jagate oma suurepäraseid oskusi ka teiste Euroopa Parlamendi asepresidentidega.
<SPEAKER ID="159" NAME="Nicole Sinclaire" AFFILIATION="NI">
Austatud juhataja! Ma hääletasin täna ja minu valijad näevad, kuidas ma täna hääletasin, seepärast peab neil olema võimalus saada ka minu selgitused hääletuse kohta täna.
<SPEAKER ID="160" NAME="Juhataja">
Ma palusin, et te esitaksite suuliste selgituste asemel kirjalikud. See võimaldab teil ikkagi põhjendada oma valijatele, miks te otsustasite hääletada eri küsimustes ühel või teisel viisil. Me ei soovi teid mingil juhul ühestki õigusest ilma jätta. Ma palun teil vaid ühineda teiste parlamendiliikmetega, kes loobuvad õigusest esitada suulisi selgitusi ja esitavad selgitused kirjalikult. See on kõik.
<SPEAKER ID="161" NAME="Barbara Matera" AFFILIATION="PPE">
(IT) Austatud juhataja, ma võtan teie palvet kuulda ja esitame koos Clemente Mastellaga oma selgitused kirjalikult. Pealse selle ühinen ma oma kolleegiga, et teid, lugupeetud juhataja, töö eest veel kord tunnustada.
<SPEAKER ID="162" NAME="Licia Ronzulli" AFFILIATION="PPE">
(IT) Lugupeetud juhataja, kui te olete nõus, võime kõikide rahulolu huvides lükata suulised selgitused homsele.
<SPEAKER ID="163" NAME="Juhataja">
Olen kohe kindlasti nõus, kui ka proua Sinclaire on nõus. Loodan parlamendiliikmete heatahtlikkusele ja kutsun neid üles esitama oma selgitused homme suuliselt või täna kirjalikult, ning me lubame proua Sinclare'il esitada oma selgitused kohe praegu.

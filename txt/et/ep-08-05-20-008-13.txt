<CHAPTER ID="008-13">
13. Võrdsete võimaluste ja mittediskrimineerimise valdkonnas ELis tehtud edusammud (
<P>
- Enne hääletust:
<SPEAKER ID="148" NAME="Philip Bushill-Matthews">
fraktsiooni PPE-DE nimel. - Hr president, meie fraktsioonil oli kavas teha ettepanek kolmeks täiendavaks nimeliseks hääletuseks, kuid mingil põhjusel läksid need kaduma.
<P>
Tahaksin teie kaudu, hr president - kontrollisin sekretariaadist, kas täna võib seda paluda - viia sisse nimetatud kolm muudatust. Need on: lõikesse 2 muudatusettepanek 4 D, algse teksti lõikesse 6, ning lõpuks pärast lõiget 36 meie muudatusettepanek nr 12. Loodetavasti olete te nõus, et tegemist on väga tundliku teemaga ja me tahaksime ametlikult salvestada nii selle, mille vastu me oleme kui ka selle, mida me pooldame.
<P>
(President selgitas välja, et muudatusettepanekute suhtes ei olnud vastuväiteid)
<P>
- Enne muudatusettepaneku nr 5 üle hääletamist:
<SPEAKER ID="150" NAME="Sophia in 't Veld Veld" AFFILIATION="ALDE">
Hr president, oleme siin rääkinud riikidest, mis ei ole kohaselt rakendanud või üle võtnud mittediskrimineerimise direktiivi, kuid on üks riik, kes ei ole seda üldse rakendanud ja seega esitan ma suuliselt ettepaneku järgmiseks muudatuseks: "Kutsub Tšehhi valitsust üles tõhusalt üle võtma tööhõive direktiivi ja Tšehhi parlamenti tühistama Tšehhi presidendi pandud vetot".
<P>
(Suulist muudatusettepanekut ei võetud vastu)
<P>
- Enne muudatusettepanekute 1, 16 ja 17 üle hääletamist:
<SPEAKER ID="152" NAME="Richard Howitt" AFFILIATION="PSE">
Hr president, teen väga lühidalt. Loomulikult toetan ma teie diskreetsust eeskirjade tõlgendamisel, kuid on pisut veider, et fraktsioon PPE-DE soovib viimasel minutil pärast tähtaja kukkumist kasutusele võtta nimelise hääletuse, kuna nende endi sõnade järgi tahavad nad oma argumente positiivselt selgitada, samas kui nende esitatud muudatusettepanekud taotlevad lõikude kustutamist - kustutamist - kõnealusest raportist. Arvan, et positiivse sõnavõtu asemel diskrimineerimisega võitlemise küsimuses püüavad nad vaid varjata lahkhelisid omaenda fraktsioonis.
<SPEAKER ID="153" NAME="President">
Hr Howitt, tõenäoliselt esitati kõnealust hääletust käsitlev taotlus lihtsalt liiga hilja, aga ma andsin teile sõna ja selles mõttes olite te sõna palumisega hiljaks jäänud. Kui te oleksid kohe palunud, oleksime võib-olla teistmoodi hääletanud.

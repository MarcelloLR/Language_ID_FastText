<CHAPTER ID="006">
Eelmise istungi protokolli kinnitamine
<P>

<SPEAKER ID="099" NAME="Gary Titley" AFFILIATION="PSE">
Proua juhataja, räägin taas kord kodukorra artikli 28 lõikest 2, mille kohaselt võib iga parlamendiliige esitada Euroopa Parlamendi presidendile küsimuse ja saada vastuse 30 päeva jooksul. Esitasin presidendile küsimuse 19. märtsil. Täna on 24. aprill. Mulle ei ole vastatud.
<P>
Rääkisin sellest eile ja mulle lubati, et sellega tegeletakse. Sellega ei ole ikka tegeletud. Mul on väga raske mõista, kuidas Euroopa Parlamendi president niimoodi Euroopa Parlamendi kodukorda ja parlamendiliikmeid tähtsaks ei pea, et on valmis neid täielikult eirama. Presidendi käitumine on minu arvates täiesti põlastusväärne.
<SPEAKER ID="100" NAME="Juhataja">
Härra Titley, annan teie palve muidugi edasi.
<P>

<P>
(Eelmise istungi protokoll kinnitati.)

<CHAPTER ID="014">
Tööplaan
<SPEAKER ID="020" NAME="President">
Neljapäeval, 2011. aasta 1. juunil esimeeste konverentsil kodukorra artikli 137 ja 138 kohaselt koostatud osaistungjärgu päevakorra projekti lõplik versioon on välja jagatud. Tehtud on ettepanekud järgmisteks muudatusteks.
<P>
[Esmaspäev]
<P>
Euroopa Demokraatide ja Liberaalide liidu fraktsioon on esitanud ettepaneku võtta arutlusele IMFi uue tegevdirektori valimisprotsess ja euro väline esindatus, kohe pärast Jo Leineni raportit Euroopa keskkonnamajandusliku arvepidamise kohta. Ettepaneku esitab fraktsiooni ALDE nimel Sylvie Goulard. Sõna on teil.
<SPEAKER ID="021" NAME="Sylvie Goulard" LANGUAGE="FR">
Austatud president! Paluksin viisakusavaldusena anda volinik Rehnile luba viibida külalisena arutelul Euroopa keskkonnamajandusliku arvepidamise kohta ja seejärel ka IMFi puudutaval arutelul. Need ei ole poliitilised arutelud. Seetõttu loodan, et kõik teised fraktsioonid nõustuvad sellega teenena meie volinikule, kes - tahaksin lisada - teeb hetkel väga suurt tööd.
<SPEAKER ID="022" NAME="Francesco Enrico Speroni" LANGUAGE="IT">
Austatud president! Ma arvan, et võime anda nõusoleku, kuna ma ei näe ühtegi põhjust keelduda.
<SPEAKER ID="023" NAME="President">
Arutelu Rahvusvahelise Valuutafondi uue tegevdirektori valimisprotsessi ja euroala välise esindatuse kohta toimub kohe pärast Jo Leineni raportit Euroopa keskkonnamajandusliku arvepidamise kohta. See on väike päevakava muudatus.
<P>
(Tööplaan võeti vastu)

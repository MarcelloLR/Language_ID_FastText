<CHAPTER ID="002">
Presidentuuri avaldused
<SPEAKER ID="006" NAME="President">
Veidi üle kahe nädala eest osalesin Westerplattes Teise maailmasõja alguse 70. aastapäeva mälestustseremoonial. See sõda kukutas Euroopa terrori meelevalda, nõudis miljoneid inimelusid ja lõhestas meie kontinendi peaaegu pooleks sajandiks. Me ei tohiks ealeski unustada, et sõda ja vägivald võivad taas kord meie Euroopasse naasta.
<P>

<P>
Pean rääkima ka ühest teisest vägivaldsest sündmusest, mis sel suvel aset leidis. ETA tappis kaks Hispaania tsiviilkaardiohvitseri, kes oma ametikohuseid täitsid.
<P>
Mul on ka väga kahju teavitada parlamenti meie Belgia kolleegi Ernest Gline'i surmast, kes 10. augustil 78-aastasena meie seast lahkus. Härra Gline oli Euroopa Parlamendi liige aastatel 1968 kuni 1994. Ajavahemikus 1979 kuni 1984 oli ta ka Sotsiaaldemokraatide fraktsiooni esimees.
<P>
Suure kurbusega teatan teile ka endise Briti parlamendiliikme Christopher Prouti surmast, kes 12. juulil 67-aastasena meie seast lahkus. Söör Christopher Prout, kellest sai lord Kingsland, oli Euroopa Parlamendi liige aastatel 1979 kuni 1994. Ning ajavahemikus 1987 kuni 1994 oli ta ka Euroopa Demokraatide fraktsiooni esimees.
<P>
Enne aruteluga jätkamist palun siinolijaid, et mälestaksite koos minuga kõiki neid, kes Euroopat kaitstes oma elu andsid ning ka kõiki neid kes pühendasid oma elu sellele, et muuta Euroopa selliseks, nagu ta tänapäeval on.
<P>
(Täiskogu tõusis ja pidas minutilise leinaseisaku)

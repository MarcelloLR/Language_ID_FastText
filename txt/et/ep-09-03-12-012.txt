<CHAPTER ID="012">
Eelmise istungi protokolli kinnitamine (vt protokoll)
<SPEAKER ID="303" NAME="Juhataja">
Eilne protokoll on laiali jagatud.
<P>
Kas kellelgi on kommentaare?
<P>

<SPEAKER ID="304" NAME="José Ribeiro e Castro" AFFILIATION="PPE-DE">
(FR) Proua juhataja, palun parlamendiliikmetelt luba võtta mõned minutid nende ajast.
<P>
Tahaksin rääkida Hiinast. Tänaseks oli ette nähtud resolutsiooni ettepanek seoses tuntud advokaadi härra Gao Zhishengi juhtumiga, kes on arreteeritud. Kardetakse, et teda hakatakse piinama; tema perekonnal lubati just Ühendriikidesse siseneda ning nad kardavad ta elu pärast.
<P>
Kuna tegelda saab ainult kolme teemaga, siis ei saanud kahjuks härra Gao Zhishengi saatust käsitlevat ettepanekut arutusele võtta. Kavatsesime selle edasi lükata märtsi teisele istungjärgule. Noh, meile öeldi, et märtsi teisel istungjärgul pakilisi küsimusi ei tule, sest kui ühes kuus on kaks täiskogu istungit, siis kodukorra kohaselt ei saa teisel neist pakilisi küsimusi olla.
<P>
Panen sellise tõlgenduse kahtluse alla. Tegelikult viitab see tõlgendus kahele istungjärgule septembris ja enne seda oktoobris, kui arutati eelarvet. Märtsis on kaks istungjärku valimiste tõttu; see on täiesti erandlik juhtum. See tähendab, et saame inimõiguste küsimustega tegelda alles aprilli lõpus, mis on liiga hilja.
<P>
Seepärast ma palun nüüd juhatust, esiteks, uurida seda küsimust, ja teiseks, väljendada meie tohutut muret Hiina saatkonnale - võin teile selleks eesmärgiks pakkuda härra Gao Zhishengi juhtumi - kuna keegi tegelikult ei tea, kus ta on, ning kardetakse, et teda võidakse piinama hakata ja ta elu ohtu seada.

<CHAPTER ID="004">
Tervitus
<SPEAKER ID="058" NAME="Juhataja">
Lugupeetud kolleegid, mulle öeldi, et ametlike külaliste rõdul viibivad Korea Vabariigi Rahvusassamblee delegatsiooni liikmed, keda me südamest tervitame. Me tervitame neid ja delegatsiooni juhti Lee Kang Raed Euroopa Parlamendi ja Korea Vabariigi Rahvusassamblee 12. parlamentidevahelise kohtumise puhul.
<P>
Euroopa Parlament on alati toetanud rahu ja stabiilsust ning inimõiguste kaitset Korea poolsaarel. Muidugi on meil hea meel selle üle, et Korea Vabariik osaleb üha aktiivsemalt rahvusvahelisel areenil, ja me soovime talle edu G20 kohtumise juhatamisel sel aastal.
<P>
Oleme teadlikud ulatuslikust assotsiatsioonilepingust Korea Vabariigi ja Euroopa Liidu vahel, mida peagi ratifitseerima asutakse. Me avaldame Korea kolleegidele tunnustust selle puhul. Loodame, et nende siinviibimine on edukas ja - ennekõike - et nad naudivad seda võimalust jälgida meie tänast väga olulist arutelu.

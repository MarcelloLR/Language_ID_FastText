<CHAPTER ID="007-02">
2. Nõukogu muudetud Euroopa Liidu 2011. aasta üldeelarve projekt (hääletus) 
<SPEAKER ID="167" NAME="Martin Schulz" AFFILIATION="S&amp;D">
(DE) Austatud president! Soovin anda meie fraktsiooni nimel järgmise selgituse muudatusettepaneku 13 kohta. Mu kolleeg Göran Färm esitas selle muudatusettepaneku meie fraktsiooni nimel eelarvekomisjonile. Me ei esitanud seda muudatusettepanekut uuesti, aga Roheliste / Euroopa Vabaliidu fraktsioon esitas selle uuesti 40 allkirjaga. Me hoidume hääletusest selle muudatusettepaneku üle. Ma saavutasin rohelistega aga selles osas üksmeele ning meie seisukoht on täpselt sama. Kuna me ütlesime, et me ei esita fraktsioonina uusi muudatusettepanekuid, hoidume hääletusest. Sellegipoolest tahan teha täiesti selgeks, et me toetame seda punkti, finantstehingute maksu, ning loodame, et parlamendiliikmed täiskogu vastastiivast toetavad meid lähitulevikus toimuvatel hääletustel.

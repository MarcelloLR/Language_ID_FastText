<CHAPTER ID="009-03">
3. ELi suhtumine Iraani (
<SPEAKER ID="130" NAME="Bastiaan Belder">
raportöör. - (NL) Austatud president! Sotsiaaldemokraatide ja demokraatide fraktsiooni Euroopa Parlamendis algatusel ja muude fraktsioonide heakskiidul ja nõusolekul teen ettepaneku lisada pärast lõiget 6 järgmine suuline muudatusettepanek:
<P>
"Mõistab jõuliselt hukka Iraani opositsioonijuhtide, Mir Hossein Mousavi ja Mehdi Karoubi ja nende naiste ebaseadusliku kinnipidamise Iraani julgeolekujõudude poolt ja nõuab nende kohest ja tingimusteta vabastamist; juhib tähelepanu sellele, et kinnipidamine toimus Iraani seadusi rikkudes; mõistab hukka Iraani ametivõimude hoiaku selle suhtes, kuidas opositsioon kasutab oma seaduslikku õigust protesteerida ja deklareerib oma solidaarsust Iraani rahvaga nende demokraatiataotlustes; avaldab kahetsust Iraani valitsuse silmakirjalikkuse pärast, kes kinnitab, et toetab vabadust Egiptuses, kuid kasutas samas liigset jõudu, hirmutamist ja meelevaldseid arreteerimisi rahumeelsete demonstrantide vastu, kes 14. veebruaril 2011 demonstreerisid solidaarsust Egiptuse rahvaga”.
<SPEAKER ID="133" NAME="Anna Ibrisagic" AFFILIATION="PPE">
(SV) Suuline muudatusettepanek puudutab ainult ühe sõna väljajätmist ja see on sõna "ja”. Loen teksti inglise keeles ette ja siis selgitan, miks:
<P>
"arvestades, et Iraani ja Türgi vahelised suhted on märkimisväärselt tugevnenud;”, sellele järgnev sõna "ja” jäetakse välja ja põhjendus jätkub "arvestades, et Iraan kasutab oma riiklikke ja mitteriiklikke liitlasi Süüriat, Hezbollah't ja Hamasi, ja samuti Moslemi vennaskonda selle piirkonna destabiliseerimiseks”.
<P>
(SV) Soovime keskelt sõna "ja” välja jätta, sest me ei soovi siduda Türgi ja Iraani suhteid Iraani suhetega Hezbollah ja Hamasiga.

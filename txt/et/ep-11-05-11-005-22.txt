<CHAPTER ID="005-22">
22. EL kui ülemaailmne osaleja ja tema roll mitmepoolsetes organisatsioonides (
<P>
Enne hääletust:
<SPEAKER ID="178" NAME="Gerard Batten" AFFILIATION="EFD">
Austatud juhataja! Teen ühe kodukorda puudutava märkuse; soovin järgmise raporti puhul, mis on Muñiz De Urquiza raport, kõnelda kodukorra artikli 167 alusel, mis käsitleb nimelist hääletust. Minnes tagasi Arsenise raporti juurde, soovis muudatusettepaneku 25 puhul üks minu kolleegidest nimelist hääletust, sest talle tundus see oluline. Te võimaldasite talle seda.
<P>
Selle kohta ei ole kodukorras ühtegi sätet ning te ei küsinud Euroopa Parlamendi heakskiitu. Oleme kõik saanud kasutada tavatuid volitusi, mille olete endale täna võtnud, seega soovime sama sätet kohaldada. Kuna see on minu jaoks isiklikult oluline, siis palun teil võimaldada mulle nimelist hääletust selle raporti iga muudatusettepaneku puhul sama kodukorra artikli alusel, mille kohaselt te võimaldasite seda tollele härrale.
<SPEAKER ID="179" NAME="Juhataja">
Kallid kolleegid! Meie kodukorra ja tavade kohaselt ei saa juhataja iga kord otsustada, kas nimelist hääletust lubada või mitte. Juhataja võib lubada nimelist hääletust, kui talle tundub, et see ei katkesta istungjärku, või näiteks siis, kui on palju taotlusi, võib küsida parlamendilt. Puudub kindel eeskiri, kuidas toimida. Tahaksin selle kõikidele selgeks teha, et me ei looks siin mingit pretsedenti, mida polnud kavas.
<P>
Seejuures praegustel asjaoludel pole mul midagi selle vastu, et see taotlus kõnealusel juhul rahuldada, aga ma soovin väga, et parlamendiliikmed ei kuritarvitaks seda võimalust, sest kui nad seda teevad, siis küsib juhataja iga kord Euroopa Parlamendilt ning meil tekivad vaidlused kohas, kus neid ei peaks olema. Kui te seda endiselt nõuate seda, siis panen need kõik nimelisele hääletusele.
<P>
Hääletuse lõpp

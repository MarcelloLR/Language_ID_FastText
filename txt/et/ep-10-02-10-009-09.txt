<CHAPTER ID="009-09">
9. Kopenhaagenis toimunud kliimamuutuste alase tippkohtumise tulemused (
<P>
- Enne hääletust:
<SPEAKER ID="147" NAME="Jo Leinen" LANGUAGE="DE">
Austatud juhataja, lugupeetud kolleegid! Pärast Kopenhaagenis toimunud kliimakonverentsi pettumustvalmistavat lõpptulemust tahab Euroopa Parlament selle resolutsiooniga selgelt väljendada, et kliima kaitsmisele puudub alternatiiv ja et liikudes järgmise konverentsi poole, mis peetakse Mehhikos, peame pigem suurendama kui vähendama oma jõupingutusi selles valdkonnas.
<P>
Ma räägin lühidalt. Euroopa Parlamendi sotsiaaldemokraatide ja demokraatide fraktsiooni muudatusettepanek 6 väljendas sedasama mõtet. Et see oli aga eksitavalt sõnastatud, siis me võtame selle tagasi. Sellegipoolest toetame muudatusettepanekuid 1 ja 9, mille esitasid Euroopa Demokraatide ja Liberaalide Liidu fraktsioon ning Roheliste / Euroopa Vabaliidu fraktsioon ja milles kutsutakse Euroopa Liitu üles enne Mehhikos toimuvat tippkohtumist rohkem tegutsema. Kliima kaitsmine ei tohi seisma jääda. Paluksin teie toetust.
<SPEAKER ID="148" NAME="Rachida Dati" AFFILIATION="PPE">
(FR) Austatud juhataja, lugupeetud kolleegid! Seoses minu esitatud muudatusettepanekuga 21 tahaksin kõigepealt tänada kõiki kolleege, kes toetasid mind muudatusettepaneku esitamisel, mis näeb ette ELi piiridel süsinikumaksu kehtestamise põhimõtte.
<P>
Samuti tahaksin veel kord öelda, et me ei tohi oma kaaskodanikega rääkides olla silmakirjalikud: kui me teeme valimiskampaaniat, siis ei saa me öelda, et Euroopa Liit kaitseb neid - nende ettevõtteid ja töökohti -, ent olles kord valituks osutunud, seda lubadust unustada. Ma tahaksin lihtsalt märkida, et see muudatusettepanek võimaldas mul arutelu algatada ja ma võtan selle nüüd tagasi, et arutelu jätkuks nõukogus.
<SPEAKER ID="149" NAME="Juhataja">
Muudatusettepanek on seega tagasi võetud.
<P>
- Enne muudatusettepaneku 10 hääletust:
<SPEAKER ID="150" NAME="Satu Hassi" AFFILIATION="Verts/ALE">
Lugupeetud juhataja! Roheliste esitatud muudatusettepanek 10 ei ole vastuolus muudatusettepanekuga 1. Muudatusettepanek 1 räägib sellest, et meie eesmärk peaks olema suurem kui 20%. Muudatusettepanek 10 - meie muudatusettepanek - puudutab 40protsendilise vähendamise tingimuste selgitamist. See lisandub muudatusettepanekule 1 ega ole sellega vastuolus, nii et muudatusettepanek 10 tuleks hääletusele panna.
<SPEAKER ID="151" NAME="Juhataja">
Ametnikud ei ole teie seisukohaga nõus, aga ma tahaksin küsida asjaomase parlamendikomisjoni esimehe arvamust.
<SPEAKER ID="152" NAME="Jo Leinen" LANGUAGE="DE">
Ma olen proua Hassiga nõus. See on uus idee ja me peaksime selle üle hääletama.

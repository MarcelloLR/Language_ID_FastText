<CHAPTER ID="002">
Kaasotsustamismenetlusel vastu võetud aktide allkirjastamine (vt protokoll)
<P>

<SPEAKER ID="007" NAME="Daniel Cohn-Bendit" AFFILIATION="Verts/ALE">
(FR) Austatud juhataja! Leedu parlament võttis eile vastu homoseksuaalsuse seaduse, mis puudutab ka homoseksuaalsuse ja biseksuaalsuse propageerimist. Leedu president kord juba keeldus sellele seadusele alla kirjutamast ning see saadeti tagasi parlamenti. See seadus on otseses vastuolus Euroopa Liidu põhiõiguste harta ja Lissaboni lepingu artikli 6 lõikega 1.
<P>
Austatud president, Euroopa Parlamendi nimel kutsun teid Euroopa väärtuste huvides selle seaduse vastu protestima, sest see diskrimineerib seksuaalvähemusi, kuigi Lissaboni lepingus taassõnastatud põhiõiguste harta keelab diskrimineerimise seksuaalse sättumuse alusel.
<P>
Parlamendi nimel kutsun teid üles kirjutama Leedu parlamendile, et kõnealune seadus on vastuolus ühise Euroopa ideega.
<P>
(Aplaus)
<SPEAKER ID="008" NAME="Juhataja">
Aitäh. Me läheme edasi tööplaani tutvustamise juurde.
<SPEAKER ID="009" NAME="Daniel Cohn-Bendit" AFFILIATION="Verts/ALE">
(FR) Austatud president, öelge palun, kas te siis võtate selles suhtes midagi ette või mitte? Ma palusin teil midagi teha ja te peaksite mulle vastama, kas te teete seda või mitte. Just seda ma teilt küsisin.
<SPEAKER ID="010" NAME="Juhataja">
Ma uurin välja, mille Leedu parlament vastu võttis, ning seejärel otsustan, mida teha. Annan teile sellest teada.

<CHAPTER ID="012">
Tööplaan
<SPEAKER ID="018" NAME="President">
Neljapäeval, 4. veebruaril 2010 esimeeste konverentsil koostatud lõplik päevakorra projekt on vastavalt kodukorra artiklile 137 edastatud. Tehtud on ettepanekud järgmisteks muudatusteks:
<P>
Esmaspäev
<P>
Muudatusi pole.
<P>
Teisipäev
<P>
Euroopa Rahvapartei (kristlike demokraatide) fraktsioon on esitanud taotluse lisada päevakorda nõukogu ja komisjoni avaldused euroala riikide raskete rahalise ja majandusliku olukorra kohta. See puudutab finantsraskustes liikmesriike.
<SPEAKER ID="019" NAME="Corien Wortmann-Kool">
fraktsiooni PPE nimel. - (NL) On oluline, et praegune täiskogu arutaks euroala viimaseid arenguid ning samuti meetmeid, mida Euroopa Komisjon rakendab ohutsoonis asuvate euroala riikide suhtes.
<P>
Oleme viimastel nädalatel näinud, et antud arengutel on olnud väga suur mõju euro vahetuskursile ning need on ka viinud tormidele finantsturgudel. Seetõttu sooviksime enne neljapäevast mitteametlikku tippkohtumist näha nõukogu ja komisjoni avaldust mitte ainult juba väljapakutud kavade, vaid ka meetmete osas, mida veel võimalik kiiresti euro vastu usalduse taastamiseks rakendada saaks.
<SPEAKER ID="020" NAME="Hannes Swoboda">
fraktsiooni S&D nimel. - (DE) Austatud president! Sooviksin antud ettepanekut kategooriliselt toetata. On oluline, et arutaksime antud küsimust ja võtaksime käsile fundamentaalsed probleemid, sattumata parteipoliitilisse nääklusse selle üle, kes kriisis süüdi on.
<P>
Mul on kaks taotlust. Esiteks on mu kaasparlamendiliikmed Euroopa Rahvapartei (kristlike demokraatide) fraktsioonist ühel meelel, et peaksime pealkirja lisama sotsiaalse mõju tegemaks selgeks, et siin on kaalul just kriisi sotsiaalne mõju antud riikides.
<P>
Teiseks soovime samuti komisjoniga rääkida, kuid tahame seda arutada komisjoni liikmetega, kes tulevikus antud küsimuse eest vastutavad. Kuna uus komisjon ei ole veel ametisse asunud, peaksime paluma komisjoni presidendil taolises arutelus ise osaleda või saata keegi, kes uues komisjonis koha saab, nagu Joaquín Almunia või Olli Rehn. Antud raskes ja olulises arutelus oleks mõistlik, et meil oleks dialoogipartner, kes hiljem komisjonis sama vastutust täidaks.
<SPEAKER ID="021" NAME="President">
Kui antud taotlusega nõustume ja lisame selle punktina päevakorda, viibivad komisjoni esindajad kohal. Räägin sellest José Manuel Barrosoga. Kas keegi soovib taotluse vastu sõna võtta? Ma ei näe kedagi. Järgmisena toimub hääletus. Kes on antud taotluse poolt?
<SPEAKER ID="022" NAME="Corien Wortmann-Kool">
fraktsiooni PPE nimel. - (NL) Sooviksin ühemõtteliselt Hannes Swoboda ettepanekut toetada. Mõistagi on asi kõikides tagajärgedes, sealhulgas sotsiaalsetes.
<SPEAKER ID="024" NAME="Ioannis Kasoulides">
fraktsiooni PPE nimel. - Austatud president! Tõepoolest, tegemist on kolme väliskomisjoni vastuvõetud resolutsiooniga, kus vaadatakse läbi komisjoni eduaruannet laienemise kohta.
<P>
Seetõttu võib neid koos käsitleda, läbi vaadata ja arutada.
<SPEAKER ID="026" NAME="Marta Andreasen">
fraktsiooni EFD nimel. - Austatud president! Tean, et teil oli läinud nädalasel esimeeste konverentsil ülekoormatud päevakord ning ei olnud eriti aega arutada selle punkti lisamist päevakorda, ent jaanuari täiskogul - nagu kõik nägite - väljendasid eri fraktsioonide liikmed muret välismaalaste Hispaanias asuvate kinnistutega seotud kuritarvitamiste küsimuses tõstatatud punktide osas. Kolmapäeva õhtul on võimalus komisjonil vastus anda.
<P>
Seetõttu kutsun kolleege ettepanekut toetama! Vaba ja Demokraatliku Euroopa fraktsioon, kutsuksin teid korraldama nimelist hääletust! Kui enamik on ettepaneku poolt, sooviksin arutelu resolutsiooniga lõpetamiseks välja pakkuda teise nimelise hääletuse.
<SPEAKER ID="027" NAME="Gerard Batten" AFFILIATION="EFD">
Austatud president! Sooviksin võtta sõna Marta Andreaseni ettepaneku poolt, sest paljud meie valijatest kirjutavad meile selle probleemi teemalisi kirju ning minu arvates peaks parlamendis seda arutama.
<SPEAKER ID="028" NAME="Guy Verhofstadt">
fraktsiooni ALDE nimel. - (FR) Austatud president! Märgiksin vaid, et küsimuse tõstatamiseks kasutab Euroopa Parlamenti üks fraktsioon, kes on vägagi Euroopa-vastane. Tegemist on tervitatava arenguga, ent olen sellegipoolest vastu, austatud president.
<P>
(Aplaus)
<SPEAKER ID="030" NAME="Gerard Batten" AFFILIATION="EFD">
Austatud president! Kui tohin, võtaksin sõna istungikorra osas. Mu kolleeg seal (Guy Verhofstadt) nimetas meid Euroopa-vastasteks. See ei ole tõsi; oleme Euroopa Liidu vastu.
<SPEAKER ID="031" NAME="President">
See ei puudutanud istungi läbiviimise korda. Palun ärge kommenteerige asja sisu, kui päevakorda määrame ning taolisteks asjadeks aega pole.
<P>
Neljapäev
<P>
Euroopa Ühendatud Vasakpoolsete / Põhjamaade Roheliste Vasakpoolsete liitfraktsioon on esitanud taotluse inimõiguste rikkumiste, demokraatia ja õigusriigi arutelu osas. Fraktsioon teeb ettepaneku asendada Madagaskarit puudutav arutelu surmanuhtluse, konkreetselt Mumia Abu-Jamali juhtumi aruteluga.
<SPEAKER ID="032" NAME="Sabine Lösing">
fraktsiooni GUE/NGL nimel. - (DE) Austatud president! Meie arvates ei ole Madagaskarit puudutav päevakorrapunkt täna eriti oluline. Seetõttu palume, et seda ajalõiku kasutataks Mumia Abu-Jamal, afroameerika ajakirjaniku juhtumi arutamiseks, kes mõisteti 1982. aastal süüdi politseiniku mõrvas pärast kaudsetele tõenditele tuginenud kohtuprotsessi.
<P>
Mumia Abu-Jamal on surma mõistetud ning oodanud surmamõistetute kambris 30 aastat. Siiani pole leitud antud mõrvaga seotud sündmustele rahuldavat selgitust ning tõendeid ei ole tegelikult kunagi nõuetekohaselt uuritud. Igatahes kujutab surmanuhtlus üht meile teada olevat selgeimat inimõiguste rikkumist. Ehkki antud kohtuprotsessis oleks saanud asendada surmanuhtluse eluaegse vangistusega, lükkas prokurör selle võimaluse jaanuari lõpus tagasi. Abu-Jamal on nüüd rohkem ohus kui kunagi varem. Sooviksime, et antud asja täiskogu istungil arutataks, nii et saaksime otsustada, mida saame ette võtta tagamaks, et surmanuhtlus peatataks ning Mumia Abu-Jamalile antaks võimalus õiglases kohtuprotsessis oma süütust tõestada.
<SPEAKER ID="033" NAME="Véronique De Keyser">
fraktsiooni S&D nimel. - (FR) Austatud president! Ma ei eita, et Mumia Abu-Jamali olukord on kriitiline ning kahtlemata väärib juhtum kuulamist. Ent Madagaskari olukord on täielik kaos. Terve riik kannatab üleminekurežiimi käes, mis seati sisse ebaseaduslikult ning mis viib selle riigi anarhiani.
<P>
On väga raske teile öelda, et üks on teisest parem. Minu arvates suudame Madagaskari päästa. Austatud president! Võite teha veel kord avaldusi Ameerika Ühendriikidele ja paluda surmanuhtluse peatamist. See ei ole esimene kord ja kahjuks kardan, et ka mitte viimane. Igatahes keeldun oma fraktsiooni nimel tagasi võtmast resolutsiooni, mille oleme koostanud Madagaskari teemal, kus on tõeline oht tervele elanikkonnale.
<SPEAKER ID="034" NAME="President">
Teie ettepanekule vastavalt analüüsin probleemi põhjalikult ja teen selle kohta avalduse.
<P>
(Parlament lükkas taotluse tagasi)
<P>
(Tööplaan võeti vastu)

<CHAPTER ID="009-10">
10. Käibemaksumäärasid käsitlevad ajutised sätted (hääletus) 
<P>
- Raport: Ieke van den Burg
<P>
- Enne hääletust:
<SPEAKER ID="106" NAME="Pervenche Berès  " AFFILIATION="PSE">
majandus- ja rahanduskomisjoni esimees. - (FR) Proua juhataja, majandus- ja rahanduskomisjon hääletas Ieke van den Burgi raporti poolt 21. novembril 2007 ning samas liinis võttis nõukogu otsuse ka eelmisel nädalal. See ei ole esimene kord, kui me oleme pidanud tegema kiireloomulise avalduse nendes küsimustes, ning me pakume volinikule oma toetust tema soovis saavutada tasakaalustatud süsteem.
<P>
Sellega seoses kasutame me raporti pakutud võimalust edastada mõned väga selged sõnumid. Esiteks peame me otsustama, kas kindla korra idee, mis põhineb päritolumaal, on veel Euroopa Liidu eesmärk või mitte. Samuti on meil vaja pakkuda liikmesriikidele rohkem paindlikkust madalamate määrade kasutamiseks esmatarbekaupade puhul sotsiaalsetel, majanduslikel, kultuurilistel ja keskkondlikel põhjustel. Peame samuti pakkuma liikmesriikidele vabadust kasutada madalamaid määrasid poliitilistel eesmärkidel.
<P>
Lõpetuseks, me peame lubama madalamaid käibemaksumäärasid toetamaks töömahukaid teenuseid. Parlament on nõus täitma oma rolli ja toetama volinikku tema kavatuses leida sellele küsimusele mõistlik lahendus.

<CHAPTER ID="009-04">
4. Tšaad ja Kesk-Aafrika Vabariik (hääletus)
<P>
- Resolutsiooni ettepanek:
<P>
Enne lõike 3 punkti h hääletamist:
<SPEAKER ID="087" NAME="Michael Gahler" AFFILIATION="PPE-DE">
(DE) Härra president, daamid ja härrad, selles resolutsioonis on spetsiaalselt välja toodud, et EUFORi tuleb käsitleda ajutise mandaadiga ühendava jõuna, mille vahetab välja järgmine missioon. Tšaadi valitsuse 21. septembri kirjas ei ole siiski selgelt öeldud, kas valitsus sellele nõusoleku annab. Seetõttu ka järgmine täiendav muudatusettepanek lõike 3 punkti h kohta:
<P>
(EN) "enne EUFORi saatmist on vaja Tšaadi valitsuse selget lubadust nõustuda rahvusvahelise kogukonna hinnanguga järgneva missiooni saatmise vajalikkuse kohta".
<P>
(DE) Tekst jätkub.
<SPEAKER ID="090" NAME="Philippe Morillon" AFFILIATION="ALDE">
(FR) Härra president, te ei uurinud meie arvamust selle muudatusettepaneku kohta, enne kui te selle hääletusele panite.
<P>
Te oleksite pidanud küsima, kas keegi on vastu.
<SPEAKER ID="091" NAME="Michel Rocard" AFFILIATION="PSE">
(FR) Härra president, minu meelest on see muudatusettepanek tarbetu, pidades silmas kirja, mille Ühinenud Rahvaste Organisatsioon sai Tšaadi valitsuselt 11. septembril 2007, milles väljendati valitsuse nõusolekut. Mul on siin kirja koopia ja ma tsiteerin: "Tšaadi valitsus tervitab Ühinenud Rahvaste Organisatsiooni peasekretäri 10. augusti 2007. aasta raportis sisalduvaid uusi soovitusi rahvusvahelise kohaloleku kohta Ida-Tšaadis, et panustada..." jne.
<P>
Seega ei ole muudatusettepanekul mõtet. Nõusolek on kirjalik ja kättesaadav kõigile huvilistele. Ma olen päris jahmunud, sest ma saatsin teksti koopia ka Michael Gahlerile. Seepärast soovitan mina hääletada muudatusettepaneku vastu.
<SPEAKER ID="092" NAME="Michael Gahler" AFFILIATION="PPE-DE">
(DE) Loomulikult on mul tekst siin olemas ja selle võtmekoht on:
<P>
(EN) "pärast kuut kuud hindab Tšaadi valitsus selle kohaloleku esialgset tulemust, pidades silmas Euroopa Liidu operatsiooni võimalikku jätkamist teiste kontingentide poolt Ühinenud Rahvaste Organisatsiooni raames ja Tšaadi nõusolekul".
<P>
(DE) See tähendab, et Tšaad saab sellele veto panna. Kui valitsus nõus ei ole, siis midagi ei juhtu. Seepärast on minu ettepanek lisada, et Tšaad peab aktsepteerima rahvusvahelise kogukonna hinnangut ja mitte vetot kohaldama.
<P>
(Aplaus)
<P>
(Suulist muudatusettepanekut ei võetud vastu)

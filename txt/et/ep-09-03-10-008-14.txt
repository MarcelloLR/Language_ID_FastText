<CHAPTER ID="008-14">
14. 2010. aasta eelarvemenetluse suunised - III jagu - komisjon (
<P>
Enne lõike 13 suhtes hääletamist:
<SPEAKER ID="137" NAME="László Surján">
raportöör. - Härra juhataja, lepitamise huvides soovin esitada suulise muudatusettepaneku, mis on lisatud lõikele 13. Tekst peaks olema järgmine: "[...] samuti sisejulgeolekut, eelkõige terrorismivastast võitlust, sisserännet, demograafilisi probleeme [...]”, vana sõnastuse asemel "[...] samuti sisejulgeolekule, eelkõige sisserändele, terrorismivastasele võitlusele, demograafilistele probleemidele [...]”.
<P>
Soovin, et parlament toetaks seda suulist muudatusettepanekut.
<SPEAKER ID="138" NAME="Anne E. Jensen" AFFILIATION="ALDE">
Härra juhataja, hääletusloendi tekstis on "terrorismi” ja "integratsiooni” vahel koma, kuigi me leppisime kokku semikoolonis. Seda ei olnud võimalik kuulda, kui härra Surján oma teksti luges. Sooviksime seda semikoolonit "terrorismi” ja "immigratsiooni” vahele.
<SPEAKER ID="140" NAME="Hannes Swoboda" LANGUAGE="DE">
Härra juhataja, tekstis on "gaasi transportimise liinide mitmekesistamise...” ning soovin lisada "ja ressursid”, sest:
<P>
- Mitte ainult gaasiliine, vaid ka gaasiallikaid tuleks eristada ja see peaks siia lisatud olema. Kui see muudatusettepanek tagasi lükatakse, siis peaks see lisa algtekstis olema.
<SPEAKER ID="142" NAME="László Surján">
raportöör. - Härra juhataja, ma ei ole vastu sellele härra Swoboda esitatud suulisele muudatusettepanekule, mis viitab algtekstile. Igatahes mulle öeldi büroost, et see muudatusettepanek kehtib ainult muudetud ettepaneku kohta. Kui see nii ei ole, siis pooldan, et see suuline muudatusettepanek saaks osaks algsest tekstist. Seetõttu need, kes järgivad mu soovitust, hääletavad esimese osa vastu selle viienda hääletuse ajal ning tuleb täiendav hääletus, mida teie hääletusloendis pole, mis on selle suulise muudatusettepaneku kohta, mida ma toetan.
<SPEAKER ID="143" NAME="Hannes Swoboda" AFFILIATION="PSE">
Härra juhataja, suuline muudatusettepanek kehtib mõlemal korral, kuid tean, et PPE-DE fraktsioon hääletab osade kaupa hääletamisel erinevalt, seega nõustun, et see ei muuda midagi.
<SPEAKER ID="145" NAME="László Surján" AFFILIATION="PPE-DE">
Härra juhataja, te ei hääletanud härra Swoboda suulise ettepaneku üle, seega kui parlament soovib tema suulist ettepaneku toetada, siis peaksime hääletama, et see oleks endiselt algteksti raames kehtiv. Vastasel juhul oleme hääletanud neli korda ja selle tagasi lükanud, mis nõuab viit hääletust.
<SPEAKER ID="146" NAME="Juhataja">
Suuline muudatusettepanek lisati neljast hääletusest esimese juurde. Nii on kirjas hääletusloendis. See lisati esimesele osahääletusele ning lükati tagasi.
<SPEAKER ID="147" NAME="László Surján" AFFILIATION="PPE-DE">
Härra juhataja, ei. Suulise muudatusettepanekuta hääletusnimekirjas hääletasime PSE fraktsiooni muudatusettepaneku esimese osa üle ja see lükati tagasi. Lisaks algsele PSE fraktsiooni muudatusele, esitas härra Swoboda juurdelisamiseks ka sõna "allikad”. Ma pole selle poolt ega vastu. Mul pole vastuväiteid, kui PSE fraktsioonil pole vastuväiteid. Tahan lihtsalt täpsustada, et minu teadmist mööda pole tekstis sõna "allikad”.
<SPEAKER ID="148" NAME="Juhataja">
Teil on õigus.
<SPEAKER ID="149" NAME="László Surján" AFFILIATION="PPE-DE">
Härra juhataja, seega peaksime hääletama, kas tahame seda või mitte.
<SPEAKER ID="150" NAME="Juhataja">
Ei. Ma küsisin, kas suulise ettepaneku suhtes on vastuväiteid. Vastuväiteid polnud ja nõnda sai see muudatusettepaneku osaks, mille üle esimesel nimelisel hääletusel hääletati ja mis lükati tagasi. Olukord on selline.
<P>
Enne muudatusettepaneku 31 suhtes hääletamist:
<SPEAKER ID="151" NAME="László Surján" AFFILIATION="PPE-DE">
Härra juhataja, see on väga lihtne. Teen ettepaneku asendada algtekstis sõna "hirmud” sõnaga "mured”.

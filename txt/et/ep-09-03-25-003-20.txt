<CHAPTER ID="003-20">
20. Autotööstuse tulevik (hääletus)
<P>
Enne lõpphääletust:
<SPEAKER ID="139" NAME="Martin Schulz" AFFILIATION="PSE">
- (DE) Proua juhataja, viitan meie kodukorra artiklile 146 ning tänan, et mulle sõna andsite. Palun eelkõige oma Saksamaa Liitvabariigi kolleegidelt andestust, et praegu sõna soovisin.
<P>
Selle hääletuse alguses võttis sõna härra Jean-Marie Le Pen. Härra Le Pen kordas talle võimaldatud sõnavõtu ajal, et gaasikambrite olemasolu Auschwitzis on vaid üks fakt maailma ajaloos. Viidates kodukorra artiklile 146, mis kirjeldab Euroopa Parlamendi liikmete käitumist siin parlamendis, palun parlamendi juhatusel kontrollida, kas selline avaldus on lubatud saadikutekojas, mis on kohustatud olema leplik ja mõistev ning austama ohvreid ja eriti Hitleri fašismi ohvreid. Olen tänulik, kui Euroopa Parlamendi juhatus kaaluks vajalikke meetmeid.
<P>
(Aplaus)
<SPEAKER ID="140" NAME="Joseph Daul" AFFILIATION="PPE-DE">
- (FR) Palun näidake üles veidi austust Auschwitzis ja mujal hukkunute vastu. Meil on veel kaks minutit. Palun sel teemal austust üles näidata.
<P>
Soovin öelda vaid seda, et olen täielikult nõus härra Schulziga ja et see, mida täna siin Euroopa Parlamendis kuulnud oleme, on kohatu.
<P>
(Aplaus)
<SPEAKER ID="142" NAME="Bruno Gollnisch" AFFILIATION="NI">
- (FR) Proua Wallis, minu arvates on väga kahetsusväärne, et olete andnud sõna härra Daulile ja härra Schulzile, aga mitte mulle. Te tõepoolest näitasite raportis, et olete spetsialist selle kodukorra tõlgendamisel, kus ühtedele kehtib üks ja teistele teine artikkel.
<P>
Seetõttu sooviksin härra Schulzi poolt öeldu jätkuks teha ettepaneku, et nimetame Winston Churchilli hoone ümber, kuna oma Teise maailmasõja ajaloole pühendatud memuaaride kaheteistkümnes köites ei kirjutanud Winston Churchill ridagi gaasikambrite ajaloost.

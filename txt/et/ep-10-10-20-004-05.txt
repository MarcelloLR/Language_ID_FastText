<CHAPTER ID="004-05">
5. Paranduseelarve nr 6/2010 projekt: II jagu - Euroopa Ülemkogu ja nõukogu; III jagu - Komisjon; X jagu - Euroopa välisteenistus (
<SPEAKER ID="118" NAME="Juhataja">
Lugupeetud parlamendiliikmed! Euroopa välisteenistusega seotud õigusloomeprotsess on nüüd lõppenud. Tahaksin tänada eeskätt kõiki neid, kes on praegu meiega siin istungisaalis - kõiki parlamendiliikmeid - erakordselt raske ja nõudliku töö eest. Mitme parlamendikomisjoni juhatused täitsid selles töös keskset osa. Soovin neid juhatusi tubli töö eest tänada, ent tahaksin edastada tänusõnad esmajoones nendele inimestele, kes esindasid Euroopa Parlamenti nii läbirääkijate kui ka raportööridena. Need olid Elmar Brok, Guy Verhofstadt, Roberto Gualtieri, Ingeborg Gräßle, Crescenzio Rivellini ja Bernhard Rapkay ning parlamendiliikmed, kes töötasid eelarveküsimustega - László Surján ja Sidonia Jędrzejewska.
<P>
Nimetasin neid eelkõige tohutu töö tõttu, mida nad tegid selleks, et me jõuaksime heale kokkuleppele Euroopa välisteenistuse kohta. Usume, et see kokkulepe on Euroopa Liidule kasulik. Tahaksin õnne soovida kõigile, ent õnnitlegem tulemuse puhul eeskätt paruness Ashtonit ja neid, kes tema kõrval läbirääkimisi pidasid, ning soovigem õnne nõukogule. Meie seas viibib ka saadik Christoffersen, kes osales samuti läbirääkimistel. Ma palun aplausi.
<P>
(Aplaus)

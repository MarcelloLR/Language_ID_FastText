<CHAPTER ID="016">
Tööplaan
<SPEAKER ID="026" NAME="President">
Neljapäeval, 2011. aasta 5. mail esimeeste konverentsil kodukorra artikli 137 kohaselt koostatud osaistungjärgu lõplik päevakorra projekt on välja jagatud. Tehtud on ettepanekud järgmisteks muudatusteks.
<P>
Kolmapäev:
<P>
Francesco Enrico Speroni esitab meile varsti muudatusettepaneku. Vaba ja Demokraatliku Euroopa fraktsioon esitas välis-, julgeoleku- ja kaitsepoliitikat käsitleva arutelu kohta taotluse, milles palus, et komisjoni asepresidendi ning liidu välisasjade ja julgeolekupoliitika kõrge esindaja avalduse juurde Süüria ja Ashrafi laagri olukorra kohta peaks kuuluma ka kopti kristlaste kogukond Egiptuses. See on muudatusettepanek kolmapäeva hommikul kell 9.00 toimuva istungi jaoks, millest Catherine Ashton osa võtab. Francesco Enrico Speroni esitab nüüd muudatusettepaneku. Tänan teid!
<SPEAKER ID="027" NAME="Francesco Enrico Speroni" LANGUAGE="IT">
Austatud president! Me ei tahtnud tööplaani päevakorrapunkti lisamise või asendamisega nii põhjalikult muuta - või vähemalt põhjalikke muudatusettepanekuid teha. Palume asepresidendil lihtsalt laiendada teemat, mille kohta ta avalduse teeb.
<P>
Palume lisada kõne all oleva teema juurde olukorra Süürias, Ashrafi laagris ning ennekõike kopti kristlaste vähemuse olukorra Egiptuses. See on väga tundlik valdkond ja teema, mis käsitleb vähemuste kaitsmist, ning seepärast palun oma kolleegidel see ettepanek heaks kiita.
<SPEAKER ID="028" NAME="Bruno Gollnisch" AFFILIATION="NI">
(FR) Austatud president! Toetan seda taotlust täielikult, aga ma palusin sõnavõtuõigust selleks, et rääkida teisipäevasest tööplaanist. Ma ei tea, kas te lubate mul nüüd sõna võtta või pärast seda, kui oleme otsustanud Francesco Enrico Speroni ettepaneku üle.
<SPEAKER ID="029" NAME="President">
Peame lõpetama nüüd oma esialgse arutelu kolmapäevase päevakorrapunkti üle.
<SPEAKER ID="030" NAME="Mario Mauro" AFFILIATION="PPE">
(IT) Austatud president! Võtan sõna, et toetada Francesco Enrico Speroni taotlust. Teen seda seepärast, et olukord, mida iseloomustavad kokkupõrked, millesse on segatud kopti kristlaste kogukond, näitab hästi Egiptuses toimuvaga seotud riske.
<P>
Seepärast palun seda taotlust toetada, sest küsimus ei seisne mitte kopti kristlaste kogukonna identiteedi väljendamise õiguse kaitsmises, vaid sellega pigem tõestatakse, kui keeruline on olukord Egiptuses. Olen seetõttu arvamusel, et hoolikas järelevalve Euroopa Parlamendi poolt - eelkõige volinik Ashtoni avaldusega - on täiesti vajalik.
<SPEAKER ID="031" NAME="Daniel Cohn-Bendit" AFFILIATION="Verts/ALE">
(FR) Austatud president! Head kolleegid! Egiptuses juhtunu šokeeris kõiki. Peame aga mõistlikud olema. Paruness Ashtoniga arutatakse kuut päevakorrapunkti. Arutatakse Süüriat, Ashrafi laagrit, Gualtieri raportit, Albertini raportit ja Euroopa probleemi ülemaailmse osalejana ÜRO töös. Sellel ei ole lihtsalt mõtet.
<P>
Minu arvates peaksime paluma, et väliskomisjon arutaks Egiptuse olukorda, kaasa arvatud kõike seda, mis on vähemuste vahel juhtunud, koostama omaalgatusliku raporti ning arutama Egiptuse olukorda siis kuu aega hiljem paruness Ashtoniga. Me vajame korralikku arutelu Egiptuses toimuva arutamiseks. Kui te lisate kuuenda päevakorrapunkti, siis arutab üks inimene seda ja kõik teised arutavad midagi muud. Te ei pööra rohkem tähelepanu Egiptuse olukorrale, kui te paruness Ashtoniga kuut päevakorrapunkti arutate.
<P>
Ma küll mõistan teie emotsioone, aga see ei ole lahendus, kui lisada päevakorda midagi, mida kolmapäeva hommikul niikuinii ei arutata.
<SPEAKER ID="033" NAME="Bruno Gollnisch" AFFILIATION="NI">
(FR) Austatud president! Minu sõnavõtt tuleb väga lühike. Esimeeste konverents võttis homsesse, teisipäevasesse päevakorda hääletuse minu puutumatuse äravõtmise üle.
<P>
Ma ei soovi seda teemat põhjalikumalt selgitada, aga soovin öelda selle konkreetse tööplaani kohta, et ma olen pehmelt öeldes šokeeritud, et vaatamata sellele, et arutelu ei ole päevakorras, ei saa ma esitada täiskogule isegi mitte paari-kolme minutiga oma seisukohta. Minu arvates on selle esitamine õigustatud, sest mulle tundub, et raportöör kasutas sama argumenti, mida Diana Wallis eelmisel korral, kui ta otsustas, et minu puutumatus tuleks ära võtta. See oli otsus, mille Euroopa Kohus väga selgelt hukka mõistis.
<P>
(Istungi juhataja katkestas sõnavõtu)
<SPEAKER ID="034" NAME="President">
See ei ole töökorralduslik küsimus.
<SPEAKER ID="035" NAME="Bruno Gollnisch" AFFILIATION="NI">
(FR) Austatud president! Palun korraldada arutelu, palun kaks või kolm minutit sõnavõtuaega! Nii palju, kui ma tean, on see päevakorrapunkt tööplaanis. Kaks või kolm minutit ühe Euroopa Parlamendi liikme au kaitsmiseks, muud ma ei palu. Kas oleks võimalik, et ühel päeval austab parlament ühe oma liikme õigust end kaitsta, ja mitte ainult Guatemalas või Indoneesias, vaid ka siin istungisaalis?
<SPEAKER ID="036" NAME="President">
Bruno Gollnisch! Me lähtume siin sellest, mis on kodukorra artikli 7 lõikes 8 sätestatud, ja seal on selgelt kirjas, kuidas sellise probleemi puhul tegutseda. Kõik tööplaani puudutavad märkused tuli esitada vähemalt tund aega enne äsja alanud istungit. Kordan, et nii on sätestatud kodukorra artikli 7 lõikes 8.
<SPEAKER ID="037" NAME="Daniel Cohn-Bendit" AFFILIATION="Verts/ALE">
(FR) Austatud president! Esimeeste konverents võttis kolmapäeva pärastlõunasesse päevakorda Itaalia ja Prantsusmaa valitsuste esitatud ettepaneku Schengeni lepingu rakendamisest loobumise kohta. Palun vabandust, Tegelikult toimub see teisipäeva pärastlõunal kell 15.00.
<P>
Esimeeste konverents otsustas, et president Barroso peaks sellest arutelust osa võtma. Mind huvitab, kas on juba teada, kas ta osaleb? Miks on see meie jaoks nii tähtis? See on tähtis selle pärast, et esimene inimene, kes pärast tippkohtumist president Sarkozy ja peaminister Berlusconi vahel seisukoha võttis, oli komisjoni president Barroso, kuid volinikud väljendasid pärastpoole hoopis teistsugust seisukohta.
<P>
Arvestades sellega, et komisjoni esindamine on tegelikult komisjoni presidendi ülesanne, ootame väga, et president Barroso osaleks teisipäeva pärastlõunal kell 15.00 toimuvas arutelus. Palun vabandust, et ma teisipäeva ja kolmapäeva segi ajasin!
<SPEAKER ID="038" NAME="President">
Tänan teid märkuste eest, Daniel Cohn-Bendit! Ma uurin seda. Hetkel ei ole mul muud teavet, aga ma võin seda asja teie jaoks erilise teenena uurida.
<SPEAKER ID="040" NAME="Juhataja">
Kuulutan selle nädala tööplaani kinnitatuks.

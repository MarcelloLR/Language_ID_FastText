<CHAPTER ID="004-13">
13. Kodukorra üldine läbivaatamine (
<P>
- Enne muudatusettepaneku 9 hääletust
<SPEAKER ID="124" NAME="Monica Frassoni">
fraktsiooni Verts/ALE nimel. - Proua juhataja, esitan taotluse saata see vastutavale parlamendikomisjonile tagasi ja tahaksin seda põhjendada. Selle õigusakti üle arutledes rääkisime palju mõjuhinnangutest. See tähendab, et iga kord, kui kehtestada uus eeskiri, peab olema võimalik öelda, milline on selle mõju. Corbetti raportis olevate uute eeskirjade puhul, mida me täna hääletama hakkame, ei saa me aru, millised on tagajärjed, kui muudetakse järsult õigusloomemenetlust, nii et parlamendikomisjonidel ja mitmel raportööril lubatakse esitada täielikult vastuolus olevaid menetlusi ja muudatusettepanekuid täiskogul hääletamiseks.
<P>
Nii nõuabki fraktsioon Verts/ALE selle tagasisaatmist parlamendikomisjoni - mitte sellepärast, et me ei saa olukorda paremaks muuta, vaid sellepärast, et see tähendab, et surutakse läbi reform, mis muudab meie õigusloometegevuse tulevikus väga keeruliseks.
<P>
(Aplaus)
<SPEAKER ID="125" NAME="Jo Leinen  " AFFILIATION="PSE">
põhiseaduskomisjoni esimees. - (DE) Proua juhataja, Euroopa Liidu reformimine on piisavalt raske, aga Euroopa Parlamendi reformimine tundub olevat veelgi raskem. Aga pean proua Frassonile ütlema, et reformimine on nüüdseks kestnud juba kaks ja pool aastat. Meil oli reformitöörühm, kuhu proua Frassoni ka ise kuulus. Põhiseaduskomisjon järgis reformitöörühma järeldusi punkt-punktilt. Teisisõnu esitleme tänasel täiskogu istungil midagi, mida on arutatud ja otsustatud kaks ja pool aastat. Seetõttu puudub igasugune põhjus see päevakorrapunkt parlamendikomisjoni tagasi saata. Täna peaksime viimase sammu lõpule viima ja valmistuma järgmiseks ametiajaks, mil meie töö on täiustunud. Sellepärast hääletan proua Frassoni esitatud ettepaneku vastu.
<SPEAKER ID="126" NAME="Richard Corbett">
raportöör. - Proua juhataja, arvan, et mul ei ole vaja lisada muud kui seda, et Monica Frassoni selgitused konkreetsete muudatusettepanekute kohta võivad olla põhjuseks, miks ta hääletab nende muudatusettepanekute vastu. Need ei ole kindlasti põhjus, miks saata kogu see asi parlamendikomisjoni tagasi; see välistaks täna esitatud muudatusettepanekute vastuvõtmise ja see oleks väga kurb.
<SPEAKER ID="128" NAME="Richard Corbett">
raportöör. - Proua juhataja, enne kui jätkame muudatusettepanekute 49 ja 67 hääletamisega, tahaksin küsida, kas oleks võimalik hääletada vastupidises järjekorras ehk siis kõigepealt muudatusettepanekut 67, mis on hilisem, pärast parlamendikomisjonis toimunud hääletust saavutatud kompromiss? Arvan, et kasulikum oleks niipidi toimida.

<CHAPTER ID="014">
Selgitused hääletuse kohta 
<P>
Kirjalikud selgitused hääletuse kohta:
<SPEAKER ID="046" NAME="William " AFFILIATION="The Earl of) Dartmouth  (EFD">
kirjalikult. - Inglise Panga president (Mervyn King) on minu arvates õigesti sedastanud, et "pangad on elujõulistena rahvusvahelised, aga raskustes olles riiklikud...”. Riikide valitsused ja maksumaksjad on need, kes pankade päästmise kinni maksavad. Sellest tulenevalt peab pangajärelevalve toimuma riiklikult ja mitte ELi kaudu. Seepärast ma hääletasingi ELi rahandus- ja majanduskriisi erikomisjoni moodustamise vastu.
<SPEAKER ID="998" NAME="Maria Da Graça Carvalho  " LANGUAGE="PT">
Rahandus- ja majanduskriisi erikomisjoni kui organi moodustamine, kes analüüsib ja hindab liikmesriikide poolt kasutusele võetud meetmete kooskõlastust, et toetada püsivat kvalitatiivset majanduskasvu, on otsustava tähtsusega. Väga oluline on analüüsida ja hinnata sotsiaal-, majandus- ja rahanduskriisi ulatust, kuid samuti teha ettepanekuid asjakohaste meetmete kohta, mis aitaks kaasa püsivate ja stabiilsete finantsturgude pikaajalisele rekonstrueerimisele - turgude, mis suudavad toetada püsivat majanduskasvu, mis omakorda on võimeline võitlema töötusega ning reageerima demograafilistele ja kliimaprobleemidele.
<P>
Väga oluline on toetada ülikoolide, teadusringkondade esindajate ja teadlaste kui strateegiliste partnerite osalemist. Sellist partnerlust tuleb edendada, kuna meie jaoks on otsustava tähtsusega nii majanduskriisi kui ka töötuse probleemide kiire lahendamine, aga ka kliimamuutuste probleemidega tegelemiseks pikaajaliste lahenduste leidmine, arendades välja ja kasutades puhta energia vorme.
<SPEAKER ID="047" NAME="Diogo Feio  " LANGUAGE="PT">
Rahandus- ja majanduskriisi erikomisjoni moodustamine võib osutuda ELi tulevikuks ettevalmistamisel otsustavaks. Seda tulevikku ei saa saavutada üksnes meetmete üle arutledes ja nende kohta ettepanekuid tehes, vaid tuleb ka välja töötada mehhanisme, mida saab rakendada lähitulevikus samalaadsete olukordade ära hoidmiseks. Seepärast on vaja käesolevast kriisist õppida, uurides selle põhjuseid ja tagajärgi. Samuti on tähtis parandada praeguse olukorrani viinud vead finantssüsteemis, võttes vastu paremad õigusaktid, mis on nõuetekohaselt põhjendatud.
<P>
Me ei saa riskida reguleeriva asutuse moodustamisega, mis on nii range, et see võib tugevas konkurentsikliimas elavnemist veelgi edasi lükata või ELi ebaatraktiivseks finantsturuks muuta.
<P>
See komisjon võib jätkata ka pikemalt kui kavandatud 12 kuud, et jälgida ja hinnata käesoleva kriisi ajal vastu võetud meetmeid.
<SPEAKER ID="048" NAME="Petru Constantin Luhan  " LANGUAGE="RO">
Mina toetan seda meedet ning olen täiesti kindel, et see komisjon viib igat liikmesriiki mõjutanud finantskriisi ulatuse kohta läbi asjakohase analüüsi ning esitab ekspertide soovitusi, mis soodustavad Euroopa Liidu majanduse elavnemist. Kuid mul ei õnnestunud käesoleva ettepaneku üle hääletada, kuna mu hääletuskaardiga oli probleeme.
<SPEAKER ID="049" NAME="Franz Obermayr  " LANGUAGE="DE">
Meil tuleb teha ühiseid intensiivseid jõupingutusi, et saada üle käesolevast finantskriisist ja selle mõjust ELi liikmesriikide majandustele ning lõpptulemusena ka sotsiaalvaldkondadele. 17. septembri 2009. aasta esimeeste konverentsi otsus kasutada erikomisjoni, et viia läbi struktureeritud analüüs ja koostada ettepanekud asjakohaste meetmete kohta, säilitamaks püsivaid ja kriisikindlaid finantsturge, on toetamist väärt. Kriitilise märkusena tuleb siiski öelda, et praeguseks ajaks on möödunud enam kui 12 kuud eelmisel aastal ilmnenud esimestest kriisi sümptomitest ning kriisi enda puhkemisest käesoleva aasta alguses. Sellest ajast alates kehtestatud meetmeid tuleb vaadata peamiselt sümptomite kontrolli ja erakorraliste meetmetena töökohtade kaitsmiseks. Käesoleva ettepaneku toetuseks peab ütlema, et erilist tähelepanu tuleb pöörata kooskõlastatud ja sihtotstarbelistele meetmetele, võttes võimalikult suurel määral arvesse subsidiaarsuse põhimõtet, kuna üksiklahendused viivad lõppkokkuvõttes taas konkurentsimoonutusteni.

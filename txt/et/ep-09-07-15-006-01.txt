<CHAPTER ID="006-01">
1. Euroopa Parlamendi kvestorite valimine (esimene, teine ja kolmas hääletusvoor)
<P>
Enne hääletust
<SPEAKER ID="112" NAME="Martin Schulz" AFFILIATION="S&amp;D">
(DE) Austatud juhataja! Arvan, et te peaksite midagi selgitama. Praegu me korraldame proovi. Selles proovis saame hääletada vaid kahe inimese poolt - näiteks Pavarotti ja Montserrat Caballé poolt. Hiljem kvestorite valimisel saame hääletada viie inimese poolt. Tahtsin seda lihtsalt korrata, kuna see on paljudes parlamendiliikmetes segadust tekitanud. Vaid selles proovis saame hääletada kahe inimese poolt, pärast toimuval tegelikul hääletusel saame hääletada viie poolt.
<SPEAKER ID="113" NAME="Sergio Paolo Francesco Silvestris" AFFILIATION="PPE">
(IT) Austatud juhataja, head kolleegid! Peale selle, et avaldan tänu Pavarotti esimeseks asetamise eest, tahaksin midagi veel öelda. Kas peame pärast seda, kui oleme ristikesega ära märkinud need kaks, kelle poolt hääletame, oma hääle kinnitama või mitte?
<SPEAKER ID="114" NAME="Carlo Casini" AFFILIATION="PPE">
(IT) Austatud juhataja, kallid kolleegid! Kuna kõik pole veel hääletuseelsest suulisest selgitusest aru saanud, oleks hea uuesti ja arusaadavalt selgitada, kuidas hääletamine toimub.
<SPEAKER ID="115" NAME="Juhataja">
Usun, et hääletuse tulemus näitab, kui ruttu see kord on selgeks saanud.
<P>
Pärast hääletust
<P>
Kodukorra artikli 16 ja artikli 15 lõike 2 kohaselt määratakse kvestorite järjestus selle põhjal, mis järjekorras nad valiti. Uus juhatuse koosseis teatatakse Euroopa ühenduste institutsioonide presidentidele.

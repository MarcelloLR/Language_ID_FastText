<CHAPTER ID="008-24">
24. Sõiduautode ja väikeste tarbesõidukite süsinikdioksiidiheidete vähendamist käsitlev ühenduse strateegia (hääletus)
<P>
- Raport: Davies
<P>
- Enne hääletust:
<SPEAKER ID="151" NAME="Martin Schulz" AFFILIATION="PSE">
(DE) Härra juhataja, mul on palve. Ma palun, et muudatusettepanekute hääletamise järjekorda kodukorra artikli 155 lõike 2 alusel muudetakse. Hääletamisnimekirjast on selge, et muudatusettepanek 51 on kaugeleulatuvam kui muudatusettepanekud nr 42 ja nr 52, niisiis paluksin ma esmalt hääletada muudatusettepanekut 51 ning seejärel muudatusettepanekuid 42 ja 52.
<SPEAKER ID="152" NAME="Juhataja -">
Istungite teenistus ei nõustu, kuid ma palun härra Daviesel lühidalt selgitada.
<SPEAKER ID="153" NAME="Chris Davies  " AFFILIATION="ALDE">
raportöör. - Härra juhataja, väga lihtsalt öeldes ma nõustun kojale esitatud hääletamisnimekirjaga.
<SPEAKER ID="154" NAME="Juhataja">
Sellisel juhul peame me traditsiooni kohaselt järgima raportööri nõuannet.

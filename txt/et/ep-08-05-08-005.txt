<CHAPTER ID="005">
Hääletused
<SPEAKER ID="101" NAME="Juhataja">
Alustuseks on mul hea meel öelda saalisviibijatele, et Leedu parlament ratifitseeris täna hommikul uue aluslepingu.
<P>
(Aplaus)
<P>
Järgmine päevakorrapunkt on hääletused.
<P>
(Hääletuse tulemused ja muud üksikasjad: vt protokoll)
<P>
- Enne hääletust:
<SPEAKER ID="102" NAME="Jens-Peter Bonde" AFFILIATION="IND/DEM">
Proua juhataja, täna on minu viimane hääletamine parlamendis. Homsest esindab Taani Juuniliikumist Hanne Dahl. Tänan teid kõiki heade lahingute eest põhiseaduste ja rahvahääletuste üle ja hea koostöö eest meie ühises võitluses läbipaistvuse nimel.
<P>
Oleme suutnud avada komisjoni salajase telefoniraamatu. Nende päevakorrad ja protokollid on saadaval Internetis. Varsti saame teada, kes nõustab komisjoni ja kes saab toetusi. Sellised võidud olid võimalikud ainult tänu sellele, et me tegime poliitiliste suundade ülest koostööd.
<P>
Konventsiooni lihtsale ettepanekule muuta tegevus läbipaistvaks on alla kirjutanud 23 valitsust ja kõik riikide parlamentide liikmed ning kõik Euroopa Parlamendi liikmed, välja arvatud üks. Kõik peab toimuma avatult ja läbipaistvalt, kui just ei taotleta erandit.
<P>
Samuti tänan neid toetuse eest mitmele muudatusettepanekule, mis on seotud fluoritud gaaside, kliima, pestitsiidide ja joogivee, transpordi ning mahevorstides sisalduvate nitraatidega.
<P>
Minu teiseks sooviks on, et avalikud teenistujad ei looks seadusi enam suletud uste taga. Palun tagage, et kõik Euroopa õigusaktid võetakse selles parlamendis vastu avalikul hääletusel.
<P>
Tänan teid, kolleegid, 29 aasta eest meie ühiskogus...
<P>
... ja tänan teid, Taani valijad, tänu kellele sai see võimalikuks!

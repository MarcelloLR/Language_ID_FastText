<CHAPTER ID="013">
Hääletused
<SPEAKER ID="264" NAME="Juhataja">
Tänan teid, volinik Orban. Arutelu on lõppenud. Hääletamine toimub pärast arutelu.
<P>
Tahaksin kasutada võimalust ja teha märkus ühel teemal, mis tõusis päevakorda täna pärastlõunal hääletuse kohta selgituste andmise ajal ja ka nüüd registreerimata sõnavõttude ajal. Kodukorra kohaselt ei võeta taotlusi rohkem vastu, kui hääletuse kohta selgituste andmine ja registreerimata sõnavõtud on alanud. Palusin teenistustel sellest ehk veel kord üldiselt teavitada. Me peatusime sellel täna põgusalt, aga peame edaspidi olema hoolikad, sest vastasel korral ületame kindlasti parlamendiliikmetele eraldatud aega.
<P>
Järgmine päevakorrapunkt on kuue Guinead käsitleva resolutsiooni ettepaneku hääletamine. Vaatame kõigepealt kuue fraktsiooni resolutsiooni ühisettepanekut, mille eesmärk on asendada kõik selleteemalised resolutsiooni ettepanekud.

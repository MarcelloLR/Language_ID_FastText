<CHAPTER ID="006-05">
5. Ebaseadusliku, teatamata ja reguleerimata kalapüügi vastane ühenduse süsteem (
<P>
- Enne hääletust:
<SPEAKER ID="091" NAME="Marie-Hélène Aubert">
raportöör. - (FR) Härra president, daamid ja härrad, nagu te teate, on kalandussektor praegu tõsises kriisis, mitte üksnes diislikütuse hinnatõusu tõttu, mille jaoks tuleb esitada jätkusuutlikud ülemaailmsed ettepanekud, ja mitte üksnes ajutiste lahenduste tõttu, vaid ka kalavarude puuduliku haldamise, Euroopa kalalaevastiku ülepüügi ja Euroopa turule saabuvate ebaseaduslikust kalapüügist saadud toodete hulga suurenemise pärast.
<P>
Suurt tulu toov ebaseaduslik kalapüük kiirendab kalavarude ja avamere ökosüsteemide hävitamist ning destabiliseerib kogu sektorit, mis kannatab tugevasti ebaõiglase konkurentsi tõttu.
<P>
Euroopa Komisjoni ettepanek ja käesolev raport on seega jätkusuutliku ja vastutustundliku kalapüügi rakendamise olulised elemendid, võimaldades Euroopa kaluritel elatist teenida.
<P>
Raport võeti kalanduskomisjonis ühehäälselt vastu. Meie eesmärk on saata tugev signaal nõukogule ja kõnealuse küsimusega kõige tugevamini seotud liikmesriikidele, kes peavad võtma kogu vastutuse ja rakendama vajalikke kiireid ja tõhusaid meetmeid. Ma arvestan teie otsustavusega.

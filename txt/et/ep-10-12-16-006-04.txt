<CHAPTER ID="006-04">
4. Inimõigused maailmas 2009. aastal ja ELi poliitika selles valdkonnas (
<SPEAKER ID="122" NAME="Sergio Paolo Francesco Silvestris" AFFILIATION="PPE">
(IT) Austatud juhataja! Mõned kaasparlamendiliikmed on teinud ettepaneku - kuna on neljapäev ja tegemist viimase hääletusega -, et piisab, kui ütlete lihtsalt, et kas heaks kiidetud või tagasi lükatud; sellest piisab. Pole vaja öelda, et hääletanuid oli 452, 53 oli vastu, 22 poolt jne jne.
<SPEAKER ID="124" NAME="Richard Howitt" AFFILIATION="S&amp;D">
Austatud juhataja! Tegemist on faktiküsimusega. Me soovime lihtsalt välja jätta sõna "Horvaatias”. Ma ei usu, et teised fraktsioonid vastu vaidlevad.
<SPEAKER ID="126" NAME="Hannes Swoboda" AFFILIATION="S&amp;D">
(DE) Austatud juhataja! Kuna see meie hääletusnimekirjas veel ei kajastu, siis tahtsin lihtsalt juhtida tähelepanu sellele, et selle ettepaneku teise osa ja järgmise ettepaneku üle hääletab igaüks oma äranägemise järgi. Tänan teid!
<SPEAKER ID="128" NAME="Barbara Lochbihler" AFFILIATION="Verts/ALE">
Austatud juhataja! Teksti on tehtud kaks täiendust. Sõnade "korda saadetud” järele tuleb lisada sõna "raskete”. Seejärel muutke järgmist fraasi, nii et tulemuseks on: "inimõiguste rikkumise eest (piinamine, tsensuur, vägistamine ja kohtuvälised hukkamised)”.
<SPEAKER ID="130" NAME="Laima Liucija Andrikienė">
raportöör. - Austatud juhataja! Meil on suuline muudatusettepanek muudatusettepaneku nr 7 kohta. Tekst on järgmine: "nõuab tungivalt, et komisjon koostaks isikute nimekirja, kes vastutavad Iraanis eelkõige pärast 2009. aasta valimisi korda saadetud raskete inimõiguste rikkumise eest (piinamine, tsensuur, vägistamine ja kohtuvälised hukkamised) ning kaaluks neile sanktsioonide, nagu varade külmutamine ja reisikeeld, kehtestamist”.
<SPEAKER ID="132" NAME="Laima Liucija Andrikienė">
raportöör. - Austatud juhataja! Kuna Venemaal on toimunud positiivne areng, siis sooviksime muuta lauset, mis algab: "peab kahetsusväärseks asjaolu, et ametivõimud on seni keeldunud kõikidele strateegia 31 meeleavaldustele loa andmisest”. Ettepanek on sõna "seni” välja jätta ja lisada sulgudes "välja arvatud viimasele, 31. oktoobri 2010 meeleavaldusele”.

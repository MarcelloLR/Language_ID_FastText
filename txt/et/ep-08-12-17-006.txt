<CHAPTER ID="006">
Tervitus
<SPEAKER ID="093" NAME="Juhataja">
Lugupeetud kolleegid! Palun teil osaleda ka hetke pärast algaval pidulikul talitusel, nii nagu oleks õige ja viisakas meie külaliste - Sahharovi auhinna laureaatide suhtes. Enne istungi katkestamist paariks minutiks, kuniks meie külalised kohale jõuavad, soovin tervitada Süüria parlamendi delegatsiooni, mida juhib Süüria Rahvusassamblee väliskomisjoni esimees Suleiman Haddad. Süüria parlamendi delegatsioon on siin meie kümnenda Euroopa ja Süüria parlamentide vahelise kohtumise raames. Tervitan soojalt meie külalisi Süüriast.
<P>
Pean ütlema, et see külaskäik leiab aset soodsates oludes. Hiljuti kirjutati alla Süüria ja ELi assotsiatsioonileping ning esimesel võimalusel esitatakse see Euroopa Parlamendile heakskiitmiseks.
<P>
Euroopa Parlament on veendunud, et Süüria võib Lähis-Idas ja eelkõige Vahemere Liidus täita positiivset rolli. Soovin, et delegatsioonil oleks Strasbourgis meeldiv ja et siinne mõttevahetus oleks viljakas, sest meie suhetele saab see tähendada vaid head. Veel kord minu väga soe tervitus teile.
<P>
Nüüd katkestan istungi mõneks minutiks ja peatselt koguneme uuesti pidulikule istungile.
<P>
(Istung katkestati kell 12.05. ja seda jätkati kell 12.15.)

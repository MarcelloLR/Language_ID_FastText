<CHAPTER ID="005-06">
6. Interaktiivsete digitaaltelevisiooniteenuste koostalitlusvõime (hääletus) 
<P>
- Raport: Weber
<P>
Enne hääletust:
<SPEAKER ID="090" NAME="Henri Weber  " AFFILIATION="PSE">
raportöör. - (FR) Härra juhataja, daamid ja härrad, televisiooni, telekommunikatsiooni ja interneti lähenemisega on televisioon muutunud interaktiivseks meediumiks ja televaatajad näitlejateks.
<P>
Praegu saab vaataja uurida sisu, valida programme ja taasesitada saateid; siiski vajab ta selleks üha rohkem vahendeid. Sisseseade kasutamise lihtsustamiseks ja tarbija liigsete kulutuste vältimiseks peavad nimetatud seadmed omavahel ühilduma ja koos töötama. Me tunneme seda koostalitlusvõime nime all.
<P>
Täna esitatud raportis otsitakse võimalusi koostalitlusvõime edendamiseks Euroopa Liidu piires. Samuti on selle eesmärk tagada teabe pluralism ja sisu mitmekesisus uuel tehnoloogilisel ajastul, mis nõuab võimuorganite tegusat, vankumatut ja valvsat poliitikat nii riiklikul kui ka Euroopa tasandil.

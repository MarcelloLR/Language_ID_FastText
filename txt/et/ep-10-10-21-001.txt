<CHAPTER ID="001">
Osaistungjärgu avamine
<P>
(Istung algas kell 9.00.)
<SPEAKER ID="005" NAME="Mario Pirillo" AFFILIATION="S&amp;D">
- (IT) Austatud juhataja, kallid kolleegid! 18. oktoobri öösel tabas Püha Franciscuse sünnilinna Paolat äge rajuvihm. See kahjustas kogu Calabriat, tekitades tohutut kahju avalikele hoonetele, eramajadele, vee- ja kanalisatsiooni- ning elektri- ja telefonivõrkudele. Kõigele lisaks järgnesid rajuvihmale maalihked ja mudalaviinid. Paljud pered olid sunnitud kodudest lahkuma ja koolid on suletud.
<P>
Sääraseid sündmusi on Calabrias nüüd juba pikka aega aset leidnud, tõenäoliselt kliimamuutuse tagajärjel. Peatselt kuulutatakse välja loodusõnnetusest tingitud erakorraline olukord ja me loodame, et kasutusele saab võtta Euroopa Liidu solidaarsusfondi vahendid. Tahan väljendada solidaarsust - mida Euroopa Parlament loodetavasti jagab - kogu sealse elanikkonnaga, sealhulgas kahju kannatanud naaberlinnades elavate inimestega.
<SPEAKER ID="006" NAME="Juhataja">
Loomulikult võtame teie antud teavet igati arvesse. Soovime näidata üles solidaarsust ja väljendada muret Calabriat tabanud katastroofi pärast ning mõistagi toetavad kõik Euroopa Parlamendi liikmed selles kaunis Itaalia ja Euroopa piirkonnas kannatanuid.

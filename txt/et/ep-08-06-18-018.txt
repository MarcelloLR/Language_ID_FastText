<CHAPTER ID="018">
Lamba- ja kitsekasvatussektori tulevik Euroopas (arutelu)
<SPEAKER ID="432" NAME="Juhataja">
Järgmine päevakorrapunkt on põllumajanduse ja maaelu arengu komisjoni nimel Liam Aylwardi esitatud raport, mis käsitleb lamba- ja kitsekasvatussektori tulevikku Euroopas.
<SPEAKER ID="433" NAME="Liam Aylward">
raportöör - (GA). Härra juhataja, lamba- ja kitsekasvatussektor on Euroopa majandusele ja keskkonnale väga tähtsad. Lamba- ja kitsekasvatus on veelgi tähtsam kaugemates piirkondades, kus sellest tihti majanduslikult ja põllumajanduslikult sõltutakse. See ei mõjuta ebasoodsalt keskkonda ning kaitseb maa piirkondade maastikku.
<P>
Kuid ometi on selle tööstuse tulevik praegu Euroopa Liidus surve all. Lambakasvatus on alates 2000. aastast langenud 12,5%. Põllumehed loobuvad sellest tegevusalast, kuna töö on raske ning sissetulek liiga madal. Lambaliha tarbimine on langemas, kuna seda peetakse liiga kalliks ning arvatakse, et sellest on liiga keeruline toitu valmistada. See kehtib eriti nooremate inimeste hulgas. Samuti on turul kasvanud konkurents teistest riikidest.
<P>
Kui kohe midagi ette ei võeta, langeb lambaliha tootmine 2015. aastaks 10% võrra. Seda sektorit tuleks käsitleda ühise põllumajanduspoliitika "tervisekontrolli” raames ning tuleks tegutseda kohe ja kiirelt.
<P>
raportöör - (GA). Härra juhataja, alates sellest, kui mind nimetati juunis 2007 selle raporti raportööriks, olen avanud huvitatud osapooltega, sealhulgas põllumajandusorganisatsioonidega, lambakasvatussektori esindajatega ning tarbijaorganisatsioonidega, laiaulatuslikud arutelud. Ernst & Young on koostanud väga põhjaliku uurimuse lamba- ja kitsekasvatussektori kohta, mille eest ma soovin neid tänada. Konsulteerisin põllumajandusvoliniku proua Fischer Boeliga ning erinevate Euroopa põllumajandusministritega, kes kõik olid raporti koostamisel väga toetavad. Püüan alati jääda ettepanekute esitamisel realistlikuks.
<P>
Tooksin raporti peamised soovitused väga lühidalt esile.
<P>
Esiteks uue keskkonnasõbraliku lambakasvatuse hoolduskava kasutuselevõtmine, mille raames kaasrahastatakse liikmesriikide ja Euroopa Liidu rahastamisvahenditest iga ute kasvatamist, tunnustades lambakasvatusega seonduvaid positiivseid keskkonnaomadusi.
<P>
Teiseks lisatoetuste andmine traditsioonilistele lamba- ja kitsetõugudele, et säilitada lambakasvatus tundlikel aladel.
<P>
Kolmandaks ELi lambalihatoodete märgistamise määrus, millega kaasneks ELi ülene logo, et võimaldada tarbijatel eristada ELi tooteid kolmandate riikide toodetest; see hõlmaks teatud hulka kriteeriumeid, kaasa arvatud talunike kindlustussüsteemi ja päritolumaa märgistuse kasutamist, et tagada tarbijate teadlikkus toote päritolukohast.
<P>
Neljandaks 31. detsembriks 2009 kavandatud kohustusliku lammaste elektroonilise identifitseerimissüsteemi kasutuselevõtu ülevaatamine. Rakendamisraskuste, kõrgete kulude ja tõendamata tulude tõttu teeme ettepaneku võimaldada igale liikmesriigile paindlikkust otsustada, kas elektrooniline identifitseerimissüsteem vabatahtlikult kasutusele võtta.
<P>
Viiendaks praeguse ELi toiduainete müügiedendamise aastaeelarve suurendamine, mis 2008. aasta jaoks on hinnanguliselt 45 000 000 eurot, ja selleks määratud vahenditest ELi lambaliha rahastamine ning eelarve juhtimist käsitlevate praktiliste eeskirjade muutmine, lihtsustamine ja kiirendamine, et lambalihatooted saaksid eelarvevahenditele piisava juurdepääsu.
<P>
Kuuendaks, et komisjon teeks ettepanekuid hindade läbipaistvuse kohta sektoris, et anda tarbijatele ja tootjatele teavet tootehindade kohta.
<P>
Seitsmendaks Euroopa Komisjoni poolt olemasoleva impordikvootide haldamiskorra läbivaatamine, et tagada ELis toodetud lambalihale võrdsed konkurentsitingimused ning et ELil oleks võimalik kasutada lambalihatoodete puhul nn tundliku toote staatust.
<P>
Kaheksandaks teadus- ja arendustegevuse toetamine väikemäletsejate sektoris, pöörates tähelepanu nii tehnilisele innovatsioonile kui ka tootearendusele.
<P>
Üheksandaks peab Euroopa Komisjon ühise põllumajanduspoliitika läbivaatamise osana toimuva lihtsustamisprotsessi raames, mis toimub järgmise kaheksa kuu jooksul, võimaldama karjakasvatajatele kohapealse vastavuskontrolli jaoks 14-päevase etteteatamisaja.
<P>
Viimasena ELi rakendusüksuse moodustamine, mis koosneb Euroopa Komisjoni, eesistujariigi ja nõukogu liikmetest. See ELi rakendusüksus jälgib praktilist reformimist, et muuta Euroopa lambakasvatussektor elujõuliseks, konkurentsivõimeliseks ning tulutoovaks.
<P>
Paluksin oma kolleegidel seda raportit toetada, kuna usun, et rakendamise korral teeb see palju, et aidata lamba- ja kitsekasvatussektor Euroopa Liidus päästa.
<SPEAKER ID="435" NAME="Antonio Tajani">
komisjoni liige - (IT). Härra juhataja, daamid ja härrad, asendan volinik Fischer Boeli, kes muidugi tunneb seda sektorit minust paremini.
<P>
Sellegipoolest nagu istungi juhataja Mario Mauro teab, pärinen ma Itaalia piirkonnast, mille raison d'être oli lamba- ja kitsekasvatus. Minu nimi pärineb tegelikult karjakasvatajatelt. Seetõttu on minu jaoks eriline rõõm avaldada sellel teemal komisjoni arvamust.
<P>
Sooviksin alustada härra Aylwardi tänamisega raporti esitamisel initsiatiivi haaramise eest. Nagu proua Fischer Boel hiljuti ühise põllumajanduspoliitika "tervisekontrolli” raames ettepanekuid esitades märkis, on põllumajandustootjad maa piirkondade hooldajad: nad kaitsevad meie ühist looduspärandit ning paljudes maa piirkondades on nad jätkuvalt majanduse südameks.
<P>
Lisaksin, et minu arvates kehtib see eriti lambakasvatajate kohta. Seda öelnud, arvan ma, et me kõik nõustume, et lamba- ja kitsekasvatussektor väärivad erilist tähelepanu. Sellegipoolest on oluline eristada sektoris kahe väga erineva tingimuste kogumi vahel: ühelt poolt ekstensiivne põllumajandus, mis on keskkonnale kasulikum, kuid tihti selle viljelejatele vähem tulutoov ning teiselt poolt intensiivsed põllumajandustootmissüsteemid, mis on konkurentsivõimelisemad kui vähem keskkonda säästvad.
<P>
Seoses sellega on oluline meenutada, et hiljutiste ühise põllumajanduspoliitika reformide eesmärgiks oli muuta põllumajandus Euroopa Liidus tõhusamaks ning konkurentsivõimelisemaks, kuid samal ajal kindlustada selle säästlikkus. Tervisekontroll kinnitab nüüd selle kahekordse eesmärgi paikapidavust. Muidugi ei saa me säilitada kunstlikke piiranguid, mis takistavad põllumajandustootjatel turu nõudlusele vastata, kuid samal ajal peame järgima keskkonna kaitsmise poliitikat.
<P>
Komisjon on seega pakkunud osana ühise põllumajanduspoliitika tervisekontrollist välja tugevama ja paremini suunatud toetuse keskkonnatundlikule tootmisele. Üheks sellel alusel tehtud ettepanekuks on säilitada toodanguga seotud toetused lamba- ja kitsekasvatusele. Lisaks teeme ettepaneku, et olemasolevat artiklit 69 kohaldataks paindlikumalt, tehes selliselt eriti lambakasvatussektorile võimalikuks kasu saamise.
<P>
Viimasena teeme ettepaneku panna paika maaelu arengu poliitika, eesmärgiga kaitsta keskkonda ning maa piirkondade maastikku, aga ka luua töökohti ning julgustada kasvu ja innovatsiooni maa piirkondades, pöörates erilist tähelepanu äärealadele ning inimtühjadele aladele või aladele, mis sõltuvad tugevalt põllumajandusest.
<P>
Kokkuvõttes, daamid ja härrad, olen ma veendunud, et uued ettepanekud pakuvad lamba- ja kitsekasvatussektorile arvukaid võimalusi. Kui arutelud on lõppenud ning parlamendis ja nõukogus järeldused saavutatud, on sektori ettevõtjate ülesandeks kasutada neid võimalusi nii hästi, kui nad suudavad.
<SPEAKER ID="436" NAME="James Nicholson">
fraktsiooni PPE-DE nimel. - Härra juhataja, esmalt tervitaksin ma uut volinikku tema ametikohal. Ootan tulevaste aastate jooksul temaga koos töötamist ning soovin talle kõike head suure vastutusvaldkonna voliniku ametikoha vastu võtmisel. Tean, et ta ei tegele täna oma konkreetse valdkonnaga ning võtab sõna Mariann Fischer Boeli nimel, kuid mul pole kahtlust - ja ma aktsepteerin, mida ta ütleb - et tema taustateadmised selles valdkonnas on üpris head.
<P>
Nagu paljud poliitikud, on ta sellest täiskogust. Mul on äärmiselt hea meel näha volinikku, kes oli parlamendiliige, kes teab, mida parlamendiliikmed mõtlevad ja mida tunnevad. Niisiis, volinik, ma loodan, et te ei võta isiklikult mõningaid asju, mida ma võin täna öelda vaid et te edastate need Mariann Fischer Boelile ja ütlete talle, mida ma tegelikult arvan.
<P>
Raport, mis sellele täiskogule seoses lamba- ja kitsekasvatuse tööstusega esitati, on õigeaegne ning käsitleb konkreetseid probleeme, millega sektor praegu vastamisi on, laialdaselt.
<P>
Lamba- ja kitsekasvatus on olnud aastaid mittetulutoov. Tööstus on demoraliseeritud madalatest hindadest, odavast impordist ning madalast villa hinnast. Lambakasvatus toimub peamiselt mägistes ning ebasoodsamates piirkondades, kus muud põllumajandustootmise alternatiivid puuduvad. Noored inimesed näevad tulevikku vaadates, et nad ei ela praeguse sektori sissetulekuga ära. Sel põhjusel pööravad nad lamba- ja kitsekasvatusele selja.
<P>
Vahekokkuvõte ei toonud selle sektori rahalisele elujõulisusele mingeid parandusi. Praeguse tervisekontrolli raames peab see sektor saama erilise tähelepanu ning peame uurima, kuidas selle üleüldist elujõulisust parandada.
<P>
Pean ütlema, et komisjoni ettepanek viia väljapakutud kujul sisse elektrooniline identifitseerimissüsteem hävitab tööstuse. Kui üldse on kunagi esitatud läbimõtlemata ettepanekuid, siis antud juhul on tegemist sellisega. Tööstusharu lihtsalt ei suuda selle eest maksta. Enamikul juhtudel maksaks märgis tegelikkuses rohkem kui loom väärt on.
<P>
Komisjon saaks leevendada hirmusid meie muudatusettepanekut aktsepteerides, mis pakub välja ettepaneku edasilükkamise kuni aastani 2012. See võimaldaks näha, kas märgistamisega seotud tehnoloogia paraneb ning kas hinnad alanevad. Siis ning üksnes siis saame jälgitavust parandada, nagu komisjon nõuab.
<P>
Lubage mul nüüd tegeleda rakendusüksust käsitleva ettepanekuga, mida näikse esitatavat mis tahes probleemi lahendamiseks, olgu see siis siseriiklikult või Euroopa tasandil. Põllumajandustööstus on üle ujutatud rakendusüksuste raportitega, mis on avaldatud au hiilguses üksnes selleks, et maanduda ajaloo prügikastis, ilma et need oleksid eales sätestatud eesmärke saavutanud.
<P>
Nendega soovitakse alati head, kui juhul kui neid ei järgita ning puudub rahaline toetus, on need raportid määratud läbikukkumisele.
<P>
Kardan, et praegune pole erinev. Esineb ülikiire vajadus arendada selle raporti taga olevat liikumiskiirust. Põllumajandus- ja maaelu arengu komisjon peaks saama iga kuue kuu tagant raporti tööstuse hetkeseisu kohta ning selle kohta, mida on sektori arendamiseks ja parandamiseks tehtud.
<SPEAKER ID="437" NAME="Bernadette Bourzai">
fraktsiooni PSE nimel - (FR). Härra juhataja, volinik, daamid ja härrad, pean esmalt tänama raportööri härra Aylwardi suurepärase töö eest, mida ta on teinud konsulteerides eriala asjatundjatega ning lamba- ja kitsekasvatussektoriga ning esitatud väga laiaulatusliku raporti eest.
<P>
Lamba- ja kitsekasvatussektor on kogenud viimase kümne aasta jooksul kriiside seeria tulemusel raskeid aegu, sealhulgas episootilist tüüpi haiguste tõttu, kuid eriti toetuste toodangust lahtisidumise tõttu, mis on viinud lambapopulatsiooni märgatava languseni, kuivõrd kasvatajad lahkuvad tööstusest. Sektor kogeb praegu tõelisi raskusi ning meil on ülim aeg selg sirgeks ajada ning sellele tähelepanu pöörata, sest see sektor on võimeline tootma kvaliteetset liha ja piima ning see mängib võtmerolli looduse korrashoiu ja kohaliku maastiku parandamise kindlustamisel, mis alandab samuti tulekahjude ja looduskatastroofide riski.
<P>
Toetan raportööri ning põllumajandus- ja maaelu arengu komisjoni esitatud ettepanekuid, mis seonduvad põllumajandustoodete tootmise ja propageerimise rahalise toetamisega. Vastamisi välisimpordiga, mis moodustab juba pea veerandi Euroopa tootmisest, usun ma, et on oluline arendada Euroopa kvaliteedimärki, mida saab kasutada lisaks kohalikele ja riiklikele päritolumärgistustele.
<P>
Samuti arvan, et Euroopa institutsioonide sätestatud tähtajal elektroonilise identifitseerimissüsteemi sisse viimine on võimalik üksnes juhul, kui Euroopa Liit annab esiteks vajalikud rahastamisvahendid, sest tööstus ise ei oleks võimeline seda praeguses kitsikuses tegema. Erinevalt eelmistest sõnavõtjatest ma usun, et rakendusüksuse loomine on kohane samm, kuid minu arvates peaksid sellesse kuuluma ka kutseala organisatsioonide esindajad, nii et valdkonna arenguid oleks võimalik jälgida vahetult.
<P>
Viimasena tuletaksin teile meelde, et kui me soovime selle sektori päästa, peame tegutsema kiiresti ning kindlasti enne järgmist aastat, sest ma kardan, et kasutades artiklit 69, millest nüüd on saanud artikkel 68, toimub kriisis olevate sektorite tervisekontroll lihtsalt liiga hilja.
<SPEAKER ID="438" NAME="Alyn Smith">
fraktsiooni Verts/ALE nimel. - Härra juhataja, lisaksin oma õnnitlused raportöörile täna õhtul. Mul on olnud hea meel raportit alates selle esmasest nägemisest toetada ning täna õhtul ma jätkan toetamist oma fraktsiooni nimel.
<P>
Härra Aylward on ilmselgelt konsulteerinud väga laialdaselt tööstusega - inimestega, kes teavad, millest nad räägivad - ning see peegeldub raportist, mis võiks olla mõnele teisele raportöörile hea praktika näitena eeskujuks.
<P>
Jätkan kahe küsimusega. Ettepanek luua rakendusüksus on absoluutselt põhiline. Koostame selles parlamendis regulaarselt lugematul arvul "jõulukinkide nimekirju”, kuid need ei pruugi sellest staadiumist reaalsusele lähemale jõuda. Šotimaa ja Euroopa lambakasvatajad vajavad paremat ning meil on vaja saada regulaarseid teateid, kuidas tööstusel läheb ning mida meil on vaja teha, et seda parandada.
<P>
Teine küsimus, mis ei ole kolleegidele mingiks üllatuseks, on lammaste identifitseerimine ja elektrooniline märgistamine. Ma hindaksin seda, kui volinik, keda ma tema uuel ametikohal tervitan, esitaks ehk selles küsimuses uusi mõtteid - vastupidiselt lihtsalt uute märgistuste presenteerimisele - kuigi see ei ole tema pädevusalas ning aktsepteeriks, et see head sooviv, kuid sügavalt ekslik ettepanek, on täpselt see, mida Euroopa lamba- ja kitsekasvatussektor praegusel hetkel või üldse mitte kunagi ei vaja.
<P>
See on vigane kolmel põhjusel: ettepanekud on ebapraktilised selles osas, et see, mis töötab Brüsselis, ei tööta südatalvel Šotimaa mägedes; tulemused ei ole tõestatud: isegi selle tehnoloogia tootjad tunnistavad, et neil on vaja veel teha palju tööd; ning need on halvasti ajastatud, sest majanduslikud mõjud võivad tohutusuure hulga põllumajandustootjatest üldse majandustegevusest välja tõrjuda.
<P>
Seega on härra Aylwardi raport suurepärane. Mul on hea meel seda toetada, kuid meil on vaja veel teha palju tööd.
<SPEAKER ID="439" NAME="Zbigniew Krzysztof Kuźmiuk   -" AFFILIATION="UEN">
(PL). Härra juhataja, volinik, võttes selles arutelus sõna fraktsiooni "Liit Rahvusriikide Euroopa eest” nimel, sooviksin ma juhtida tähelepanu neljale küsimusele.
<P>
Esiteks oli 2003. aasta ühise põllumajanduspoliitika reformi, mis hõlmas toodanguga sidumata otsetoetuseid, tulemuseks püsiv langus ELi territooriumil kasvatatud lammaste ja kitsede arvus.
<P>
Teiseks on langusele selles sektoris kaasa aidanud muud faktorid. Nende hulgas on keskmisest kõrgemad tootmiskulud, mis seonduvad peamiselt kütuse, elektri ja söödaga. Lisaks on kolmandatest riikidest, kus põllumajandustootjad ei ole seotud niivõrd rangete loomakasvatuse eeskirjadega, imporditud lubamatu kogus liha.
<P>
Kolmandaks mängib seda sorti loomakasvatus olulist rolli looduskeskkonna kaitses, sealhulgas vähem viljaka maa säilitamine looduslikel meetoditel ning bioloogilise mitmekesisuse säilitamine. Samuti aitab see kaitsta maastikku. Veelgi enam, lambaid ja kitsi kasvatatakse piirkondades, mis on hoolimata kõigist kavatsustest ning eesmärkidest muuks põllumajandustegevuseks sobimatud.
<P>
Neljandaks on edasilükkamatu tegutsemine vajalik, et kaitsta lamba- ja kitsekasvatussektorit Euroopa Liidu tasandil. Konkreetsemalt peaks see hõlmama sissetuleku toetuste sisse viimist tootjatele, et julgustada neid seda sorti tootmist arendama.
<SPEAKER ID="440" NAME="Ilda Figueiredo">
fraktsiooni GUE/NGL nimel - (PT). On hästi teada, et lamba- ja kitsekasvatus on äärmiselt oluline, eriti vähem soodsates ja mägistel aladel, kuivõrd see aitab säilitada neil aladel asutuse, hooldada looduslikult vähem viljakaid piirkondi ning säilitada maastikke ja tundlikke ökosüsteeme. Samuti aitab see ära hoida metsatulekahjud, näiteks minu riigis.
<P>
Lisaks eelnevalt öeldule ei vasta tootmine Euroopa Liidus nõudlusele ning loomade arv langeb pidevalt. Seetõttu on hädavajalik võtta meetmeid, mis aitaksid parandada tootjate sissetulekuid ning suurendada liha, piima, juustu ja teiste toodete tootmist, et julgustada noori põllumajandustootjaid sellesse sektorisse sisenema ning toetada väikseid ja keskmise suurusega pere-ettevõtteid.
<P>
On vaja tegutseda kiirelt erinevate, peamiselt rahaliste, toetusmeetmete kaudu, pidades silmas tootmise kõrget maksumust, episootilisi haigusi, mis loomi tihti tabavad ning tehnilise toetuse, eriti meditsiinilise ja veterinaartoetuse, vähesust erinevates valdkondades.
<P>
Peame pöörama tähelepanu tohutule lüngale vahendajate ja suurte supermarketite poolt tootjatele makstavate madalate hindade ning tarbijate poolt makstavate ülikõrgete hindade vahel. See tähendab, et komisjon ja liikmesriigid peavad tegema absoluutseks prioriteediks hindade läbipaistvuse sektoris.
<P>
Konkreetsemalt peame siiski julgustama assotsiatsioonide loomist, tagama liikumise väikeses mastaabis toodetud liha, piima ja juustu õiglasemate hindade suunas ning looma kohalikud turud, mis tooksid tootjad ja tarbijad üksteisele lähemale.
<P>
Selleks, et peatada lamba- ja kitseliha tootmise langus, mida on Euroopa Liidus täheldatud alates 2003. aastast, mil reformiti ühist põllumajanduspoliitikat ning viidi sisse ühtsete osamaksete kava, kus subsiidiumid ei ole enam tootmisega seotud, peab uus ülevaatamine seda olukorda vajalike meetmete võtmise kaudu muutma. Need peavad hõlmama erakorralist toetust elektroonilise identifitseerimissüsteemi sisse viimiseks, mis peab, nagu juba öeldud, vähemalt selles faasis olema vabatahtlik, et tootjaid mitte ülekoormata.
<P>
Samuti pean rõhutama lisatoetuste garanteerimise tähtsust haruldaste, kohalike, traditsiooniliste ja piirkondlike lamba- ja kitsetõugude kasvatajatele. Sellist tüüpi kasvatust peab suurendama mägi- ja teistes spetsiifilistes piirkondades, et säilitada bioloogilist mitmekesisust põllumajanduses ning säilitada need loomad tundlikes piirkondades.
<P>
Lõpetuseks soovin kinnitada eri meetmete kaudu nende loomade piimast valmistatud traditsiooniliste juustude toetamise vajadust. Peame hoidma elus käsitöötootmise, mis on tänaseni elus püsinud ning mis on osaks meie kultuuripärandist ning me peame tagama, et karjustel ja teistel lamba ja kitse liha ja piima tootjatel oleks võimalik oma juustutootmist ja müümist otse tarbijatele kohalikel turgudel jätkata.
<P>
Pean tänama raportööri raporti eest.
<SPEAKER ID="441" NAME="Jean-Claude Martinez" AFFILIATION="NI">
- (FR). Härra juhataja, volinik, me tegeleme tõsise teemaga, nimelt Euroopa lammaste ja Euroopa karjuste järkjärgulise kadumisega. Maailmas on miljard lammast, kuid Euroopas vaid 97 miljonit ehk teiste sõnadega vähem kui 10% ning uttede olukord on isegi halvem, kuivõrd neid on Euroopas praegu vaid 67 miljonit. Mööndavasti võib Ühendkuningriik luua oma 15 miljoni pealise lambakarjaga pettekujutelma ning samuti Hispaania oma 16 miljoniga ning esimees Parishi Iirimaa on isevarustav koguni 333% ulatuses. Vaatamata sellele on Prantsusmaa pidanud tunnistama oma karjade vähenemist pea 13 miljonilt loomalt umbes 25 aastat tagasi kuni umbkaudu 8 miljonini täna ning see vähenemine jätkub kuni kõigest 5 miljonini 2015. aastaks. Prantsusmaal on igast kahest tarbitud lambajalast üks toodud sisse välismaalt. Sellest veelgi halvem on lakteerivate uttede kadumine.
<P>
Põhjused on muidugi hästi teada: massiivne söödahinna tõus, väiksem tarbimine, lambakasvataja raske elu, katarraalne palavik, langevad hinnad, toetuste tootmisest lahtisidumine ning eelkõige Uus-Meremaalt tollimaksuvaba lamba- ja kitseliha importimine. Igal aastal saabub Uus-Meremaalt umbes 227 000 tonni, see tähendab kaks korda enam, kui on Prantsusmaa tootmise tase. Tegemist ei ole juhtumiga, kus hundid söövad lambaid; tegemist on juhtumiga, kus Uus-Meremaa lambad söövad Euroopa omasid. Poolteist sajandit tagasi oli Uus-Meremaal 1 miljoni pealine lambakari; täna on tal 40 miljonit. Sama ajavahemiku jooksul on Prantsusmaa näitaja langenud kolmekümnelt miljonilt kaheksale miljonile.
<P>
Mida me saame siis teha? Vajame lambakasvatustööstuse jaoks suurt Euroopa kava, valmisolekut maksta 15 euro suurust toetust iga lakteeriva ute kohta ning lambatoetust, mis moodustab 125% kariloomade toetusest, laene, mis aitaksid moderniseerida elusloomade hooned, otstarbekalt paiknevaid tapamaju, Euroopa riskikindlustusfondi elusloomade kasvatajatele, abiskeemi ning miks mitte Erasmuse stipendiume, nii et noored karjused saaksid minna kutseala õppima Hispaaniasse või Itaaliasse. Tänan, härra juhataja. Kui meil on lambad, on meil tsivilisatsioon.
<SPEAKER ID="442" NAME="Neil Parish" AFFILIATION="PPE-DE">
Härra juhataja, tänan. Niisiis härra Martinez, ma teadsin, et Uus-Meremaa lambad on süüdi paljudes asjades, kuid ma ei teadnud, et nad söövad teisi lambaid, eriti Euroopa omasid!
<P>
Kuid tõsiselt, ma tänan raportööri väga hea raporti eest. Kui ma võiksin korrata härra Nicholsoni sõnu, siis on suurepärane teid siin näha, volinik, ning mul on hea meel, et te pärinete Itaalia lambakasvatuspiirkonnast, mistõttu olen kindel, et te suudate kogu sellele projektile valgust heita.
<P>
Lambakasvatus on äärmiselt hea ning seda mitte ainult põllumajandustootmisele vaid keskkonnale ning praegu räägitakse palju heast keskkonnast põllumajanduse valdkonnas. Kuid ma esindan kõrgendikega piirkondi, mägiseid piirkondi, künklikke piirkondi minu enda piirkonnas - Exmooris, Dartmooris ja Bodmin Mooris - kus rohelust säilitatakse just lambakasvatuse abil.
<P>
Lambaliha on väga tervislik punane liha. See on samuti rohusööjalt pärinev liha ning nüüd, mil me elame ajastul, kus inimesed ütlevad, et ühe kilo valgu tootmiseks kulub kaheksa kilo teravilja, siis ärge unustage, et rohusööjalt pärinev liha on äärmiselt väärtuslik.
<P>
Peame seda turustama, sest see on tervislik liha, kuid seda on vaja turustada ning see on koht, kus ma ütlen raportöörile tema raportis: turundus on äärmiselt oluline.
<P>
Tegelikkuses soovin ma näha lambakasvatajatele makstavat rohumaatoetust, et hoida lambad mäeseljakutel. Ma ei soovi tootmisega seotud toetust, sest usun, et kõik, mida sellega saavutada võib, on vajalikust rohkem lambaid maastikul. Meil on vaja maastiku hoidmiseks õiget arvu lambaid, kuid heade omadustega lambaid, et nende kohane turustamine oleks võimalik.
<P>
Elektrooniline märgistamine: me pole selleks valmis. Olles hoovihmas poolel teel mäkke ning püüdes neid uusimaid monitore lugeda, siis on vastuseks, et see ei õnnestu. Senini pole süsteemi, mis takistaks nõuetekohaselt erinevate lammaste numbrite kollisiooni. Ja ärge unustage, et räägite miljonitest ja miljonitest lammastest Euroopa Liidus. Me pole lihtsalt valmis ja ma ütlen: jätke see aastaks 2012 või hilisemaks.
<SPEAKER ID="443" NAME="Rosa Miguélez Ramos   -" AFFILIATION="PSE">
(ES). Härra juhataja, nagu juba mainitud, on Euroopa lambakasvatussektor juba mitmeid aastaid tõsises kriisis, mis on viimas seda kokkuvarisemise ääreni.
<P>
Sektori traditsiooniliselt madalat kasumlikkust on süvendanud söödahinna tõus, aga ka massiivne langus vastavate toodete tarbimises.
<P>
Härra Aylwardi raport kujutab sektorit õigesti ning rõhutab selle võtmerolli rahvastiku toetamises kõige tundlikemates ja haavatavamates piirkondades ning loodusliku keskkonna, kus seda viljeletakse, säilitamises.
<P>
Näib ilmne, et ei turg ega praegune ühise põllumajanduspoliitika abi ei ole sektori vee peal hoidmiseks piisavad, eriti kuna praegused reguleeritud tootmiskulud põhjustavad konkurentsivõimelisuse langust võrreldes imporditud toodetega, mis ei pea samadele nõuetele vastama.
<P>
Kui me ei tegutse, esineb tõsine risk, et need ettevõtted võivad kaduda ning koos nendega ka üks olulisematest, kui mitte ainus, majandustegevus paljudes Euroopa maa piirkondades, mis tekitab tõsise probleemi seoses maakasutuse korraldamisega.
<P>
Minu fraktsioon toetab raportööri raportit ning muudatusettepanekud esitati üksnes parandamise eesmärgil. Me ei ole mures mitte üksnes traditsiooniliste tõugude pärast, mis on kindlasti ohustatud, vaid ka tõuaretuse elukutse kui sellise pärast, mis on samuti ohus.
<P>
Kuigi härra Smith näib uskuvat, et lambad on üksnes Šotimaal, on mõningad ka Hispaanias. Nagu mainitud, oleme tegelikkuses suuruselt teine tootja pärast Ühendkuningriiki ning usume, et elektrooniline identifitseerimissüsteem on ainus viis karjade jälgitavuse tagamiseks ning ELi märgistuse täieliku usaldusväärsuse kindlustamiseks.
<P>
Minu fraktsioon nõuab ühenduse rahastamismehhanisme selle ettenähtud tähtajaks sisse viimisele kaasa aitamiseks. Samuti soovime, et komisjon hõlmaks sektori strateegias kaduvate karjuste, lüpsjate ja lambapügajate ametialade taaselustamise.
<SPEAKER ID="444" NAME="Zdzisław Zbigniew Podkański   -" AFFILIATION="UEN">
(PL). Härra juhataja, volinik, lamba- ja kitsekasvatussektori olukord näitab, et ühine põllumajanduspoliitika on kriisis. See tõendab veelgi, et põllumajanduspoliitika ei vasta ootustele ning et selle praeguses vormis säilitamise tagajärjeks on toidu varustuskindluse kaotamine.
<P>
Oleme kogenud teraviljaturu kriisi, kui oli vaja jätta 2 900 000 hektarit väljapoole maa tootmisest kõrvale jätmise reeglist. Seejärel oli kriis piimaturul, mille põhjustas piirav poliitika ning karistuste kehtestamine põllumajandustootjatele. Piimakvoote oli vaja kiirelt tõsta 2% võrra, mis ei võimalda tulevikus kohustusi nõuetekohaselt täita.
<P>
Nüüd näib, et meil on samuti kriis lamba- ja kitsekasvatussektoris. Samuti on olukord tõsine seoses hobuste ning paljude viljadega. Lühidalt tuleb põllumajanduspoliitikat muuta, kuid mitte tööstusele survet avaldades. Me ei saa lubada täiendavate kohustuste kehtestamist ning nende kinni maksmise nõudmist karjakasvatajate ja tarbijate poolt. Pean silmas näiteks lammaste elektroonilist märgistamist.
<SPEAKER ID="445" NAME="Mairead McGuinness" AFFILIATION="PPE-DE">
Härra juhataja, sooviksin tänada ja tervitada volinikku. Volinik, kui te pole veel kuulnud, on selle täiskogu väga selgeks sõnumiks, et elektrooniline märgistamine on väga halb idee ning sellest tuleb loobuda. Kui see raport - ning ma tänan Liam Aylwardi tema töö eest - üldse midagi saavutab, siis loodan, et see seisneb enamas reaalsuses lammaste elektroonilise märgistamise valdkonnas. Olete põhjuseid kuulnud - see ei ole praktiline, see on liiga kallis ning lambakasvatajad lihtsalt ei kasutaks seda.
<P>
Iiri lambakasvatajad on praegu vihases meeleolus - nagu teate, me hääletasime Lissaboni lepingut - ning oleks üpris mõistlik, kui komisjon möönaks: "Kuulakem neid ning hüljakem see idee.” Ärge viige seda sisse.
<P>
Sooviksin öelda paar sõna raporti kohta, mis käsitleb üksikasjalikult lambakasvatussektori probleeme ning teeb seda eriti hästi. Tegelik lahendus lambakasvatajatele on paremad turuhinnad ning kui me neid ei saavuta, siis seda suurema osa hinnast me tarbijatena lamba eest maksma peame. Peame julgustama noori inimesi seda liha sööma, sest nagu te kuulsite, on see tervislik toode. Niisiis on väga oluliseks abiks turustamise algatuste meetmed.
<P>
Olen mures artikli 69 pärast. Me lihtsalt ristsubsideerime põllumajandustootjaid ning ma pole kindel, et põllumajandustootjad, kellelt raha ära võetakse, sellesse hästi suhtuvad.
<P>
Toetan keskkonnaga seotud toetuste ideed, kuid olen veidi mures. Need olid meil juba ning need põhjustasid mägede piirkonnas probleeme. Seejärel - arvake ära - me sidusime toetused tootmisest lahti, lootes sellega probleemi lahendada ning nüüd püüame taas tootmise toetustega siduda. Kuid lambakasvatussektor vajab eriti tundlikes piirkondades põllumajandustootjate selle majandustegevuse juures hoidmiseks lisatoetusi.
<P>
Liikudes edasi rakendusüksuse juurde: ma ei ole suur rakendusüksuste pooldaja, kuid mul on heameel seda ideed toetada, kui raportöör, nagu ta on öelnud, on valmis selle juurde jääma ning kindlustama, et töö hakkab toimuma. Kas ma võiksin komisjonil paluda selgitada, mitu inimest, kui üldse, komisjonis lambaliha valdkonnaga töötab? Arvan, et väga vähesed. Arvan, et leidub üks inimene, kuid ma sooviksin täpselt teada.
<P>
Lühidalt ei ole lambakasvatusstrateegia raporti kogemus Iirimaal hea. Poolteist aastat tagasi lubati suurte fanfaaride saatel Iiri põllumajandustootjatele 28 miljonit eurot. Kuid arvake ära? Kuni tänaseni on antud 9000 eurot. Loodan, et selle raportiga läheb mõnevõrra paremini.
<SPEAKER ID="446" NAME="Giovanna Corda" AFFILIATION="PSE">
- (FR). Härra juhataja, volinik, esmalt sooviksin ma õnnitleda raportööri härra Aylwardi töö puhul, mida ta on teinud raportiga, mille eesmärgiks on Euroopas lamba- ja kitsekasvatussektor taaselustada. See tööstusharu on tõsises ohus, kuna selle tootmistase on mitmeid aastaid püsivalt langenud.
<P>
Tootjad eelistavad nüüd üle minna teist tüüpi toodetele, sest hinnad on dramaatiliselt langenud ning ei taga neile enam piisavat sissetulekut. Lisaks, Euroopa tarbijad, eriti noorem põlvkond, on kaotanud seda sorti toodete vastu huvi. Meil on vaja sektor taaselustada, sest mitte ainult liha vaid ka piim ja juust on meie maa loodustoodeteks ning peaksime neid propageerima. Mitmel põhjusel on ülioluline, et me need sektorid säilitaksime.
<P>
Esimeseks on, et piimasektor, nagu lihasektorgi, esindab traditsioone ning oskuseid, mille pakkumist me peaksime tarbijatele jätkama. Teiseks annavad need kaks sektorit tööd neile, kes tegelevad nende toodete tootmise, töötluse ja müügiga. Samuti ei tohiks me unustada, et lamba- ja kitsekasvatajad elavad tihti isoleeritud, mägistes või saarelistes piirkondades. Tean seda, kuna ma sündisin Sardiinias, piirkonnas, mida ma väga hästi tunnen, kus võimalused haarde laiendamiseks on väga piiratud. Lisaks mängivad lambad ja kitsed kasulikku rolli keskkonna kaitsmises. Seetõttu peame kindlustama, et need elusloomade farmid säilitatakse ning et lamba- ja kitsetoodete turg taaselustatakse.
<SPEAKER ID="447" NAME="Czesław Adam Siekierski   -" AFFILIATION="PPE-DE">
(PL). Härra juhataja, volinik, usun, et meie ees olev raport sisaldab palju norme, mis võiksid rakendamise korral olla tulevikus lamba- ja kitsekasvatussektorile Euroopas kasulikud. Minu arvates oleks eriti väärtuslik meede, mis näeb ette lisatoetuse sisseviimise lambakasvatuseks mägistes piirkondades ja piirkondades, kus lambakasvatus on ainsaks põllumajandustootmise vormiks.
<P>
See sektor pole eriti tulus ning on juba pikka aega kogenud mitmeid probleeme. Tootmise ja tarbimise langust on saatnud impordi ja tootmishindade tõus. Lisaks on praegune katarraalse palaviku puhang ning johtuvad piirangud loomade liikumisele ja turustamisele loonud täiendavad sotsiaal-majanduslikud raskused.
<P>
Tuleks rõhutada, et sektori probleemid tulenevad inter alia toetuste ja tootmise lahti sidumisest. Välja tuleks pakkuda toetusvahendid, et aidata uuesti lamba- ja kitsekarjadel Liidus levida. Ma ei kujuta ette olukorda, kus lambad on mägistelt maastikelt täielikult kadunud: nad lihtsalt on selle maastiku osaks.
<P>
Sektori finantsolukorda arvestades on lammaste ja kitsede elektroonilise märgistamise sisse viimist raske põhjendada. Veelkord, uute kiipide kasutusele võtmise kulud jääksid ELi põllumajandustootjate kanda. Usun, et peaksime selle asemel keskenduma viiside leidmisele, kuidas suurendada lamba- ja kitseliha tarbimist. Mõlemad on toiteväärtuse seisukohalt väga kasulikud.
<SPEAKER ID="448" NAME="Marios Matsakis" AFFILIATION="ALDE">
Härra juhataja, minu riigi, Küprose, lambakasvatajatele on viimase aasta peamiseks probleemiks olnud segased ning nagu on ilmnenud, nähtavalt valed tulemused, mis seonduvad suu- ja sõrataudi diagnoosiga, mille väljastas loomahaiguste referentslaboratoorium Ühendkuningriigis. Komisjon kasutab seda loomahaiguste laboratooriumi referentslaboratooriumina. Selle väljastatud tulemused viisid tuhandete loomade tapmiseni ning katastroofini paljude lambakasvatajate jaoks saarel.
<P>
Märgin, et see laboratoorium on sama koht, kust viirus paar kuud varem välja pääses, põhjustades Ühendkuningriigis laastavate tagajärgedega puhangu sealsetele põllumajandustootjatele.
<P>
Kas ma võiksin kutsuda komisjoni üles hindama teistkordselt, kriitilisemalt selle poolt kasutatavate loomahaiguste laboratooriumide standardeid, et kindlustada, et nende teaduslik usaldusväärsus on kõrgeimal nõutaval tasemel?
<SPEAKER ID="449" NAME="Wiesław Stefan Kuc   -" AFFILIATION="UEN">
(PL). Härra juhataja, volinik, mul on kahju öelda, et härra Aylwardi raport käsitleb tegelikkuses pigem Euroopa lamba- ja kitsekasvatussektori päästmist kui selle tuleviku kindlustamist.
<P>
Märkasime vaevalt lammaste ja kitsede, nagu ka hobuste, praktiliselt kadumist meie maastikelt. Enam ei kuule me kellade kõlinat või koerte haukumist. Samuti on kadumas tooted, mis on valmistatud kohalikust toorainest. Viitan sellistele toodetele nagu piim, liha, vill ja nahk.
<P>
Usun, et endiselt on olemas võimalus nende loomade kasvatuse päästmiseks, vähemalt teatud piirkondades. Kui me kukume läbi raportööri pakutud meetmete rakendamisel, saavad loomaaiad olema ainus koht, kus meil on tulevikus võimalik neid loomi näha. Kui tootmine ei ole kasumlik, saame muidugi osta varusid Uus-Meremaalt, Austraaliast ja teistest riikidest. Kuid me peaksime siiski püüdma oma fauna päästmist, mille osaks lambad ja kitsed on. Seda on oluline meeles pidada.
<SPEAKER ID="450" NAME="Antonio Tajani">
komisjoni liige - (IT). Härra juhataja, daamid ja härrad, näib, et täna õhtul pärinevad kõik siinviibijad piirkondadest, kus eksisteerib karjakasvatus ning huvi lamba- ja kitsesektori vastu on olemas. Sel põhjusel pean ma - ja kindlasti teen seda - teavitama oma kolleege proua Fischer Boeli ja proua Androulla Vassiliou'd kõigest, mida on sellel täiskogul öeldud ning kõigist parlamendiliikmete esitatud palvetest.
<P>
Proua McGuinness, mõistan parlamendi seisukohta märgistamise tundlikus küsimuses täielikult. Nagu ütlesin, teavitan vastutavat volinikku vaatest, mida on mitu parlamendiliiget täna õhtul avaldatud. Mõistan parlamendi muresid ning loodan, et koos volinik Fischer Boeliga leiame positiivse lahenduse.
<P>
Usun ja usaldan, et kui arutelu parlamendis ja nõukogus on lõppenud, annab tervisekontroll paljudele raportööri ning parlamendiliikmete poolt selle arutelu vältel tõstatatud muredele seoses lamba- ja kitsekasvatussektoriga kohase vastuse.
<P>
Lahendused mõningatele küsimustele võivad olla saadaval juba lähitulevikus. Töötame kokkuleppe suunas Doha arengukava põllumajandusaspektide osas, mis peaks jõudma lõpule enne suvist vaheaega. See peaks heitma enam valgust küsimusele, mille raportöör tõstatas tundlike toodete kohta.
<P>
Mis puudutab edendamist, siis oleme avatud kõigile konstruktiivsetele ettepanekutele, kuid nagu ma mainisin, oleme seotud põhimõttega toetada sihipäraselt selgelt tuvastatava kvaliteediga ühenduse tooteid.
<P>
Teine küsimus on tõusetunud seoses sektori tulevikuga, mida ma isiklukult - aga ka teised volinikud - pean Euroopa Liidu majanduse jaoks absoluutselt eluliseks, kuid eelkõige teatud mägipiirkondadele ning eriti keerulise hüdrogeoloogilise süsteemiga piirkondadele.
<P>
Seetõttu soovisin ma vastata ettepanekule luua sektori arengute jälgimiseks komisjoni ja liikmesriikide esindajate töörühm. Seoses sellise töörühma loomisega on ütlematagi selge, et komisjon tervitab alati liikmesriikide ja puudutatud osapoolte märkuseid ja ettepanekuid ning usun, et komisjon peab muutuma üle Euroopa Liidu esitatud palvete osas veelgi avatumaks. Sellegipoolest eksisteerivad juba praegu komisjonis erinevad organid, mis selle sektori eest vastutavad.
<P>
Lamba- ja kitselihaturu korralduskomitee avaldab sektoriga seotud õigusaktide kohta arvamusi. Lamba- ja kitsekasvatussektori prognoosirühm koosneb turuekspertidest ning kohtub kahel korral aastas, et arutada turutrende ning prognoose. Nende kohtumiste järeldused edastatakse lamba- ja kitseliha nõuanderühmale, mis kohtub samuti kaks korda aastas ning esindab kogu sektorit farmist kahvlini. Viimane töörühm arutab samuti laia teemade ringi ning selle liikmed võivad esitada ettepaneku teemade päevakorda lisamiseks.
<P>
Mulle näib, et järgmise töögrupi moodustamine tooks kaasa täiendava administratiivse koorma ning teatud mõttes dubleeriks olemasoleva juhtimissüsteemi funktsioneerimist: tegelikkuses oleks see vastuolus ühise põllumajanduspoliitika lihtsustamise eesmärgiga.
<P>
Sellegipoolest olen valmis - ja ma usun, et võin rääkida siinkohal ka volinik Fischer Boeli eest - uurima mistahes võimalusi, mis praeguses raamistikus eksisteerivad.
<SPEAKER ID="451" NAME="Liam Aylward">
raportöör. - Härra juhataja, minust oli hooletu uut volinikku mitte tervitada ning tänada teda ja talle head soovida. Muidugi sooviksin ma tänada panuse eest kõiki täna õhtul siin sõnavõtnud inimesi, eriti variraportööre.
<P>
Samuti sooviksin tänada eesistujariik Sloveeniat toetuse eest viimase kuue kuu jooksul, mille vältel nõustuti, et lambakasvatussektori areng pannakse põllumajandusministrite nõukogu päevakorda märtsis. See andis põllumajandusministritele üle Ühenduse võimaluse kriisi üle arutleda.
<P>
Samuti minu tänud põllumajandus- ja maaelu arengu komisjoni esimehele Neil Parishile, kes oli väga abivalmis ning toetav.
<P>
Soovin lühidalt peatuda täna õhtul siin tõstatatud muudatusettepanekutel ning küsimustel. Olen kuulnud komisjoni arvamust seoses rakendusüksusega. Tean nüüd, et mul on õigus, kuna nad on sellele vastu. Mul on väga raske nõustuda muudatusettepanekuga 2. Mõned ettepanekud on esitatud otse minule. Kui me saavutame sobiva sõnastuse, ei ole mul seoses nendega vastuvõiteid, kuid ma ei soovi lahjenda selle tähtsust, mida me püüame siin saavutada.
<P>
Taas, minu vaade elektroonilisele identifitseerimisele on alati olnud selge. Olen selle vastu - mitte ainult kõrgete kulude tõttu - vaid samuti põhjusel, et selle kasulikkus ei ole tõestatud ning rakendamisel esinevad raskused. Samas olen alati öelnud, et igal liikmesriigil peab olema võimalus see süsteem vabatahtlikult sisse viia. Seetõttu ei saa ma toetada 4. muudatusettepanekut, kuid ma saan toetada fraktsiooni PPE-DE esitatud muudatusettepanekut 1, mis lükkab süsteemi rakendamise edasi kõige varem aastasse 2012.
<P>
Kõiki teisi esitatud muudatusettepanekuid ma aktsepteerin. Ma ei hakka neid ükshaaval käsitlema, kuid ma aktsepteerin muudatusettepanekuid nr 6, 7, 8, 9, 3 ja 5.
<P>
Arvan, et on väärt juhtida tähelepanu sellele, et alates 2003. aastast on märgitud, et mistahes ühise põllumajanduspoliitika sektor, mis on silmitsi raskustega või ebasoodsate tingimustega, tõstetakse ÜPP tervisekontrolli kontekstis esile. Eelseisva kontrolli raames paluksin ma põllumajandusvolinikul kindlustada, et lamba- ja kitsekasvatussektori huvisid käsitletakse laiaulatuslikult.
<P>
Viimasena sooviksin ma kasutada võimalust ja soovida Prantsusmaale eesistujariigina järgneva kuue kuu jooksul edu. Nad on selle raporti jaoks väga olulised. Olen kohtunud Prantsuse põllumajandusministriga härra Barnier'ga, kes on juba lubanud põllumajandusministrite nõukogu novembri kohtumisel arutelu, mis neid sektoreid käsitleb. Olen kindel, et tema, kes on hästi-informeeritult teadlik väljakutsetest, millega lamba- ja kitsekasvatussektor silmitsi on, teeb oma parima, et kindlustada, et selle raporti vajalikud ettepanekud lamba- ja kitsekasvatussektorite tuleviku osas ÜPP tervisekontrolli kontekstis ellu viiakse.
<SPEAKER ID="452" NAME="Juhataja">
Arutelu on lõppenud.
<P>
Hääletamine toimub neljapäeval, 19. juunil 2008.
<P>
Kirjalikud avaldused (kodukorra artikkel 142)
<SPEAKER ID="453" NAME="Andrzej Tomasz Zapałowski  " AFFILIATION="UEN">
kirjalikult - (PL). Lambakasvatus on üks loomakasvatussektoreid, mis on viimasel ajal saanud võrreldes sea- või veisekasvatusega vähema tähelepanu osaliseks.
<P>
Lambakasvatus on aga eriti oluline raskete geograafiliste tingimustega riikidele. See on samuti oluline piirkondadele, kus ajaloolise traditsiooni tõttu on lambakasvatus ja sektori toodete tarbimine rahvastikule väga oluline.
<P>
Hoolitseda tuleks selle eest, et sektor ei häviks. See on eriti oluline nüüd, mil oleme taevasse kõrguvate toidu hindade tunnistajateks. Me lihtsalt ei saa lubada selle tootmise piiramist.
<P>
Toetan täielikult raportööri ettepanekut viia sisse traditsioonilistele mägitõugudele suunatud lisatoetused, et kaitsta lambaid tundlikel aladel. Samuti toetan lambaliha märgistamist ELi logoga, nii et seda saaks eristada kolmandate riikide toodetest. Meie kohustuseks on aidata Euroopa kodanikel eristada hea toidu ning toidu vahel, mis ei pruugi olla Euroopa standarditega kooskõlas.

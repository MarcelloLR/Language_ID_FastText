<CHAPTER ID="013-01">
1. Iraak - eelkõige surmanuhtlus (sealhulgas Tariq Azizi juhtum) ja rünnakud kristlike kogukondade vastu (
<SPEAKER ID="377" NAME="Véronique De Keyser">
autor. - (FR) Austatud juhataja! Kas tohin paluda Mario Maurol üksikasjalikumalt rääkida tema äsja esitatud muudatusettepaneku tegelikust ulatusest ja konkreetselt põhjusest, miks selles keskendutakse ainult kristlastele?
<SPEAKER ID="378" NAME="Mario Mauro" AFFILIATION="PPE">
(IT) Austatud juhataja! Head kolleegid! Ma juhin tähelepanu sellele, et minu kavatsus ei olnud väita, nagu oleksid kristlased suurem vähemus kui muud vähemused. Tõsiasi on siiski see, et Iraagiga peetavate kõneluste selles punktis on esitatud ettepanek koondada kõik kristlased ühte provintsi. See on ilmselt vastuvõetamatu, sest sunniksime Kirkukist, Mosulis ja Baghdadis elavad kristlased getostuma. Loodame selles suhtes, et Euroopa institutsioonid võtavad selle endale südameasjaks ja lisame Iraaki käsitlevasse välisasjade komisjoni raportisse hiljem selgituse.

<CHAPTER ID="007-07">
7. Ühenduse finantshuvide kaitse - pettustevastane võitlus - 2007. aasta aruanne (
<P>
- Enne hääletust
<SPEAKER ID="121" NAME="Antonio De Blasio">
raportöör. - (HU) Mul ei lähe kahte minutit. Daamid ja härrad, sooviksin juhtida teie tähelepanu kahele väga olulisele aruandega seotud asjaolule. Neid aruandeid on koostatud aastaid, aga nõukogu ei ole neid mitte kordagi oma päevakorda lisanud. Minu arvates on väga oluline, et nõukogu annaks liikmesriikidele selle aruande sisust teada. See parandaks suuresti ka nõukogu ja teiste institutsioonide heakskiidumenetluse toimimist. Sellepärast teen ettepaneku, et nõukogu sügisese heakskiidumenetluse edasilükkamisega tuleks nõustuda vaid siis, kui nõukogu paneb selle aruande ka päevakorda. See oleks äärmiselt oluline, et nõukogu aktsepteeriks kavasolevaid õigusakte ja tagaks Euroopa vahendite kasutamise läbipaistvuse. Siiras tänu neile, kes aitasid seda aruannet koostada, kaasa arvatud variraportööridele ja neile, kes esitasid muudatusettepanekuid. Võtsime aruande parlamendikomisjonis vastu ühehäälselt.

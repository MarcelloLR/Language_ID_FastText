<CHAPTER ID="003-23">
23. Euroopa ühenduste muude teenistujate teenistustingimused (
<P>
- Enne hääletust (suulised muudatusettepanekud muudatusettepanekutele 62, 65 ja 75)
<SPEAKER ID="041" NAME="Giuseppe Gargani" LANGUAGE="IT">
Austatud juhataja, kallid kolleegid, raportöörina soovin võtta päevakorda kolm suulist muudatusettepanekut. Muudatusettepanekule 62 - hääletuslehel, kui suudate mind jälgida -, mis puudutab 12. põhjendust, teen ettepaneku jätta välja kogu lauseosa alates "iga-aastased summad” kuni "iga-aastase eelarvemenetluse”.
<P>
Muudatusettepanekule 65 hääletuslehel, mis puudutab põhjendust 12c, teen ettepaneku, et järgnev lauseosa asetataks sõnade "parlamendiliikmete assisteerimiskulude” ja "kaetakse kõik ... kulud” vahele: "iga-aastased vajalikud summad määratakse iga-aastase eelarvemenetluse käigus”.
<P>
Muudatusettepanekule 75, mis puudutab artiklit 131, oleks minu suuline muudatusettepanek lisada sõna "läbipaistev” sõnale "viiteraamistik”, et tulemuseks oleks "läbipaistev viiteraamistik”.
<P>
Need on suulised muudatusettepanekud, mille võtan täiskogus raportöörina päevakorda. Loodan, et need kiidetakse heaks.
<SPEAKER ID="043" NAME="Giuseppe Gargani" LANGUAGE="IT">
Austatud juhataja, kallid kolleegid, soovin komisjonilt ametlikult küsida, kas see on kooskõlas kõigi nende heaks kiidetud muudatusettepanekutega.
<SPEAKER ID="044" NAME="Margot Wallström">
komisjoni asepresident. - Austatud juhataja, komisjonil on hea meel, et parlamendiliikme assistentide põhimääruse ühisteksti suhtes saavutati institutsioonides kokkuleppe.
<P>
Komisjoni nimel võin täna kinnitada meie heakskiitu sellele tekstile, milles säilitatakse meie algse ettepaneku kogu sisu. Komisjon valmistas selle ettepaneku ette vastusena Euroopa Parlamendilt komisjonile president Hans-Gert Pötteringi poolt president José Manuel Barrosole saadetud kirjas esitatud palvele. Vaid kaheksa kuud pärast selle palve esitamist olete nüüd toetanud selle äärmiselt konstruktiivse parlamendi, nõukogu ja komisjoni vahelise arutelu tulemusi. Selle ettepanekuga - kolmandat korda 10 aasta jooksul - võttis komisjon põhimääruse käsitlemisel algatuse enda kätte ning usume kindlalt, et seekord saadab meid edu. Nüüd tuleb meil kasutada seda võimalust. Seetõttu kohustun komisjoni nimel seda teksti kaitsma kuni selle nõukogu poolt lõpliku heakskiitmiseni.
<P>
(Aplaus)
<SPEAKER ID="045" NAME="Juhataja">
Margot Wallström, olen kindel, et parlament toetab teie avaldust.
<P>
Nüüd jätkame nimelise hääletusega, et lõpetada see teema, mis on juba peaaegu 30 aastat lahtine olnud.
<P>
Nautigem seda hetke.
<P>
- Pärast hääletust
<SPEAKER ID="046" NAME="Giuseppe Gargani">
raportöör. (IT) Austatud juhataja, kallid kolleegid, olles küll volinikule tänulik, soovin hetkeks teie tähelepanu, sest mul tuleb ette lugeda poliitiline deklaratsioon - institutsiooniline poliitiline deklaratsioon, millele nõukogu on andnud oma heakskiidu.
<P>
"Piiramata eelarvepädevate institutsioonide volitusi, on Euroopa Parlament ja nõukogu ühisel seisukohal, et üleminek parlamendiliikmete akrediteeritud assistente puudutavale uuele korrale ei too iseenesest kaasa Euroopa Liidu üldeelarves Euroopa Parlamendi jakku kirjendatud ja parlamendiliikmete assisteerimise kulude katteks ettenähtud assigneeringute kasvu võrreldes vastavate assigneeringutega 2008. aasta eelarves, välja arvatud juhul, kui see tuleneb indekseerimisest.
<P>
Euroopa Parlament juhib tähelepanu Euroopa Parlamendi juhatuse poolt 17. juulil 2008. aastal vastu võetud Euroopa Parlamendi liikmete põhimääruse rakendusmeetmete artikli 69 lõikele 2, mille kohaselt võib parlamendi juhatus kõigi parlamendiliikmete assistentide kulude katmiseks ettenähtud summat igal aastal indekseerida.
<P>
Euroopa Parlament ja nõukogu on ühisel seisukohal, et juhul, kui komisjon teeb vastavalt muude teenistujate teenistustingimuste artikli 96 lõikele 11 ettepaneku osamaksete kohandamiseks töötuskindlustusskeemiga parlamendiliikmete akrediteeritud assistentide lisamise tõttu nimetatud skeemi, tuleb Euroopa Parlamendi maksed rahastada selleks ettenähtud eelarverubriigi raames ja eelarve Euroopa Parlamenti käsitleva osa assigneeringute kogusummast.
<P>
Lisaks tuletavad Euroopa Parlament ja nõukogu meelde, et vastavalt EÜ asutamislepingu artikli 248 lõike 4 teisele lõigule võib kontrollikoda teha igal ajal konkreetsete küsimuste kohta märkusi, eelkõige eriaruannete vormis, ning esitada ühenduse mõne teise institutsiooni taotlusel arvamusi.
<P>
Euroopa Parlament kohustub konsulteerima parlamendiliikmete akrediteeritud assistentide tulevase esindusorganiga kõigi muudatuste asjus, mida võidakse teha Euroopa ühenduste muude teenistujate teenistustingimuste artikli 125 lõikes 1 osutatud siseotsuses.”
<P>
Selle deklaratsiooni suhtes on nõukoguga kokkuleppele jõutud ning seni, kuni küsin nõukogult, kas nad annavad nõusoleku - võib üsna kindlalt väita, et nad seda teevad - pühendaksin paar minutit ühe mõtte, ühe idee jagamisele parlamendiga. Meil on valminud töö, mille puhul, nagu juhataja välja tõi, on tegemist pikki aastaid arutelu all olnud küsimusega. Õiguskomisjonile anti ülesanne mõne päeva jooksul kaaluda komisjoni esitatud ettepanekut, kuid kuidagi juhtus, et selle valmistas ette Roure'i komisjon - osutan eesistujale Martine Roure'ile, keda ühtlasi ka tänan -, mille kallal on tehtud põhjalikku tööd. Pean suure uhkusega nentima, et õiguskomisjon on seda probleemi põhjalikult uurinud, mis, nagu parlamendi kaasliikmed teavad, on keeruline.
<P>
Me oleme saavutanud tasakaalu vaba ja fundamentaalse parlamendiliikmete valikuõiguse osas valida endile ise assistendid - seda väidetakse kogu raamistikus - see tasakaal võimaldab läbipaistvust, mis tagab reeglid ning seetõttu muudab olukorda, mille suhtes valitses ebakindlus. Austatud juhataja, olen õiguskomisjoni eest välja astunud ning ühtlasi olen kirjutanud kirja Hans-Gert Pötteringile ütlemaks, et kuna komisjonil lasus õigus ja kohustus laialdase arutelu pidamiseks, siis nii ka tehti, ning ma usun, et on leitud sobiv tasakaal. Kolmepoolsetel kõnelustel osalejatest tänaksin komisjoni ja nõukogu, kes on ühiselt tegutsenud, kuid ennekõike tänan koordineerijaid, oma kolleege ning Maria Joséd sekretariaadist, kes on andnud erakordse panuse sellesse, mille kindlustamisega me täna tegeleme.
<P>
Loodan, et parlamendi kaasliikmed annavad sellele poolthääle; eks järgmised kaks aastat näitavad, kas see õigusakt aitab parlamendi tööle oluliselt kaasa või mitte.
<SPEAKER ID="047" NAME="Juhataja">
Giuseppe Gargani, suur tänu teile.
<P>
Ühtlasi soovin - kuna tegemist on meeskonnatöö tulemusega - võtta endale vabaduse tänada Martine Roure'i, kes juhatas töörühma suure otsustavusega, suurepärase töö eest selles töörühmas.
<P>
Ühtlasi soovin loomulikult laiendada tänuavaldusi ka peasekretärile, kes on olnud sel teemal muljetavaldav läbirääkija - ilma tema otsustavuseta ei oleks see kõik võimalikuks osutunud -, ning ühtlasi neljale viimasele Euroopa Parlamendi presidendile: Hans-Gert Pötteringile, kes oli selle küsimuse lõpetamisest huvitatud, Josep Borrellile, kes võimaldas meil liikuda otsustavalt selle koodeksi vastu võtmise suunas, Pat Coxile, kes võimaldas erinevate põhikirjade eraldamist, ning loomulikult Nicole Fontaine'ile, kes andis stardipaugu peaaegu 10 aasta eest, mille tulemuseks on lõpuks meie ees olev raport.
<SPEAKER ID="048" NAME="Monica Frassoni" AFFILIATION="Verts/ALE">
(IT) Austatud juhataja, kallid kolleegid, mul on kahju, et see võib näida lipitsemisena, kuid loodan et parlamendi kaasliikmed andestavad mulle selle, sest igaüks ei pruugi olla veel teadlik, et selle teema juhatusele esitanud isik möödunud aastail olite teie ning kuna te ise ei saanud seda öelda, siis ütlen seda praegu mina. Seetõttu soovin oma fraktsiooni ning teiste fraktsioonide nimel tänada ka teid parlamendi asepresidendi ametis tehtud töö eest.
<SPEAKER ID="049" NAME="Juhataja">
Tänan teid kõiki. Minu arust toimib uus põhimäärus teistele maailma parlamentidele eeskujuna.

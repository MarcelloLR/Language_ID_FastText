<CHAPTER ID="009">
Tööplaan
<SPEAKER ID="014" NAME="President">
Lõplik päevakorra projekt, mille koostas neljapäeval, 13. jaanuari 2011. aasta kohtumisel esimeeste konverents kodukorra artikli 137 kohaselt, on laiali jagatud. Esitati järgmised muudatusettepanekud.
<SPEAKER ID="015" NAME="Potito Salatto" AFFILIATION="PPE">
(IT) Austatud president! Head kolleegid! Kasutan tööplaani võimalust paluda ametlikult paruness Ashtonil tulla Euroopa Parlamendi täiskogule, et ta raporteeriks, millised meetmeid on kasutusele võetud või milliseid meetmeid kavatseb ta kasutusele võtta, arvestades seda, mis maailma kristlastega juhtumas on. Sooviksime, et ta tuleks siia koos raportiga, et parlament oleks kõigest peensusteni teavitatud.
<SPEAKER ID="016" NAME="President">
Mul on kahju, Potito Salatto! Selle üle toimub ametlik arutelu kolmapäeval kell 15.00.
<SPEAKER ID="017" NAME="Nikolaos Chountis" AFFILIATION="GUE/NGL">
(EL) Austatud president! Viitan vastavalt kodukorra artiklile 173 juhtimaks tähelepanu, et kodukorra artiklit 116 rikutakse, kuna tegemist on Euroopa Parlamendi kolmanda järjestikuse osaistungjärguga, mille tööplaani ei ole lisatud infotundi nõukoguga, nagu sätestatud kodukorra artikliga 116. Kas võiksite selgitada, miks see nii on ja mis on põhjuseks ning kindlustada, et tulevikus kaitsete Euroopa Parlamendi ja selle liikmete õigust rakendada nõukogu üle parlamentaarset kontrolli.
<SPEAKER ID="018" NAME="President">
Selle kohta teeme otsuse varsti. See on seotud Lissaboni lepingu ning Euroopa Parlamendi ja nõukogu uute suhetega. Euroopa Liidus on meil nüüd kahekojaline parlament. Euroopa Parlament ja nõukogu annavad seadusi välja võrdsetel alustel Liidus on suhted muutunud, kuid teen ettepaneku, et me ei jätkaks praegu seda arutelu, sest see teema saab lähitulevikus selgemaks. Täna teid, Nikolaos Chountis, et sellele tähelepanu juhtisite! See saab varsti selgeks.
<SPEAKER ID="019" NAME="Bernd Posselt" AFFILIATION="PPE">
(DE) Austatud president! Minu arvates on kahtlane asjaolu, pidades silmas võimalikke tulevasi muudatusi, et üks parlamentaarne õigus, täpsemalt just infotund, tühistatakse täiesti alusetult. Te ütlesite ka ise, et otsust ei ole veel vastu võetud. Sellisel juhul peaksime pigem infotunniga jätkama, kuni otsus vastu võetakse, kui ennetavalt otsusega nõustuma, mida ei ole veel tehtud. Ütlen teile ausalt, et minu arvates on see vale, sest välis-ja laienemispoliitika küsimustes ei ole nõukogu teine koda, vaid organ, kelle üle peame selgelt teostama põhjalikku parlamentaarset kontrolli.
<P>
(Aplaus)
<SPEAKER ID="020" NAME="President">
Tänan teid mõlemaid selle küsimuse tõstatamise eest! Kinnitan kõigile, et tõstatan selle teema järgmisel esimeeste konverentsil, tuleval neljapäeval. Nagu te teate, siis koostatakse tööplaan nendel kohtumistel. Otsustame, kuidas see probleem tulevikus lahendatakse. Esimeeste konverents vastutab tööplaani eest ning arutleme selle teema üle tuleval neljapäeval. Tänan teid!
<P>
Jätkame tööplaaniga.
<P>
Esmaspäev
<P>
Roheliste / Euroopa Vabaliidu fraktsioon on esitanud palve, et Tuneesia olukorra arutelu lõppeks resolutsiooni vastuvõtmisega, kuid me ei kavatsenud teha. Ettepanek on võtta teema suhtes vastu resolutsioon. Saan aru, et Daniel Cohn-Bendit tahab seda taotlust kommenteerida.
<SPEAKER ID="021" NAME="Daniel Cohn-Bendit">
fraktsiooni Verts/ALE nimel. - (FR) Austatud president! Olete kindlasti teadlik, et Tuneesias on sündmused kontrolli alt väljunud. Meil on aga ka hea meel, et Ahmed Ben Ali on riigist lahkunud. Seetõttu on olukord järgmise mõne nädala jooksul Tuneesias väga pingeline. Arvan, et parlament peaks koostama lühikese resolutsiooni, millega küsida nõukogult ja komisjonilt väga spetsiifilisi asju. Olete kindlasti teadlik, et valimised võivad toimuda kuue kuni kaheksa nädala jooksul ning seega ei ole meil aega veebruarini oodata.
<P>
Liit peab tegutsema, peame tegutsema kohe ning meie tegevus peab põhinema resolutsioonil, mille üle peaksime hääletama neljapäeva keskpäeval. Saan aru, et olukorda arvesse võttes, on täiskogu väga entusiastlik selles suhtes, et lõpuks on võimalik Tuneesia suhtes resolutsioon vastu võtta.
<SPEAKER ID="022" NAME="Francesco Enrico Speroni">
fraktsiooni EFD nimel. - (IT) Austatud president! Head kolleegid! Arvan, et resolutsioon ei muuda olukorda Tuneesias ning seetõttu olen selle vastu.
<SPEAKER ID="024" NAME="President">
Mis puudutab arutelusid, mida on peetud kodukorra artikli 122 kohaselt, on Euroopa Ühendatud Vasakpoolsete / Põhjamaade Roheliste Vasakpoolsete liitfraktsioon taotlenud arutelu "Brasiilia: Cesare Battisti väljaandmine” päevakorrast väljajätmise teemal. Rui Tavares soovib taotlust selgitada. Rui Tavares, teil on sõna!
<SPEAKER ID="025" NAME="Rui Tavares">
fraktsiooni GUE/NGL nimel. - Austatud president! Mõned kolleegid otsustasid päevakorda lisada kiirresolutsiooni Brasiilia keeldumise kohta Cesare Battistit Itaaliale välja anda. Ma saan nende motiividest aru, kuid selgitan teile, et hetkel ei ole tegemist inimõiguste juhtumiga. Tegemist ei ole kiireloomulise juhtumiga ning see ei ole isegi õigusriigi põhimõtte rikkumise juhtum. Lisaks on ettepanek tehtud väga halval ajal, sest Brasiilia peab tegelema riigi ajaloo kõige rängema looduskatastroofiga.
<P>
Cesare Battisti on vanglas. Ta ootab Brasiilia Riigikohtu otsust, mis ei ole lõunapoolkera suvepuhkuste tõttu hetkel koos. Ei ole põhjust kahelda selles, kas otsus tuleb sõltumatu. Avaldasin oma solidaarsust ohvri perekonnaga ning võite olla kindlad, et mulle ei sümpatiseeri ei parempoolsete ega vaskpoolsete poliitiline vägivald, kuid kiireloomulisuse võimalust peaksime pigem kasutama aruteludeks Lõuna-Sudaani olukorra, Indoneesia Buchtar Tabuni juhtumi või oma voodis surnuks tulistatud palestiinlasest mehe juhtumi üle.
<P>
Kas parlament kavatseb president Dilma Rouseffi puhul - pärast just tema pöördelist valimisvõitu ning ilma igasuguse põhjendatud formaalse põhjuseta - korraldada samasuguse arutelu nagu me tavaliselt korraldame Robert Mugabe sarnaste inimeste puhul? Soovin, et eemaldaksite Brasiilia päevakorra kiireloomuliste teemade nimekirjast.
<SPEAKER ID="026" NAME="Mario Mauro" LANGUAGE="IT">
Austatud president! Head kolleegid! Avaldan enda, oma fraktsiooni ning arvan, et ka terve parlamendi nimel kaastunnet Brasiilia inimestele ja valitsusele, keda hiljutiste üleujutuste tõttu valdab tõeline kurbus. Sajad inimesed hukkusid ning me tahame, et meie kaastunne oleks tuntav.
<P>
Samal ajal kordan nii esitajate ning loodan ka, et terve parlamendi nimel, meie kindlat kavatsust selle tema üle arutleda, kuna õigluse nõuet ei ole senini veel kuulda võetud ning kuna Cesare Battisti teema üle peab Euroopa Parlament veel arutlema, sest parlament peab oma hääle rahvusvahelisel areenil kuuldavaks tegema.
<SPEAKER ID="027" NAME="Judith Sargentini" AFFILIATION="Verts/ALE">
(NL) Austatud president! Toetan Rui Tavarese soovi, sest see ei ole kiire küsimus. Cesare Battisti on vanglas ning ei ole põhjust loota, et ta millalgi varsti vabastatakse. Minu arvates ei tohiks me sekkuda veel kohtu all olevate inimeste isiklikesse asjadesse.

<CHAPTER ID="003">
Protokolli kinnitamine
<SPEAKER ID="008" NAME="President">
Teisipäeva, 18. detsembri 2007. aasta istungi protokollid on laiali jagatud.
<P>
Kas on mingeid kommentaare?
<SPEAKER ID="009" NAME="Sophia in 't Veld" AFFILIATION="ALDE">
Hr president, enne päevakorra juurde asumist sooviksin pisut täpsustada homme hommikul arutatavat päevakorrapunkti, mida te juba mainisite: Süüria ülemmufti pöördumine. Tema kõne on usujuhtide kõnede sarjast esimene parlamendi täiskogu ees Euroopa kultuuridevahelise dialoogi aasta kontekstis. Tahaksin teada, miks on esimeeste konverents otsustanud tõlgendada kultuuridevahelist dialoogi üksnes religioonidevahelise monoloogina ning kas osaistungjärk on usulisele sõnumile sobiv koht.
<P>
(Aplaus)
<P>
Samuti sooviksin ma teada, kas esimeeste konverents on valmis kaaluma külalisesinejate nimekirja laiendamist, et esindatud oleksid ka naised ja mitteusulised organisatsioonid. Euroopa Demokraatide ja Liberaalide Liidu fraktsioon on soovitanud kutsuda täiskogusse kõnelema ka ÜRO eriraportööri usu- ja mõttevabaduse küsimustes pr Jahangiri. Loodan, et saate mind valgustada selles küsimuses.
<P>
(Aplaus)
<SPEAKER ID="010" NAME="President">
Tänan, pr in 't Veld. Kui ma õigesti mäletan, langetas esimeeste konverents selle otsuse üksmeelselt. Hr Cohn-Benditil on selles osas kahtlusi, seega kontrollime selle üle. Igal juhul langetati otsus suure häälteenamusega ning vastuvõtmise käigus mainisime, et nimekiri ei pea olema lõplik ning et me peaksime eelkõige üles kutsuma erinevaid Euroopa Parlamendi komisjone pakkuma edasisi tegevusi, mille üle me võiksime siis hääletada.
<P>
Pr in 't Veld, kinnitan teile, et seda küsimust puudutav arutelu oli võimalikult avatud ning ka meie ise oleme avatud uutele ettepanekutele, mida kindlasti kaaluvad esimeeste konverents või parlament.
<SPEAKER ID="011" NAME="Monica Frassoni" AFFILIATION="Verts/ALE">
(IT) Hr president, daamid ja härrad, tahaksin vaid juhtida teie tähelepanu sellele, et meie fraktsioon ei ole nõus.
<SPEAKER ID="012" NAME="President">
Juhin veel kord tähelepanu sellele, et teie fraktsioon avaldas selgelt oma mittenõusolekut. Kontrollime seda veel kord protokollidest, ja seda mitte seepärast, et me seame kahtluse alla teie poolt öeldu, vaid eesmärgiga veenduda, et protokollides olev teave on õige. Igal juhul langetati otsus sellise häälteenamusega, millist esimeeste konverentsil juhtub harva.
<SPEAKER ID="013" NAME="Sarah Ludford" AFFILIATION="ALDE">
Hr president, sooviksin üksnes täiendada pr in 't Veldi tõstatatud küsimust. Nagu ma ütlesin täna hommikul teile ja teistele liikmetele saadetud e-kirjas, on samuti kahetsusväärne tõsiasi, et näib, nagu oleks te seadnud ülemmufti ühele tasandile paavsti ja Ühendkuningriigi ülemrabiga kui oma konkreetse usundi esindajaga Euroopas. Minu arvates saadab see väga halva signaali eurooplastest moslemitele.
<P>
Homne visiit nõuab kõiki asutusavaldusi - kuigi mõned võivad soovida vahetada seisukohti inimõiguste rikkumise osas Süürias. Loodan siiski, et sel aastal esineb külaliste nimekirjas edaspidi kindlasti ka Euroopa islamiusuliste esindaja, mitte keegi väljastpoolt Euroopat, keda võidakse pidada moslemite esindajaks Euroopas, mida ta ometi ei ole.
<SPEAKER ID="014" NAME="President">
Pr Ludford, isegi kogu hea tahte ja teineteisemõistmise juures pole kindlasti selletaolistes küsimustes kunagi võimalik leida täielikku üksmeelt. Sellegipoolest võin teile öelda, et fraktsioonide esimehed võtsid otsuse vastu suure häälteenamusega. Hea tahte olemasolul võib seda tasandada meie erinevate komisjonide tegevuste kaudu sellisel viisil, et igaüks tunneks end tulemusesse kaasatuna. Käesolevaga paluksin ma teid kõiki kohelda meie külalisi nende saabumisel austuse ning vastutulelikkusega. Lõppude lõpuks on meie eesmärgiks dialoogi edendamine, mitte selle ärahoidmine. See on minu peamine palve kõigile.
<P>
(Protkoll kinnitati.)

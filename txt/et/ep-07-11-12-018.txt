<CHAPTER ID="018">
Euratomi Tarneagentuuri põhikiri (arutelu) 
<SPEAKER ID="090" NAME="Juhataja">
Järgmine teema on Romana Jordan Cizelji raport tööstuse, teadusuuringute ja energeetikakomisjoni nimel ettepanekuks võtta vastu nõukogu otsus Euratomi Tarneagentuuri põhikirja loomiseks - C6-0131/2007 -.
<SPEAKER ID="091" NAME="Franco Frattini">
komisjoni asepresident. - Lugupeetud juhataja, ma soovin alustada raportööri õnnitlemisega raporti puhul.
<P>
Tuumaenergia on Euroopa energiapoliitika kombinatsiooni tähtis komponent, ja täna oleme me tunnistajaks uuenenud huvile tuumaenergia vastu nii Euroopa kui rahvusvahelisel tasandil.
<P>
Euratomi Tarneagentuur on oma 45aastase olemasolu jooksul aidanud kindlustada tuumkütuse tarneid ühenduse kasutajatele.
<P>
Tarneagentuur on organ, mis loodi Euratomi lepinguga, mis tähendab, et see tuleneb otseselt esmasest õigusaktist. Selle eesmärk on pikaajaline tarnekindlus tuumkütuse tarneallikate mõistliku hajutatuse kaudu. Võrdne ligipääs tarneallikatele on Euratomi lepingu tähtis element, mida kindlustab Tarneagentuur.
<P>
Tarneagentuur tegutseb täna 1958. aasta põhikirja alusel, mil ühendus koosnes kuuest liikmesriigist. Euroopa Liidu laienemine kutsub seda põhikirja kaasajastama. See on meie ettepaneku põhjus; seetõttu ei saa Tarneagentuuri käsitleda ka uue agentuurina Euroopa Parlamendi ja Euroopa Komisjoni institutsioonidevahelise kokkuleppe mõttes.
<P>
Euroopa Parlament on juba pikka aega nõudnud agentuuri rolli taaselustamist ja Euratomi lepingu volituste täielikku kasutamist. Tahaksin eraldi märkida Maldeikise raportit Euratomi lepingu 50. aastapäeva puhul, mille see täiskogu võttis käesoleval aastal vastu. Mul on hea meel öelda, et komisjon tervitab enamust muudatusettepanekutest. Ma jagan teie seisukohta, et nõuandekomitee rolli tuleks suurendada. Olen nõus ka sellega, et agentuuri turu-uuringute ettevalmistust tuleks rohkem toetada.
<P>
Lõpetuseks tervitan ma Euroopa Parlamendi toetust Euratomi Tarneagentuuri rolli tugevdamisele. Ootan huviga diskussiooni.
<SPEAKER ID="092" NAME="Romana Jordan Cizelj  " AFFILIATION="PPE-DE">
raportöör. - (SL) Tuumaenergia roll saab üha rohkem ilmseks, mitte üksnes Euroopas, vaid ka globaalselt. Tarnete usaldusväärsus, energiaturu konkurentsivõime ja tootmise keskkonnamõjude minimeerimine ning Euroopa Liidu energiapoliitikale vastava energiavormi kasutamine. Samal ajal on säästev energiaareng positiivse mõjuga ka tehnoloogia arengule, majanduslikule kasvule ja tööhõivele. Kõik see osutab Lissaboni strateegia eesmärkide saavutamisele.
<P>
Tasakaalus energiakombinatsioon on üks tingimus, mis on vajalik säästvaks arenguks, globaalse soojenemise ja kliimamuutusega võitlemiseks, impordist sõltumise vähendamiseks ja turvaliste energiatarnete tagamiseks. Euroopa Liidus moodustab tuumaenergia selle kombinatsiooni ühe koostisosa. Me peame seetõttu tagama tuumamaterjalide turvalise ja usaldusväärse tarne ning konkurentsivõimelise korralikult toimiva energiaturu, millele me saame toetuda.
<P>
Euratomi Tarneagentuur asutati sellel põhjusel. Edaspidi on vaja tugevdada tema rolli maailma energiaturu muutuvate tingimuste valgusel. Loomulikult olen ka mina nõus komisjoniga, et Euroopa Liidu laienemine 27 liikmesriigini ja agentuuri jaoks vastu võetud finantsmäärus nõuavad uut, kaasajastatud ja täiustatud põhikirja Euratomi Tarneagentuuri jaoks.
<P>
Raportis olen rõhutanud ka agentuuri üha suurenevat rolli. Me vajame tugevat organit, mis lisaks oma põhirollile tarne ja tuummaterjalide ning teenuste uuringutes, pakub ja regulaarselt viib läbi uuringuid tururiskidest ja tuummaterjali turu pikaajalistest hinnamuutustest. Tal peab olema kontroll pikaajaliste tuumkütuste lepingute sõlmimise üle, ning ta peab pakkuma raamistikku investeerimiseks jne.
<P>
Selleks, et kõik need ülesanded saaks edukalt täidetud, tegin ma ettepaneku nõuandekomiteele suurema rolli andmiseks, mida ma näen peamiselt kui ekspertide komiteed. Tänu mitmekesistele kogemustele on see võimeline pakkuma agentuurile tähelepanuväärset abi nende ülesannete täitmisel, mis talle on usaldatud Euratomi lepinguga. Usun seejuures, et nõuandekomitee liikmete arv peaks suurenema, peamiselt ekspertide arvel. Ma usun, et neil liikmesriikidel, kellel on tuumkütuse tsükli alaseid tegevusi ja kes rahastavad seda suures osas, on õigus täiendavale liikmele nõuandekomitees.
<P>
Komitee töö järjekindluse tagamiseks ja võimaldamaks arendada seda kõrgtasemel asjatundlikkuseks, teen ettepaneku asutada tegevametnike büroo või organ, mis koosneb esimehest, kahest aseesimehest ja kahest nõunikust. Ainult nõuandekomitee tegevametnike lihtsa struktuuri ja selgelt defineeritud rolli kaudu saab tagada järjekindluse, mis moodustab ühenduslüli nõuandekomitee ja agentuuri peadirektori vahel. Nad peavad koordineerima nõuandekomitee tegevust, eriti seda, mis on seotud raportite koostamise, hindamise ja ülevaatamisega ning kogemuste laiendamisega. Ilma teadmistesse ja inimressurssidesse investeerimiseta ei ole võimalik saavutada määratud eesmärke konkurentsivõimelise ja tehnoloogiliselt arenenud Euroopa jaoks.
<P>
Tahaksin lisaks rõhutada läbipaistvuse vajadust, mis on suures osas agentuuri aastaaruande teema. Ma usun, et ka Euroopa Parlament peaks olema informeeritud igast suurest agentuuri projektist. Tema osa agentuuri eelarvemenetluses tuleks määrata selgemalt.
<P>
Agentuuri aastaaruande, uuringute tulemused ja muud seonduvad tekstid peaks saama mitte ainult Euroopa Parlament, vaid ka nõukogu, kontrollikoda ja liikmesriigid. Ainult hea teabeliikumisega ning hea tava loomisega saame me parandada agentuuri toimimist.
<P>
Agentuuri finantseerimine, mis senini on olnud küllaltki keeruline ja ebaselge agentuuri eripära tõttu, võib samuti aidata pakkuda läbipaistvust. Tahaksin lihtsustada seda meetodit ja sellega aidata agentuuril tegutseda sarnaselt Euroopa teiste agentuuridega. Tuumaenergia moodustab osa energiakombinatsioonist ja ma tahaksin, et see tegutseks samadel tingimustel nagu need, mis kasutavad teisi energiaallikaid.
<P>
Et lihtsustada situatsiooni, muuta see läbipaistvamaks ja Euratomi lepingu sätetele vastavaks, teen ma ettepaneku, et Tarneagentuuril oleks oma eelarverida, mis oleks eraldi komisjoni osakondade eelarvest ja milles administratiivkulud oleks selgelt eraldatud agentuuri tegevuskuludest. See lubaks Euroopa Parlamendil, kui eelarvepädeva institutsiooni üksusel, omandada kontrolli agentuuri eelarve üle, aidates sellega kaasa läbipaistvamale ja demokraatlikumale Euroopale.
<P>
Ükskõik, kas me nõustume tuumaenergia kasvava osaga või mitte, selle olemasolu on käesoleva aja reaalsus. Me tahame muidugi tagada tarned ja turgude funktsioneerimise, aga seda saab pakkuda vaid pikaajalise visiooni ja tugeva organiga, millel on küllaldaselt võimu ja demokraatlik kontroll. Euratomi Tarneagentuuri uus põhikiri soovib neid eesmärke saavutada.
<P>
Lõpetuseks tahan tänada komisjoni koostöö eest ja vastamise eest üsna rasketele küsimustele põhikirja kohta. Samuti tahaksin tänada tööstuse, teadusuuringute ja energeetikakomisjoni konstruktiivse koostöö eest raporti koostamisel ja vastuvõtmisel. Tahaksin paluda, et te toetaksite seda hääletusel täisistungjärgul ja kuulaksin meelsasti kaasliikmete kommentaare.
<SPEAKER ID="093" NAME="Giles Chichester">
fraktsiooni PPE-DE nimel. - Lugupeetud juhataja, kõigepealt ühineksin õnnesoovidega Jordan Cizeljile raporti puhul. Ta on teinud palju tööd lisades sellesse ettepanekusse palju tõsiseid ja arukaid parandusi.
<P>
Ma pean ütlema, et loodan väga, et nõukogu võtab neid arvesse. Ma olen teadlik, et meie saame selles osas ainult nõu anda. Ma tervitan raporti rõhuasetust avatusele - avatus ameti tegevusel - ja rõhuasetust rollile, mida parlament peaks mängima agentuuri töös.
<P>
Seetõttu toetan muudatusi komiteest eelarve osas, mis teostab meie võimu osana eelarveasutusest.
<P>
Tervitan ka Jordan Cizelji ettepanekuid agentuuri rolli selgemaks muutmise kohta, eriti selle komitee rolli kohta. Kuigi ma isiklikult pole väga entusiastlik selle arvulise suurendamise osas, arvan ma siiski, et on väga kasulik olla rohkem avatud ja eriomane komitee rolli osas.
<P>
Kontrastiks pean ma väljendama kahetsust ühe või kahe lammutava muudatuse üle, eriti muudatus 39, mis minu arvates üsna pahategevalt - aga võib-olla tahtlikult - läheb täpselt vastupidises suunas agentuuri ja kogu Euratomi lepingu eesmärgist ja rollist. Aga palun. Võib olla ei olegi see nii suur üllatus, mis tuleb Verts/ALE fraktsioonilt.
<P>
Aga lõpetuseks tahaksin tervitada tuumaenergia taassündi - nagu komisjoni volinik ütles, nii Euroopa kui rahvusvahelisel tasandil - tema elulise rolli tõttu kliimamuutusega tegelemisel.
<SPEAKER ID="094" NAME="Atanas Paparizov">
fraktsiooni PSE nimel - (BG) Kallid kolleegid, sotsialistide nimel tahaksin õnnitleda raportöör Cizelji põhjaliku töö ja hea koostöö puhul tööstuse, teadusuuringute ja energeetikakomisjoniga raporti ettevalmistamisel.
<P>
Ma usun, et Euratomi Tarneagentuuri uue põhikirja vastuvõtmine ei kajasta mitte ainult liikmesriikide uut arvu, vaid ka nüüdisaegseid finantseeskirju. Esiteks ja eelkõige peab põhikiri pakkuma aluspõhja agentuuri rolli tugevdamiseks ja regulaarsete tarnete kindlustamiseks vastavalt kõige soodsamatele tingimustele toormaterjalide ja tuumamaterjali tarnimiseks.
<P>
Seoses sellega ma toetan ettepanekut tugevdada agentuuri analüütilisi funktsioone arvestades tuumamaterjalide turu arengut, ja järjepidevat läbivaatamist, sealhulgas tururiskide analüüse. Agentuuri prestiiž ja kogemused tema töös suurenevad ettepanekute kaudu täpselt määratleda ja edendada nõuandekomitee osa agentuuris. Erilist tähelepanu tuleb pöörata ka ettepanekule muuta agentuuri tegevus läbipaistvamaks.
<P>
Euroopa Parlamendi rolli perspektiivist oleks asjakohane teha muudatusi kahes suunas: eelarvemenetluses Euroopa Parlamendi rolli selgem definitsioon ja esitised Euroopa Parlamendile agentuuri tööprogrammi, aastaaruande ja uuringute kohta eesmärgiga anda korrapärast ja üksikasjalikku ülevaadet oma tegevusest. Ma olen kindel, et kui nõukogu võtab vastu Euroopa Parlamendi ettepanekud, võiks see edendada agentuuri mõjuvõimu, nii et sellest saaks juhtiv algataja Euroopa Parlamendi pöördumise rahvusvahelise üldsuse poole oma 14. märtsi 2007. aasta resolutsiooni punktis 9, mis puudutab levikut ja tuumadesarmeerimist, kutsub üles toetama mitmepoolsete rahvusvaheliste uraanirikastamise keskuste loomist Rahvusvahelise Aatomienergiaagentuuri kontrolli all täideviimisel.
<P>
Nagu Javier Solana osutas 6. novembril Lissabonis Euroopa-Vahemere kohtumisel, on see küsimus saanud äärmiselt aktuaalseks praegu, kui sellised riigid, nagu Maroko, Egiptus ja Jordaania on teatanud ambitsioonikatest programmidest tuumaenergia arendamiseks.
<P>
Lõpetuseks tahaksin väljendada oma rahulolu, et Euratomi Tarneagentuuri uue põhikirja vastuvõtmine toetab Euroopa Liidu rolli tugevdamist leviku tõkestamise ja tuumaohutuse rangete eeskirjade taotlemisel. (Kõneleja jätkas inglise keeles)
<P>
Tahaksin eriti tänada komisjoni asepresidenti härra Frattinit toetuse eest tööstuse, teadusuuringute ja energeetikakomisjoni ettepanekutele ning tema avalduse eest, et agentuur peab saama Euroopa Liidu elujõuliseks organiks arvestades tuumaenergia rolli taaselustamist ja uut, tasakaalustatumat suhtumist sellesse.
<SPEAKER ID="096" NAME="Šarūnas Birutis">
fraktsioon ALDE. - (LT) Daamid ja härrad, kõigepealt tahaksin tänada raportööri suurepärase tulemuse, hästi tasakaalustatud raporti eest.
<P>
Euratomi Tarneagentuuri peaülesanne on tagada võrdne ligipääs ja kindlustatus tuumaenergia tarnetega kõigile kasutajatele Euroopa Liidus. Praegu tegutseb tarneagentuur peaaegu 50 aastat tagasi vastu võetud põhikirja alusel. Euroopa Liidu laienemine, samuti agentuuri vajadus vastu võtta nüüdisaegne finantssuhtumine, on kutsunud vastu võtma uut põhikirja. Uue põhikirja finantssuhtumine on vastavuses Euroopa Ühenduse üldise finantsraamistikuga ja samuti kooskõlas Euroopa Liidu laienemisega.
<P>
Uue põhikirja arutelu pole olnud kerge arvestades agentuuri keerulist olemust. On selge, et agentuur on tegelikult toiminud nagu komisjoni organ, kuigi vastavalt Euratomi lepingule asutati see agentuurina, millel on õiguslik seisund ja märkimisväärne finantssõltumatus. Muidu poleks ta vajanud põhikirja, mida komisjoni organitel tavaliselt pole. Teatud liikmesriikidele on see olulise tähtsusega oma tegevuste tüübi tõttu, mida ta pidi teostama. Seetõttu ei moodusta ta tüüpilist detsentraliseeritud agentuuri ELi mõistes.
<P>
Tahaksin väljendada oma rõõmu, et tööstuse, teadusuuringute ja energeetikakomisjon saavutas konsensuse agentuuri nõuandekomitee liikmete arvu osas. Austades komisjoni tahaksin osutada, et ettepanek piirata komitee mõju ja vähendada komitee liikmete arv 42-le, ei olnud väga hea, eriti arvestades komisjoni soovitusi luua niisugused vahendid, struktuurid nagu energeetika vaatluskeskuse büroo, eesmärgiga luua efektiivne Euroopa energiapoliitika.
<P>
Komitee aitab agentuuri tema ülesannete täitmisel esitades arvamusi ja pakkudes informatsiooni. See peab toimima ühenduslülina agentuuri ja tuumatööstuse tootjate ja tarbijate vahel. Tänu oma mitmekesistele kogemustele saab komitee pakkuda agentuurile erilist toetust talle lepinguga määratud ülesannetes.
<P>
Ma olen selle poolt, et mitte piirata nõuandekomitee liikmete ametiaega. Niimoodi saavutame komitees stabiilsuse ja selle kompetentsuse järjekindluse. See muudatus on suure tähtsusega väikeste riikide jaoks, pean siinkohal silmas oma riiki, Leedut ja mõningaid teisi, nii et ma olen selle poolt ja tervitan seda.
<SPEAKER ID="098" NAME="Liam Aylward">
fraktsiooni UEN nimel. - Lugupeetud juhataja, ma tunnistan täielikult, et energiavalikute üle peaksid otsustama liikmesriikide valitsused Euroopas. Siiski usun ma, et Euroopa Liidul on aeg, arvatavasti Euratomi lepingu kaudu, luua Euroopa sõltumatu tuumaenergia inspektsioon, millel on täielik õigus uurida Euroopa tuumajaamade ohutusstandardeid. On öeldud, et Briti valitsus peaks kavandama ajakava Sellafieldi tuumajaama nõuetekohaseks sulgemiseks, kuna sellel rajatisel on olnud tõsiseid ohutuspuudujääke ja süsteemirikkeid.
<P>
Kurikuulus B30 tiik Sellafieldi tuumajaamas on olnud koduks tohutule kogusele kasutamata radioaktiivsele materjalile 1959. aastast peale. Isegi Briti tuumarajatiste likvideerimise asutus ei ole teadlik kasutamata radioaktiivsete materjalide täpsetest kogustest selles B30 tiigis. Briti valitsus peab koostama detailse plaani, kuidas ta kavatseb likvideerida selle radioaktiivse prügimäe, mis on tuntud kui B30 tiik. 83 tuhat liitrit radioaktiivset materjali, mis lekkis THORPi tuumajäätmete ümbertöötlemisrajatisest aprillis 2005 kindlustas selle tuumajaama sulgemise sellest kuupäevast. Briti valitsus peab nüüd sedastama, et selgelt tõendatud ohutusprobleemide pärast THORPi tuumajaamas ei avata seda rajatist enam kunagi.
<SPEAKER ID="099" NAME="Satu Hassi">
fraktsiooni Verts/ALE nimel. - (FI) Härra eesistuja, aitäh raportöörile tõsise uuringu eest selles küsimuses, kuigi minu fraktsioon ei nõustu selle paljude aspektidega. Roheliste jaoks on kogu Euratomi leping meie elu taak, kuna see eelistab tuumkütust ohutumatele energiavormidele. Me võiksime siiski aktsepteerida Euratomi Tarneagentuuri põhikirja, kui see vastaks kolmele tingimusele: läbipaistvus, isefinantseerimine ja järelevalve sõltumatus. Kahjuks pole see nii.
<P>
Esiteks finantseerib Tarneagentuuri maksumaksja. See tähendab tuumaenergia varjatud toetamist. Euratomi lepingu artikkel 54 lubab agentuuril võtta tasu tuummaterjali müügi eest. Rohelised usuvad, et isefinantseerimine tuleb teha seadusega kohustuslikuks.
<P>
Teiseks tuleb garanteerida järelevalve sõltumatus. See ettepanek on tingitud olukorrast, kus energeetika ja transpordi peadirektoraat propageerib tuumaenergia kasutamist ja teostab selle üle järelevalvet, mis ei ole õige, eriti seetõttu, et rahvusvahelisel tasandil on Rahvusvahelisel Aatomienergiaagentuuril samuti vastuoluline roll tuumaohutuse järelevalveorganina ning tuumaenergia propageerijana.
<P>
Kolmandaks on Tarneagentuuri nõuandekomitee moonutatud, kuna selles on ebaproportsionaalselt suures osas esindatud riigid, kes toodavad tuumaenergiat, mille muudab veelgi halvemaks tööstuse, teadusuuringute ja energeetikakomisjoni vastuvõetud muudatus.
<P>
Nende puuduste tõttu ei saa me kahjuks seda ettepanekut toetada.
<SPEAKER ID="100" NAME="Ján Hudacký" AFFILIATION="PPE-DE">
(SK) Tahaksin tänada raportöör proua Cizelji suurepärase ja inspireeriva raporti eest.
<P>
Ebasoodus energiasituatsioon maailmas, ELi kõrge sõltuvus energiaimpordist ja kasvuhoonegaaside heitkoguste suurenemine tähendab seda, et tuumaenergia, hoolimata paljudest ideoloogilistest oponentidest, pälvib rohkem tähelepanu ELi tasandil ning on juba muutunud mõnedes Euroopa riikides energiakombinatsiooni lahutamatuks osaks.
<P>
Selles kontekstis peab Euratomi Tarneagentuur tulema toime nende väljakutsetega, et pakkuda oma klientidele laiahaardelisi ja tõhusaid teenuseid suure paindlikkusega ning ligipääsu tarneallikatele. Lubage mul põgusalt puudutada kolme aspekti, mis on selle agentuuri mandaadi täitmiseks põhilised.
<P>
Kõigepealt tahaksin mainida agentuuri ülesandeid. Nõustun täielikult raportööriga, et need ülesanded tuleks selgemalt määratleda vastavalt lepingu sätetele ja tuumamaterjalide tarnimise ohutuse ühise poliitika eesmärkidele uuendatud energia kontekstis. Teine mõte on seotud agentuuri endaga. Komisjoni esitatud agentuuri uus põhikiri näib esmapilgul piisavalt tõhus nii organisatsiooni struktuurilt, näiteks nõuandekomitee liikmete vähendamine, kui eelarvelt. Võttes siiski arvesse agentuuri üldist rolli, peaks see säilitama kõrgetasemelised oskused, et täita oma ülesandeid järelevalve hindamisel, soovituste esitamisel ja spetsiifiliste turu-uuringute korraldamisel. Agentuuri töötajatel peavad olema kõrgetasemelised eriteadmised käesolevas tööstuses ning laiaulatuslikud kogemused turu ja kütusetsükli toimimise alal.
<P>
Institutsioonidevaheliste suhete vallas peaks Euroopa Parlament saama agentuurilt regulaarselt tähtsaid raporteid, mis samuti suurendaks tema tegevuse ja eelarve läbipaistvust. Kolmas punkt puudutab agentuuri finantseerimise läbipaistvat keskkonda. Kuigi agentuur loodi Euratomi lepingu alusel finantsküsimustes suurel määral iseseisva juriidilise isikuna, loob tema suhe komisjoniga keerulise ja läbipaistmatu finantssüsteemi, mis võimaldab ainult piiratud juurdepääsu finantsinformatsioonile.
<SPEAKER ID="101" NAME="Franco Frattini">
komisjoni asepresident. - Lugupeetud juhataja, tahaksin veel kord tänada raportööri kasuliku töö eest. Ühtlasi tänan teid kõiki arutelu eest, mis näitab ja tõestab, et Euratomi Tarneagentuuri põhikirja on vaja kaasajastada.
<P>
Me võtsime agentuuri põhikirja ettepaneku vastu selle aasta kevadel. Teie raport täiendab komisjoni esialgset ettepanekut. Võin teile kinnitada, et komisjon toetab seetõttu nõukogus toimuval finantsarutelul enamust parlamendi esitatud muudatustest.
<P>
Veel kord tänan teid toetuse ja tähelepanu eest.
<SPEAKER ID="102" NAME="Juhataja">
Arutelu on lõppenud.
<P>
Hääletamine toimub homme kell 11.30.

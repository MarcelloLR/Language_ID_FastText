<CHAPTER ID="004-02">
2. Pestitsiidide statistika (
<SPEAKER ID="100" NAME="Bart Staes">
raportöör. - (NL) Selgituseks, et see on kolmas raport pestitsiidide kasutamise raportite kolmikust.
<P>
Selle aasta alguse poole võtsime eelmises parlamendis vastu määruse taimekaitsevahendite turuleviimise kohta. Sellel ajal võtsime vastu ka direktiivi pestitsiidide säästva kasutamise kohta ning praegune määrus pestitsiidide statistika kohta on kolmas komponent.
<P>
Selle ettepanekuga pidi tegelema lepituskomitee, sest eelmises parlamendis läks midagi valesti. Paljud inimesed ei olnud kohal ning teise lugemise ajal oli kohal liiga vähe inimesi, et oleksime saanud piisavalt hääli selle teise lugemise lõpule viimiseks.
<P>
Selles osas tahtsin sõna võtta ja tänada eesistujariike Rootsit ja eriti ka Tšehhit, sest nad oleks võinud teise lugemise täielikult rikkuda: nad oleksid võinud lepitusest keelduda! Tänu nende headele suhetele parlamendiga ning ka tänu poliitiliste fraktsioonide esimeestele, kes ühinesid minuga kirjas eesistujariigile kohe pärast valimisi, on õnnestunud see raport päästa ja lepitustoiminguga ka tagada, et saame täna hääletada teisel lugemisel kokku lepitud vormis teksti üle. Tahaksin ka kõiki seotud osapooli tänada.

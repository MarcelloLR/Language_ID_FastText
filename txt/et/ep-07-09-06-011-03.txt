<CHAPTER ID="011-03">
3. Sierra Leone eritribunali rahastamine (hääletus) 
<P>
Resolutsioon Sierra Leone eritribunali rahastamise kohta - Enne hääletust:
<SPEAKER ID="168" NAME="Bernd Posselt" AFFILIATION="PPE-DE">
(DE) Austatud juhataja, meie fraktsioon taotles nimelist hääletust. Uue töötaja tehnilise vea tõttu ei jõudnud see taotlus ilmselt teieni. Ma palun, et te rahuldaksite nimelise hääletuse taotluse, kuna midagi on tehnilisest aspektist valesti läinud.
<SPEAKER ID="169" NAME="Juhataja">
Me ei asuta eritribunali teie töötaja jaoks. Seega, kui kohalviibijatest kellelgi vastuväiteid ei ole, korraldame nimelise hääletuse lõpphääletuse ajal.
<P>
- Enne hääletust lõike 6 üle:
<SPEAKER ID="170" NAME="Glyn Ford" AFFILIATION="PSE">
Aitäh! Kuna härra Agnolettot kohal ei ole, kas ma võin tema nimel esitada suulise ettepaneku lõike 6 kohta? Ma usun, et inimestel on see hääletuse nimekirjas, kuid kui ei ole, siis see kõlab järgmiselt: "kutsub komisjoni üles jätkama eritribunali nii põhimeetmete kui ka kõrvalmeetmete rahastamist tulevaste Sierra Leonega seotud riiklike programmidega; kutsub Sierra Leone ametiasutusi pidama üleminekuaja õigusemõistmist ja kohtusüsteemi sõltumatust esmatähtsateks küsimusteks”.
<P>
(Parlament nõustus suulise muudatusettepaneku vastu võtma)
<SPEAKER ID="172" NAME="Francesco Enrico Speroni" AFFILIATION="UEN">
(IT) Austatud juhataja, daamid ja härrad, ma märkasin, et häälte kuvandid on muutunud. Nimelises hääletuses näitavad seega numbrid, et hääletajad on vaid mehed ning arvestades, et ka naised hääletavad, siis soovin, et kuvandid viidaks kooskõlla tegeliku olukorraga.
<SPEAKER ID="173" NAME="Juhataja">
See on õige märkus, kuid kuna meil on vaid kolm numbrit, siis oleks raske olla õiglane kõigi suhtes. Seega peame vaatama numbrite arvu.

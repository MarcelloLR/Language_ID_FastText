<CHAPTER ID="007-02">
2. Olukord Ukrainas (
<SPEAKER ID="104" NAME="Cristian Dan Preda">
fraktsiooni PPE nimel. - (FR) Austatud juhataja! Soovin esitada järgmise muudatusettepaneku: "kutsub Ukraina ametivõime üles, pidades silmas, et Ukraina on ratifitseerinud Euroopa Nõukogu vähemusrahvuste kaitse raamkonventsiooni ning Euroopa regionaal- või vähemuskeelte harta, püüdma rohkem abistada vähemusrahvusi Ukrainas, kaasates neid kogukondi enam riigi poliitilistesse arengutesse ning edendades piisavalt nende õigust omandada haridust vähemuskeeltes”.
<P>
Põhjus on väga lihtne: peame kasutama valimistejärgset konteksti rõhutamaks, et ELi välispoliitika aluseks on austus inimõiguste, sealhulgas ka vähemuste õiguste vastu.
<SPEAKER ID="106" NAME="Michael Gahler">
fraktsiooni PPE nimel. - (DE) Austatud juhataja! Kui minu suuline muudatusettepanek vastu võetakse, ei ole vaja osade kaupa hääletada. Muudatusettepanek on järgmine.
<P>
"kutsub komisjoni üles põhjalikult ühtlustama riiklikku näidisprogrammi ajavahemikuks 2011-2013 assotsieerimiskavaga”.
<P>
(DE) Originaaltekstis on sõnastus täpselt vastupidine, mis on vale.
<SPEAKER ID="110" NAME="Michael Gahler">
fraktsiooni PPE nimel. - (DE) Austatud juhataja! Teen kõigest faktilise paranduse. Uus sõnastus on õige. Originaaltekstis on aga vale viide. Ma ei pea seda ette lugema, sest muudatusettepanek on teil kirjalikul kujul olemas.

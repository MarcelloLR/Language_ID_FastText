<CHAPTER ID="004">
Ordine dei lavori: vedasi processo verbale
<SPEAKER ID="081" NAME="Richard Howitt" AFFILIATION="PSE">
(EN) Signor Presidente, con una mozione di procedura, vorrei chiedere al Presidente del Parlamento di lanciare con urgenza un appello per la protezione di una delegazione dalla Colombia che ha visitato il nostro Parlamento il 27 e 28 giugno, e i cui membri questa settimana sono stati minacciati pubblicamente di morte perché si erano espressi in questa sede a favore della proposta di uno scambio umanitario di prigionieri nel conflitto colombiano.
<P>
L'accusa secondo cui i membri della delegazione, fra cui vi sono Yolanda Pulecio de Betancourt, madre dell'ex candidata francese alla presidenza colombiana, Monsignor Luis Augusto Castro, capo della Chiesa cattolica in Colombia, e il dottor Jose Noe Rios, segretario generale del Partito liberale colombiano, sarebbero tutti sostenitori della guerriglia, è assurda e mette queste persone in grave pericolo.
<P>
Con una motivazione puramente umanitaria, chiedo al Presidente di fare tutto il possibile per intercedere a favore della loro incolumità.
<P>
(Applausi)

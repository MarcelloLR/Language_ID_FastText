<CHAPTER ID="007-06">
6. Programma pluriennale 2010-2014 in materia di libertà, sicurezza e giustizia (programma di Stoccolma) (votazione)
<SPEAKER ID="106" NAME="Alexander Graf Lambsdorff" AFFILIATION="ALDE">
(DE) Signor Presidente, si è ripetuto quello di cui l'onorevole Ferber si è giustamente lamentato. Abbiamo sentito tre numeri diversi relativi al paragrafo che ci apprestiamo a votare. Non capisco se ciò dipenda da una lettura scorretta o da una traduzione imprecisa. Ho sentito 33, poi 30 e infine 43, il che rende la situazione molto confusa.
<SPEAKER ID="107" NAME="Marc Tarabella" AFFILIATION="S&amp;D">
(FR) Signor Presidente, le assicuro che la velocità della votazione è perfetta. Lei è un uomo estremamente cortese e di questo le siamo molto grati, tuttavia procederemmo con ancora maggiore celerità se non dicesse "grazie” dopo ogni votazione, ma soltanto alla fine.
<P>
Grazie.
<SPEAKER ID="108" NAME="Presidente">
Grazie per l'osservazione.
<SPEAKER ID="110" NAME="Carlo Casini" AFFILIATION="PPE">
Signor Presidente, si tratta di un emendamento orale al paragrafo 131, su cui sono d'accordo con gli altri due relatori, gli onorevoli López Aguilar e Berlinguer.
<P>
Il testo attuale recita: "invita il Consiglio, la Commissione e gli Stati membri a valutare e rivedere le leggi e le politiche internazionali, europee e nazionali in vigore in materia di stupefacenti e a promuovere politiche di riduzione del danno, segnatamente in vista delle conferenze organizzate a livello delle Nazioni Unite su tali temi”.
<P>
L'emendamento orale propone di inserire le parole prevenzione e recupero, in modo tale che l'invito a valutare e rivedere le legislazioni riguardi le "politiche di riduzione del danno, di prevenzione e di recupero”.

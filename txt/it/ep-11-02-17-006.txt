<CHAPTER ID="006">
Turno di votazioni
<SPEAKER ID="070" NAME="Presidente">
L'ordine del giorno reca il turno di votazioni.
<P>
(Per i risultati e ulteriori dettagli sulla votazione: vedasi processo verbale)
<P>
- Prima del turno di votazioni:
<SPEAKER ID="071" NAME="Sajjad Karim" AFFILIATION="ECR">
(EN) Signor Presidente, il quotidiano Figaro di stamane riferisce che la settimana scorsa un giornalista non solo è riuscito a entrare al Parlamento europeo con una pistola giocattolo, ma è anche arrivato molto vicino al Principe Carlo, il futuro capo di Stato britannico.
<P>
Considerando le attuali preoccupazioni di quest'Aula in materia di sicurezza, può garantirci ora che si intende affrontare tali questioni seriamente e che la cosiddetta revisione condotta in segreto dall'Ufficio di Presidenza del Parlamento non sarà un banale tentativo di tamponare la situazione bensì una riforma della sicurezza a tutto tondo?
<SPEAKER ID="072" NAME="Presidente">
Onorevole Karim, le garantisco che la questione viene affrontata seriamente. Secondo le informazioni di cui dispongo, è attualmente oggetto di discussione alla Conferenza dei presidenti, fatto che dimostra che il Parlamento sta dedicando grande attenzione al problema. Si tratta di una questione molto seria.
<SPEAKER ID="073" NAME="Presidente">
Alla luce dei recenti sviluppi, il testo della legge sui mezzi di comunicazione in Ungheria, la cui votazione era prevista per oggi, dovrà essere rivista. Propongo, pertanto, di posticipare il turno di votazioni ai sensi dell'articolo 177, paragrafo 4 del regolamento. La decisione in merito alle azioni future e alle nuove scadenze necessarie sarà presa in occasione della Conferenza dei presidenti che si svolgerà giovedì 3 marzo 2011.
<P>
Chi desidera intervenire a favore e chi è invece contrario?
<SPEAKER ID="074" NAME="Renate Weber">
a nome del gruppo ALDE. - (EN) Signor Presidente, in seguito ai recenti sviluppi oggetto di discussione in Commissione ma non in Parlamento, credo sia necessario posticipare la votazione sulla risoluzione poiché va riadattata alla nuova situazione.
<SPEAKER ID="075" NAME="Presidente">
Questa era la proposta a favore. Qualcuno desidera intervenire contro? Nessuno? Allora la metto ai voti. Voti favorevoli alla posposizione? Contrari? Astenuti? La proposta è accolta. La votazione su questo punto è rimandata.

<CHAPTER ID="006">
Comunicazione della Presidenza
<SPEAKER ID="072" NAME="Presidente">
Onorevoli colleghi, come potete vedere, sono stati installati due nuovi schermi informativi nell'Aula. Sono più ampi e offrono molte più possibilità degli schermi sostituiti.
<P>
Si tratta del primo passo di un progetto mirato a migliorare la qualità e la presentazione delle informazioni relative ai resoconti in plenaria, sia per i deputati che per il pubblico.
<P>
In particolare, dopo ogni votazione per appello nominale, verrà brevemente visualizzata una rappresentazione grafica dell'Aula con l'indicazione della distribuzione dei voti nell'assemblea. Questa nuova funzionalità, già in uso in molti parlamenti, riflette semplicemente le informazioni che comunque vengono pubblicate nell'allegato del processo verbale "Risultati delle votazioni”.
<P>
Tuttavia, facendo seguito a una decisione presa dall'Ufficio di presidenza del Parlamento europeo ieri sera, la Conferenza dei presidenti, con la saggezza che li caratterizza, decideranno giovedì se i presidenti dei rispettivi gruppi vorranno rendere permanente tale funzionalità del sistema.
<P>
Nel frattempo, stamane sono stati consultati i gruppi politici e hanno dato il loro assenso all'utilizzo di questa funzionalità grafica in via sperimentale durante la votazione di stamattina.

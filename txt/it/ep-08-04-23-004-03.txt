<CHAPTER ID="004-03">
3. Intermediazione in campo civile e commerciale (
<P>
- Prima della votazione
<SPEAKER ID="083" NAME="Arlene McCarthy">
relatrice. - (EN) Signor Presidente, non vi sono emendamenti alla posizione comune, grazie all'eccellente collaborazione tra Parlamento, Consiglio e Commissione e in particolare al lavoro dei miei relatori ombra, gli onorevoli Wallis e Gauzès del gruppo PPE-DE, che hanno tenuto una linea molto dura con il Consiglio e la Commissione.
<P>
Credo sia passato più di un anno da quando abbiamo concordato tale proposta, ma è stata la mediazione di esperti e professionisti di questo settore, la cui risposta alla prima consultazione on line di sempre del Parlamento, che ci ha convinti dei meriti di tale legge. So che ora accoglieranno con favore la votazione di oggi per portare tali proposte nella normativa.
<P>
Troppo spesso assistiamo a casi in cui un matrimonio o una relazione che coinvolge figli finisce e le parti si ritrovano con anni di procedure giudiziali e ingenti spese legali. Una delle mie elettrici con un compagno greco ha accumulato spese legali e ha lottato con il sistema giudiziario per tre anni prima di riavere indietro i suoi figli. La mediazione può pertanto costituire per i cittadini uno strumento prezioso per ottenere l'accesso alla giustizia e potenzialmente ridurre i costi della risoluzione delle dispute senza quel procedimento, spesso aspro, di intentare una causa.
<P>
Ha il valore aggiunto di svincolare i tempi procedurali per i casi che richiedono una sentenza del tribunale. Questa nuova legge dovrebbe aiutare le persone di tutta l'UE a ottenere un accesso alla giustizia rapido e a costi contenuti. Esorto pertanto gli onorevoli deputati ad appoggiare la seconda lettura e ad aprire nuove strade per il ricorso e il risarcimento dei cittadini di tutta l'UE.
<P>
(Applausi)
<SPEAKER ID="084" NAME="Presidente">
Ricordo ai colleghi della plenaria che il relatore ha diritto a chiedere la parola per il tempo di due minuti, quindi vi pregherei di evitare alcune intemperanze fuori luogo, mentre invece l'onorevole Rack credo che abbia chiesto la parola per una questione procedurale.
<SPEAKER ID="085" NAME="Reinhard Rack" AFFILIATION="PPE-DE">
(DE) Signor Presidente, normalmente diremmo che la nostra apparecchiatura non funziona, ma in questo caso specifico sono gli ascensori a non funzionare. Davvero molti dei nostri onorevoli colleghi stanno aspettando per scendere in Aula. Stando così le cose, sarebbe appropriato se, forse, potremmo considerare di anticipare dichiarazioni come queste.
<SPEAKER ID="086" NAME="Presidente">
Garantisco un impegno attivo per far funzionare velocemente gli ascensori o per consentire di votare negli ascensori.

<CHAPTER ID="005">
Seduta solenne - Allocuzione di metà mandato di Jerzy Buzek, Presidente del Parlamento europeo
<SPEAKER ID="121" NAME="Presidente">
Colleghi, il mio intervento sarà breve, come promesso un anno fa.
<P>
Siamo a metà della mia Presidenza. All'inizio vi avevo promesso che vi avrei tenuti al corrente delle mie attività.
<P>
In veste di Presidente del Parlamento europeo, rappresento tutti voi. Ovunque io vada, qualunque cosa io faccia, avverto sempre l'onore e la responsabilità di agire per conto di quest'Aula prestigiosa.
<P>
Ma questo discorso non riguarda me: questo discorso riguarda voi e la vostra attività. Riguarda tutti noi, quello che abbiamo realizzato insieme al Parlamento europeo negli ultimi 15 mesi, e quello che ci attende.

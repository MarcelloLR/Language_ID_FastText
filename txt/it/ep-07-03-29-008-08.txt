<CHAPTER ID="008-08">
8. Produzione biologica ed etichettatura dei prodotti biologici (votazione) 
<P>
Dopo la votazione sull'emendamento n. 111
<SPEAKER ID="093" NAME="Roberta Angelilli" AFFILIATION="UEN">
Signor Presidente, onorevoli colleghi, ai sensi dell'articolo 155, poiché l'emendamento 167 presentato dal mio gruppo è ripreso integralmente nell'emendamento 171 del PSE e poiché ritengo importante far convergere il maggior numero di voti sull'obiettivo dell'eliminazione della contaminazione accidentale da OGM per i prodotti biologici, a nome del mio gruppo vorrei ritirare il nostro emendamento nel caso in cui potessimo cofirmare l'emendamento n. 171 del gruppo socialista.
<P>
(Il gruppo socialista al Parlamento europeo approva l'inclusione dell'emendamento n. 167 del gruppo "Unione per l'Europa delle nazioni” nell'emendamento n. 171)
<P>
Prima della votazione finale
<SPEAKER ID="095" NAME="Marie-Hélène Aubert " LANGUAGE="FR">
Signor Presidente, chiedo che la relazione venga rinviata in commissione sulla base dell'articolo 53 del Regolamento.
<P>
In effetti, l'emendamento n. 1, che richiede una doppia base giuridica, ossia gli articoli 37 e 95, ha ricevuto un vastissimo sostegno dal Parlamento, essendo stato adottato con 585 voti favorevoli. Ieri la Commissione ha risposto di non aver accolto tale emendamento. Ritengo pertanto che sia necessario proseguire i negoziati con la Commissione, pur mantenendo la relazione, che, sono lieta di dirlo, è costruttiva, nella sua forma attuale. Dobbiamo tuttavia proseguire i negoziati, e pertanto chiedo il rinvio in commissione della relazione.
<P>
(Applausi)
<P>
(Il Parlamento decide il rinvio della relazione alla commissione competente)

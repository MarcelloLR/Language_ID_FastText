<CHAPTER ID="006-01">
1. Accordo UE / Stati Uniti d'America sul trattamento e il trasferimento di dati di messaggistica finanziaria dall'Unione europea agli Stati Uniti ai fini del programma di controllo delle transazioni finanziarie dei terroristi (
<SPEAKER ID="146" NAME="Alexander Alvaro">
relatore. - (DE) Signor Presidente, come gli onorevoli colleghi comprenderanno, poiché in febbraio il Parlamento europeo ha respinto l'accordo, è necessario sottolineare che da allora, lavorando con la Commissione, siamo riusciti a migliorare significativamente il testo.
<P>
Vorrei cogliere quindi l'occasione per ringraziare gli onorevoli colleghi del gruppo del Partito popolare europeo (Democratico cristiano), del gruppo dell'Alleanza progressista di Socialisti e Democratici al Parlamento europeo, del gruppo Verde/Alleanza libera europea e del gruppo confederale della Sinistra unitaria europea/Sinistra verde nordica che, pur in una situazione non facile, hanno collaborato alla stesura di un accordo che tutelasse contemporaneamente il diritto alla riservatezza e il diritto alla sicurezza dei nostri cittadini. Vorrei ricordare che si tratta della nostra prima occasione per infondere nuova vita nel trattato di Lisbona che sarebbe altrimenti rimasto un testo sterile.
<P>
- Dopo la votazione:
<SPEAKER ID="147" NAME="Presidente">
Vorrei ringraziare e congratularmi con l'onorevole Alvaro, con la precedente relatrice, l'onorevole Hennis-Plasschaert, e con tutti gli onorevoli colleghi che hanno lavorato tanto alacremente per questo accordo. Molte grazie.
<SPEAKER ID="148" NAME="Rui Tavares" AFFILIATION="GUE/NGL">
(EN) Signor Presidente, vorrei richiamare la sua attenzione su un emendamento alla relazione che richiede che il Consiglio e la Commissione nominino congiuntamente con il Parlamento il funzionario dell'UE a Washington incaricato di controllare l'estrazione dei dati. Le chiedo gentilmente di prendere personalmente contatto quanto prima con il Consiglio e la Commissione in modo da procedere con l'adeguata supervisione del Parlamento.
<SPEAKER ID="149" NAME="Presidente">
Grazie per avermelo ricordato. Mi metterò in contatto con le due istituzioni.

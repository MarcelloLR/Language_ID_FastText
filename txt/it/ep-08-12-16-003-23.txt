<CHAPTER ID="003-23">
23. Regime applicabile agli altri agenti delle Comunità europee (
<P>
- Prima della votazione (emendamenti orali agli emendamenti nn. 62, 65 e 75)
<SPEAKER ID="041" NAME="Giuseppe Gargani">
relatore. - Signor Presidente, onorevoli colleghi, io in qualità di relatore propongo tre emendamenti orali: all'emendamento 62 - sulla lista di voto, se potete seguire - concernente il considerando 12, l'inciso a partire da "gli importi annuali" fino a "bilancio annuale", tutto il periodo è soppresso. Questa è la mia proposta.
<P>
All'emendamento 65, sulla lista di voto, che concerne il considerando 12 quater, la mia proposta è che fra le parole "assistenza parlamentare" e "coprono la totalità dei costi" è inserito il seguente inciso: "il cui ammontare per anno sarà determinato nel quadro della procedura annuale di bilancio".
<P>
All'emendamento 75, che concerne l'articolo 131, la proposta di emendamento orale è: alle parole "quadro di riferimento" si aggiunge la parola "trasparente", quindi "quadro di riferimento trasparente".
<P>
Questi sono gli emendamenti orali che propongo all'Assemblea in qualità di relatore auspicando che siano accettati.
<SPEAKER ID="043" NAME="Giuseppe Gargani">
relatore. - Signor Presidente, onorevoli colleghi, io chiedo alla Commissione formalmente se, rispetto a tutti questi emendamenti approvati, è d'accordo.
<SPEAKER ID="044" NAME="Margot Wallström">
vicepresidente della Commissione. - (EN) Signor Presidente, la Commissione si compiace dell'accordo raggiunto tra le istituzioni su un testo comune concernente lo statuto degli assistenti parlamentari.
<P>
A nome della Commissione, posso confermare oggi il nostro consenso su questo testo, che mantiene la sostanza della nostra proposta iniziale. La Commissione ha preparato questa proposta per soddisfare la richiesta presentata dal Parlamento europeo alla Commissione con la lettera che il presidente Pöttering ha inviato al presidente della Commissione Barroso. Appena otto mesi dopo tale richiesta, avete approvato il risultato delle costruttive discussioni tenute tra Parlamento, Consiglio e Commissione. Con questa proposta, per la terza volta in dieci anni, la Commissione ha preso l'iniziativa di affrontare la questione dello statuto, e questa volta siamo fermamente convinti di poter giungere al successo. Dobbiamo cogliere quest'occasione che si schiude davanti a noi. Mi impegno quindi, a nome della Commissione, a difendere questo testo fino alla sua approvazione definitiva da parte del Consiglio.
<P>
(Applausi)
<SPEAKER ID="045" NAME="Presidente">
Signora Vicepresidente Wallström, sono certo che il Parlamento apprezza la sua dichiarazione.
<P>
Adesso procederemo a una votazione per appello nominale, per chiudere una questione rimasta in sospeso per quasi 30 anni.
<P>
Consentitemi di assaporare questo momento.
<P>
- Dopo la votazione
<SPEAKER ID="046" NAME="Giuseppe Gargani">
relatore. - Signor Presidente, onorevoli colleghi, mentre ringrazio il rappresentante della Commissione, chiedo qualche minuto di attenzione, perché devo leggere una dichiarazione politica, una dichiarazione istituzionale politica concordata con il Consiglio.
<P>
"Il Parlamento europeo e il Consiglio, fatte salve le competenze dell'autorità di bilancio, convengono che la transizione verso il nuovo regime per gli assistenti parlamentari accreditati non comporterà di per sé un aumento degli stanziamenti iscritti nella sezione Parlamento europeo del bilancio generale dell'Unione europea e destinati a coprire l'assistenza parlamentare, rispetto agli stanziamenti iscritti a tal fine nel bilancio per l'esercizio 2008, salvo indicizzazione.
<P>
Il Parlamento europeo richiama l'attenzione sull'articolo 69, paragrafo 2, delle Misure di attuazione dello statuto dei deputati al Parlamento europeo - adottate dall'Ufficio di presidenza del Parlamento europeo il 17 luglio 2008 - il quale dispone che l'importo delle spese rimborsate per tutti gli assistenti parlamentari può essere indicizzato ogni anno dall'Ufficio di presidenza del Parlamento.
<P>
Il Parlamento europeo e il Consiglio convengono che qualora la Commissione dovesse proporre, in conformità con l'articolo 96, paragrafo 11 del RAA, un adeguamento del contributo al regime di assicurazione contro la disoccupazione, in ragione dell'inclusione degli assistenti accreditati in quel regime, i pagamenti necessari del Parlamento europeo dovrebbero essere finanziati a titolo di un'apposita linea di bilancio e prelevati dagli stanziamenti globali destinati alle sezioni del bilancio relativa al Parlamento europeo.
<P>
Il Parlamento europeo e il Consiglio ricordano che, conformemente all'articolo 248, paragrafo 4, comma 2, TCE, la Corte dei conti può presentare in ogni momento le sue osservazioni su problemi particolari sotto forma di relazioni speciali o dare pareri su richiesta di una delle altre istituzioni della Comunità.
<P>
Il Parlamento europeo si impegna a consultare il futuro organismo di rappresentanza degli assistenti parlamentari accreditati in merito a qualsiasi modifica venga apportata alla decisione interna di cui all'articolo 125, paragrafo 1 del RAA."
<P>
Questa è la dichiarazione concordata con il Consiglio e mentre io chiedo al Consiglio se è d'accordo - mi pare in qualche modo scontato - voglio solo dedicare due minuti per dire una considerazione, una riflessione al Parlamento. Noi abbiamo portato in porto un lavoro che, come il Presidente ha ricordato, è annoso e da tanti anni si discute, ma la commissione giuridica che è stata incaricata in pochi giorni di dover tener conto di una proposta che veniva dalla Commissione, ma che era stata in qualche modo elaborata dalla commissione Roure presidente Roure a cui va il mio ringraziamento - ha fatto un lavoro approfondito. Io devo dire con grande orgoglio che la commissione giuridica ha approfondito un problema che i miei colleghi sanno che è difficile.
<P>
Noi abbiamo posto e ottenuto un equilibrio tra la libera fondamentale scelta del deputato di scegliere il proprio assistente - questo è detto in tutto il contesto - che determina trasparenza, che dà delle regole e che quindi modifica questa situazione sulla quale c'era incertezza. Io ho difeso la commissione giuridica, signor Presidente, ho scritto anche una lettera al Presidente Pöttering, per dire che la commissione, siccome aveva il diritto-dovere di fare una grande discussione l'ha fatta, e credo che abbia trovato un giusto equilibrio. Io devo ringraziare nel trialogo la Commissione e il Consiglio che hanno collaborato, ma devo ringraziare soprattutto i coordinatori e i colleghi e il Segretariato, la signora Maria José che ha dato un contributo eccezionale sul quale noi oggi ci attestiamo.
<P>
Io spero che i colleghi del Parlamento vogliano votare, sperimenteremo nei prossimi due anni se questa normativa può essere di grande aiuto al nostro lavoro parlamentare.
<SPEAKER ID="047" NAME="Presidente">
La ringrazio molto, onorevole Gargani.
<P>
Inoltre, dal momento che questo è il risultato di un lavoro di squadra, colgo l'occasione per congratularmi con l'onorevole Roure per l'ottimo lavoro svolto all'interno del suo gruppo di lavoro, che ha diretto con estrema determinazione.
<P>
Porgo inoltre i nostri ringraziamenti al segretario generale, che ha mostrato grandi capacità negoziali su questo tema; senza la sua determinazione, sarebbe stato impossibile raggiungere gli attuali risultati. Ringrazio inoltre gli ultimi quattro presidenti del Parlamento europeo: Hans-Gert Pöttering, che si è battuto per il completamento del fascicolo, Josep Borrell, grazie al quale abbiamo potuto fare un decisivo passo in avanti con l'adozione del codex, Pat Cox, che ci ha consentito di separare i vari statuti, e, naturalmente, Nicole Fontaine, che ha aperto il fascicolo quasi dieci anni fa, così che oggi disponiamo infine di questa relazione.
<SPEAKER ID="048" NAME="Monica Frassoni" AFFILIATION="Verts/ALE">
Signor Presidente, onorevoli colleghi, mi scusi questa può sembrare una specie di piaggeria, però i colleghi mi perdoneranno perché forse ancora qualcuno non lo sa, ma chi ha portato nel Bureau negli anni passati questo dossier è stato proprio lei, quindi lei non lo poteva dire, lo dico io, quindi ringrazio a nome del mio gruppo, ma penso oltre al mio gruppo anche il suo lavoro nella vicepresidenza del Parlamento.
<SPEAKER ID="049" NAME="Presidente">
Vi ringrazio tutti. Credo che il nuovo statuto sarà un esempio per gli altri parlamenti in tutto il mondo.

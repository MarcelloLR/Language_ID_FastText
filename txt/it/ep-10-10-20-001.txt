<CHAPTER ID="001">
Apertura della seduta
<SPEAKER ID="005" NAME="Edit Herczog" AFFILIATION="S&amp;D">
(EN) Signor Presidente, ieri abbiamo discusso il bilancio. Durante la discussione è apparso evidente che la relazione della commissione per l'industria, la ricerca e l'energia (ITRE) non fosse stata presentata ai servizi interessati. Secondo il controllo da noi effettuato la relazione è stata completata e inviata correttamente; si deve essere pertanto verificato un errore nella procedura.
<P>
Ad ogni modo la cosa più importante non è capire chi sia il responsabile e cosa sia accaduto, bensì garantire che tale relazione, che rappresenta il nostro punto di partenza per il dialogo a tre e il documento in cui emergono le maggiori differenze rispetto al documento del Consiglio, sia inclusa nei documenti ufficiali del Consiglio. Per questo motivo ne ho portate due copie e ne consegnerò una al Consiglio e una a lei, pregandola di assicurarsi che la proposta della commissione ITRE, adottata all'unanimità, arrivi in Consiglio entro i tempi previsti. La ringrazio per il suo sostegno in merito.
<SPEAKER ID="006" NAME="Presidente">
Faremo come desidera. Molto bene, la discussione di oggi inizia nel migliore dei modi!

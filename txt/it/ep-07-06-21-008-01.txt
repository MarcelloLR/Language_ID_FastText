<CHAPTER ID="008-01">
1. MEDA e sostegno finanziario alla Palestina - valutazione, messa in atto e controllo (votazione) 
<P>
- Relazione Kratsa-Tsagaropoulou
<P>
Prima della votazione sul paragrafo 38
<SPEAKER ID="055" NAME="Paulo Casaca" AFFILIATION="PSE">
(PT) Signor Presidente, desidero presentare un emendamento concordato con la nostra relatrice, l'onorevole Kratsa-Tsagaropoulou. Questo emendamento è volto a sostituire l'attuale emendamento n. 38 con il seguente testo:
<P>
(EN) "Si compiace della decisione del Consiglio del 18 giugno con cui si chiede all'Unione europea di riprendere immediatamente rapporti normali con l'Autorità palestinese e di sviluppare a tal fine le condizioni per un'assistenza pratica e finanziaria urgente che comprenda il sostegno finanziario diretto al nuovo governo nonché di assicurare la fornitura di assistenza di emergenza e umanitaria alla popolazione di Gaza;”
<SPEAKER ID="057" NAME="Rodi Kratsa-Tsagaropoulou " LANGUAGE="EL">
Signor Presidente, in primo luogo desidero ringraziare tutti gli onorevoli colleghi dei vari gruppi politici che hanno collaborato con me a questa relazione, estremamente importante per il nostro partenariato euromediterraneo e contenente anche punti importanti e sensibili che riguardano il finanziamento dell'Autorità palestinese.
<P>
L'emendamento menzionato dall'onorevole Casaca che, come il collega sa, abbiamo redatto assieme, comprende una parentesi alla fine "(in particolare tramite un meccanismo internazionale temporaneo)” che è parte integrante dell'emendamento orale. Non ho altri emendamenti da presentare, tuttavia ricordo che il paragrafo 38, concernente gli accordi della Mecca e un governo di unità nazionale, non è più di attualità ed è stato cancellato e sostituito con il paragrafo appena letto dall'onorevole Casaca, con la parentesi "(in particolare tramite un meccanismo internazionale temporaneo)” alla fine. Detto questo, non mi resta che ringraziarvi per la vostra collaborazione e il vostro sostegno.
<SPEAKER ID="058" NAME="Presidente">
Per riepilogare a beneficio di tutti i colleghi, è stato presentato dall'onorevole Casaca un emendamento orale al paragrafo 38 che già nella versione originale e con l'integrazione della relatrice prevede alla fine le parole aggiunte - "in particolare tramite un meccanismo internazionale temporaneo” - al testo che trovate allegato alle vostre liste di voto. Vi sono obiezioni all'emendamento orale nella sua integralità? Non vi sono obiezioni. In via del tutto eccezionale, la relatrice chiede nuovamente la parola.
<SPEAKER ID="220" NAME="Rodi Kratsa-Tsagaropoulou " LANGUAGE="EL">
Il considerando N, che riguarda questa materia.
<SPEAKER ID="059" NAME="Presidente">
E' stato presentato contestualmente il secondo emendamento orale che riguarda la soppressione del considerando N. Sarà una votazione successiva, ma i due emendamenti sono collegati.
<P>
(Gli emendamenti orali sono accolti)

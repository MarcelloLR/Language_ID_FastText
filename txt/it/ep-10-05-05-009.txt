<CHAPTER ID="009">
Ordine dei lavori
<SPEAKER ID="014" NAME="Presidente">
La versione definitiva del progetto di ordine del giorno, elaborata nell'ultima riunione dalla Conferenza dei presidenti, ai sensi degli articoli 140 e 155 del regolamento, è stata distribuita. Con il consenso dei gruppi politici, propongo i seguenti emendamenti all'ordine del giorno della plenaria di questa settimana:
<P>
Per quanto riguarda mercoledì 5 maggio 2010:
<P>
In primo luogo, la discussione congiunta sulle due relazioni dell'onorevole Méndez de Vigo relative alla composizione del Parlamento sarà affrontata come primo punto.
<P>
In secondo luogo, un nuovo punto dal titolo "Preparazione del vertice dei capi di Stato e di governo dell'area dell'euro del 7 maggio 2010”, senza votazione, è stato aggiunto all'ordine del giorno. Sarà dibattuto come secondo punto e ci sarà una sola tornata d'interventi da parte dei gruppi politici e nessuna procedura catch the eye.
<P>
In terzo luogo, il titolo "Normalizzazione dei veicoli elettrici” è stato modificato in "Veicoli elettrici”.
<P>
In quarto luogo, la relazione dell'onorevole Prodi, della quale era prevista oggi una breve presentazione, è stata spostata al Tempo delle interrogazioni del 6 maggio 2010 per una votazione immediata.
<P>
Per quanto riguarda giovedì 6 maggio 2010:
<P>
In primo luogo, la votazione sulla relazione dell'onorevole Moreira relativa alla proposta di decisione del Parlamento europeo e del Consiglio in tema di assistenza finanziaria macro-economica all'Ucraina è stata aggiornata alla seconda tornata di maggio.
<P>
In secondo luogo, la votazione sulla proposta di risoluzione sul progetto di regolamento della Commissione relativo alle linee guida per l'istituzione di un meccanismo di compensazione fra amministratori del sistema di trasmissione e a un approccio comune alle tariffe di trasmissione dell'elettricità è stata ritirata dall'ordine del giorno.
<P>
Vi sono osservazioni?
<P>
(Il Parlamento approva gli emendamenti)
<P>
(L'ordine dei lavori viene approvato con tali emendamenti)

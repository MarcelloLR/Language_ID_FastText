<CHAPTER ID="004">
Composizione dei gruppi politici
<SPEAKER ID="144" NAME="Presidente">
Oggi ho ricevuto lettere dagli onorevoli Daniela Buruiană-Aprodu e Cristian Stănescu, in cui mi annunciano l'intenzione di abbandonare il gruppo ITS. Il Parlamento prende atto della decisione, che ha decorrenza da oggi 14 novembre 2007.
<P>
Considerati assieme agli annunci già pervenuti questa settimana con cui altri tre deputati abbandonavano il gruppo, concludo che il numero di deputati del gruppo ITS è sceso sotto il minimo di 20 membri necessario per poter costituire un gruppo politico, ai sensi dell'articolo 29 paragrafo 2 del regolamento.
<P>
(Vivi applausi)
<P>
Il Parlamento pertanto prende atto del fatto che il gruppo ITS non soddisfa più le condizioni previste dal regolamento per la costituzione dei gruppi e di conseguenza il gruppo cessa di esistere con effetto immediato.
<P>
(Applausi)
<SPEAKER ID="145" NAME="Hans-Peter Martin" AFFILIATION="NI">
(DE) Signor Presidente, vorrei portare alla sua attenzione il fatto che, mentre come molti altri deputati stavo applaudendo l'ultimo annuncio, l'onorevole Jean-Marie Le Pen ha fatto verso di me il gesto con la mano che significa (EN) "Fuck you!”. Le chiederei di controllare sulla registrazione video. Ritengo che un tale comportamento debba avere delle conseguenze. Trovo allucinante che chiunque possa comportarsi così nei miei confronti in maniera così aggressiva.
<SPEAKER ID="146" NAME="Presidente">
La ringrazio onorevole Martin, anch'io non ho visto, ma prendo nota della sua segnalazione.

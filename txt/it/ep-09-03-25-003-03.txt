<CHAPTER ID="003-03">
3. Prestazioni e sostenibilità del sistema aeronautico europeo (
<P>
- Prima della votazione:
<SPEAKER ID="091" NAME="Marian-Jean Marinescu">
relatore. - (RO) Il Parlamento ha raggiunto un accordo con il Consiglio e tale accordo è sostenuto da cinque gruppi politici. Mi riferisco alle due relazioni che seguono.
<P>
Grazie agli emendamenti presentati da due dei nostri onorevoli colleghi - per inciso, il contenuto di tali emendamenti è già stato incluso nel compromesso sottoscritto con il Consiglio -, oggi dobbiamo votare su numerosi articoli.
<P>
In base a norme da me reputate scorrette, l'ordine della votazione inserisce in alcuni articoli prima il testo della commissione per il trasporto e il turismo e poi il testo di compromesso. Vorrei chiedere di votare oggi sul testo di compromesso, in quanto gode dell'appoggio di cinque gruppi politici; in tal modo, i due regolamenti entrerebbero in vigore entro la fine della legislatura in corso.
<SPEAKER ID="092" NAME="Presidente">
- Grazie delle osservazioni. Raggiungeremo l'obiettivo da lei indicato seguendo la lista di voto e votando sugli emendamenti.

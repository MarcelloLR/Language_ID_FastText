<CHAPTER ID="009-09">
9. Modalità pratiche della procedura di codecisione (votazione) 
<P>
- Relazione Leinen
<P>
Prima della votazione
<SPEAKER ID="117" NAME="Jo Leinen " LANGUAGE="DE">
Signor Presidente, onorevoli colleghi, la procedura di codecisione è lo strumento più importante a disposizione del Parlamento, e il nuovo accordo con il Consiglio e la Commissione ne aumenta notevolmente la trasparenza e l'efficienza. Su alcuni punti di dettaglio siamo sullo stesso piano del Consiglio.
<P>
Desidero cogliere l'occasione per ringraziare sentitamente gli onorevoli Roth-Behrendt, Vidal-Quadras Roca e Trakatellis, che hanno negoziato per oltre un anno con il Consiglio e la Commissione, e anche l'onorevole Daul, che ha vigilato sull'intero esercizio. Questo nuovo accordo, dunque, ci consente di compiere un notevole passo avanti in materia di procedura di codecisione.

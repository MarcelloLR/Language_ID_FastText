<CHAPTER ID="010">
Approvazione del processo verbale della seduta precedente
<SPEAKER ID="204" NAME="Ilda Figueiredo" AFFILIATION="GUE/NGL">
(PT) Signor Presidente, vorrei fare un richiamo al regolamento. Questa mattina si è tenuta una votazione per giustificare i negoziati esistenti tra Unione europea e Marocco. Poiché in data odierna è stato pubblicato un documento della Commissione, in cui si conferma l'avanzamento dei negoziati UE-Marocco nei settori agroalimentare e della pesca, vorrei sapere se erano questi i negoziati cui faceva riferimento questa mattina il presidente del gruppo dell'Alleanza progressista di Socialisti e Democratici al Parlamento europeo, quando ha utilizzato i negoziati come pretesto per eliminare dall'ordine del giorno la questione di Aminatou Haidar, l'attivista saharawi che ha portato avanti per 32 giorni uno sciopero della fame e che in questo preciso momento è in pericolo di vita. Questo punto deve essere debitamente chiarito poiché quanto accaduto qui questa mattina è inaccettabile.
<SPEAKER ID="205" NAME="Presidente">
Grazie, onorevole Figueiredo. Sfortunatamente non posso fornirle una risposta, perché non ricordo più quanto detto dal presidente del gruppo oggi a mezzogiorno.
<SPEAKER ID="206" NAME="Izaskun Bilbao Barandica" AFFILIATION="ALDE">
(ES) Signor Presidente, questa mattina sono stati cancellati due punti dall'ordine del giorno. Vorrei porre una domanda in merito alla risoluzione concordata tra i gruppi parlamentari. Potrebbe gentilmente chiarire secondo quale parte del regolamento è stata sollevata la questione e si è proceduto ad una votazione immediata per eliminare un punto dell'ordine del giorno di cui dovevamo discutere oggi?
<P>
Ritengo si tratti di una questione importante, ed è necessario informare quanto prima e in modo appropriato i membri del Parlamento presenti oggi.
<SPEAKER ID="207" NAME="Presidente">
Onorevole Bilbao Barandica, si trattava di un richiamo al regolamento, conformemente all'articolo 140 del regolamento, che permette di effettuare modifiche all'ordine del giorno. Mi spiace ora poter accettare unicamente richiami al regolamento. Non riapriremo questa discussione. Vorrei ribadire che interromperò qualsiasi oratore che tenti di riaprire nuovamente la discussione.
<SPEAKER ID="208" NAME="Willy Meyer" AFFILIATION="GUE/NGL">
(ES) Signor Presidente, in conformità con l'articolo 177 del regolamento, un gruppo o per lo meno 40 deputati possono richiedere che un dibattito venga rinviato. Questo è quanto è accaduto questa mattina, in modo decisamente inconsueto. Infatti, il regolamento sancisce che, in caso di richiesta di rinvio, il presidente deve esserne informato con 24 ore di anticipo ed informare a sua volta immediatamente il Parlamento.
<P>
Vorrei chiedere se questo procedimento è stato seguito, perché la situazione in cui ci troviamo è atipica: per la prima volta il Parlamento europeo viene privato del dibattito concernente una risoluzione concordata da tutti i gruppi parlamentari, in risposta a una situazione estremamente seria, quale è il caso Haidar. Vorrei pertanto sapere se tale procedimento è stato seguito. In caso contrario, la risoluzione dovrebbe essere discussa immediatamente. La risoluzione concordata da tutti i gruppi parlamentari deve essere recuperata e messa al voto.
<SPEAKER ID="209" NAME="Presidente">
Ci sono altri richiami al regolamento?
<SPEAKER ID="210" NAME="Cristian Dan Preda" AFFILIATION="PPE">
(RO) Volevo solo comunicare che, nel frattempo, l'onorevole Schulz è giunto in aula e saremmo lieti se potesse rispondere alla domanda posta dal nostro onorevole collega all'inizio, quando era assente.
<P>
(Applauso)
<SPEAKER ID="211" NAME="Presidente">
Onorevole Preda, questa era una breve domanda, non un richiamo al regolamento.
<SPEAKER ID="212" NAME="Oriol Junqueras Vies" AFFILIATION="Verts/ALE">
(ES) Signor Presidente, anche noi desideriamo fare riferimento all'articolo 177 del regolamento interno. Avendo ben presente tale articolo, non riusciamo a capire come un punto possa essere eliminato dall'ordine del giorno, a meno che non sia fatto prima del dibattito o del relativo voto.
<P>
Di conseguenza, riteniamo anche che il regolamento sia stato applicato in modo scorretto e chiediamo al presidente di risolvere il problema.
<SPEAKER ID="213" NAME="Presidente">
Poiché le domande si riferiscono a questo argomento, sono lieto di fornirvi una risposta. Ai sensi dell'articolo 140, paragrafo 2 del regolamento, in alcune circostanze, tra cui anche su "proposta del presidente”, l'ordine del giorno può essere modificato. Il presidente di un gruppo ha fatto un richiamo al regolamento e il presidente ha deciso di procedere al voto, conformemente al regolamento.
<SPEAKER ID="214" NAME="Charles Tannock" AFFILIATION="ECR">
Signor Presidente, il richiamo al regolamento fatto a nome del mio gruppo, il gruppo dei Conservatori e Riformisti europei, per posticipare il voto richiesto dall'onorevole Schulz alle 15.00, al fine di avere il tempo necessario di capire di cosa si trattasse, non è stato messo al voto. Il presidente ha messo al voto solo la mozione dell'on. Schulz, e non la mia richiesta di posticiparla al fine di avere due o tre ore di tempo per distendere gli animi e comprendere i fatti. Contesto il fatto che non la mozione non sia stata messa al voto.
<SPEAKER ID="215" NAME="Presidente">
Onorevole Tannock, il richiamo al regolamento sollevato dall'onorevole Schulz corrisponde alla mozione d'ordine in corso. Il suo richiamo risulta pertanto superfluo.
<SPEAKER ID="216" NAME="Francisco Sosa Wagner" AFFILIATION="NI">
(ES) Signor Presidente, vorrei ribadire quanto espresso dall'onorevole Meyer, sarò breve. Molti deputati, un'ampia percentuale dei presenti in quest'aula, sono rimasti parecchio sorpresi dagli eventi relativi alla proposta di questa mattina. L'ultima è stata messa al voto in modo inaspettato, e in un certo senso questo suggerisce che non sia conforme allo spirito delle disposizioni in vigore e che non le rispetti.
<SPEAKER ID="217" NAME="Presidente">
Ho chiarito la mia interpretazione del regolamento. Questa procedura è pertanto conforme ad esso e non posso approvare altri richiami al regolamento. Faccio appello alla vostra tolleranza, abbiamo altri due punti importanti da discutere. Onorevole Salafranca, se si appresta a presentare un richiamo al regolamento, la prego di procedere, in caso contrario, le comunico che la interromperò.
<SPEAKER ID="218" NAME="José Ignacio Salafranca Sánchez-Neyra" AFFILIATION="PPE">
(ES) Signor Presidente, il mio è senza dubbio un richiamo al regolamento. Questa mattina, il presidente del gruppo dell'Alleanza progressista di Socialisti e Democratici al Parlamento europeo ha avanzato una mozione al fine di eliminare una risoluzione congiunta dall'ordine del giorno. Si tratta di una decisione senza precedenti e sono state addotte solide argomentazioni, ovvero che la vita di Aminatou Haidar sarebbe stata messa in pericolo.
<P>
Tenendo presente ciò, il mio gruppo non voleva compromettere la situazione, considerando anche il punto di vista espresso dall'onorevole Schulz.
<P>
Dal mio punto di vista, tuttavia, non sussistono motivi per ritenere che una dichiarazione di quest'Aula potrebbe mettere in pericolo la vita di Aminatou Haidar. In particolare, non riesco a capire perché dovrebbe essere necessario agire contravvenendo al regolamento.
<P>
Signor Presidente, l'articolo 177 sancisce chiaramente che la richieste devono essere avanzate con 24 ore d'anticipo e prima del dibattito.
<P>
(Il Presidente interrompe l'oratore)
<SPEAKER ID="219" NAME="Presidente">
Onorevole Salafranca, mi spiace molto, ma non è più possibile continuare a esaminare le ragioni dei deputati, come facciamo da questa mattina. Le informazioni ricevute questo pomeriggio non costituiscono più un punto dell'ordine del giorno di oggi. Ritornerò pertanto all'ordine del giorno.
<P>
(Il Parlamento approva il processo verbale della seduta precedente)
<SPEAKER ID="221" NAME="Bernd Posselt" AFFILIATION="PPE">
(DE) Signor Presidente, ritengo che l'articolo 140 non sia applicabile alla procedura d'urgenza e pertanto vorrei richiedere un controllo da parte della commissione per il regolamento, affinché non costituisca un pericoloso precedente.
<SPEAKER ID="222" NAME="Presidente">
Sono lieto di accettare suggerimento tale proposta, ma anche in questo caso non si trattava di un richiamo al regolamento.

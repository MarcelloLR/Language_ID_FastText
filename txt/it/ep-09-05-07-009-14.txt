<CHAPTER ID="009-14">
14. Relazione annuale sui diritti umani nel mondo nel 2008 (
<P>
- Prima della votazione:
<SPEAKER ID="118" NAME="Hartmut Nassauer" AFFILIATION="PPE-DE">
(DE) Signor Presidente, a nome del gruppo PPE-DE, in applicazione dell'articolo 151, paragrafi 1 e 3, vorrei chiedere di respingere l'emendamento n. 45a presentato dal gruppo ALDE dichiarandolo inammissibile poiché riguarda la dichiarazione rilasciata dal Papa Benedetto XVII per i motivi che vado a illustrarvi. In primo luogo, la dichiarazione è stata rilasciata nel 2009, mentre la relazione si occupa di violazioni dei diritti dell'uomo avvenute nel 2008. L'emendamento pertanto non modifica il testo che intenderebbe emendare. In secondo luogo, l'emendamento accosta dichiarazioni rilasciate dal Papa a gravissime violazioni dei diritti dell'uomo, all'uso della pena capitale, alle violazioni di diritti umani in Cina e alla tortura ovunque essa venga perpetrata, un accostamento che dimostra cinico sprezzo per le vittime di tali violazioni in tutto il mondo.
<P>
(Applausi)
<P>
In terzo luogo, è un incredibile atto denigratorio, un'inimmaginabile discriminazione nei confronti del Papa a cui possiamo associare il gruppo ALDE, ma non certo il Parlamento europeo.
<P>
(Vivi applausi)
<SPEAKER ID="119" NAME="Presidente">
Onorevoli colleghi, mi accingo a esporvi il parere del servizio legale e del presidente del Parlamento perché, come è ovvio, conformemente al nostro regolamento, è stato consultato.
<SPEAKER ID="120" NAME="Daniel Cohn-Bendit" AFFILIATION="Verts/ALE">
(FR) Signor Presidente, volevo semplicemente replicare all'onorevole Nassauer che, a livello giuridico, per il Papa gli anni non contano, conta l'eternità.
<SPEAKER ID="121" NAME="Presidente">
Vi prego... Il servizio legale ha verificato la questione con estrema attenzione dal punto di vista tecnico, dal punto di vista degli elementi citati, dal punto di vista del contenuto e dal punto di vista del periodo in esame.
<P>
Il servizio legale è del parere che l'emendamento sia ammissibile ed è di questo avviso anche il presidente del Parlamento europeo. Prevarrà dunque soltanto il parere dell'onorevole Pöttering. Mi dispiace, onorevole Nassauer, ma l'emendamento è ammissibile.
<P>
Prima della votazione sul paragrafo 25:
<SPEAKER ID="122" NAME="Raimon Obiols i Germà" LANGUAGE="ES">
Signor Presidente, vorrei semplicemente puntualizzare, a titolo di aggiornamento, che il testo condanna la detenzione di un leader sudanese che è stato rilasciato.
<SPEAKER ID="124" NAME="Alexander Graf Lambsdorff" AFFILIATION="ALDE">
(DE) Signor Presidente, onorevole Nassauer, il diritto all'autodeterminazione è un diritto umano che ricomprende l'autodeterminazione sessuale. In tal senso è già stato di grande attualità nel 2008 e ciò che è stato detto è particolarmente increscioso.
<P>
Leggerò l'emendamento n. 2 ad alta voce. Da un lato si rettificano i fatti, dall'altro si ricerca una formulazione più equilibrata:
<P>
(EN) "Sottolinea l'importanza della promozione del diritto alla salute sia riproduttiva che sessuale quale precondizione per una efficace lotta contro l'HIV/AIDS, che causa enormi perdite in termini di vite umane e sviluppo economico e che colpisce in particolar modo le zone più povere del pianeta; è preoccupato in particolare dalle dichiarazioni di Papa Benedetto XVI, che suscitano l'impressione che l'uso del profilattico possa addirittura portare ad un aumento del rischio di contagio;è quindi dell'opinione che queste dichiarazioni possano seriamente ostacolare la lotta contro l'HIV/AID”. Il resto dell'emendamento rimane invariato.
<P>
(Applausi a sinistra)
<SPEAKER ID="126" NAME="Hartmut Nassauer" AFFILIATION="PPE-DE">
(DE) Signor Presidente, l'emendamento non è così duro come lo era la versione iniziale, ma i fatti restano gli stessi, ragion per cui lo respingiamo.
<P>
(L'emendamento orale non è accolto)
<P>
Dopo la votazione sull'emendamento n. 16:
<SPEAKER ID="128" NAME="Christopher Beazley" AFFILIATION="PPE-DE">
(EN) Signor Presidente, mi dispiace interrompere la sua attività, ma mi era parso di capire che l'emendamento n. 16 fosse stato respinto, mentre lei ha annunciato che è stato adottato. Può cortesemente chiarire la situazione?
<SPEAKER ID="129" NAME="Presidente">
Sì, ha ragione, è stata una mia svista. La maggioranza effettivamente è risultata contraria. E' stato un bene aver verificato, ma i servizi avevano già rettificato il mio errore.
<P>
Grazie per la precisazione.

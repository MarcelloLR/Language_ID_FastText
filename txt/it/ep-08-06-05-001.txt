<CHAPTER ID="001">
Apertura della seduta
<P>
(La seduta è aperta alle 9.00)
<P>
°
<P>
° °
<SPEAKER ID="005" NAME="Monica Frassoni" AFFILIATION="Verts/ALE">
Signora Presidente, onorevoli colleghi, come sapete ieri c'è stata un'allerta generale data dal sistema Ecurie, il sistema di sicurezza della Commissione europea e dell'Unione europea rispetto ad un incidente non meglio determinato in una centrale nucleare in Slovenia. Dopo di che questo allarme pare rientrato, ma rimangono alcuni dubbi sulla natura reale di questo incidente e sui motivi che hanno giustificato questo allarme che è molto inabituale. E quindi noi vorremmo chiedere, approfittando del fatto che oggi durante la giornata la Commissione sarà con noi e la Presidenza è la Presidenza slovena, per sollecitare la Presidenza stessa e la Commissione a dare al Parlamento europeo, e quindi anche al pubblico, le ragioni reali per le quali questa procedura assolutamente inabituale è stata seguita. E io, Presidente, la ringrazierei se volesse dare seguito a questa questione.
<SPEAKER ID="006" NAME="Presidente">
Penso che la presidenza Slovena, che oggi è presente in Aula, tornerà su questa richiesta.

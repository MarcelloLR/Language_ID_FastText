<CHAPTER ID="001">
Apertura della seduta
<P>
(La seduta inizia alle 9.00)
<SPEAKER ID="005" NAME="Mario Pirillo" AFFILIATION="S&amp;D">
Signor Presidente, onorevoli colleghi, sulla città di Paola, la città di San Francesco, si è abbattuto nella notte del 18 ottobre un violento nubifragio che ha interessato tutta la Calabria: danni ingenti alle strutture pubbliche, alle civili abitazioni, alle reti idriche e fognarie, alle reti elettriche e telefoniche, senza contare frane e smottamenti. Numerose famiglie hanno dovuto lasciare le loro abitazioni e le scuole sono rimaste chiuse.
<P>
Da più tempo si verificano in Calabria episodi come questo, forse dovuti agli effetti del cambiamento climatico. Sarà dichiarato presto lo stato di calamità naturale e ci auguriamo che possa essere attivato il Fondo europeo di solidarietà. Vorrei esprimere la mia vicinanza - spero condivisa da questo Parlamento - a tutta la popolazione, anche delle città vicine che hanno subito danni.
<SPEAKER ID="006" NAME="Presidente">
Prendiamo indubbiamente atto della notizia che ci ha appena dato. Desideriamo esprimere la nostra solidarietà e preoccupazione per la calamità che ha colpito la Calabria e, naturalmente, tutti i membri di questo Parlamento manifestano il proprio sostegno agli abitanti di questa splendida regione d'Italia e d'Europa.

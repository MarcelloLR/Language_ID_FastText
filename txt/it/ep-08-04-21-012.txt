<CHAPTER ID="012">
Ordine dei lavori
<SPEAKER ID="016" NAME="Presidente">
Il progetto definitivo di ordine del giorno, fissato dalla Conferenza dei presidenti, in conformità degli articoli 130 e 131 del regolamento, nella riunione di giovedì 17 aprile 2008, è stato distribuito.
<P>
Sono state proposte le seguenti modifiche.
<P>
Per quanto riguarda lunedì, martedì e mercoledì
<P>
Non sono state presentate modifiche.
<P>
Per quanto riguarda giovedì
<P>
Il gruppo UEN ha chiesto che, nella discussione sui casi di violazione dei diritti umani, il punto all'ordine del giorno sull'Iran sia sostituito da un nuovo punto sulla Georgia.
<SPEAKER ID="017" NAME="Hanna Foltyn-Kubicka" LANGUAGE="PL">
Signor Presidente, propongo di discutere della situazione in Georgia anziché in Iran o Ciad. La situazione in Georgia presenta un carattere d'urgenza da quando la Duma russa ha adottato una risoluzione, chiedendo al Presidente di trattare la questione del riconoscimento di Transdniestria, Abkhazia e Ossezia del sud, nonché di incrementare il numero delle forze russe presenti nella regione. L'integrità territoriale della Georgia è garantita da 36 risoluzioni ONU approvate nel 1993. Esiste, inoltre, il piano di pace del Presidente Saakashvili per l'Abkhazia. Credo che sia una questione prioritaria e questo è il motivo per cui propongo questa variazione.
<P>
(Applausi)
<SPEAKER ID="018" NAME="Hannes Swoboda">
a nome del gruppo PSE. - (DE) Signor Presidente, credo che dovremmo attendere che la delegazione del Parlamento si rechi in visita in Georgia fra una settimana, quando esaminerà in particolare la questione dell'Abkhazia. Dopotutto, diversi membri della delegazione sono presenti qui. Possiamo inserire la questione all'ordine del giorno dopo la visita della delegazione fra una settimana, probabilmente non come argomento urgente, ma di certo come questione che merita una seria discussione. Prima, però, dovremmo aspettare la relazione della delegazione parlamentare.
<P>
(Il Parlamento respinge la richiesta)
<P>
(L'ordine dei lavori è approvato)

<CHAPTER ID="009">
Varie
<SPEAKER ID="130" NAME="Stavros Lambrinidis">
(EN) Come alcuni di voi sapranno, quattro giorni fa sono stato nominato nuovo ministro degli Esteri della Grecia.
<P>
(Applausi)
<P>
Vi ringrazio. La parte interessante di questo incarico è che domenica e lunedì, nel corso del mio primo incontro ufficiale con i miei colleghi ministri degli Esteri dei vostri paesi a Lussemburgo, nessuno mi ha detto "Congratulazioni”, ma tutti mi hanno detto invece "Buona fortuna”.
<P>
(Si ride e applaude)
<P>
Volevo semplicemente accomiatarmi. Il Parlamento mi mancherà moltissimo; mi mancheranno tutti gli amici che qui ho trovato. Non credo vi sia posto migliore in Europa per la passione e la compassione che questo Parlamento può generare. Sono estremamente grato e, dal momento che non voglio che i miei ultimi saluti siano in inglese né che vi dimentichiate il greco imparato nell'ultimo anno e mezzo, ecco cosa suggerisco: fatemi ascoltare ancora una volta come diciamo "favorevoli”.
<P>
(Deputati: "Υπέρ!”)
<P>
Come diciamo "contrari”?
<P>
(Deputati: "Κατά!”)
<P>
Come diciamo "astenuti”?
<P>
(Deputati: "Αποχή!”)
<P>
Molto bene! Vorrei che i socialisti e il gruppo GUE dicano "Υπέρ”; PPE ed ECR dite "Κατά”; Verdi e ALDE dite "Αποχή”. È semplice! Ora!
<P>
(Gruppi S&D e GUE/NGL: "Υπέρ!”; gruppi PPE ed ECR: "Κατά!”; gruppo Verts/ALE e gruppo ALDE: "Αποχή!”)
<P>
(Vivi applausi)
<P>
Fantastico. Grazie a tutti.
<SPEAKER ID="131" NAME="Martin Schulz">
a nome del gruppo S&D. - (DE) Signor Presidente, ho chiesto la parola perché sono certo che gli onorevoli colleghi mi comprendono quando dico a nome del mio gruppo, e sono certo che i miei compagni deputati saranno d'accordo, che ti stai assumendo un ruolo complicato - peraltro ne sei più consapevole di noi - e che hai la nostra piena solidarietà nella tuo nuovo incarico. Indipendentemente dalle nostre opinioni politiche, condividiamo tutti lo stesso desiderio, ovvero che il magnifico paese cui presti servizio come ministro degli Esteri superi il prima possibile la propria grave crisi, con il nostro aiuto. Abbiamo bisogno della Grecia. Siamo vicini al tuo paese e a te. Signor Vicepresidente, ministro degli Esteri, Stavros, a livello personale vorrei dire che non solo sei stato un buon amico e un fantastico collega, ma hai anche arricchito le nostre vite in ogni modo immaginabile. Grazie per i numerosi anni di lavoro insieme e buona fortuna, Stavros.
<P>
(Applausi)

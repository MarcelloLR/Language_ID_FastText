<CHAPTER ID="014">
Ordine dei lavori
<SPEAKER ID="019" NAME="Presidente">
È stata distribuita la versione finale della bozza di ordine del giorno come redatta dalla Conferenza dei presidenti nella riunione di giovedì, 9 dicembre 2010, ai sensi degli articoli 137 e 138 del regolamento.
<P>
Sono stati proposti i seguenti emendamenti:
<P>
Mercoledì
<P>
Ho ricevuto una richiesta del gruppo del Partito popolare europeo (Democratico cristiano) di aggiungere all'ordine dei lavori la relazione Szájer concernente i meccanismi di controllo degli Stati membri sull'esercizio dei poteri esecutivi della Commissione.
<SPEAKER ID="020" NAME="József Szájer" AFFILIATION="PPE">
(EN) Signor Presidente, come ha giustamente ricordato, il nostro gruppo chiede che venga inserito nell'ordine del giorno il regolamento in materia di atti esecutivi. Mi sento un po' a disagio, visto che non si tratta di una richiesta avanzata soltanto dal mio gruppo: diversi altri gruppi sono del medesimo parere. In seno alla commissione per gli affari legali c'è stata una votazione unanime su questa relazione e sulle varie dichiarazioni e intenti comuni ad essa allegati.
<P>
Vorrei ricordare agli onorevoli colleghi che il trattato di Lisbona è entrato in vigore un anno fa. Il regolamento sugli atti esecutivi è il risultato di un anno di negoziati molto ardui in un'area in cui i nuovi atti delegati ed esecutivi rappresentano una questione molto importante per questo Parlamento. A un anno di distanza, ritengo che possiamo esercitare totalmente tale diritto. Per questo sarebbe opportuno discutere e adottare questo nuovo regolamento.
<P>
Vorrei inoltre informarvi che - come i nostri onorevoli colleghi sanno - si era creata una situazione molto difficile in sede di Consiglio, con due minoranze di blocco. Si tratta pertanto di un atto molto delicato, per questo ritengo che la soluzione migliore sia trattarlo il prima possibile. La relazione tiene conto di tutti i diritti del Parlamento. Chiedo il sostegno di tutti gli altri gruppi.
<SPEAKER ID="021" NAME="Presidente">
Grazie, onorevole Szájer. Vi è consenso per questa proposta?
<SPEAKER ID="022" NAME="Hannes Swoboda" AFFILIATION="S&amp;D">
(DE) Signor Presidente, non ci opponiamo all'inserimento di questo punto nel nostro ordine del giorno. Vorrei comunque richiamare la vostra attenzione sul fatto che i membri di alcune commissioni - e non solo del nostro gruppo, suppongo - nutrono ancora dei dubbi sulle norme specifiche. Ci serve sicuramente una scadenza per la presentazione degli emendamenti, in modo da poter votare al più tardi giovedì. Vorrei tuttavia aggiungere che sono ancora in corso alcune discussioni e che non posso anticipare se il nostro gruppo voterà o meno a favore. Le discussioni si devono ancora svolgere. Non ho tuttavia obiezioni all'inserimento di questo punto nel nostro ordine del giorno.
<SPEAKER ID="023" NAME="Presidente">
Vi propongo di procedere come segue. Terremo la discussione mercoledì prossimo e la seduta si chiuderà alle 21:00. La scadenza per la presentazione degli emendamenti sarà mercoledì alle 10. La votazione si svolgerà giovedì.
<P>
(Il Parlamento approva la proposta)
<SPEAKER ID="024" NAME="Catherine Trautmann" AFFILIATION="S&amp;D">
(FR) Signor Presidente, il mio gruppo desidererebbe che venissero reinserite nell'ordine del giorno le due interrogazioni orali concernenti sia la relazione della task force Van Rompuy, sia i sei pacchetti legislativi della Commissione sulla governance economica.
<P>
In primo luogo per ragioni istituzionali, visto che l'articolo 9 del trattato di Lisbona ci concede questa prerogativa e questo potere di far applicare la clausola sociale orizzontale e, in particolare, lo studio sull'impatto sociale per le grandi disposizioni, le grandi direttive e decisioni che comportano conseguenze per i nostri cittadini.
<P>
John Monks, il segretario generale della Confederazione europea dei sindacati, ha appena espresso per iscritto il proprio timore nel vedere che i piani di austerità potrebbero avere ripercussioni dirette sui redditi dei salariati, sulle loro retribuzioni e anche sulle loro pensioni. La ragione politica che mi induce ad avanzare tale richiesta a nome del mio gruppo, signor Presidente, è che al momento di discutere della regolamentazione del mercato, non solo esprimiamo il nostro verdetto sui mercati, bensì votiamo e legiferiamo a favore dei nostri concittadini.
<P>
Vorrei che la nostra Assemblea sostenesse la reiscrizione di queste interrogazioni orali.
<SPEAKER ID="025" NAME="Presidente">
Chi vuole intervenire a favore? Chi prende la parola per esprimersi a favore della richiesta?
<SPEAKER ID="026" NAME="Francesco Enrico Speroni" AFFILIATION="EFD">
Signor Presidente, onorevoli colleghi, proprio per quei rapporti che devono intercorrere fra le tre Istituzioni - Consiglio, Commissione e Parlamento - ritengo opportuno appoggiare la proposta della collega.
<SPEAKER ID="027" NAME="Presidente">
Qualcuno vuole intervenire contro la proposta? Non vedo nessuno che voglia esprimere parere contrario. Procediamo pertanto alla votazione.
<P>
(Il Parlamento accoglie la proposta)
<P>
Le due interrogazioni orali in questione verranno inserite all'ordine del giorno di mercoledì pomeriggio. La seduta proseguirà fino a verso le 21:00.
<P>
(L'ordine del giorno viene approvato)

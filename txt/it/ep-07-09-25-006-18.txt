<CHAPTER ID="006-18">
18. Ristrutturazione dell'industria dello zucchero (votazione)
<P>
- Relazione: Batzeli
<P>
- Prima della votazione sull'emendamento n. 8:
<SPEAKER ID="133" NAME="Friedrich-Wilhelm Graefe zu Baringdorf" AFFILIATION="Verts/ALE">
(DE) Signor Presidente, questa proposta riguarda i finanziamenti destinati ai coltivatori nell'ambito del fondo di ristrutturazione e la commissione ha approvato il seguente enunciato: "un importo di almeno il 50% dell'aiuto alla ristrutturazione”. Io vorrei cambiarlo sostituendovi il 25%. Questa percentuale è stata concordata con gli altri gruppi e mi auguro possa essere accolta.
<P>
(L'emendamento orale è accolto.)
<P>
- Prima della votazione sulla risoluzione legislativa:
<SPEAKER ID="135" NAME="Friedrich-Wilhelm Graefe zu Baringdorf" AFFILIATION="Verts/ALE">
(DE) Signor Presidente, a nome del nostro gruppo, vorrei presentare una richiesta di rinvio in commissione conformemente all'articolo 168, paragrafo 2, del Regolamento. Il motivo di tale richiesta è che abbiamo appena deciso un importo del 25% dell'aiuto alla ristrutturazione per i coltivatori di barbabietola, mentre la Commissione insiste su una percentuale del 10%.
<P>
Nell'ultima versione gli Stati membri sono riusciti a superare questa discrepanza e anche questo è stato abolito. Abbiamo già avuto occasione di considerare se chiedere il rinvio in commissione a questo punto e quindi accontentarci del 10%. Non dovremmo rifarlo un'altra volta! La nostra sola opportunità - poiché siamo in fase di procedura di consultazione - di poter riaprire la discussione con la Commissione è chiedere il rinvio adesso e negoziare con la Commissione e il Consiglio.
<SPEAKER ID="136" NAME="Neil Parish  " AFFILIATION="PPE-DE">
Presidente della commissione per l'agricoltura e lo sviluppo rurale. - (EN) Signor Presidente, io non penso che sia giusto rinviare la discussione in commissione. Penso che si debba prendere una decisione. Dobbiamo procedere con la ristrutturazione. E' per questo che non sono d'accordo con il rinvio in commissione e che purtroppo sono contrario a quanto proposto dall'onorevole Graefe zu Baringdorf.
<SPEAKER ID="137" NAME="Katerina Batzeli  " AFFILIATION="PSE">
relatore. - (EL) Signor Presidente, non sono d'accordo con la proposta dell'onorevole Graefe zu Baringdorf. Vorrei chiarire a questa Camera quanto segue: abbiamo appena votato una proposta in base alla quale per la prima volta tutti i produttori riceveranno una somma complessiva pari a 260 euro più 25 euro. In tal modo l'ammontare totale delle sovvenzioni viene a essere intorno ai 400 euro.
<P>
Da un punto di vista finanziario la cosa è perfettamente bilanciata e credo che contribuisca ad aiutare il settore nel suo insieme.
<P>
(La richiesta di rinvio in commissione è respinta.)

<CHAPTER ID="008-14">
14. Autorizzazione e rifiuto di autorizzazione di talune indicazioni sulla salute fornite sui prodotti alimentari e facenti riferimento allo sviluppo e alla salute dei bambini (
<P>
Prima della votazione
<SPEAKER ID="136" NAME="Glenis Willmott" AFFILIATION="S&amp;D">
(EN) Signor Presidente, agli eurodeputati spetta un ruolo importante nel supervisionare le decisioni relative alle indicazioni sulla salute. Ho ricevuto numerose lettere ed email preoccupate da parte di genitori, di importanti organizzazioni per la salute e i consumatori, di organizzazioni di ostetrici, infermieri e medici, nonché dell'Unicef e dell'OMS. Fintantoché la comunità scientifica non esprimerà un reale consenso sulla validità di tali indicazioni, non dobbiamo autorizzarle. Le evidenze di cui attualmente disponiamo non sono definitive e non esistono prove a sostegno dell'uso di tali indicazioni sugli alimenti di proseguimento.
<P>
Se in futuro verranno dimostrati i benefici effettivi per i lattanti del DHA sintetizzato, lo renderemo un ingrediente essenziale in tutti gli alimenti, e non permetteremo che venga utilizzato come manovra di marketing di un marchio specifico. Vi esorto ad appoggiare la risoluzione.
<SPEAKER ID="137" NAME="Esther de Lange" AFFILIATION="PPE">
(EN) Signor Presidente, non è affatto mia intenzione riaprire la discussione, ma dovremmo pensarci due volte prima di dare la parola a persone che esprimono la propria opinione personale mascherata da evidenze scientifiche. Limitiamoci a votare. Abbiamo preso una decisione.
<P>
(Applausi)

<CHAPTER ID="006-13">
13. Aumento del prezzo dell'energia (votazione) 
<SPEAKER ID="094" NAME="Presidente">
Con questo si conclude il turno di votazioni.
<SPEAKER ID="095" NAME="Tatjana Ždanoka" AFFILIATION="Verts/ALE">
(EN) Signor Presidente, un richiamo al Regolamento; all'inizio del turno di votazioni abbiamo votato su due relazioni dell'onorevole Esteves: la prima sulla riammissione, senza votazione per appello nominale, e la seconda sui visti per soggiorni di breve durata, con appello nominale. Lei, però, ha annunciato lo stesso titolo per due volte, dicendo: "la relazione sulla riammissione”.
<P>
Di conseguenza, nel gruppo Verts/ALE c'è stata un po' di confusione al momento del voto. Chiedo al Segretariato e al Presidente di controllare i nostri voti. Il nostro gruppo era favorevole alla relazione sui visti per soggiorni di breve durata e contrario alla relazione sulla riammissione. Temo che l'intero gruppo abbia votato in maniera diversa da quanto intendeva fare per l'errore compiuto nell'annunciare il titolo della relazione. Vi prego di tenerne conto.
<SPEAKER ID="098" NAME="Presidente">
Onorevole Ždanoka, se le cose stanno così, ne terremo conto. Approfondiremo la questione, e segnaleremo l'avvenuto nel verbale.

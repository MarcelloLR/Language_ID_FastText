<CHAPTER ID="007-05">
5. Controllo dei prezzi energetici (votazione) 
<P>
- Prima della votazione sull'emendamento n. 1
<SPEAKER ID="110" NAME="Urszula Gacek" AFFILIATION="PPE-DE">
. - (EN) Signor Presidente, vorrei sollevare una questione di procedura vera e propria riguardo al nuovo regolamento. Ci è stato detto che, a seguito dell'abbreviazione delle discussioni, possiamo ora presentare più dichiarazioni scritte, rispetto all'unica dichiarazione scritta prevista prima dell'entrata in vigore del nuovo regolamento. Oggi ho provato a presentare due dichiarazioni scritte e il sito Internet non me lo ha permesso. Di conseguenza la mia opinione nel dibattito sul controllo dell'energia non risulta registrata da nessuna parte.
<P>
Può accertarsi che il problema tecnico venga risolto? Il nuovo regolamento non è rispettato.
<SPEAKER ID="111" NAME="Presidente">
. - Onorevole Gacek, può presentare una dichiarazione scritta, ma questo non è il momento opportuno per sollevare la questione.

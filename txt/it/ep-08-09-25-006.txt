<CHAPTER ID="006">
Dichiarazione della Presidenza
<SPEAKER ID="076" NAME="Presidente">
. - Onorevoli colleghi, la Conferenza dei presidenti mi ha chiesto di rilasciare una breve dichiarazione relativa alla Giornata europea delle lingue indetta per domani. Lo farò con piacere, ma per favore abbiate un po' di pazienza, perché la dichiarazione è scritta in diverse lingue e questo rende il compito arduo anche per me. Vi prego di prestare attenzione alla seguente dichiarazione.
<P>
Il 26 settembre 2008 si celebra la Giornata europea delle lingue. In tale contesto, l'Unione europea, insieme al Consiglio europeo, sostiene una serie di iniziative volte a promuovere la valorizzazione delle lingue e delle culture e ricordare al pubblico europeo l'importanza dell'apprendimento delle lingue.
<P>
(DE) La diversità linguistica dell'Europa è un elemento fondamentale del nostro retaggio intellettuale, nonché uno dei nostri tesori culturali. Nel corso del processo di unificazione europea, la diversità linguistica è gradualmente divenuta un'opportunità e non più una barriera. Per questo motivo l'ultima comunicazione della Commissione sul multilinguismo definisce giustamente la nostra diversità linguistica una carta vincente.
<P>
(FR) Il multilinguismo e la promozione della diversità linguistica sono alla base delle attività quotidiane del Parlamento europeo. Il nostro motto è "nessuna attività legislativa senza traduzione”.
<P>
Infatti, la traduzione e l'interpretazione del nostro lavoro quali rappresentanti dei popoli europei costituiscono un tassello fondamentale per assicurare la legittimità e la trasparenza delle nostre attività e per avvicinare sempre di più la nostra istituzione ai cittadini europei.
<P>
(ES) In tale contesto va sottolineato che il Parlamento europeo è l'unica organizzazione internazionale che dispone di un sito web e di una web tv in 23 lingue diverse.
<P>
(PL) Un'Unione europea unita nella diversità non deve temere nulla riguardo al futuro.
<P>
(DE) Grazie dell'attenzione, onorevoli colleghi.
<P>
(Applausi)
<P>

<SPEAKER ID="084" NAME="Elizabeth Lynne" AFFILIATION="ALDE">
. - (EN) Signor Presidente, vorrei sollevare una questione di procedura. Se dispone delle informazioni necessarie per affermare un sicuro rientro a Strasburgo, perché non può formulare una dichiarazione a tale riguardo ora, prima che lasciamo questa riunione plenaria rischiando di tornare in un edificio che alcuni di noi considerano ancora pericoloso?
<SPEAKER ID="085" NAME="Presidente">
. - Onorevole Lynne, le informazioni che mi sono state fornite indicano che l'edificio di Strasburgo è in tutto e per tutto sicuro, proprio come questo di Bruxelles che ora ci ospita.

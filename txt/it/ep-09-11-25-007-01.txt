<CHAPTER ID="007-01">
1. Discarico 2007: bilancio generale dell'Unione europea - Consiglio (
<P>
Prima della votazione
<SPEAKER ID="081" NAME="Nicole Sinclaire" AFFILIATION="EFD">
(EN) Signor Presidente, prendo la parola ai sensi dell'articolo 173, relativo all'articolo 2 del regolamento. Cito testualmente: "I deputati al Parlamento europeo esercitano liberamente il loro mandato”. Stamattina, in occasione della discussione sulle dichiarazioni del Consiglio e della Commissione, lei ha dichiarato che le osservazioni dell'onorevole Farage erano inaccettabili. In qualità di nuovo deputato, vorrei che chiarisse, in merito all'articolo 2, se un membro di questa Assemblea è libero di esprimere le proprie opinioni senza censure.
<SPEAKER ID="082" NAME="Presidente">
Con il suo permesso, incontrerò l'onorevole Farage e ne discuteremo amichevolmente. Questa è la mia proposta, la ringrazio.
<SPEAKER ID="083" NAME="Martin Schulz" AFFILIATION="S&amp;D">
(DE) Signor Presidente, anche io ho preso parte alla discussione di stamattina e non ho riscontrato alcun tipo di slealtà o abuso di potere da parte sua. Per converso...
<P>
(Tumulto)
<P>
Per converso, desidero sottolineare che lei ha ascoltato con grande pazienza e rispetto mentre il presidente di questo cosiddetto gruppo palesava la sua natura di detrattore professionista. Tale era la sostanza del discorso dell'onorevole Farage.
<P>
(Applausi)
<SPEAKER ID="084" NAME="Søren Bo Søndergaard" LANGUAGE="EN">
Signor Presidente, chiedo una votazione per appello nominale sul discarico relativo all'esecuzione del bilancio del Consiglio per l'esercizio 2007. Ritengo importante che il Consiglio prenda atto dell'ampio sostengo che accompagna le nostre richieste di migliorare ulteriormente la sua cooperazione con il Parlamento e con le sue commissioni competenti in merito alla prossima procedura di discarico.

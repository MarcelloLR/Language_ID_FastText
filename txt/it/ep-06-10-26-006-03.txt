<CHAPTER ID="006-03">
3. Progetto di bilancio generale 2007 (sezioni I, II, IV, V, VI, VII, VIII) (votazione) 
<P>
Prima della votazione sul paragrafo 31
<SPEAKER ID="068" NAME="Jacky Henin" AFFILIATION="GUE/NGL">
(FR) Signor Presidente, non essendo mai stato dimostrato che, a parità di effettivi e di ore di lavoro, la soluzione Manpower per gli ausiliari di sessione sia meno costosa, e considerato l'impegno con cui il Parlamento si sforza di fare economia, proponiamo di coadiuvarlo aggiungendo, alla fine del paragrafo 31, la seguente frase: "respinge, in quanto troppo costosa, la soluzione di avvalersi di un'agenzia di lavoro interinale al posto degli ausiliari di sessione”.
<P>
(Applausi)
<P>
(Il Parlamento respinge l'emendamento orale)
<P>
Prima della votazione sull'emendamento n. 7
<SPEAKER ID="070" NAME="Louis Grech " LANGUAGE="EN">
Signor Presidente, propongo che il testo del paragrafo 58 della relazione sia sostituito dal seguente testo: "prende atto dei miglioramenti intervenuti nel monitoraggio dell'esecuzione del bilancio dell'UE in sede di votazione del bilancio; chiede alle commissioni competenti di mettere a punto una struttura e una procedura per lo svolgimento di tale azione di monitoraggio per il 2007 con le commissioni specializzate, aiutando così a preparare la revisione del bilancio nel 2008/2009; invita il Segretario generale ad agevolare la logistica necessaria per organizzare regolari riunioni di monitoraggio, sulla base delle priorità che saranno definite dalle commissioni interessate”.
<P>
(Il Parlamento approva l'emendamento orale)

<CHAPTER ID="012-13">
13. Prevenzione e correzione degli squilibri macroeconomici (
<SPEAKER ID="162" NAME="Sharon Bowles">
a nome della commissione per i problemi economici e monetari. - (EN) Signora Presidente, a nome della commissione, desidero richiedere il rinvio della votazione finale a norma dell'articolo 57, paragrafo 2.
<P>
Come sa, questo era il parere della commissione espresso martedì, mentre ora riteniamo di poter procedere a ulteriori discussioni con il Consiglio per raggiungere un risultato positivo.
<P>
Pertanto, richiedo il rinvio per concludere questo tema o per lasciare una possibilità di conclusione, con un accordo in prima lettura nel mese di luglio.
<SPEAKER ID="163" NAME="Martin Schulz">
a nome del gruppo S&D. - (DE) Signora Presidente, noi del gruppo dell'Alleanza progressista di Socialisti e Democratici al Parlamento europeo abbiamo già votato contro il presente emendamento in fase di esame in commissione. Ritenevamo che la presente relazione fosse pronta ad essere sottoposta a votazione ora e il diffuso sostegno che essa riceve sembrerebbe darci ragione. Conosciamo le argomentazioni presentate per riaprire i negoziati con il Consiglio e per questo desidero esporre la mia posizione sulle richieste di rinvio che seguiranno le altre parti del presente pacchetto. Le consideriamo indicative della necessità di azione, nuovamente, da parte dei governi francese e tedesco su due questioni importanti. Ad ogni modo, sappiamo dal Consiglio che questo non accadrà. Per questo una domanda risulta particolarmente importante per noi: cosa intendono fare i gruppi a sostegno della proposta se il Consiglio non apporterà alcun cambiamento che rispecchi le nostre decisioni? Voteranno a favore o contro i pacchetti? Si tratta di una questione importante per noi.
<SPEAKER ID="164" NAME="Corien Wortmann-Kool" AFFILIATION="PPE">
(EN) Signora Presidente, desidero sottolineare quanto affermato dall'onorevole Bowles: auspichiamo il raggiungimento di un accordo finale sulla relazione prima della sessione plenaria del mese di luglio.
<P>
Fin dall'inizio, abbiamo assunto una posizione a livello parlamentare (incluso anche il gruppo socialista) di trattare la relazione come un pacchetto ; trattiamola quindi come tale e sosteniamo ora la proposta dell'onorevole Bowles di rinviare la votazione a luglio.

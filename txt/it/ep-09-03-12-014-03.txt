<CHAPTER ID="014-03">
3.  Espulsione di ONG dal Darfur (votazione)
<P>
- Prima della votazione sul paragrafo 1:
<SPEAKER ID="360" NAME="Martine Roure">
a nome del gruppo PSE. - (FR) Signora Presidente, vorrei proporre un emendamento orale da inserire dopo il paragrafo 1: "chiede il rilascio immediato e incondizionato di tutti gli operatori umanitari della sezione belga di Medici senza frontiere, che sono stati rapiti ieri negli uffici della sezione a Saraf Umra, a 200 chilometri a ovest di El Fasher, capitale del Darfur settentrionale”.
<SPEAKER ID="361" NAME="Jacek Saryusz-Wolski" AFFILIATION="PPE-DE">
. - (FR) Signora Presidente, non si dovrebbe usare il termine "ieri” perché la risoluzione deve durare più di un giorno.
<SPEAKER ID="362" NAME="Martine Roure" AFFILIATION="PSE">
. - (FR) Signora Presidente, chiedo scusa, ma non capisco perché vi debba essere un limite di tempo. Non vi è alcuna scadenza.
<P>
Nella frase "chiede il rilascio immediato e incondizionato di tutti gli operatori umanitari” è l'aggettivo "immediato” a preoccupare?
<SPEAKER ID="363" NAME="Presidente">
Onorevole Roure, il problema è la parola "ieri” da lei utilizzata.
<SPEAKER ID="364" NAME="Martine Roure" AFFILIATION="PSE">
. - (FR) Signora Presidente, chiedo scusa. Lei ha perfettamente ragione: va eliminata la parola "ieri”.
<SPEAKER ID="366" NAME="Charles Tannock" LANGUAGE="EN">
Signora Presidente, il mio gruppo propone di stralciare i paragrafi 2 e 6 non perché abbia obiezioni sui contenuti, ma perché non li considera necessari alla risoluzione; data la delicatezza della situazione, non contribuirebbero a una revoca della decisione di Al-Bashir né a un ritorno delle ONG. Chiediamo quindi la soppressione dei paragrafi 2 e 6. Mi pare che anche i socialisti avanzeranno una proposta simile chiedendo anche lo stralcio del paragrafo 5, che conta sul nostro sostegno per ragioni analoghe.
<SPEAKER ID="368" NAME="Martine Roure">
a nome del gruppo PSE. - (FR) Confermo quanto detto dall'onorevole Tannock: per le stesse ragioni chiediamo lo stralcio del paragrafo 5.
<SPEAKER ID="370" NAME="Paul Rübig" AFFILIATION="PPE-DE">
(DE) Signora Presidente, vorrei formulare una richiesta. Visto che il 7 giugno si terranno le elezioni e che al momento si registra un afflusso massiccio di visitatori, vorrei che, durante le sessioni di aprile e maggio a Strasburgo, si valutasse l'opportunità di tenere aperte tutte le sale, compresa quella della plenaria, fino a mezzanotte, in modo da accogliere adeguatamente tutti i visitatori.
<SPEAKER ID="371" NAME="Presidente">
Dichiaro interrotta la sessione del Parlamento europeo.

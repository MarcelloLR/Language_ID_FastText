<CHAPTER ID="009-19">
19. Valutazione semestrale del dialogo UE-Bielorussia (votazione)
<P>
- Prima della votazione:
<SPEAKER ID="105" NAME="Vytautas Landsbergis" AFFILIATION="PPE-DE">
(EN) Signor Presidente, vorrei proporre di specificare che da tali trattative dovrà essere escluso qualunque progetto per costruire una nuova centrale nucleare seguendo linee non occidentali al confine con l'Unione europea. L'argomento potrebbe essere affrontato nell'ambito di trattative positive sulle modalità per sostenere la Bielorussia, ma non in questo caso.
<SPEAKER ID="107" NAME="Jacek Protasiewicz" AFFILIATION="PPE-DE">
(EN) Signor Presidente, si tratta un emendamento orale estremamente breve proposto su richiesta di Alexander Milinkevich e dei rappresentati di Amnesty International che hanno preso parte alla conferenza sulla Bielorussia due giorni fa presso il Parlamento. Essi hanno chiesto di estendere la richiesta di rilascio dei prigionieri politici recentemente arrestati anche a coloro che devono confrontarsi con altri tipi di restrizioni e vessazioni. Per questo, dopo essermi consultato con altri gruppi politici, propongo di aggiungere al paragrafo 4: "nonché la revisione delle sentenze che impongono restrizioni alla libertà per gli undici partecipanti alla manifestazione del gennaio 2008;”.
<SPEAKER ID="109" NAME="Vytautas Landsbergis" AFFILIATION="PPE-DE">
(EN) Signor Presidente, parlando dei tre giovani attivisti forzatamente coscritti, uno di loro almeno è figlio del leader dell'opposizione Viačorka. Vale dunque la pena di sottolineare che tale comportamento equivale a una cattura di ostaggi da parte dello Stato: "Attento, stai al tuo posto, perché tuo figlio è nel nostro esercito e potrebbe accadergli qualcosa”. Sarebbe un piccolo monito che forse potrebbe rassicurare i giovani forzatamente coscritti.
<SPEAKER ID="111" NAME="Vytautas Landsbergis" AFFILIATION="PPE-DE">
(EN) Signor Presidente, quando si suggerisce che l'European Humanities University rientri in Bielorussia, sarebbe opportuno sottolineare che ciò dovrebbe avvenire sulla base di garanzie reali volte ad assicurare che possa operare liberamente e non torni nuovamente sotto il controllo del regime.
<SPEAKER ID="113" NAME="Hannes Swoboda" AFFILIATION="PSE">
(DE) Signor Presidente, siamo lieti di rispondere alle proposte orali di ciascuno, ma pregherei l'onorevole Landsbergis di informarci anticipatamente in maniera che tali argomenti possano essere discussi anche in sua assenza. Non è possibile formulare sempre proposte orali senza alcuna informazione preliminare.
<SPEAKER ID="114" NAME="Presidente">
Mi pare che l'onorevole Landsbergis stia confermando che se in futuro dovesse formulare nuovamente proposte orali non mancherà di procedere come lei ha appena suggerito.

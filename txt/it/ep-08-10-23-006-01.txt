<CHAPTER ID="006-01">
1. Progetto di bilancio generale dell'Unione europea - Esercizio 2009 (votazione)
<P>
- Prima della votazione
<SPEAKER ID="049" NAME="Jutta Haug">
relatore. - (DE) Signor Presidente, il processo esplicativo non è cambiato rispetto agli anni scorsi. Prima della votazione dobbiamo informare il Parlamento in merito ad alcuni adeguamenti tecnici. So che tutto ciò non risulta molto interessante per i colleghi , ma occorre riportarlo nel processo verbale.
<P>
Primo: come già indicato nella lista di voto, la votazione dell'emendamento n. 783 alla linea di bilancio 22 02 04 02 riguarda unicamente gli stanziamenti di pagamento.
<P>
Secondo: i commenti relativi all'iniziativa Global Energy Assessment non sono da inserire nella linea di bilancio 08 03 01, dove sono stati scritti per errore, ma nella linea 08 05 01. La votazione sull'emendamento n. 936 relativo alla linea 08 03 01 avverrà pertanto senza i commenti su detta iniziativa, i quali saranno invece inclusi nell'emendamento n. 938 relativo alla linea di bilancio 08 05 01.
<P>
Immagino che tutti ne siano entusiasti.
<P>
Terzo: il ripristino delle risorse nel progetto preliminare di bilancio per le agenzie decentrate ai titoli 1 e 2 comprende anche, ovviamente, il ripristino dei relativi organigrammi. La decisione riguarda l'Agenzia europea dei medicinali, all'Agenzia europea dei prodotti chimici, l'Agenzia europea per la sicurezza aerea, l'Agenzia europea per la sicurezza marittima, l'Agenzia ferroviaria europea, l'Agenzia europea per l'ambiente, il Centro europeo per lo sviluppo della formazione professionale, l'Autorità europea per la sicurezza alimentare, l'Agenzia comunitaria di controllo della pesca e l'Ufficio comunitario delle varietà vegetali, i cui organigrammi non figurano nei documenti di accompagnamento degli emendamenti.
<P>
Quarto: in virtù di un parere emesso dal servizio giuridico è opportuno adeguare leggermente un commento afferente a più linee di bilancio. Ciò riguarda il commento che inizia con la frase "La Commissione consentirà” e termina con la frase "e a trasmetterle al revisore interno della Commissione” e che figura nei seguenti emendamenti: n. 994 alla linea 19 04 01, n. 1011 alla linea 21 02 01, n. 1015 alla linea 21 03 01, n. 1016 alla linea 21 04 01, n. 1026 alla linea 23 02 01 e n. 785 alla linea 23 02 02. La versione corretta del commento è riportata in dettaglio sulla lista di voto.
<P>
Quinto e ultimo punto: la linea di bilancio 19 06 06 dal titolo "Cooperazione consolare” non figura nell'elenco degli emendamenti sebbene sia stata approvata come parte della lettera rettificativa 1/2009. Una nuova linea di bilancio sarà quindi aggiunta con un semplice p.m..
<P>
Se nessuno dei colleghi ha obiezioni al riguardo, i servizi di seduta provvederanno a fare gli opportuni inserimenti sulla base delle nostre decisioni.
<SPEAKER ID="050" NAME="Presidente">
Onorevole Haug, data la grande fiducia che nutriamo in lei, ora possiamo votare su questo argomento.
<P>
(Il Parlamento accoglie la proposta della relatrice)
<P>
- Prima della votazione sull'emendamento n. 111:
<SPEAKER ID="051" NAME="Catherine Guy-Quint" AFFILIATION="PSE">
- (FR) Signor Presidente, non mi sembra che abbiamo votato la seconda parte dell'emendamento n. 106. Potrebbe controllare per favore?
<SPEAKER ID="052" NAME="Presidente">
Sì, onorevole Guy-Quint. L'onorevole Dunstan mi ha appena comunicato che la prima parte è decaduta e che abbiamo già votato la seconda parte.
<P>
- Prima della votazione sul blocco di emendamenti n. 8
<SPEAKER ID="053" NAME="Janusz Lewandowski">
relatore. - (EN) Signor Presidente, non essendovi adeguamenti tecnici possiamo procedere alla votazione.
<P>
(Applausi)
<SPEAKER ID="054" NAME="Presidente">
Allora non ci resta che congratularci con il relatore.

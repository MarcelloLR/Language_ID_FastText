<CHAPTER ID="005-01">
1. Prevenzione e informazione in materia di droga (2007-2013) (votazione) 
<P>
Relazione Segelström
<P>
- Prima della votazione
<SPEAKER ID="059" NAME="Viviane Reding">
Membro della Commissione. - (FR) Signor Presidente, vorrei fare una dichiarazione a nome della Commissione prima della votazione.
<P>
Per quanto riguarda le misure volte ad attuare la decisione del Parlamento e del Consiglio che istituisce per il periodo 2007-2013 il programma specifico "Prevenzione e informazione in materia di droga”, la Commissione è d'accordo di trasmettere quanto prima in via eccezionale i progetti dei programmi di lavoro annuali relativi al presente programma specifico al presidente della commissione competente, oltre che a inviarli tramite il registro di comitatologia. La Commissione informerà il Parlamento non appena possibile di eventuali emendamenti apportati ai testi in seguito alle riunioni della commissione.
<SPEAKER ID="060" NAME="Presidente">
Grazie, Commissario Reding. Dal momento che non sono state presentate proposte di respingere la posizione comune e non vi sono emendamenti, dichiaro la posizione comune approvata.

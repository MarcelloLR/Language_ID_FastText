<CHAPTER ID="007">
Approvazione del processo verbale della seduta precedente: vedasi processo verbale
<P>

<SPEAKER ID="055" NAME="Marco Cappato" AFFILIATION="ALDE">
Signor Presidente, il Bureau di questo Parlamento ci aveva ufficialmente informato del fatto che le presenze dei parlamentari in commissione e in plenaria sarebbero state rese pubbliche sul sito Internet del Parlamento europeo; così facendo del resto si adempieva un preciso voto di questo Parlamento della seduta di gennaio, quando noi abbiamo esattamente votato questo, cioè che queste informazioni fossero rese pubbliche.
<P>
Allora, Presidente, io le chiedo: mancando ormai probabilmente soltanto una o due riunioni massimo in tempo utile del Bureau, perché la volontà di questo Parlamento sia rispettata, io le chiedo formalmente di prendere l'impegno di confermare il rispetto di questa volontà e di questo voto dell'Assemblea. Non vorrei che per ragioni del tutto burocratiche venissimo meno a questo dato di trasparenza per il quale abbiamo preso un impegno anche nei confronti degli elettori e dei cittadini europei.
<SPEAKER ID="056" NAME="Presidente">
La ringrazio molto. La volontà del Parlamento è sempre decisiva. Prenderemo in esame quanto da lei richiesto in occasione della prossima riunione dell'ufficio di presidenza.
<SPEAKER ID="057" NAME="Anna Záborská" AFFILIATION="PPE-DE">
(FR) Signor Presidente, il presidente Hamid Karzai ha firmato una legge sui diritti delle donne che, a detta del senatore afgano Humeira Namati, è peggiore di quella che era in vigore all'epoca dei talebani.
<P>
Il testo approvato autorizza il marito a stuprare la moglie e impedisce alle donne di uscire, lavorare o andare dal medico senza il permesso del consorte. Inoltre, la legge concede la custodia dei figli soltanto al padre e al nonno.
<P>
La esorto, signor Presidente, ad adottare immediatamente tutte le misure necessarie per esprimere la totale disapprovazione del nostro Parlamento e inserire l'argomento all'ordine del giorno della nostra prossima sessione tra le questioni urgenti e di attualità.
<P>
(Applausi)
<SPEAKER ID="058" NAME="Presidente">
La ringrazio, onorevole Záborská. Ci occuperemo della questione.

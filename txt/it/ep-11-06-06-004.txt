<CHAPTER ID="004">
Comunicazioni della Presidenza
<SPEAKER ID="009" NAME="Presidente">
Onorevoli deputati, il 4 giugno abbiamo commemorato il 22º anniversario di due avvenimenti importanti. Quel giorno del 1989 le autorità della Repubblica popolare hanno affrontato i manifestanti in piazza Tienanmen con una tale brutalità che le proteste sono state represse nel sangue. Tutti lo ricordiamo.
<P>
Quello stesso giorno di 22 anni fa si sono tenute anche le prime elezioni parlamentari semilibere nell'Europa centrale e orientale, nonché in Polonia, dove i candidati dell'opposizione democratica vinsero conquistando quasi tutti i seggi disponibili a voto libero. I rappresentanti dell'opposizione democratica ottennero tutti i suddetti seggi, tranne uno al Senato, e i restanti furono assegnati sia al Sejm che al Senato.
<P>
Questi due anniversari ci ricordano come sia cambiato l'assetto dell'Europa e come noi europei siamo stati in grado di introdurre i cambiamenti nell'Europa centrale e orientale con perdite minime, culminate nella riunificazione dell'Europa orientale e occidentale.
<P>
° ° ° °
<P>
Onorevoli deputati, procedo a darvi conto di alcune informazioni importanti. Nel corso della tornata appena iniziata si svolgerà un'esercitazione antincendio, senza preavviso. Un'esercitazione analoga avrà luogo a Bruxelles durante la mini sessione di giugno. Siete stati messi al corrente dei dettagli tramite e-mail. Avete ricevuto tutti un'e-mail che spiega la procedura da seguire al suono dell'allarme. Non sappiamo a che ora suonerà, ma è opportuno acquisire familiarità con le istruzioni e agire di conseguenza quando si darà il caso. Tra qualche minuto vi invierò un'altra e-mail come promemoria, unitamente alle istruzioni dettagliate sull'allarme e sulla procedura da seguire quando suonerà. Troverete tutte queste informazioni nell'e-mail.
<P>
° ° ° °
<P>
Desidero altresì informarvi che l'onorevole Koch-Mehrin mi ha comunicato le sue dimissioni dalla carica di Vicepresidente del Parlamento europeo con effetto a decorrere dall'11 maggio 2011. Ai sensi dell'articolo 18 del regolamento, dichiaro vacante il suddetto posto.

<CHAPTER ID="003">
Decisione sull'applicazione della procedura d'urgenza
<P>
Proposta di regolamento del Consiglio relativo alla produzione biologica e all'etichettatura dei prodotti biologici - C6-0032/2006 -.
<SPEAKER ID="008" NAME="Marie-Hélène Aubert " AFFILIATION="Verts/ALE">
relatore per parere della commissione per l'agricoltura e lo sviluppo rurale. - (FR) Signor Presidente, onorevoli colleghi, molto brevemente, mi rivolgo a tutti i gruppi affinché respingano questa richiesta di applicazione della procedura d'urgenza, che è del tutto superflua. Da una parte, stiamo parlando di un regolamento che entrerà in vigore soltanto il 1° gennaio 2009 e, dall'altra, la commissione per l'agricoltura e lo sviluppo rurale sta svolgendo il proprio lavoro in modo ottimale. Ha affrontato la questione nel corso dell'ultimo incontro e se ne occuperà nuovamente il 7 e l'8 maggio allo scopo di portare avanti le discussioni con il Consiglio. Si terranno altre due sedute plenarie qui a Strasburgo prima della fine del mandato della Presidenza tedesca, e abbiamo il pieno controllo della situazione. Proseguiamo le nostre discussioni. Non vi è pertanto alcun bisogno di votare a favore della richiesta di applicazione della procedura d'urgenza presentata dal Consiglio.
<P>
(Il Parlamento respinge la richiesta di applicazione della procedura d'urgenza)

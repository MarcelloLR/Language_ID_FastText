<CHAPTER ID="006-12">
12. Relazione 2006 sui progressi compiuti dall'ex Repubblica jugoslava di Macedonia (votazione) 
<P>
- Relazione Meijer
<P>
Prima della votazione
<SPEAKER ID="117" NAME="Erik Meijer " AFFILIATION="GUE/NGL">
relatore. - (EN) Signor Presidente, all'inizio della votazione sulla relazione, devo informare l'Aula in merito a due punti. Primo: mentre la votazione era in fase di preparazione in sede di commissione AFET, tutti i gruppi politici hanno accettato di utilizzare in questa relazione un unico termine per lo Stato che si definisce Repubblica di Macedonia. Si tratta della lunga espressione "ex Repubblica jugoslava di Macedonia”, senza abbreviazioni, quali FYROM in inglese o ARYM in francese. Pertanto propongo che, nel caso in cui alcune parti del testo finale adottato contengano eventuali altri termini, essi vengano sostituiti sulla scorta di tale ampio consenso.
<P>
Secondo: il gruppo PPE-DE mi ha proposto di unificare due emendamenti al paragrafo 13, ovvero il mio emendamento n. 22 e l'emendamento n. 6 del PSE. Alla luce di questo, vorrei chiedere un emendamento orale al mio emendamento n. 22. Poiché la votazione sull'emendamento n. 22 dovrebbe tenersi dopo la votazione sull'emendamento n. 6, questa soluzione è adottabile soltanto nel caso in cui l'emendamento n. 6 venga respinto.
<P>
Pertanto vorrei chiedere di modificare l'ordine di votazione degli emendamenti. L'onorevole Pinior del gruppo PSE ieri sera ha dichiarato di essere favorevole a tale soluzione.
<SPEAKER ID="118" NAME="Presidente">
Spero che tutti abbiano compreso correttamente. In tal caso ci comporteremo come richiesto.

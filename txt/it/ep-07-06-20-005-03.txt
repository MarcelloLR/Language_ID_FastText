<CHAPTER ID="005-03">
3. Programma comunitario Fiscalis 2013 (votazione) 
<P>
- Relazione Hans-Peter Martin
<P>
Prima della votazione
<SPEAKER ID="090" NAME="Hans-Peter Martin " AFFILIATION="NI">
relatore. - (DE) Signor Presidente, devo attirare molto brevemente la sua attenzione su un fatto. La presente relazione sul programma comunitario Fiscalis, un programma legislativo, è stata vergognosamente censurata. La motivazione della mia relazione è stata inspiegabilmente censurata dalla presidente della commissione per i problemi economici e monetari, la deputata socialista Pervenche Berès. Comportamento indegno per un Parlamento che si definisce democratico. Chi è interessato può trovare i brani censurati al termine di una lunga esposizione sul riciclaggio di denaro e sul controllo della Commissione europea in un addendum - forse, signor Presidente, potrebbe fare in modo che ritorni la calma in Aula - in un addendum allegato.
<P>
(Reazioni diverse)
<SPEAKER ID="091" NAME="Presidente">
E' lei la causa di questo disordine. Respingo le sue accuse all'onorevole Berès. Non è questo il modo di comportarsi in Aula.
<P>
(Applausi)
<SPEAKER ID="092" NAME="Pervenche Berès" AFFILIATION="PSE">
(FR) Signor Presidente, la motivazione che accompagna questa relazione è stata totalmente contraddetta dalla votazione sulla risoluzione in commissione, una risoluzione che il nostro Parlamento ora sarà chiamato a votare. Pertanto, a norma del Regolamento, ho chiesto al relatore di ritirare cortesemente i termini della motivazione che non corrispondono alla risoluzione così come adottata in sede di commissione. Questi termini sono stati allegati alla motivazione sotto forma di parere di minoranza, in piena conformità con il nostro Regolamento.
<P>
La ringrazio, signor Presidente, di avermi consentito di spiegare all'Aula la realtà della vita democratica in seno alla commissione per i problemi economici e monetari.
<P>
(Applausi)
<SPEAKER ID="093" NAME="Presidente">
Grazie, onorevole Berès. Non avevo dubbi in merito.

<CHAPTER ID="005-23">
23. Piano europeo di ripresa economica (
<P>
Prima della votazione:
<SPEAKER ID="151" NAME="Gunnar Hökmark" AFFILIATION="PPE-DE">
(EN) Signora Presidente, vorrei informare il nostro gruppo che c'è un errore nelle nostre liste di voto sull'emendamento n. 113: dovrebbe esserci un più nella lista di voto, e non un meno.
<SPEAKER ID="153" NAME="Elisa Ferreira" LANGUAGE="EN">
Signora Presidente, desidero solo cambiare la formulazione nel paragrafo 93 relativo alle finanze statali sane in "non appena possibile” anziché "quando le condizioni economiche lo permetteranno”, come concordato con i relatori ombra.
<SPEAKER ID="155" NAME="Alain Lipietz" AFFILIATION="Verts/ALE">
(FR) Signora Presidente, si tratta di un emendamento puramente tecnico. Il nostro emendamento presenta un errore di stampa. Vi è un trattino che era stato redatto come segue: "intensificare l'eliminazione di barriere” e che noi abbiamo sostituito con "eliminare barriere ingiustificate”. Purtroppo il paragrafo originario, ovvero il trattino originario, è rimasto nel testo dell'emendamento. E' il terzo trattino che abbiamo leggermente modificato e non c'è ragione di mantenere la formulazione precedente.
<SPEAKER ID="157" NAME="Martin Schulz" AFFILIATION="PSE">
(DE) Signora Presidente, può dedurre dalla risposta entusiasta del gruppo del Partito popolare europeo (Democratici-cristiani) e dei Democratici europei al mio intervento quanto brillantemente le cose siano andate durante la nostra votazione.
<P>
Vorrei ringraziare l'onorevole Ferreira, che si è fatta carico di una grande mole di lavoro per giungere a tale risultato, nonché gli onorevoli Hökmark, Herczog, Bullmann e Lehne, che, a mio avviso, non hanno lesinato gli sforzi per la similare risoluzione di Lisbona.
<P>
Potete vedere, tuttavia, dalla reazione del gruppo PPE-DE che serpeggiava una certa eccitazione. Desidero ringraziarvi per aver votato assieme a noi per la chiusura dei paradisi fiscali e per la solidarietà verso gli Stati membri. Fino a pochi minuti fa, la situazione sembrava alquanto diversa. Il merito di aver favorito la diffusione della democrazia sociale spetta a voi. E' un fattore positivo per il Parlamento europeo, che si è spostato verso sinistra.
<P>
(Applausi a sinistra e proteste a destra)
<SPEAKER ID="158" NAME="Daniel Cohn-Bendit" AFFILIATION="Verts/ALE">
(FR) Signora Presidente, volevo semplicemente ricordare, sia al gruppo socialista al Parlamento europeo che al gruppo del Partito popolare europeo (Democratici-cristiani) e dei Democratici europei, che in seno a questo Parlamento esistono anche altri gruppi distinti dai due principali.
<SPEAKER ID="159" NAME="Hartmut Nassauer" AFFILIATION="PPE-DE">
(DE) Signora Presidente, una questione relativa all'ordine del giorno. Forse potrebbe spiegare all'Assemblea ai sensi di quale articolo del regolamento è stato permesso all'onorevole Schulz di prendere la parola.
<SPEAKER ID="160" NAME="Presidente">
Onorevoli colleghi, risponderò all'onorevole Nassauer che la sua osservazione è corretta, ma che talvolta, per amor della democrazia, è necessario concedere qualche eccezione alle regole.
<P>
Con questo intendo, onorevoli colleghi, che ho concesso la parola all'onorevole Schulz ai sensi dell'articolo 141 del regolamento e che quindi egli aveva tutto il diritto di parlare.
<SPEAKER ID="161" NAME="Joseph Daul" AFFILIATION="PPE-DE">
(FR) Signora Presidente, è a nome della Commissione che l'onorevole collega è intervenuto? Perché desidera diventare commissario? O lo ha fatto in quanto presidente del gruppo?
<SPEAKER ID="163" NAME="Vittorio Prodi" AFFILIATION="ALDE">
Signora Presidente, chiedo di verificare. Non mi consta che sia stato fatto il voto finale nella relazione Reul, può verificare?
<SPEAKER ID="164" NAME="Presidente">
Onorevole Prodi, abbiamo adottato l'emendamento n. 3, che sostituisce, quindi, l'intera risoluzione.

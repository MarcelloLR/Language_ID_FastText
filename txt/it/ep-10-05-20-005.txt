<CHAPTER ID="005">
Comunicazioni della Presidenza
<SPEAKER ID="090" NAME="Presidente">
Vorrei innanzi tutto presentarvi la difficile situazione in Polonia. A seguito della drammatica alluvione in Polonia, gran parte del territorio è inondato e molti cittadini hanno perso le loro proprietà; vorrei, a nome del Parlamento europeo e di noi tutti, esprimere sostegno, solidarietà e sincera partecipazione ai cittadini polacchi che oggi stanno soffrendo.
<P>
(Applausi)
<P>
Durante la prossima tornata, il 16 giugno 2010, il Parlamento europeo terrà una discussione in merito. Sono certo che l'Unione europea mostrerà solidarietà e risponderà positivamente alle richieste di sostegno finanziario avanzate dalle autorità polacche; disponiamo infatti del Fondo di solidarietà dell'Unione europea, che riveste un'importanza fondamentale in caso di disastri naturali come questo.

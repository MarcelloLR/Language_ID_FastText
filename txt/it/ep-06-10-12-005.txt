<CHAPTER ID="005">
Comunicazione della Presidenza
<SPEAKER ID="047" NAME="Presidente">
- Come sapete, il 15 giugno scorso il Parlamento europeo si è pronunciato a favore dell'adozione dell'euro da parte della Slovenia a partire dal 1° gennaio del 2007. Sono necessari pertanto alcuni adeguamenti tecnici.
<P>
Benché il Trattato non lo richieda, il Consiglio ha deciso di chiedere un parere. La commissione per i problemi economici e monetari non ha ritenuto necessaria una risoluzione del Parlamento in merito a tale parere, e l'onorevole Berès, presidente della suddetta commissione, ha inviato una lettera al Presidente del Consiglio ECOFIN esprimendo il giudizio positivo della commissione per i problemi economici e monetari sugli adeguamenti tecnici da effettuare.
<P>
Pertanto auguriamo buona fortuna con la loro nuova moneta ai nostri concittadini europei sloveni.

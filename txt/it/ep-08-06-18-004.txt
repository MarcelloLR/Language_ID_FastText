<CHAPTER ID="004">
Benvenuto
<SPEAKER ID="102" NAME="Presidente">
In quanto Presidente, ho il piacere di porgere il benvenuto a una delegazione di 10 parlamentari dell'Assemblea legislativa del Sudan meridionale, guidata dal suo Presidente James Wani Igga, che è venuta fino a Strasburgo per visitare il Parlamento europeo.
<P>
(Applausi)
<P>
L'Assemblea legislativa del Sudan meridionale, di cui fa parte la delegazione, è stata istituita a seguito dell'Accordo di pace generale firmato nel 2005, al termine di una lunga e brutale guerra civile. L'Assemblea riveste un ruolo cruciale nel monitoraggio dell'attuazione del diritto e dell'Accordo di pace. A nome del Parlamento europeo, vorrei esprimere il nostro sostegno alla vostra Assemblea, che deve affrontare le sfide che si prospettano oggi per il Sudan, soprattutto in vista delle elezioni che si terranno l'anno prossimo. Ci auguriamo che la vostra visita vi aiuti a trovare una soluzione pacifica per il conflitto sudanese e che stimoli il dialogo politico fra il Parlamento europeo e la vostra Assemblea in merito al processo di ricostruzione a seguito del conflitto nel vostro paese. Vi porgo, dunque, il benvenuto al Parlamento europeo.

<CHAPTER ID="007-08">
8. Ucraina (
<SPEAKER ID="127" NAME="Hannes Swoboda" AFFILIATION="S&amp;D">
(EN) Signora Presidente, se non è possibile raggiungere una maggioranza, chiedo all'Aula di rinviare la votazione sulla risoluzione alla prossima tornata di Strasburgo.
<P>
Ieri si è tenuta una discussione decisamente franca e molti tra noi hanno espresso preoccupazione per alcuni sviluppi in Ucraina.
<P>
La prossima settimana si terrà la discussione con il ministro degli Esteri, si svolgerà una missione di osservazione elettorale e all'inizio del mese prossimo si terrà l'incontro del PCC a Kiev e Odessa: sarebbe pertanto opportuno tenere la votazione sulla risoluzione immediatamente dopo tale visita, nella tornata di Bruxelles.
<P>
Spero che gli onorevoli colleghi siano della mia stessa opinione.
<SPEAKER ID="128" NAME="Presidente">
Grazie, onorevole Swoboda. Lascerò la parola a un altro oratore favorevole, se ce ne sarà uno.
<SPEAKER ID="129" NAME="Michał Tomasz Kamiński" AFFILIATION="ECR">
(PL) Signora Presidente, condivido la proposta dell'onorevole Swoboda. Credo che sarebbe sensato da parte del Parlamento europeo posticipare alla prossima tornata la valutazione della situazione in Ucraina, di cui abbiamo discusso ieri, in modo da tenere conto di importanti avvenimenti che si verificheranno nel paese, contando così su una prospettiva ben più ampia. Avremo a disposizione la relazione dei colleghi che saranno presenti alle elezioni in Ucraina e trovo che posticipare la votazione sia una decisione saggia da parte del Parlamento.
<SPEAKER ID="130" NAME="Presidente">
Grazie, onorevole Kamiński. Credo che l'onorevole Gahler sia contrario. È corretto?
<SPEAKER ID="131" NAME="Michael Gahler" AFFILIATION="PPE">
(EN) Signora Presidente, chiedo agli onorevoli colleghi di votare contro il rinvio. Dobbiamo far sentire la nostra voce prima delle elezioni, quindi necessariamente ora.
<P>
Si tratta del regolare svolgimento delle elezioni in un paese europeo e non possiamo farne una questione di parte. La volta scorsa, nel 2004, abbiamo avuto modo di parlare soltanto dopo i brogli elettorali e allora eravamo tutti uniti.
<P>
Questa volta è ampiamente dimostrato che vi sono interferenze da parte dei servizi di sicurezza ed sono pratiche diffuse la non-ammissione e le false liste di partito locali per confondere gli elettori.
<P>
Vi invito quindi a ritrovare quell'unità d'intenti, nell'interesse della democrazia. Ritengo che le massicce pressioni esercitate dalle ambasciate ucraine in tutta Europa per accantonare questa risoluzione dimostrino come sia giusto far sentire la nostra voce senza indugio.
<SPEAKER ID="132" NAME="Presidente">
Metto ora ai voti la proposta dell'onorevole Swoboda di rinviare la votazione.
<SPEAKER ID="133" NAME="Francesco Enrico Speroni" AFFILIATION="EFD">
Signora Presidente, chiedo solo di chiarire se la richiesta è di rinvio a Bruxelles o a Strasburgo, perché ho sentito due versioni.
<SPEAKER ID="134" NAME="Presidente">
Pare si tratti di Bruxelles: è chiaro a tutti che la proposta è di rinviare la votazione a Bruxelles? In questi termini, metto la proposta ai voti.
<P>
(Il Parlamento approva la richiesta di rinviare la votazione)

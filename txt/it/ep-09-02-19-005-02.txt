<CHAPTER ID="005-02">
2.  Revisione del regolamento per quanto attiene alla procedura di petizione (
<P>
- Prima della votazione:
<SPEAKER ID="054" NAME="Brian Crowley">
a nome del gruppo UEN. - (EN) Signora Presidente, mi scuso di aver interrotto la votazione.
<P>
Ai sensi dell'articolo 170 del regolamento interno, chiedo ai deputati di questa Assemblea di rinviare la votazione sulla relazione Onesta sulla procedura di petizione, perché la Conferenza dei presidenti si sta già occupando della materia nell'ambito della riforma delle procedure dell'Assemblea. La Conferenza dei presidenti discuterà delle tematiche specifiche della riforma trattate dalla relazione Onesta in un incontro che si svolgerà il 5 marzo 2009. Chiedo pertanto, se possibile, che il voto su questa relazione sia rinviato fino alla tornata di Strasburgo prevista per la seconda settimana di marzo. Chiedo all'Aula di approvare questo il prima possibile.
<SPEAKER ID="055" NAME="Gérard Onesta">
relatore. - (FR) Signora Presidente, cerchiamo di essere precisi. Questa relazione modifica il nostro regolamento, o piuttosto lo rende più chiaro, per semplificare la procedura che determina l'ammissibilità delle petizioni da parte della commissione per le petizioni e il modo in cui vengono fornite le informazioni ai firmatari, e così via.
<P>
Essa è stata approvata all'unanimità, con un solo voto contrario penso, in sede di commissione per gli affari costituzionali. Non penso, pertanto, che questa relazione sia molto controversa. Essa include, tuttavia, un articolo in cui avevamo stabilito di chiarire che, in caso di entrata in vigore del trattato di Lisbona, i firmatari sarebbero stati semplicemente informati qualora una petizione presentata non al Parlamento ma alla Commissione europea - sapete, quelle petizioni con milioni di firme - fosse legata alla loro petizione.
<P>
Se capisco bene, è quell'articolo, per il suo riferimento a un eventuale futuro trattato, il punto problematico. Personalmente, non ho problemi a rinviarlo al 5 marzo; posso persino accettare una "votazione lampo” che ritiri quell'emendamento. D'altro canto, sarebbe molto spiacevole se non riuscissimo a sistemare il nostro regolamento su questo punto, considerando tutti i problemi che abbiamo avuto in passato. Mi affido alle vostre mani, onorevoli colleghi.

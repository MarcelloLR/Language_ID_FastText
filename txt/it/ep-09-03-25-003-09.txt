<CHAPTER ID="003-09">
9. Accordo di partenariato Cariforum-CE (votazione)
<SPEAKER ID="100" NAME="Ignasi Guardans Cambó" AFFILIATION="ALDE">
- (EN) Signora Presidente, per quanto riguarda l'emendamento n. 13 da aggiungere dopo il paragrafo 22, vorrei che fosse considerato un'aggiunta invece che una sostituzione del testo originario. Se così fosse, potremmo appoggiarlo.
<P>
Anzi, mi consenta di dire che questo stesso emendamento e la medesima proposta del mio gruppo si applicherebbero a un emendamento di quasi tutte le relazioni su cui dobbiamo votare. Non so se posso leggere un elenco di tali emendamenti o se preferisce che mi alzi volta per volta per presentare la medesima richiesta. Decida lei.
<SPEAKER ID="101" NAME="Presidente">
Onorevole Guardans Cambó, facciamo subito la prova. Devo chiedere a coloro che hanno proposto l'emendamento se sono d'accordo con la sua aggiunta.
<SPEAKER ID="102" NAME="Caroline Lucas" AFFILIATION="Verts/ALE">
- (EN) Signora Presidente, la risposta è "sì”.
<P>
(L'emendamento orale è approvato.)
<P>
- Prima della votazione sull'emendamento n. 2:
<SPEAKER ID="104" NAME="Ignasi Guardans Cambó" AFFILIATION="ALDE">
- (EN) Signora Presidente, avrei un emendamento orale da proporre all'emendamento n. 2, cioè di stralciare l'ultima frase per ragioni di accuratezza, in quanto non corrisponde più al vero. La frase che elimineremmo è la seguente "ritiene che tale monitoraggio dovrebbe iniziare dopo l'adozione di ogni APE interinale”. In questo caso non è corretta, in quanto si tratta di un APE completo e non interinale, di conseguenza per rispecchiare l'effettiva realtà dei fatti vorremmo stralciare questa frase.

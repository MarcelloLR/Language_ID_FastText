<CHAPTER ID="004">
Fibromialgia (dichiarazione scritta): vedasi processo verbale
<P>

<SPEAKER ID="064" NAME="Hannes Swoboda" AFFILIATION="PSE">
(DE) Signor Presidente, ieri numerosi visitatori che avevano una prenotazione non sono riusciti a entrare in questa Assemblea. Desidero esprimere un sentito ringraziamento ai servizi interni del Parlamento, che hanno tentato di far entrare i visitatori, nonostante l'opposizione delle forze di polizia. Tuttavia, la polizia non l'ha consentito, poiché i visitatori indossavano delle giacche rosse. Non capisco chi possa avere timore delle giacche rosse. Anche un onorevole collega ha dovuto rimuovere la sua in modo da poter essere ammesso in Parlamento.
<P>
Chiedo che venga fatto un reclamo alla polizia da parte del Parlamento, per far comprendere che è vietato porre degli ostacoli alle visite in quest'Aula. Desidero ribadire che i servizi del Parlamento hanno tentato di far entrare dei visitatori che avevano regolarmente prenotato la visita, ma che la polizia glielo ha impedito, nonostante la condotta del tutto pacifica di questi visitatori. Chiedo di informare la polizia del fatto che non si deve interferire con l'attività del Parlamento.
<SPEAKER ID="065" NAME="Presidente">
Molte grazie, onorevole Swoboda; prenderemo in esame la questione. La ringrazio del suo intervento.
<SPEAKER ID="066" NAME="Monica Frassoni" AFFILIATION="Verts/ALE">
Signor Presidente, la ringrazio per darmi la parola, io volevo semplicemente salutare molto calorosamente la presenza nella nostra tribuna del dott. Mohamed Abdelaziz, presidente della Repubblica Sahrawi e segretario generale del Fronte Polisario, e la delegazione che lo accompagna. Ancora una volta sono qua per dire che è importante salvaguardare il diritto e l'autodeterminazione di quel popolo.
<SPEAKER ID="067" NAME="Jens Holm">
a nome del gruppo GUE/NGL. - (SV) Signor Presidente, parlo a nome di tutto il mio gruppo. Ci opponiamo alla procedura ora proposta. Il nostro relatore, l'onorevole Wurtz, ha già dichiarato nel corso della riunione dei relatori di gruppo che essa è del tutto inaccettabile. La votazione sul pacchetto per il clima, una delle più importanti dell'anno, dovrebbe procedere in modo analogo rispetto alle altre votazioni. E' spaventoso e antidemocratico che non si voti ciascuna relazione individualmente. Dobbiamo poter mettere ai voti ogni singola relazione e dobbiamo avere il diritto di presentare degli emendamenti che vengano poi messi ai voti.
<P>
Stracciate questa proposta e consentiteci di votare una relazione alla volta, e di mettere ai voti gli emendamenti che saranno presentati. Grazie.
<SPEAKER ID="068" NAME="Presidente">
Tutti hanno diritto di esprimere il proprio parere in quest'Aula. La maggioranza prende le decisioni.
<SPEAKER ID="069" NAME="Chris Davies" AFFILIATION="ALDE">
Signor Presidente, ieri al termine delle cinque ore di discussione sul pacchetto su clima ed energia, il Parlamento ha ricevuto una risposta ponderata da parte del ministro Borloo a nome della presidenza, e da parte dei commissari Dimas e Piebalgs a nome della Commissione. Nonostante avessero partecipato alla discussione tra i 50 e i 60 deputati, essi hanno preso la parola in Parlamento dinnanzi a soli quattro parlamentari.
<P>
Ritengo che questo sia indice di una certa mancanza di cortesia nei confronti della Commissione e della presidenza, e che un comportamento simile attenui l'influenza di questo Parlamento. Le chiedo di rivolgersi ai capi di partito per riflettere sull'opportunità di eventuali sanzioni nei confronti dei parlamentari che partecipano alle discussioni senza prendersi il disturbo di attendere le risposte della Commissione e della presidenza.
<P>
(Applausi)
<SPEAKER ID="070" NAME="Presidente">
Onorevole Davies, concordo pienamente con lei nella sostanza, ma la prego di verificare, anche presso il suo gruppo, in merito all'effettiva possibilità di garantire la presenza degli onorevoli parlamentari.
<SPEAKER ID="071" NAME="Reinhard Rack" AFFILIATION="PPE-DE">
(DE) Signor Presidente, desidero presentare una richiesta a seguito della discussione di ieri con la presidenza francese. Alcuni presidenti di gruppo hanno delle dichiarazioni rilevanti da fare in questa importante discussione, ed è giusto che sia così. Tuttavia, è consuetudine di alcuni presidenti di gruppo, sempre gli stessi, superare il tempo a loro disposizione di uno o due minuti.
<P>
Forse in questa occasione il tempo eccedente potrebbe essere detratto dal tempo a disposizione del loro gruppo, poiché così facendo non è necessario modificare la ripartizione prestabilita dei tempi di parola. <

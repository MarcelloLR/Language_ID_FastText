<CHAPTER ID="010-01">
1. Reti e servizi di comunicazione elettronica, tutela della vita privata e protezione dei consumatori (
<P>
Posizione della Commissione sugli emendamenti del Parlamento
<P>
Relazione Harbour
<P>
La Commissione accoglie i seguenti emendamenti:
<P>
nn. 2, 4, 5, 7, 8, 13, 15, 16, 20, 21, 32, 38, 41 (relativi ai consideranda)
<P>
nn. 43, 48, 51, 54, 55, 56, 60, 61, 63, 64, 65, 66, 68, 70, 72, 73, 77, 79, 88, 89, 90, 97, 100, 106, 110, 111, 112, 115, 116, 118, 129, 137, 141, 143, 145, 149, 150, 151, 152 (relativi agli articoli)
<P>
emendamenti in plenaria nn. 191, 192, 167, 182
<P>
La Commissione accoglie i seguenti emendamenti in linea di principio o in parte:
<P>
nn. 3, 6, 9, 11, 12, 14, 18, 19, 22, 23, 25, 26, 27, 31, 37 (relativi ai consideranda)
<P>
nn. 44, 47, 53, 62, 67, 71, 74, 75, 76, 80, 82, 86, 87, 91, 92, 93, 94, 99, 103, 105, 109, 114, 122, 127, 132, 134, 135, 136, 138, 139 (relativi agli articoli)
<P>
emendamenti in plenaria nn. 170,154, 171, 194, 189, 193, 188, 152, 159, 180, 181, 183, 185
<P>
La Commissione respinge i seguenti emendamenti:
<P>
nn. 1, 10, 17, 24, 28, 29, 30, 33, 34, 35, 36, 39, 40, 42 (relativi ai consideranda)
<P>
nn. 45, 46, 49, 50, 52, 57, 58, 59, 69, 78, 81, 83, 84, 85, 95, 96, 98, 101, 102, 104, 107, 108, 113, 117, 119, 120, 121, 123, 124, 125, 126, 128, 130, 131, 133, 140, 142, 144, 146, 147, 148 (relativi agli articoli)
<P>
emendamenti in plenaria nn. 169, 153, 160, 177, 190, 176, 165, 178, 155, 172, 168, 173, 166, 157, 163, 174, 156, 158, 175, 179, 184, 186, 187
<P>
- Prima della votazione:
<SPEAKER ID="123" NAME="Malcolm Harbour">
relatore. - (EN) Signor Presidente, so che a questo punto un lungo intervento non risulterebbe gradito e dal momento che i due correlatori assieme ai quali ho lavorato a stretto contatto hanno fatto dichiarazioni brevi voglio conformarmi allo spirito della squadra.
<P>
Desidero solamente sottolineare che gli ulteriori emendamenti nella relazione sono dovuti al fatto che la mia commissione ha voluto essere più ambiziosa e apportare migliorie alla proposta della Commissione. Chiedo il vostro sostegno per far sì che i consumatori possano avere fiducia ed essere ben informati in materia di comunicazione elettronica, oltre ad essere consapevoli e sicuri che i loro dati personali saranno tutelati.
<P>
Vorrei ringraziare tutti i colleghi della commissione che hanno collaborato alla stesura di alcuni emendamenti di ampio compromesso che approveremo oggi. Desidero inoltre ringraziare in modo particolare l'onorevole Alvaro e la commissione per le libertà civili, assieme ai quali abbiamo lavorato a stretto contatto, per il loro apporto alla direttiva sulla vita privata e le comunicazioni elettroniche. Vorrei che l'Aula accordasse una larga maggioranza a questo documento in modo che si possa ottenere il meglio per i consumatori europei nel corso dei negoziati con la Commissione ed il Consiglio.
<P>
- Dopo la votazione:
<SPEAKER ID="125" NAME="Viviane Reding">
membro della Commissione . - (EN) Signor Presidente, desidero ringraziare i relatori per l'eccellente lavoro svolto. Il loro compito non è stato facile: hanno fatto miracoli e hanno tutta la mia ammirazione. Voglio inoltre ringraziare gli onorevoli deputati del Parlamento europeo per il forte segnale che hanno trasmesso con il voto odierno. La votazione ha segnalato alle compagnie telefoniche e anche ai 500 milioni di consumatori europei che esiste un mercato unico aperto e competitivo.
<P>
Ieri la Commissione ha dovuto proporre nuove norme per far fronte all'eccessivo costo dei messaggi di posta elettronica e del roaming nell'Unione. Tali proposte forniranno una cura rapida a uno dei sintomi più evidenti della mancanza di un mercato unico per le telecomunicazioni, di cui sia le società che i consumatori stanno facendo le spese. Oggi il Parlamento europeo ha fatto un importante passo avanti proponendo di risolvere il problema una volta per tutte, alla radice, eliminando la frammentazione e spianando la strada ad un mercato unico a livello normativo.
<P>
In particolare accolgo con favore il voto del Parlamento europeo, dopo un acceso dibattito - e probabilmente sorprendendo molti osservatori - a favore dell'istituzione di un'efficiente autorità europea di regolamentazione del settore delle telecomunicazioni che contribuirà a ravvicinare le autorità nazionali in materia e promuoverà un dialogo tra tali autorità e la Commissione. Questa decisione aiuterà a stabilire condizioni uniformi nella fornitura e nell'utilizzo dei servizi di telecomunicazione transfrontalieri in Europa. La nuova autorità di regolamentazione europea contribuirà ad aumentare sensibilmente la concorrenza transfrontaliera e la possibilità di scelta per i consumatori.
<P>
Ora, onorevoli deputati, occorre riunirci - Parlamento, Consiglio e Commissione - per mettere a punto e far funzionare entro il 2010 il pacchetto sulle telecomunicazioni. Non ci rimane molto tempo, e dobbiamo farlo concretamente. Occorre agire rapidamente, e la Commissione farà quanto in suo potere per agevolare l'avanzamento del progetto.
<P>
Sono convinta che il segnale dato oggi dal Parlamento oltrepassi i confini europei: è un segnale che verrà udito in tutto il mondo e dimostrerà che il mercato unico europeo delle telecomunicazioni è aperto alle imprese nell'interesse di un'industria forte e di un consumatore con maggiore potere. Vi ringrazio e vi faccio le mie congratulazioni.
<P>
(Applausi)

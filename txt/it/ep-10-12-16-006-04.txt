<CHAPTER ID="006-04">
4. Diritti umani nel mondo nel 2009 e politica dell'Unione europea in materia (
<SPEAKER ID="122" NAME="Sergio Paolo Francesco Silvestris" AFFILIATION="PPE">
Signora Presidente, quello che alcuni colleghi stanno cercando di suggerirle - trattandosi dell'ultima votazione di oggi, giovedì - è che se lei dice solo "approvato" o "respinto" va bene, non c'è alcun bisogno di dire "452 hanno votato; 53 contro; 22 a favore; ambo, terno e quaterna....."
<SPEAKER ID="124" NAME="Richard Howitt" AFFILIATION="S&amp;D">
(EN) Signora Presidente, si tratta di una questione molto pratica: desideriamo eliminare le parole "in Croazia”. Non credo sia un problema per gli altri gruppi.
<SPEAKER ID="126" NAME="Hannes Swoboda" AFFILIATION="S&amp;D">
(DE) Signora Presidente, visto che non è riportato nella nostra lista di voto, volevo solamente sottolineare che per la seconda parte di questa mozione e la seguente è previsto il voto libero. La ringrazio.
<SPEAKER ID="128" NAME="Barbara Lochbihler" AFFILIATION="Verts/ALE">
(EN) Signora Presidente, vi sono due aggiunte al testo, ovvero inserire la parola "gravi" dopo "un elenco di persone responsabili di" e modificare la frase che segue in: "violazioni dei diritti umani - quali tortura, censura, stupri ed esecuzioni extragiudiziali - in Iran".
<SPEAKER ID="130" NAME="Laima Liucija Andrikienė">
relatore. - (EN) Signora Presidente, proponiamo un emendamento orale all'emendamento n.7, che modifica il testo in questo modo: "esorta la Commissione a redigere un elenco di persone responsabili di violazioni gravi dei diritti umani - quali tortura, censura, stupri ed esecuzioni extragiudiziali - in Iran, in particolare dopo le elezioni del 2009, e a considerare l'ipotesi di imporre loro sanzioni sotto forma di congelamento dei beni e divieto di viaggio”.
<SPEAKER ID="132" NAME="Laima Liucija Andrikienė">
relatore. - (EN) Signora Presidente, sulla scorta dei positivi sviluppi registrati in Russia, proponiamo di modificare la frase che inizia con "si rammarica per il rifiuto finora opposto all'organizzazione delle manifestazioni di "Strategia 31"”, sostituendo la parola "finora" con "ad eccezione dell'ultima, il 31 ottobre 2010".

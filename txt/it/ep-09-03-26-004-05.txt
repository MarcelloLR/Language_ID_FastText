<CHAPTER ID="004-05">
5. Prezzi dei prodotti alimentari in Europa (
<P>
- Prima della votazione:
<SPEAKER ID="067" NAME="Katerina Batzeli">
relatore. - (EL) Signor Presidente, sarebbe molto interessante raffrontare il voto sulla relazione della commissione per l'agricoltura e lo sviluppo rurale e le proposte di risoluzione alternative di 40 parlamentari e del gruppo ALDE. Scopriremmo:
<P>
in primo luogo, che in totale sono state emendate 15 proposte senza alcuna comunicazione;
<P>
in secondo luogo, che oltre alla questione quantitativa esiste anche una questione politica; la proposta alternativa cancella infatti ogni riferimento al ruolo e alla responsabilità delle grandi catene commerciali all'ingrosso e al dettaglio;
<P>
in terzo luogo, che la dichiarazione scritta del Parlamento europeo con le 439 firme di parlamentari che vogliono che le filiali siano controllate e funzionino correttamente decade; e
<P>
in quarto luogo, che ogni politica commerciale sleale è stata cancellata o abbellita e che si spinge fino a rifiutare la raccomandazione di creare un database a livello europeo sui prezzi alla produzione e al consumo accessibile a tutti i cittadini e i consumatori.
<P>
L'obiettivo della commissione per l'agricoltura e del gruppo di alto livello è esaminare le pratiche concorrenziali e la trasparenza del mercato interno nel settore alimentare. Oggi siamo stati tutti giudicati.
<SPEAKER ID="068" NAME="Astrid Lulling" AFFILIATION="PPE-DE">
(FR) Signor Presidente, la dichiarazione che abbiamo appena udito è sbalorditiva.
<P>
Volevo soltanto ricordare ai colleghi che sono una delle autrici della risoluzione alternativa. Siamo nell'Unione europea, non nell'Unione sovietica.
<P>
(Applausi)
<SPEAKER ID="069" NAME="Presidente">
Sono sicuro, onorevole Lulling, che questo dettaglio non è sfuggito ai parlamentari in Aula, ma ho dato la parola alla nostra relatrice perché non ha avuto l'opportunità di esprimersi nel corso delle discussioni. Come lei sa, ha diritto a due minuti. Pertanto, per quei due minuti, la relatrice godeva di una totale libertà, libertà che è stata rispettata.

<CHAPTER ID="007-03">
3. Nomina di un membro della Corte dei conti (Gijs de Vries - NL) (
<SPEAKER ID="114" NAME="Dimitar Stoyanov" AFFILIATION="NI">
(BG) Questa mattina gli attivisti di un'organizzazione ambientalista hanno imbrattato sedici delle ventisette bandiere nazionali degli Stati membri dell'Unione europea. A prescindere dai motivi o dalle cause di un simile gesto, credo che sarete d'accordo con me nel considerare inaccettabile l'imbrattamento degli emblemi patri. Inoltre l'imbrattamento della bandiera nazionale è un reato ai sensi del codice penale bulgaro e i colpevoli devono essere deferiti alle autorità competenti. Converrete senz'altro con me che a nessuno, per nessun motivo, deve essere permesso di imbrattare gli emblemi nazionali degli Stati membri.

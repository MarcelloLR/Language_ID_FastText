<CHAPTER ID="006-11">
11. Protezione degli animali durante l'abbattimento (
<SPEAKER ID="197" NAME="Janusz Wojciechowski">
relatore. - (EN) Signora Presidente, vorrei sollevare due o tre brevi ma importanti punti tecnici.
<P>
Innanzi tutto, ci troviamo di fronte a una serie di emendamenti proposti dalla commissione agricoltura, tra i quali anche emendamento n. 64, che ritengo debba essere votato separatamente. Questo emendamento si riferisce alla creazione di centri di riferimento nazionali, elemento centrale dell'intero regolamento. La commissione agricoltura ha proposto di sopprimere l'obbligo di creare il centro di riferimento a livello nazionale. In qualità di relatore, ritengo questa soluzione contraria allo spirito generale del regolamento. Suggerisco quindi di votare sull'emendamento n. 64 separatamente.
<P>
In secondo luogo, segnalo l'emendamento n. 28, che tratta la questione controversa ed emotiva della macellazione rituale. Votare a favore di questo emendamento significa eliminare la possibilità di un divieto totale della macellazione rituale a livello nazionale; votare contro l'emendamento n. 28 invece, lascia aperta ancora una possibilità a questo divieto.
<P>
Il terzo punto riguarda l'emendamento n. 85. La Commissione ha proposto di ridurre il tempo di trasporto degli animali dalle fattorie e i tempi di attesa nei mattatoi a 24 ore. Votare a favore dell'emendamento n. 85 significa eliminare questa riduzione del tempo di trasporto; votare contro questo emendamento significa invece appoggiare la proposta della Commissione di ridurre i tempi di trasporto.

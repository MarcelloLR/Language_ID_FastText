<CHAPTER ID="011-05">
5. Responsabilità dei vettori che trasportano passeggeri via mare e per vie navigabili interne in caso di incidente (votazione) 
<P>
- Relazione Costa
<P>
Prima della votazione
<SPEAKER ID="138" NAME="Paolo Costa " AFFILIATION="ALDE">
relatore. - Signor Presidente, onorevoli colleghi, intervengo solo per dire, a fini di chiarezza, che in qualità di relatore invito a votare contro, in tutti i voti per appello nominale, i voti diversi da quelli presentati dal comitato.
<P>
Lo faccio per evitare all'Unione europea di dover intervenire la prossima volta che si verifica un incidente su qualche grande fiume europeo, perché se non estendiamo la protezione dei consumatori anche a questo settore, ciò potrebbe accadere.
<SPEAKER ID="139" NAME="Georg Jarzembowski" AFFILIATION="PPE-DE">
- (DE) Signor Presidente, questa è stata una descrizione molto sintetica del problema. Sia il mio che l'altro gruppo ritengono che norme specifiche garantirebbero una protezione migliore per i passeggeri dei battelli per la navigazione interna, in quanto i regolamenti attuali, su cui ci accingiamo a votare, si applicano al trasporto marittimo, e quindi vorrei semplicemente precisare che non riduciamo la sicurezza dei passeggeri se presentiamo i nostri emendamenti e poi convinciamo la maggior parte dei colleghi - come speriamo - a votare a loro favore.

<CHAPTER ID="007-07">
7. "IASCF: Revisione dello statuto - Responsabilità pubblica e composizione dell'IASB - Proposte di modifica” (votazione) 
<P>
- Prima della votazione:
<SPEAKER ID="094" NAME="Elisa Ferreira" AFFILIATION="PSE">
(PT) Vorrei richiamare l'attenzione su un errore di stampa nelle liste del gruppo PSE. Invito i colleghi a seguire le indicazioni del coordinatore per il voto.
<P>
- Dopo la votazione sul paragrafo 5:
<SPEAKER ID="096" NAME="Piia-Noora Kauppi" AFFILIATION="PPE-DE">
(EN) Signor Presidente, abbiamo concordato fra gruppi che l'emendamento n. 4, presentato dal gruppo ALDE, non decade in caso di approvazione dell'emendamento n. 2, poiché sono tra loro compatibili. Avremmo dovuto votare, dunque, anche in merito all'emendamento n. 4. Questo cambiamento è stato presentato come emendamento orale, posso quindi capire se vi sono obiezioni; tuttavia, abbiamo concordato tra gruppi che anche l'emendamento n. 4 dovrebbe essere accettato e sottoposto a votazione.
<SPEAKER ID="097" NAME="Presidente">
Non annuncerò i risultati della votazione finale finché non sarà risolto questo problema minore. Chiedo un chiarimento al presidente della commissione competente. Secondo i nostri servizi, vi è un problema nell'introduzione, poiché il primo emendamento dice "si rammarica” mentre l'altro emendamento afferma "esprime dei dubbi”. Potrebbe chiarire la questione?
<SPEAKER ID="098" NAME="Pervenche Berès" AFFILIATION="PSE">
(FR) Signor Presidente, credo che l'onorevole Kauppi si sbagli perché l'emendamento n. 4, presentato dall'onorevole Klinz, si riferisce allo stesso paragrafo dell'emendamento n. 2, presentato dall'onorevole Kauppi. Poiché la camera ha votato in merito all'emendamento n. 2, presentato dall'onorevole Kauppi, per definizione l'emendamento n. 4 decade.
<SPEAKER ID="099" NAME="Presidente">
(FR) Sono lieto di notare che il presidente della commissione competente concorda con l'analisi dei servizi. Quindi, onorevole Kauppi, mi duole informarla che non potrò accogliere la sua richiesta.

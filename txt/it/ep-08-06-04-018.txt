<CHAPTER ID="018">
Benvenuto
<SPEAKER ID="057" NAME="Presidente">
Onorevoli colleghi, sono lieto di informarvi che è appena arrivata nella tribuna d'onore una delegazione del parlamento giapponese. Desideriamo porgere loro un caloroso benvenuto. Partecipano alla 29sima riunione interparlamentare PE/Giappone in programma a Bruxelles e a Vienna dal 2 al 6 giugno.
<P>
La delegazione giapponese è guidata da Taro Nakayama, un grande amico dell'Europa, ed è composta da sette membri della camera dei rappresentanti e due membri della Camera dei consiglieri.
<P>
La riunione interparlamentare è stata incentrata sul cambiamento climatico al fine di promuovere un approccio comune riguardo all'applicazione del protocollo di Kyoto e a cosa avverrà dopo.
<P>
Siamo molto soddisfatti di questa proficua cooperazione continuativa e stabile con il Giappone, un paese con cui condividiamo i valori fondamentali della democrazia, del rispetto dei diritti umani e il principio della cooperazione multilaterale. Quindi, un benvenuto ai nostri amici giapponesi!
<P>
(Applausi)

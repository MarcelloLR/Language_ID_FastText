<CHAPTER ID="001">
Apertura della seduta
<P>
(La seduta è aperta alle 9.00)
<SPEAKER ID="005" NAME="Carl Schlyter" AFFILIATION="Verts/ALE">
(SV) Signor Presidente, se ieri passava per i corridoi del Parlamento, avrebbe visto sul pavimento moltissimi adesivi dell'organizzazione dei lobbisti appartenenti all'industria chimica europea, tant'è che oggi ne è rimasto qualcuno. Mi domando se i questori, quando hanno concesso l'autorizzazione per l'esposizione, abbiano autorizzato l'organizzazione a spargere adesivi dovunque sui nostri pavimenti. Qualora fosse questo il caso, penso che sia stata una decisione sbagliata. Qualora i questori non abbiano concesso alcuna autorizzazione di questo genere, penso che il Cefic abbia chiaramente già violato i suoi impegni di lobbista e di conseguenza che debba vedersi ritirare il pass di accesso o almeno che debba ricevere una severa reprimenda. Mi auguro che possa indagare in merito a quanto sia accaduto e garantire che tutti questi adesivi vengano immediatamente rimossi.
<SPEAKER ID="006" NAME="Presidente">
Bene, indagheremo sulla questione, onorevole Schlyter.

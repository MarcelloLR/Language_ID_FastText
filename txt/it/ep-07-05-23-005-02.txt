<CHAPTER ID="005-02">
2. Roaming sulle reti pubbliche di telefonia mobile (votazione) 
<P>
- Relazione Rübig
<P>
Prima della votazione
<SPEAKER ID="109" NAME="Martin Callanan" AFFILIATION="PPE-DE">
(EN) Signor Presidente, un richiamo al Regolamento. In conformità del Regolamento, devo dichiarare un interesse finanziario nella relazione Rübig. Pertanto non prenderò parte alla votazione sulle questioni in oggetto.
<SPEAKER ID="110" NAME="Presidente">
E' giusto. La maggior parte di noi possiede telefoni cellulari!
<SPEAKER ID="111" NAME="Roger Helmer" AFFILIATION="NI">
(EN) Signor Presidente, anch'io intervengo ai sensi dell'articolo 166 del Regolamento per dichiarare un interesse finanziario. Come deputato al Parlamento europeo e utente abituale di telefoni cellulari, ho molto da guadagnare da questa legislazione. Pertanto mi dichiaro non idoneo a partecipare alla votazione. Confido che molti colleghi si uniranno a me!
<P>
(Si ride)
<SPEAKER ID="112" NAME="Presidente">
Bene, è stata presa nota della sua dichiarazione.
<SPEAKER ID="113" NAME="Richard Corbett" AFFILIATION="PSE">
(EN) Signor Presidente, seguendo la logica degli ultimi due oratori, potrebbe appurare se vi sia un solo deputato al Parlamento europeo che non possiede un telefono cellulare? Così potrebbe decidere se adottare o meno questa legislazione!
<P>
(Ilarità e applausi)
<SPEAKER ID="114" NAME="Presidente">
Penso che adesso possiamo procedere.
<P>
Dopo l'adozione della risoluzione legislativa
<P>
Presidente. - Congratulazioni all'onorevole Rübig e agli utenti europei di telefoni cellulari!
<P>
(Applausi)
<SPEAKER ID="115" NAME="Paul Rübig " AFFILIATION="PPE-DE">
relatore. - (DE) Signor Presidente, ringrazio l'Assemblea per la sua approvazione e in particolare il Consiglio per aver accettato di far entrare in vigore il regolamento entro il 27 giugno, mentre ai deputati che si sono astenuti devo ricordare che stiamo riducendo i costi per i contribuenti.

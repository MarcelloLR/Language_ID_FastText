<CHAPTER ID="006-02">
2. Progetto di bilancio generale dell'Unione europea - esercizio 2011 (votazione)
<SPEAKER ID="129" NAME="Sidonia Elżbieta Jędrzejewska" LANGUAGE="EN">
Signor Presidente, in seno alla commissione per i bilanci ci siamo espressi su più di 1 600 emendamenti relativi al progetto di bilancio per il 2011. Vi sono alcune rettifiche di ordine tecnico che andranno inevitabilmente votate in plenaria. Per quanto riguarda l'integrazione della lettera rettificativa n. 2/2011 nella lettura del Parlamento, vanno apportate alcune modifiche tecniche sia nella sezione del nuovo servizio europeo per l'azione esterna, sia in quella della Commissione, alla luce dei nuovi storni di stanziamenti tra sezioni.
<P>
Nella sezione dedicata al servizio europeo per l'azione esterna, tali modifiche riguardano segnatamente la contabilizzazione dell'adeguamento delle retribuzioni dell'1,85 per cento per il nuovo servizio, come nel caso delle altre istituzioni. Anche gli importi interessati dalla lettera rettificativa nella sezione della Commissione dovranno essere conseguentemente modificati. La stessa procedura si applica anche ad alcuni emendamenti del Parlamento su alcune linee amministrative, che devono essere allineate agli importi finali presentati nelle linee di bilancio della Sezione III.
<P>
Nel caso delle agenzie, le osservazioni relative alle linee di bilancio di alcune agenzie verranno adeguate dal punto di vista tecnico per renderle coerenti con le cifre finali adottate. Per quanto riguarda la linea 02 01 04 04, le osservazioni adottate nell'emendamento n. 996 vanno integrate così come sono nell'emendamento n. 1010 sulla linea operativa 02 02 01 (come parte del pacchetto sui progetti pilota e le azioni preparatorie). Nella linea 19 05 01, la formulazione "diversi dagli Stati Uniti” va cancellata dalla rubrica e dalle osservazioni, in linea con la decisione della commissione per i bilanci. Nella linea 19 09 01 va inserito nelle osservazioni un emendamento orale adottato in seno alla commissione per i bilanci. Vanno aggiunte le seguenti parole: "una parte di questo stanziamento è tesa a sostenere iniziative quali la fondazione UE/ALC deliberata in occasione del vertice dei capi di Stato e di governo EU/ALC e del forum di Biarritz”.
<P>
Occorre rinumerare alcune linee di bilancio al fine di evitare una numerazione contraddittoria di alcune linee create e per conformarsi alle norme in materia di nomenclatura. In quest'operazione non verranno comunque toccate né le rubriche del quadro finanziario pluriennale né il capitolo di bilancio degli emendamenti adottati dalla commissione per i bilanci. Gli emendamenti interessati sono i nn. 386, 389, 521, 833, 997, 998, 999, 1016, 1018, 1021, 1022, 1023 e 1024.
<SPEAKER ID="131" NAME="María Muñiz De Urquiza" AFFILIATION="S&amp;D">
(ES) Signor Presidente, mi rincresce ma è impossibile seguire la votazione alla velocità con cui sta leggendo gli emendamenti.
<SPEAKER ID="132" NAME="Presidente">
A me fa piacere andare più piano... Cerchiamo di conciliare sia le esigenze di celerità sia il diritto di ciascun deputato di poter svolgere compiutamente il proprio ruolo e di votare.
<P>
Prima della votazione sul blocco 3
<SPEAKER ID="133" NAME="József Szájer" AFFILIATION="PPE">
(EN) Signor Presidente, chiedo perdono all'Assemblea, ma la lista di voto del gruppo del PPE è sbagliata per quanto riguarda l'emendamento 967. Il voto giusto è "sì”.
<SPEAKER ID="134" NAME="Presidente">
Ma questo vale per una votazione successiva. D'accordo. Si tratta di un'informazione interna al gruppo.
<P>
- Prima della votazione sull'emendamento n.987
<SPEAKER ID="135" NAME="Göran Färm" AFFILIATION="S&amp;D">
(EN) Signor Presidente, come poc'anzi il mio onorevole collega del gruppo del PPE, anch'io devo puntualizzare un errore nella nostra lista di voto. La lista di voto del gruppo S&D dovrebbe essere la seguente: meno, più, più. Null'altro.
<SPEAKER ID="136" NAME="Presidente">
Anche in questo caso si tratta di un'informazione interna al gruppo.
<P>
- Dopo la votazione sul bilancio
<SPEAKER ID="137" NAME="Olivier Chastel" LANGUAGE="FR">
Signor Presidente, onorevoli deputati, la mia soddisfazione è riconducibile al fatto che avete appena accolto gli emendamenti alla posizione del Consiglio sul progetto di bilancio rettificativo n. 3/2010 e sul progetto di bilancio relativo all'esercizio 2011.
<P>
Di conseguenza, ho preso atto delle differenze tra le nostre due istituzioni e, ai sensi del comma c dell'articolo 314, paragrafo 4 del trattato sul funzionamento dell'Unione europea, convengo naturalmente sul fatto che il Presidente del Consiglio europeo convochi il comitato di conciliazione.
<SPEAKER ID="138" NAME="Presidente">
Non si tratta di una gentile concessione del Consiglio bensì quanto previsto dal trattato. Noi ovviamente, come Parlamento, eserciteremo per intero il nostro ruolo.

<CHAPTER ID="013-01">
1. Iraq - in particolare la pena di morte (compreso il caso di Tariq Aziz) e gli attacchi contro le comunità cristiane (
<SPEAKER ID="377" NAME="Véronique De Keyser" LANGUAGE="FR">
Signora Presidente, posso chiedere all'onorevole Mauro di essere più preciso sull'effettiva portata dell'emendamento che ha appena presentato, e in particolare sulle ragioni per le quali si è concentrato unicamente sui cristiani?
<SPEAKER ID="378" NAME="Mario Mauro" AFFILIATION="PPE">
Signora Presidente, onorevoli colleghi, chiarisco che non c'è l'intenzione di dire che i cristiani sono più minoranza di altre minoranze. È vero, invece, che in questo momento nel dibattito in Iraq c'è sul tavolo la proposta di concentrare tutti i cristiani in una sola provincia. Questo evidentemente è inaccettabile, perché obbligheremmo chi è di Kirkuk, di Mosul e di Baghdad ed è cristiano a venire ghettizzato. In questo senso auspichiamo l'impegno delle istituzioni europee e ulteriormente trasferiremo questo chiarimento anche nella relazione sull'Iraq della commissione per gli affari esteri.

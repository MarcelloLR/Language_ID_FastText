<CHAPTER ID="006">
Rettifica a un testo approvato: vedasi processo verbale
<SPEAKER ID="126" NAME="Philip Bradbourn" AFFILIATION="ECR">
(EN) Signora Presidente, spero che riesca a sentirmi nonostante il chiasso. Mi chiedevo se potesse dirmi quando verranno presi provvedimenti in Aula per evitare che gli eurodeputati siano costretti a sottostare al disagio di dover fare la spola tra gli ascensori dei loro uffici e l'Aula ed essere costantemente avvicinati da persone - lobbisti, assistenti o quant'altro - che cercano di infilare loro in mano centinaia di documenti mentre si recano in Aula per la votazione. Questo posto comincia ad assomigliare sempre più a un'unione studentesca universitaria che non a un Parlamento, signora Presidente, e spero che lei prenda provvedimenti in tal senso.
<SPEAKER ID="127" NAME="Presidente">
Grazie onorevole Bradbourn del suggerimento. Trasmetteremo le sue osservazioni ai Questori affinché prendano gli eventuali provvedimenti.

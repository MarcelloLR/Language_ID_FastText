<CHAPTER ID="005-04">
4. Ravvicinamento delle aliquote di accisa sull'alcole e le bevande alcoliche (votazione) 
<P>
- Relazione Lulling
<P>
Dopo la reiezione della proposta della Commissione
<SPEAKER ID="120" NAME="Ieke van den Burg" AFFILIATION="PSE">
(EN) Vorrei chiedere che il documento sia rinviato in commissione, perché ora abbiamo risultati di voto contraddittori.
<SPEAKER ID="121" NAME="Presidente">
Poiché la Commissione non ha presentato alcuna proposta, sarà automaticamente rinviato in commissione. In ogni caso la procedura è questa.
<SPEAKER ID="122" NAME="Astrid Lulling " LANGUAGE="FR">
Signor Presidente, ho proposto al mio gruppo e ai numerosi colleghi che mi hanno sostenuta di respingere la relazione perché la linea che avevo proposto non è stata seguita e ho l'impressione che certi deputati - considerando che le votazioni erano molto ravvicinate - non sapessero su cosa stavano votando.
<P>
(Proteste)
<P>
Chiedo scusa, non si sono resi conto del significato dei loro voti.
<P>
Inoltre, signor Presidente, dato che la Commissione tace - sebbene il Commissario Kovács sia intervenuto due volte ieri sera mentre a me, che sono la relatrice, non è stato permesso di rispondergli - non posso che constatarne l'impotenza.
<P>
Avevamo fatto una proposta per uscire dal vicolo cieco. Purtroppo, non siamo stati appoggiati, signor Presidente. Dunque, la relazione del Parlamento su questa proposta decade e la Commissione e il Consiglio possono persistere nel loro immobilismo e rimanere nel loro vicolo cieco.
<P>
(Applausi)
<SPEAKER ID="123" NAME="Presidente">
Naturalmente si svolgerà una discussione quando la questione tornerà dinanzi al Parlamento.

<CHAPTER ID="001">
Apertura della seduta
<P>
(La seduta è aperta alle 9.05)
<SPEAKER ID="005" NAME="Hannes Swoboda">
a nome del gruppoPSE. -(DE) Signor Presidente, desidero tornare su una decisione raggiunta nel pomeriggio di ieri. Devo tuttavia dichiarare che né il gruppo socialista al Parlamento europeo, né il gruppo del Partito popolare europeo (Democratici cristiani) e dei Democratici europei, né qualsiasi altro gruppo è stato informato riguardo all'auspicio che noi adottassimo questa volta una risoluzione sulla Russia, nonostante quest'ultima sia stata ripetutamente respinta in sede di Conferenza dei presidenti.
<P>
Certamente, dobbiamo annotare tale decisione. Tuttavia, vorrei registrare in quest'Aula (e dovremo informare anche i gruppi che ne hanno fatto richiesta, in particolare il gruppo Verde/Alleanza libera europea e il gruppo dell'Alleanza dei Democratici e dei Liberali per l'Europa) che non stiamo chiedendo che la presente risoluzione venga adottata adesso, ma nel corso della prossima seduta del Parlamento. Vorrei solo metterlo a verbale qui.
<P>
Dobbiamo senza dubbio conformarci formalmente al Regolamento. Tuttavia, vogliamo davvero dichiarare in Parlamento, per motivi di lealtà nei confronti dei Verdi e dei liberali, che stiamo chiedendo che la risoluzione non venga adottata questa settimana, ma nella prossima sessione plenaria. Il gruppo socialista voterà comunque sulla risoluzione e credo che il PPE la pensi analogamente.
<SPEAKER ID="006" NAME="Joseph Daul">
a nome del gruppo PPE-DE. -(FR) Signor Presidente, in realtà appoggio totalmente l'onorevole Swoboda, perché non ci era stato comunicato e quindi non abbiamo preparato nulla per tale risoluzione questa settimana. Il nostro gruppo, al pari del PSE, non ne era a conoscenza, e vi chiediamo di posticipare la votazione alla prossima tornata.
<SPEAKER ID="007" NAME="Presidente">
Vi ringrazio, prendiamo nota della vostra richiesta. Verrà trasmessa come appropriato agli altri gruppi e vedremo come il problema possa essere risolto.

<CHAPTER ID="009-01">
1. Integrazione della dimensione di genere nelle relazioni esterne dell'UE nonché nel consolidamento della pace/dello Stato (
<P>
- Prima della votazione:
<SPEAKER ID="088" NAME="Libor">
Rouček, relatore. - (EN) Signor Presidente, l'Unione e i suoi Stati membri si sono impegnati a perseguire la parità di genere e la partecipazione delle donne come una delle massime priorità dell'agenda internazionale.
<P>
Eppure un attento esame mostra che l'attuazione pratica dell'integrazione della dimensione di genere nelle politiche esterne dell'Unione è ancora scarsa. Per esempio, soltanto otto dei 27 Stati membri hanno adottato piani di azione nazionali sull'applicazione della risoluzione 1325 del Consiglio di sicurezza dell'ONU.
<P>
Inoltre, le donne sono ancora notevolmente sottorappresentante alle cariche di alto livello della Commissione e del Consiglio. Al momento non vi è infatti una sola donna che sia rappresentante speciale dell'Unione. Per questo la relazione sottolinea che l'Unione deve assolvere pienamente gli impegni assolti in questo campo. Per esempio, la Commissione deve accelerare il suo lavoro su un piano di azione comunitario in materia di parità di genere. Sono persuaso che questo sia fondamentale per rafforzare la dimensione del genere nella politica estera dell'Unione.
<P>
Concludo dicendo che i diritti delle donne rientrano nel concetto più ampio dei diritti umani e civici. Se non si affronta la parità di genere e non si promuovono i diritti delle donne nella politica esterna dell'Unione europea, tale politica non può essere efficace.
<P>
(Applausi)

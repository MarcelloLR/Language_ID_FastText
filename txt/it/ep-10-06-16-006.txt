<CHAPTER ID="006">
Benvenuto
<SPEAKER ID="085" NAME="Presidente">
Cari colleghi, ho il piacere di informarvi che nel quadro delle riunioni interparlamentari, in questi giorni una delegazione dell'Assemblea nazionale della Repubblica popolare cinese sta effettuando una visita di lavoro al Parlamento europeo, in occasione della 29a riunione interparlamentare PE/Cina. Rivolgo un caloroso benvenuto a tutti i membri di questa delegazione.
<P>
L'on. Zha Peixin, vicepresidente della commissione per gli affari esteri dell'Assemblea nazionale della Repubblica popolare cinese, e l'on. Crescenzio Rivellini, deputato al Parlamento europeo, sono i copresidenti di questa 29a riunione tra i nostri rispettivi parlamenti.
<P>
Il Parlamento europeo si compiace di questo dialogo che prosegue ormai da tempo con regolarità e continuità. Questa nuova riunione rafforzerà le relazioni tra i nostri parlamenti e permetterà di approfondire un'ampia serie di temi di interesse comune tra l'Unione europea e la Repubblica popolare cinese.
<P>
Esprimo l'augurio ai membri delle due delegazioni che gli incontri che hanno avuto e quelli che si terranno nella giornata odierna contribuiscano attivamente al ravvicinamento tra le nostre due Istituzioni.

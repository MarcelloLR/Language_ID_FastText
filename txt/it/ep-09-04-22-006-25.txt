<CHAPTER ID="006-25">
25. Norme comuni per il mercato interno dell'energia elettrica (
<P>
- Prima della votazione:
<SPEAKER ID="117" NAME="Eluned Morgan">
relatore. - (EN) Signor Presidente, il Parlamento ha cambiato posizione sulla direttiva energia elettrica e gas rispetto alla prima lettura e vorrei brevemente spiegarne il motivo.
<P>
La relazione nella sua forma attuale è lungi dall'essere perfetta; riteniamo tuttavia di aver ottenuto vantaggi consistenti per i consumatori di energia nell'Unione europea. Per la prima volta in assoluto abbiamo inserito nell'agenda europea il tema della povertà energetica e abbiamo garantito l'indipendenza delle autorità nazionali di regolamentazione attribuendo loro un ruolo più forte in termini di sorveglianza del nuovo sistema.
<P>
Vorremmo tuttavia incoraggiare la Commissione e, in particolare, le autorità preposte alla tutela della concorrenza a portare avanti il proprio lavoro al fine di garantire che le imprese proprietarie sia di sistemi di generazione che di trasmissione rispettino le regole e non abusino della loro posizione.
<P>
Desidero ringraziare i colleghi per tutto il sostegno offerto nel corso degli anni.

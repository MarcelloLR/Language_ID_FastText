<CHAPTER ID="007-03">
3. Discussione annuale sui progressi compiuti nello spazio di libertà, sicurezza e giustizia (articoli 2 e 29 TUE) (votazione) 
<P>
- Prima della votazione sull'emendamento n. 1
<SPEAKER ID="092" NAME="Manfred Weber" AFFILIATION="PPE-DE">
. - (DE) Signor Presidente, a nome del gruppo PPE-DE, vorrei presentare un emendamento orale per la riformulazione dell'emendamento n. 1. Prima di procedere consentitemi di affermare che la relazione dell'onorevole Deprez e di tutta la commissione è eccellente, e che il gruppo PPE-DE ha intenzione di votare in suo favore. Tuttavia, vorremmo sottolineare un punto chiave in merito alla questione dei diritti di voto per gli immigrati nell'Unione europea, non perché vogliamo negare tale diritto in generale, ma perché riteniamo che a decisioni di questo tipo debba applicarsi il principio di sussidiarietà. La legge elettorale non è materia di competenza europea.
<P>
Per tale ragione, vorremmo salvare l'emendamento proponendone una diversa formulazione. Chiediamo agli onorevoli colleghi degli altri gruppi di appoggiare la riformulazione in modo da poter approvare questa valida relazione.
<P>
La riformulazione è la seguente:
<P>
(EN) "una proposta riguardante l'integrazione dei residenti di lungo periodo nella vita politica a livello europeo e locale; un passo avanti che potrebbe favorire l'integrazione sociale, culturale e politica dei residenti di lungo periodo”.
<P>
(DE) Chiedo il vostro sostegno.
<SPEAKER ID="095" NAME="Presidente">
. - Rilevo delle obiezioni.
<P>
(L'emendamento orale non è approvato)

<CHAPTER ID="011-01">
1. Medicinali per terapie avanzate (votazione) 
<P>
- Relazione Mikolášik
<P>
Prima della votazione
<SPEAKER ID="124" NAME="Miroslav Mikolášik " LANGUAGE="EN">
Signor Presidente, come relatore vorrei cogliere l'occasione per introdurre questa relazione facendo una precisazione.
<P>
Desidero condannare e oppormi fermamente al comportamento di alcuni relatori ombra miei colleghi che, scavalcando il relatore e presentando il primo blocco come una sorta di compromesso con il Consiglio, stanno pregiudicando il ruolo del Parlamento.
<P>
I gruppi politici presenti in Aula sono otto, ma solo tre -PSE, ALDE e GUE/NGL - hanno approvato gli oltre 70 emendamenti in questione. Non abbiamo ricevuto informazioni dal Consiglio riguardo all'approvazione di questo pacchetto da parte del COREPER. Vi esorto pertanto a votare per respingere il primo blocco e per sostenere il secondo blocco, che è il frutto del lavoro svolto dalle commissioni parlamentari.
<P>
Al tempo stesso, però, vorrei dire chiaramente che ascolterò la voce dell'Assemblea e che, in veste di relatore principale, accorderò il mio sostegno definitivo a questa proposta.
<SPEAKER ID="125" NAME="Dagmar Roth-Behrendt" AFFILIATION="PSE">
- (EN) Signor Presidente, vorrei semplicemente sottolineare che, come hanno fatto alcuni colleghi di altri gruppi politici, anch'io ho esercitato il diritto democratico di presentare emendamenti entro i termini previsti. Desidero rilevare che tutti gli emendamenti contenuti nel primo blocco rispecchiano i voti espressi in sede di commissione e sono in linea con un accordo raggiunto in occasione di un trilogo tecnico con il relatore, che successivamente ha deciso di non proseguire tale trilogo. Non abbiamo oltrepassato le nostre competenze riguardo ad alcuno di questi punti e pertanto propongo di procedere alla votazione. Rispetto sempre le procedure democratiche applicabili in questa sede.
<P>
(Applausi)
<P>
Prima della votazione sull'emendamento n. 66
<SPEAKER ID="481" NAME="Hartmut Nassauer" AFFILIATION="PPE-DE">
- (DE) Signor Presidente, non credo che l'emendamento n. 66 sia coperto dall'emendamento di compromesso, e sarei grato se potessimo tenere un'ulteriore votazione in merito.
<SPEAKER ID="482" NAME="Presidente">
Secondo l'analisi che è stata svolta, l'emendamento n. 66 è coperto dall'emendamento n. 127, riguardante le deroghe per gli ospedali. Riteniamo quindi che si sia votato sulla questione.
<SPEAKER ID="483" NAME="Alejo Vidal-Quadras" AFFILIATION="PPE-DE">
- (ES) Signor Presidente, per il corretto svolgimento della votazione, vorrei chiederle se, dopo aver annunciato l'inizio della votazione per appello nominale, può concedere qualche secondo in più prima di dichiararne la chiusura, in quanto alcuni colleghi hanno difficoltà a seguirla a causa dell'elevata velocità.
<P>
(Applausi)
<P>
Pertanto, tra l'apertura e la chiusura della votazione, la prego di concedere qualche secondo di tempo in più. Molte grazie!
<P>
Prima della votazione sulla proposta modificata della Commissione
<SPEAKER ID="485" NAME="Miroslav Mikolášik " LANGUAGE="FR">
Signor Presidente, stando alla mia lista di voto, avremmo dovuto votare per parti separate anche sugli emendamenti nn. 24, 35, 44, 45, 61, 62 e sull'emendamento n. 66, cosa che non abbiamo fatto. Vorrei pertanto cortesemente chiederle di sottoporre questi emendamenti a votazione.
<SPEAKER ID="486" NAME="Presidente">
Questi emendamenti, onorevole Mikolášik, sono stati coperti dal primo pacchetto.

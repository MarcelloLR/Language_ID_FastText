<CHAPTER ID="007-03">
3. Verifica dei poteri di Beniamino Donnici (votazione) 
<P>
- Relazione Gargani
<P>
Prima della votazione
<SPEAKER ID="070" NAME="Graham Watson" AFFILIATION="ALDE">
(EN) Signor Presidente, intervengo a norma dell'articolo 3, paragrafo 3, del Regolamento per chiederle di esercitare i suoi poteri in qualità di Presidente del Parlamento, come previsto dall'articolo 19, per dichiarare inammissibile la relazione dell'onorevole Gargani e sospendere la relativa votazione. La relazione costituisce una violazione dei Trattati, più specificamente degli articoli 12 e 13 dell'Atto del 1976, ed è pertanto priva di base giuridica. Le chiedo di usare i suoi poteri presidenziali per dichiararne l'inammissibilità.
<SPEAKER ID="071" NAME="Presidente">
Si tratta di una relazione della commissione giuridica. E chi meglio della commissione giuridica può dare indicazioni sulla base giuridica? Il Presidente del Parlamento non ritiene di essere in grado di correggere una decisione adottata dalla commissione giuridica su una questione giuridica, sebbene molti anni fa abbia studiato giurisprudenza. La mia decisione è pertanto di procedere alla votazione sulla relazione.
<P>
Dopo la votazione finale
<SPEAKER ID="072" NAME="Graham Watson" AFFILIATION="ALDE">
(EN) Signor Presidente, il mio gruppo ritiene che quanto l'Assemblea ha appena fatto sia illegale, come ho spiegato prima. Accettiamo nondimeno il verdetto del Parlamento. Come si suol dire: ci vedremo in tribunale!
<P>
(Si ride)
<SPEAKER ID="073" NAME="Presidente">
Questa è una decisione dell'intero Parlamento. Poiché anche lei ne fa parte, in tribunale ci dovrà venire anche lei.
<P>
(Applausi)

<CHAPTER ID="001">
Apertura della seduta (prima seduta del Parlamento neoeletto)
<SPEAKER ID="004" NAME="Presidente">
Onorevoli colleghi, ai sensi dell'Atto relativo all'elezione dei rappresentanti del Parlamento europeo a suffragio universale diretto, dichiaro aperta la prima seduta del Parlamento europeo a seguito delle elezioni.
<P>
(Applausi)
<P>
Vi invito ad alzarvi per l'inno europeo.
<P>

<P>
Onorevoli colleghi, vi porgo un caloroso benvenuto alla prima seduta del Parlamento europeo a seguito delle elezioni e mi congratulo con tutti voi: onorevoli parlamentari rieletti e neoeletti. Poco meno della metà dei 736 deputati del Parlamento europeo sono stati eletti per la prima volta. E' particolarmente incoraggiante che il 35 per cento dei parlamentari siano donne - una percentuale senza precedenti nel Parlamento europeo.
<P>
(Applausi)
<P>
170 milioni di cittadini si sono recati alle urne e il nostro operato è orientato verso un obiettivo straordinario: l'unificazione del nostro continente. Nello svolgere il nostro compito non dobbiamo mai dimenticare i valori su cui si fonda l'Unione europea. La dignità dell'uomo, i diritti umani, la libertà, la democrazia e lo stato di diritto sono alla base di tutte le nostre azioni. Siamo uniti dalla solidarietà. Vi chiedo di adoperarvi affinché il rispetto reciproco sia sempre un principio di riferimento comune. Se ciò avverrà, raggiungeremo senza dubbio il nostro obiettivo. E ora, onorevoli colleghi, mettiamoci all'opera.

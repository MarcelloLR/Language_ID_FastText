<CHAPTER ID="019">
Benvenuto
<SPEAKER ID="327" NAME="Presidente">
Vorrei informarvi che, in tribuna d'onore, è presente una delegazione del parlamento siriano, guidata da Numair Ghanem, presidente della commissione per gli affari esteri, per la terza volta in visita al Parlamento europeo.
<P>
(Applausi)
<P>
Benvenuto, signor Ghanem!
<P>
Vorrei segnalare l'importanza della sua visita. Il suo paese, la Siria, svolge un ruolo molto importante in Medio Oriente e, alla luce della situazione in cui versa attualmente questa regione, la sua visita riveste un'importanza speciale.
<P>
La Siria, inoltre, è l'unico paese della regione euromediterranea con cui non abbiamo ancora firmato un accordo di associazione, nonostante i negoziati si siano già conclusi.
<P>
Sono certo che i contatti che manterrete con il Parlamento europeo rafforzeranno il dialogo parlamentare e che i colloqui che terrete segneranno una nuova tappa nel rafforzamento delle relazioni tra il popolo siriano e l'Unione europea.
<P>
Porgo il benvenuto e auguro una felice permanenza al signor Ghanem e alla sua delegazione.

<CHAPTER ID="005">
Tempo delle votazioni
<SPEAKER ID="112" NAME="Presidente">
Passiamo ora al tempo delle votazioni.
<P>
(Per i risultati dettagliati della votazione vedasi processo verbale)
<SPEAKER ID="113" NAME="Struan Stevenson" AFFILIATION="PPE-DE">
(EN) Signor Presidente, prima di prendere parte alla votazione sul calendario, desidero sollevare la questione relativa allo sciopero in programma per domani. Mi risulta che Air France sarà in sciopero, che i treni saranno in sciopero e che il personale aeroportuale sarà in sciopero. Tutto ciò rende impossibile la nostra vita di parlamentari. Ho passato la mattina a cercare di cambiare i voli in modo tale da poter tornare al mio collegio elettorale, il che significa che mancherò alla votazione di domani. Tutto ciò interferisce con il nostro lavoro di parlamentari. Stiamo per votare il calendario, che ci impone di venire qui dodici volte all'anno, eppure la Francia non fa nulla per facilitarci la vita nel venire qui. E' quasi impossibile. Se abbiamo intenzione di continuare a venire a Strasburgo, forse potremmo apportare qualche cambiamento ai sistemi di trasporto che ci permettono di venire qui?
<P>
(Applausi)
<SPEAKER ID="114" NAME="Presidente">
Onorevole Stevenson, prendiamo nota di quanto detto, ma ora non dobbiamo avviare una discussione prima dell'adozione su tale base generale del calendario delle tornate.
<SPEAKER ID="115" NAME="Daniel Cohn-Bendit" AFFILIATION="Verts/ALE">
(FR) Signor Presidente, desidero solo dire ai miei onorevoli colleghi che nell'Unione europea esiste il diritto di sciopero, il diritto di sciopero è il diritto di sciopero e ritengo altresì che sia incredibile chiedere a un paese di fornire un calendario degli scioperi. E' ridicolo, completamente ridicolo. Desidero altresì dire al nostro onorevole collega che i lavoratori belgi hanno scioperato in molte occasioni e allora dove andrebbe a finire questo Parlamento se i belgi scioperassero? E' una discussione ridicola. Se vuole tornare, che torni; se vuole restare, tutto quello che deve fare è fermarsi un giorno di più e mangiare un piatto di asparagi.
<P>
(Applausi a sinistra)
<SPEAKER ID="116" NAME="Presidente">
Onorevoli colleghi, questi due interventi hanno reso palese quanto sia pluralistica la natura dell'Unione europea e ritengo che in principio dobbiamo essere grati di ciò. Desidero aggiungere - e lo dico assolutamente seriamente, non come critica bensì come esempio di come funziona il diritto dell'Unione europea - che se qualcuno inizia a mettere in questione il diritto applicabile, si finisce nel caos. Suggerisco pertanto di procedere ora alla votazione e di rispettare il diritto dell'Unione europea. Tutti noi sappiamo chi decide in Parlamento europeo, pertanto desidero chiedere a tutti voi di permetterci, cortesemente, di procedere con calma alla votazione sul calendario delle tornate.
<P>
Onorevole Stevenson, come tutti gli altri, riceverà dall'amministrazione una notifica sulla situazione relativa alle condizioni di viaggio di domani.

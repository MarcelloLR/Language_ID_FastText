<CHAPTER ID="010">
Ordine dei lavori
<SPEAKER ID="015" NAME="Presidente">
Considerato il fatto che l'interrogazione orale al Consiglio sulle "società di compilazione degli elenchi fraudolenti” non può essere affrontata se non dopo le 20.00, ora in cui il Consiglio non potrà essere presente, fatto, ovviamente, spiacevole - non è scritto qui, ma lo aggiungo io -, è stato chiesto di rinviare l'interrogazione orale a una tornata successiva.
<SPEAKER ID="016" NAME="Hannes Swoboda" LANGUAGE="DE">
Signor Presidente, non abbiamo altra scelta se non accettare. Tuttavia, lei ha affermato che il Consiglio "non potrà” essere presente. Dubito che non abbia la possibilità. Non è mia intenzione dire nulla contro la Presidenza slovena, sempre molto disponibile. Come ho già sottolineato diverse volte in passato, siccome la vita politica non procede secondo il calendario del Consiglio, dovrebbe essere possibile segnalare al Consiglio, quando si definisce l'agenda, che è necessaria un po' di flessibilità, affinché, quando emergono nuove problematiche da affrontare, queste possano essere discusse con il Consiglio. Questo è quanto vorrei chiedere.
<P>
La seconda richiesta, signor Presidente, è di inserire l'argomento nell'ordine del giorno della prossima tornata, in quanto si tratta di un tema urgente. Se tali prerequisiti sono soddisfatti, possiamo accettare la proposta.
<SPEAKER ID="017" NAME="Simon Busuttil">
a nome del gruppo PPE-DE. - (EN) Signor Presidente, desidero solo far presente che convengo con l'oratore precedente riguardo all'importanza di questa interrogazione orale. Sono non poco deluso che il Consiglio non sarà in Aula per partecipare alla discussione.
<P>
Si tratta di un tema che riguarda migliaia - se non centinaia di migliaia - di imprese in Europa imbrogliate e di fatto defraudate del loro denaro. E' quindi un peccato che il Consiglio non sia presente. Ritengo che dovrebbe attribuire maggiore importanza sia alle imprese, in particolare a quelle piccole, che a quest'Assemblea.
<SPEAKER ID="018" NAME="Presidente">
Comprendo la sua posizione. La Presidenza slovena è di norma molto disponibile, ma purtroppo la situazione di oggi è tale per cui lei ha ragione a lamentarsene.
<P>
Abbiamo quindi deciso che affronteremo la questione nella prossima tornata.
<P>
(Il Parlamento approva l'ordine dei lavori così modificato)

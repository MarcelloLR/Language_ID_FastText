<CHAPTER ID="005-01">
1. Accordo quadro sulle relazioni tra il Parlamento europeo e la Commissione (
<P>
- Prima della votazione
<SPEAKER ID="086" NAME="José Manuel Barroso" LANGUAGE="EN">
Signor Presidente, qualche mese fa, nei miei orientamenti politici generali e qui in seduta plenaria, ho proposto di portare a un nuovo livello questo partenariato speciale tra il Parlamento e la Commissione. Ho proposto inoltre di rafforzare e di sviluppare positivamente le nostre relazioni in modo da rispecchiare il nuovo trattato e il nostro obiettivo condiviso di plasmare insieme l'Europa.
<P>
In queste ultime settimane ho avuto discussioni approfondite con la squadra di negoziatori guidata dall'onorevole Lehne, da voi incaricato per la revisione dell'accordo quadro. Colgo l'occasione per ringraziarvi tutti per i colloqui molto intensi, ma anche per il vostro approccio costruttivo.
<P>
Sono profondamente convinto che adesso abbiamo trovato un'intesa comune sui principi che regoleranno il nostro rapporto negli anni a venire e che dovrebbero rafforzare la nostra cooperazione nel pieno rispetto dell'equilibrio istituzionale stabilito dai trattati.
<P>
In qualità di presidente della Commissione europea, sottoscriverò i principi stabiliti nella risoluzione che avete appena approvato. Essi mi saranno da guida nello sviluppo della posizione del nuovo Collegio per la revisione di tutto l'accordo quadro.
<P>
Con l'adozione di questa risoluzione da parte di una maggioranza così consistente di questo Parlamento, godiamo sicuramente di una base eccellente per rafforzare le nostre relazioni. Per i temi che riguardano non solo le nostre due istituzioni, ma anche il Consiglio, mi auguro sinceramente che quest'ultimo si unirà a noi in questo sforzo comune per migliorare il lavoro di tutte le istituzioni per il bene dell'Europa.
<P>
Se approverete il nuovo Collegio oggi, chiederò al vicepresidente designato Šefčovič di condurre i negoziati per conto della Commissione allo scopo di rivedere l'accordo quadro. Desidero assicurarvi che egli è impegnato tanto quanto me - e come, ne sono certo, tutti i membri del nuovo Collegio - in favore di un negoziato efficace e rapido.
<SPEAKER ID="087" NAME="Presidente">
La ringrazio molto, Presidente Barroso, per il suo approccio molto positivo nei confronti del nostro negoziato. A nome di tutti noi vorrei ringraziare il nostro gruppo negoziale, presieduto dall'onorevole Lehne, e tutti i colleghi che si sono impegnati così tanto nel negoziato.
<P>
(Applausi)
<P>
Ancora non disponiamo di un'iniziativa legislativa sulla base del trattato di Lisbona, ma la Commissione ha promesso una risposta alla nostre aspettative. Non abbiamo soltanto il tempo delle interrogazioni con il presidente della Commissione europea, ma anche il tempo delle interrogazioni con i commissari, un invito da parte del presidente della Commissione europea al presidente del Parlamento europeo e al Collegio dei membri della Commissione, e la nostra collaborazione comune con i parlamenti nazionali, il che è molto importante.
<P>
Stiamo riflettendo sulla regola della sussidiarietà: abbiamo bisogno di una valutazione d'impatto per migliorarla, per quanto possibile, e speriamo che da questo punto di vista sarà molto più solida di quanto non fosse inizialmente previsto nel nostro accordo, ma tutti noi speriamo ancora vivamente di poter fare tutto ciò che in futuro sarà necessario per i nostri cittadini.
<P>
(La seduta, sospesa alle 12.10, riprende alle 13.30)

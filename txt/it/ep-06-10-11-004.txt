<CHAPTER ID="004">
Approvazione del processo verbale della seduta precedente
<SPEAKER ID="010" NAME="Tunne Kelam" AFFILIATION="PPE-DE">
- (EN) Signor Presidente, la ringrazio per aver reso questa dichiarazione a proposito dell'uccisione della giornalista russa Anna Politkovskaja. La Russia è diventata uno dei paesi più letali per i giornalisti, e la sua morte crudele...
<P>
(Il Presidente interrompe l'oratore)
<SPEAKER ID="011" NAME="Presidente">
Onorevole Kelam, sono spiacente, ma non posso darle la parola. Onorevole Kelam, non posso darle la parola a questo punto. Stiamo chiedendo se vi sono osservazioni sul processo verbale. Avrà la possibilità di esprimere il suo parere sull'argomento durante gli interventi di un minuto su questioni di rilevanza politica. Al momento, però, stiamo approvando il processo verbale.
<P>
Vi sono osservazioni sul processo verbale?
<SPEAKER ID="012" NAME="Tunne Kelam" AFFILIATION="PPE-DE">
- (EN) Signor Presidente, sono stato incaricato dal mio gruppo, il PPE-DE, di ampliare la questione del...
<P>
(Il Presidente interrompe l'oratore)
<SPEAKER ID="013" NAME="Presidente">
Questo non è il momento giusto, onorevole Kelam. Può intervenire in un'altra occasione, ma non posso darle la parola ora. Mi dispiace, onorevole Kelam. Mi dispiace. Non è il momento giusto per intervenire a nome dei gruppi. Stiamo approvando il processo verbale.
<P>
Riguardo al processo verbale, vi sono osservazioni?
<SPEAKER ID="014" NAME="Daniel Cohn-Bendit" AFFILIATION="Verts/ALE">
- (FR) Signor Presidente, se questo è un problema, ne ho uno anch'io. Stiamo chiedendo di apportare una modifica all'ordine del giorno, anzi, a un punto dell'ordine del giorno. Questo è tutto e vorremmo chiederle di apportare immediatamente questa modifica.
<SPEAKER ID="015" NAME="Presidente">
Mi scusi. Il significato di processo verbale è molto chiaro in spagnolo. E' chiarissimo. Stiamo parlando dell'approvazione del processo verbale e immagino che gli interpreti siano in grado di tradurre ciò di cui stiamo parlando.
<P>
Vuole esprimere qualche osservazione sul processo verbale? Se non ha alcuna osservazione, potrà intervenire su altri punti dell'ordine del giorno più avanti.
<SPEAKER ID="016" NAME="Gay Mitchell" AFFILIATION="PPE-DE">
- (EN) Signor Presidente, non voglio ritardare la procedura, ma la scorsa tornata il Tempo delle interrogazioni è stato un disastro. Vorrei chiederle di fare in modo che questo non si ripeta. Il Tempo delle interrogazioni viene spostato troppo spesso e i deputati vengono così privati dell'opportunità di svolgere il loro dovere.
<P>
(Applausi)
<SPEAKER ID="017" NAME="Presidente">
Molte grazie. Cercheremo di fare in modo che questa volta non sia un disastro, almeno a suo giudizio.
<P>
(Il Parlamento approva il processo verbale della seduta precedente)

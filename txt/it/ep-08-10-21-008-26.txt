<CHAPTER ID="008-26">
26. Legge applicabile in materia matrimoniale (
<P>
- Prima della votazione:
<SPEAKER ID="156" NAME="Panayiotis Demetriou" LANGUAGE="EN">
Signora Presidente, l'emendamento orale che intendo proporre è il seguente: "I coniugi possono designare di comune accordo la legge applicabile al divorzio e alla separazione personale purché tale legge sia conforme ai diritti fondamentali definiti dai trattati e dalla Carta dei diritti fondamentali dell'Unione europea e al principio dell'ordine pubblico”.
<P>
Tale emendamento limita il diritto dei coniugi di designare la legge applicabile come disposto dall'articolo 20 e ritengo che risponda alla politica del gruppo PPE-DE, il quale intendeva limitare la scelta della legge applicabile in maniera che fosse, come si dice nell'emendamento, conforme ai diritti fondamentali e al principio dell'ordine pubblico. Pertanto un giudice, di fronte alla richiesta di applicazione di una legge straniera da parte dei coniugi, potrà effettuare la propria valutazione e decidere di rifiutare tale designazione se è contraria al principio dell'ordine pubblico o ai diritti fondamentali.
<SPEAKER ID="157" NAME="Evelyne Gebhardt" LANGUAGE="DE">
Signora Presidente, posso accogliere l'emendamento in quanto è evidente che la legge applicabile deve conformarsi ai principi dei nostri trattati e alla carta dei diritti fondamentali. Non ho alcuna difficoltà ad accettarlo.
<SPEAKER ID="158" NAME="Presidente">
Vi sono obiezioni all'accoglimento dell'emendamento orale?
<P>
Non mi pare.
<P>
(L'emendamento orale è accolto)
<SPEAKER ID="159" NAME="Carlo Casini" AFFILIATION="PPE-DE">
Signora Presidente, ovviamente non sono contrario a che i diritti dell'uomo e i diritti fondamentali dell'Unione siano rispettati nella scelta della legge. Ma il problema è un altro. Il problema è se la legge che può essere scelta dai coniugi - faccio presente che la scelta della legge è un fatto eccezionale in tutti gli ordinamenti giuridici - se questa legge deve essere una legge di uno dei 27 Stati dell'Unione o di qualsiasi paese del mondo.
<P>
Quindi non sono contrario a questo emendamento ma credo che questo emendamento non possa precludere il voto sugli emendamenti successivi del Partito popolare, i quali stabiliscono che si può scegliere solo una legge di uno dei 27 paesi dell'Unione.
<SPEAKER ID="160" NAME="Bruno Gollnisch" AFFILIATION="NI">
(FR) Signora Presidente, emerge chiaramente dalla discussione che i tempi non sono ancora maturi. Questi argomenti avrebbero dovuto, come è ovvio, essere discussi in commissione. Per questo, in ottemperanza al nostro regolamento, le chiedo di rinviare la relazione in commissione.
<P>
(La richiesta di rinvio in commissione è respinta)
<P>
Dopo la votazione sull'emendamento n. 32:
<SPEAKER ID="162" NAME="Evelyne Gebhardt" LANGUAGE="DE">
Signora Presidente, l'accordo tra i gruppi PPE-DE, PSE, Verts/ALE e ALDE era il seguente: se avessimo accettato l'emendamento orale del PPE-DE, tutti gli altri suoi emendamenti sarebbero stati ritirati. Mi aspetto che il PPE-DE ritiri tali emendamenti.
<SPEAKER ID="163" NAME="Panayiotis Demetriou">
a nome del gruppo PPE-DE. - (EL) Signora Presidente, è vero che l'accordo prevedeva tale condizione. L'onorevole Casini era di parere diverso. Ritengo che gli emendamenti PPE-DE siano coperti dall'emendamento orale da me presentato e che è stato approvato. Non vi è alcuna necessità di votare tali emendamenti, che erano stati presentati proprio allo scopo di sostenere la richiesta di applicazione del diritto di limitazione.
<SPEAKER ID="164" NAME="Presidente">
Gli emendamenti dal n. 32 al n. 37 compreso sono quindi decaduti.
<P>
Pertanto procederemo. I gruppi avevano qualcosa da dire.
<P>
Prima della votazione sulla risoluzione legislativa:
<SPEAKER ID="165" NAME="Cristiana Muscardini" AFFILIATION="UEN">
(FR) Signora Presidente, a volta bisogna indossare gli occhiali per vedere se un parlamentare chiede conformemente al regolamento di parlare con la presidenza.
<P>
Come lei sa, un altro gruppo può accettare gli emendamenti respinti da un gruppo. In merito a quanto affermato dall'onorevole Casini, non siamo tranquilli. Voteremo sull'emendamento adottato dal gruppo UEN.
<SPEAKER ID="166" NAME="Presidente">
Onorevole Muscardini, ho appena detto che gli emendamenti sono decaduti. Una volta decaduti, non è possibile metterli ai voti.

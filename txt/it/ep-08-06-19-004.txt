<CHAPTER ID="004">
Benvenuto
<SPEAKER ID="052" NAME="Presidente">
Porgo ora il benvenuto alla delegazione dell'Assemblea federale svizzera, che ci segue dalla tribuna degli ospiti ufficiali. La delegazione svizzera è guidata dall'onorevole Brigitta Gadient.
<P>
(Applausi)
<P>
È per me un piacere accogliere tutti voi al Parlamento europeo di Strasburgo dove ieri e oggi avete preso parte al 27° incontro interparlamentare UE-Svizzera.
<P>
So che si sono tenute alcune discussioni interessanti sugli sviluppi e la situazione attuale, nonché sulle sfide future delle relazioni tra Svizzera e UE con enfasi particolare sul dialogo UE-svizzero in merito alle questioni fiscali, alla libera circolazione delle persone e alle esperienze derivanti dagli ultimi allargamenti dell'UE, nonché alla fornitura di servizi transfrontalieri e agli accordi Schengen-Dublino, ai contributi finanziari svizzeri all'allargamento dell'UE e al libero scambio dei prodotti agricoli.
<P>
Vi è una lunga relazione tra i nostri parlamenti - circa tre decenni - che ha portato allo sviluppo di una profonda conoscenza sia del lato dell'UE che di quello svizzero. Sono certa che lo scambio di opinioni che ha avuto luogo questa settimana promuoverà la nostra cooperazione parlamentare.
<P>
(Applausi)

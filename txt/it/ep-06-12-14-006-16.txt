<CHAPTER ID="006-16">
16. Prevenzione, preparazione e gestione delle conseguenze in materia di terrorismo (2007-2013) (votazione) 
<P>
- Prima della votazione
<SPEAKER ID="093" NAME="Romano Maria La Russa " AFFILIATION="UEN">
relatore. - Signor Presidente, onorevoli colleghi, sarò breve. Mi rammarica profondamente la decisione di ricorrere al voto d'urgenza dei tre programmi quadro dello Spazio di Libertà Sicurezza e Giustizia per il periodo 2007-2013. Pur comprendendo l'estrema necessità di approvare le relazioni entro la fine dell'anno per consentire l'avvio dal 1° gennaio prossimo delle procedure per la concessione di finanziamenti, ritengo che programmi di tale importanza avrebbero meritato quanto meno una discussione in Aula.
<P>
Dato che non me ne è stata data occasione in precedenza, colgo ora l'occasione per ringraziare tutti coloro che hanno collaborato con il sottoscritto per più di un anno e mezzo: oltre al mio staff, ringrazio i colleghi per la collaborazione e i funzionari, di gruppo e del segretariato per gli sforzi profusi

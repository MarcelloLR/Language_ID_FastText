<CHAPTER ID="007-08">
8. Riesame del mercato unico: affrontare le barriere e le inefficienze attraverso una migliore attuazione e applicazione (votazione)
<P>
Relazione Jacques Toubon
<SPEAKER ID="093" NAME="Monica Frassoni" AFFILIATION="Verts/ALE">
Signor Presidente, onorevoli colleghi, avevo chiesto di prendere la parola su un tema che riguarda il nostro ordine dei lavori: riguarda la corrispondenza, che esiste ormai da qualche anno e che purtroppo esisterà anche l'anno prossimo, tra l'apertura delle scuole e la nostra plenaria, essa provoca per i nostri deputati, ma anche per molti dei nostri funzionari, difficoltà familiari notevoli. Quindi credo che sia il caso di discutere di questo tema come Parlamento, perché anche il benessere dei nostri bambini, i quali comunque devono andare a scuola accompagnati dai loro genitori, è un problema che deve porsi anche questo Parlamento.
<P>
(Applausi)
<SPEAKER ID="094" NAME="Presidente">
Grazie, onorevole Frassoni. Sono sicuro che lei ha ragione, ma è arrivata in ritardo, quindi vada dal preside!
<P>
(Si ride)
<SPEAKER ID="095" NAME="Thomas Wise" AFFILIATION="IND/DEM">
(EN) Signor Presidente, non so quale regola si applichi in casi del genere, ma il mio ordine del giorno riportava un'altra relazione da mettere ai voti, la relazione Ayala Sender. Il programma è di riunirsi nuovamente alle 12.30?
<SPEAKER ID="096" NAME="Presidente">
La discussione non ha avuto luogo e la votazione si terrà domani. Grazie per aver sollevato questo punto.

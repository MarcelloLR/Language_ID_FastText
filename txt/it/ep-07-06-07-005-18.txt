<CHAPTER ID="005-18">
18. Statuto sociale degli artisti (votazione) 
<P>
- Relazione Gibault
<P>
Prima della votazione
<SPEAKER ID="106" NAME="Claire Gibault " LANGUAGE="FR">
Signor Presidente, onorevoli colleghi, vorrei dire che per me è stato un grande piacere elaborare questa relazione e che sono grata a tutti i miei colleghi e ai relatori ombra. Questa relazione è stata adottata all'unanimità dalla commissione per la cultura e l'istruzione il 7 maggio.
<P>
Oggi presento due nuovi emendamenti che ho concepito assieme a illustri colleghi che sono stati ministri della Cultura. Ribadisco che le misure in essi contenute saranno presentate agli Stati membri nella loro versione definitiva solo quando avremo i risultati di uno studio che ho richiesto nella mia relazione e che sarà affidato alla Commissione. Alla luce degli elementi che ci verranno in seguito comunicati, avremo la possibilità di analizzare insieme i vantaggi e gli svantaggi di queste misure e di prendere la decisione più appropriata.
<P>
Vorrei dire che ieri sono rimasta sconcertata quando un lobbista, che ritengo pretenzioso, si è svegliato - benché avesse la mia relazione a disposizione da due mesi - e si è preso la libertà di chiamare i miei colleghi per chiedere loro di votare contro questi due emendamenti. A mio avviso si tratta di un comportamento inammissibile e mi auguro che tutti coloro che mi hanno appoggiato in occasione di questa relazione non si lascino influenzare. Ritengo che ne vada del nostro onore di eurodeputati e mi auguro che riporrete la vostra fiducia nell'artista che sono e che sosterrete i due emendamenti che danno speranza agli artisti europei.
<P>
(Applausi)
<SPEAKER ID="107" NAME="Christopher Heaton-Harris" AFFILIATION="PPE-DE">
- (EN) Signor Presidente, come deputato che non ha ricevuto la telefonata del lobbista, ma che è lieto di votare contro gli emendamenti in questione, mi stavo chiedendo quale sia l'utilità di disporre di un Servizio giuridico. I due emendamenti proposti dalla collega vanno ben oltre i limiti di ciò che può fare quest'Assemblea: sono, di fatto, ultra vires.
<P>
Sono certo che le riforme Corbett che abbiamo votato nella precedente legislatura prevedessero la realizzazione di una sorta di valutazione d'impatto e l'applicazione di un certo buon senso agli emendamenti che cerchiamo di fare approvare in quest'Aula, elementi che sono ovviamente mancati in questo caso. Ad esempio, credo che questa relazione incoraggi l'introduzione di una carta europea di sicurezza sociale, richiesta che nella fase attuale dovrebbe essere assolutamente inammissibile in quest'Aula.

<CHAPTER ID="005">
Dichiarazione della Presidenza
<P>

<SPEAKER ID="078" NAME="Elizabeth Lynne" AFFILIATION="ALDE">
(EN) Signor Presidente, volevo solo riferire che la dichiarazione scritta 0054/2009 sul trasporto di cavalli da macello nell'Unione europea ha raggiunto il numero di firme richiesto. Vorrei ringraziare tutti coloro che l'hanno sottoscritta. E' un'ottima notizia per noi.
<P>

<SPEAKER ID="079" NAME="Presidente">
Cari colleghi, oggi ricorre il ventesimo anniversario della scarcerazione di Nelson Mandela in Sudafrica dopo aver scontato 27 anni di ergastolo a cui era stato condannato dal regime nel 1984.
<P>
(Applausi)
<P>
Come probabilmente saprete, il presidente Mandela è stato il primo vincitore del Premio Sacharov, istituito dal Parlamento nel 1988.
<P>
A celebrazione di questo ventesimo anniversario della liberazione di Nelson Mandela dal carcere, Jerzy Buzek, presidente del Parlamento europeo, ha dichiarato: "Nelson Mandela è fonte di ispirazione ed è ancora presente nei cuori e nelle menti di moltissime persone di tutta Europa, dell'Africa e del mondo intero. Il nome di Nelson Mandela sarà per sempre associato alla lotta per la libertà, la giustizia e la democrazia. La forza d'animo di Nelson Mandela nel pretendere l'integrità nella vita democratica, nei diritti umani e nella riconciliazione con gli avversari del passato ha fissato uno standard elevatissimo che noi dobbiamo seguire e a cui dobbiamo aspirare.
<P>
(Applausi)
<P>
"La battaglia incessante di Nelson Mandela e le sue opere di beneficenza per sconfiggere l'HIV/AIDS fanno di lui un raggio di speranza per milioni di persone di tutto il mondo.
<P>
"Vent'anni dopo, ci ispiriamo ancora al messaggio di Nelson Mandela It's in our hands (E' nelle nostre mani)”.
<SPEAKER ID="080" NAME="Michael Cashman (S&amp;D">
), presidente della delegazione per i rapporti col Sudafrica. - (EN) Signor Presidente, sarò molto breve, perché non voglio trattenere l'Assemblea.
<P>
Come avete giustamente ricordato, 20 anni fa Nelson Mandela è stato scarcerato dopo aver scontato 27 anni di prigionia politica. Il mondo intero lo ha guardato compiere quest'ultimo tratto del suo percorso verso la libertà. E' stato un giorno che ha cambiato il Sudafrica e, si potrebbe sostenere a ragione, il mondo intero. Ha segnato l'inizio di un nuovo Sudafrica moderno. Il fatto che abbia agito senza rabbia, risentimento o amarezza conferma le sue doti di statista ben superiori a quelle di molti altri. A mio avviso, è un esempio vivente, nel senso che siamo tutti imprigionati o liberati dalla nostra storia. Con la sua liberazione, ha liberato un paese, ha gettato l'apartheid tra la spazzatura della storia e ha guidato il Sudafrica verso una democrazia multirazziale. Gli rendiamo omaggio.
<P>
(Applausi)

<CHAPTER ID="006-05">
5. Situazione in Kenya (votazione)
<P>
- Prima della votazione
<SPEAKER ID="077" NAME="Jan Mulder" AFFILIATION="ALDE">
(EN) Signor Presidente, dalla formulazione della presente risoluzione, in Kenya si sono verificati alcuni cambiamenti importanti. Ieri, il parlamento, la cui recente elezione a detta di tutti gli osservatori si è svolta in modo piuttosto onesto, ha eletto un nuovo presidente, il quale appartiene all'opposizione.
<P>
Noi consideriamo questo fatto come un segnale incoraggiante e per questo motivo vorrei proporre un emendamento orale, in forma di nuovo paragrafo così strutturato: "accoglie con favore il fatto che il parlamento di nuova elezione abbia mostrato la sua indipendenza, eleggendo Kenneth Marende in qualità di suo presidente e sottolinea il ruolo decisivo che il Parlamento ha il dovere di assumersi nel ristabilire le libertà civili in Kenya”.
<P>
(Il Parlamento accoglie l'emendamento orale)

<CHAPTER ID="007">
Comunicazione della Presidenza
<SPEAKER ID="045" NAME="Presidente">
Onorevoli colleghi, la Conferenza dei presidenti mi ha chiesto di emettere una dichiarazione a questo proposito; avverto esplicitamente che su questo punto non vi saranno dibattiti o discussioni, e non si accetteranno interventi.
<P>
La Conferenza dei presidenti mi ha incaricato di comunicarvi il testo di un comunicato stampa reso noto ieri dal Presidente del Parlamento, e di aggiungere a tale comunicato un ulteriore commento.
<P>
A vasta maggioranza, la Conferenza dei presidenti ha adottato il contenuto di un comunicato stampa emesso ieri dal Presidente del Parlamento in merito al mandato dell'onorevole Bronisław Geremek. Ecco il testo del comunicato stampa di ieri:
<P>
"Il Parlamento europeo finora non ha ricevuto alcuna comunicazione dalle autorità polacche in merito al mandato dell'onorevole Geremek; Bronisław Geremek è un uomo politico di grande levatura, che si è sempre battuto per la democrazia nel suo paese e per l'integrazione europea. Prenderemo in esame ogni possibile via legale per garantire all'onorevole Bronisław Geremek la possibilità di continuare il suo lavoro.”
<P>
(Vivi applausi)
<P>
La mia dichiarazione di ieri così prosegue: "A quanto ci risulta, la Corte costituzionale polacca sta attualmente esaminando la discutibile legge su cui si fonda il ritiro del mandato dell'onorevole Geremek; si prevede che la Corte prenderà una decisione in merito nel corso della prossima settimana. Ho incaricato i servizi giuridici del Parlamento europeo di verificare l'esatta situazione giuridica; quest'argomento verrà inoltre discusso domani dalla Conferenza dei presidenti.”
<P>
Onorevoli colleghi, tale discussione ha appena avuto luogo e la Conferenza dei presidenti esprime simpatia e solidarietà al nostro collega, onorevole Bronisław Geremek.
<P>
(Vivi applausi)

<CHAPTER ID="004-02">
2. Statistiche sui pesticidi (
<SPEAKER ID="100" NAME="Bart Staes" LANGUAGE="NL">
A titolo esplicativo dirò che questa è la terza di una triade di relazioni sull'uso dei pesticidi.
<P>
Agli inizi dell'anno, con la precedente legislatura, abbiamo adottato un regolamento riguardante l'immissione in commercio di prodotti fitosanitari. All'epoca abbiamo anche adottato una direttiva sull'uso sostenibile dei pesticidi e oggi abbiamo il regolamento relativo alle statistiche sui pesticidi che rappresenta il terzo elemento.
<P>
Questa proposta ha dovuto essere esaminata dal comitato di conciliazione giacché qualcosa è andato storto durante la scorsa legislatura. Molti onorevoli colleghi erano assenti e, in seconda lettura, i presenti erano troppo pochi per permetterci di ottenere i voti necessari a chiudere questa fase.
<P>
A questo proposito desideravo intervenire per ringraziare la presidenza svedese e, in particolare, quella ceca perché avrebbero potuto rovinare completamente la seconda lettura: avrebbero potuto rifiutare il ricorso alla conciliazione. Grazie ai buoni rapporti con il Parlamento, e grazie anche ai presidenti dei gruppi politici che, subito dopo le elezioni, hanno scritto con me una lettera alla presidenza, è stato possibile salvare la relazione e, tramite la procedura di conciliazione, arrivare oggi al voto sul testo concordato in fase di seconda lettura. Desidero ringraziare tutti coloro che hanno prestato la loro collaborazione.

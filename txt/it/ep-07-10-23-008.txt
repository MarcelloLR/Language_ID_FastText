<CHAPTER ID="008">
Ordine del giorno
<SPEAKER ID="105" NAME="Presidente">
Onorevoli colleghi, con il consenso dei gruppi politici, e in conformità del Regolamento, propongo le seguenti modifiche all'ordine del giorno della tornata attuale.
<P>
In primo luogo, propongo di rinviare alla prossima tornata a Bruxelles la votazione sulle proposte di risoluzione presentate a conclusione del dibattito sul Vertice UE/Russia.
<SPEAKER ID="106" NAME="Graham Watson">
a nome del gruppo ALDE. -(EN) Signor Presidente, sollevo una mozione di procedura in virtù dell'articolo 166, e con riferimento agli articoli 45, 77, 89, 113 e 155. Ieri abbiamo preso la decisione che avremmo avuto una risoluzione sul Vertice UE-Russia questa settimana, e il mio gruppo ritiene che dovremmo rispettarla. So che si tenta di votare nuovamente tale decisione, ma auspico che l'Assemblea allontani ragionevolmente un così meschino approccio alla politica.
<P>
(Applausi)
<SPEAKER ID="107" NAME="Presidente">
Vi sono altre osservazioni?
<SPEAKER ID="108" NAME="Hannes Swoboda">
a nome del gruppo PSE. - (DE) Signor Presidente, questo ora riguarda anche gli onorevoli colleghi. Non siamo stati informati di tale richiesta. Ieri si è verificato un problema di comunicazione. Né il gruppo del Partito popolare europeo (Democratici-cristiani) e dei Democratici europei né il mio gruppo sono stati informati al riguardo. Questo è inoltre il motivo per cui ci sentiamo alquanto ignorati e ci asteniamo dalla votazione. Questa mattina, entrambi, cioè io e il collega onorevole Daul, abbiamo presentato la proposta di sviluppare ulteriormente questa risoluzione con attenzione. Rileviamo il desiderio di una risoluzione e lo accettiamo a condizione che si elabori con attenzione. A seguito del Vertice, dovremo inoltre avere a disposizione tutte le informazioni, quindi il deferimento della proposta fino a dopo il Vertice.
<SPEAKER ID="109" NAME="Daniel Cohn-Bendit">
a nome del gruppo Verts/ALE. -(DE) Signor Presidente, non so quanto siano forti le comunicazioni all'interno dei grandi gruppi. Abbiamo sempre detto di volere una risoluzione, e le segreterie generali sono state informate. Abbiamo affermato che se vi dichiarate chiaramente contro tutto questo, dovremo farlo noi nel corso della votazione di lunedì mattina, come è nostro diritto. Lo abbiamo sempre detto e se non vi è stato comunicato, non è un nostro problema, ma vostro.
<P>
Per quanto riguarda il contenuto: una nuova legge contro gli estremisti, per esempio, è stata adottata in Russia nelle ultime settimane che limita palesemente le libertà di stampa e di opinione. Pertanto, vogliamo che venga adottata una risoluzione prima del Vertice al fine di consentire all'Unione europea di dichiarare la nostra posizione sulla situazione in Russia attraverso tale risoluzione. Dovremo essere ancora in grado di redigere una risoluzione sui risultati successivi al Vertice, ma questo Parlamento, che intende essere politico, dovrebbe adottare a maggioranza anche la libertà politica di espressione prima del Vertice, al fine di dimostrare al continente russo che qui, nel Parlamento europeo, pensiamo alla libertà e alla democrazia.
<P>
(Applausi)
<SPEAKER ID="110" NAME="Martin Schulz" AFFILIATION="PSE">
(DE) Signor Presidente, tutti noi vorremmo ovviamente essere d'accordo con questo. L'onorevole Cohn-Bendit ha dichiarato precisamente ciò a cui stiamo pensando tutti. Tuttavia, in quest'Aula esiste un regolamento, non solo perché vogliamo tormentare le persone, ma perché anche i grandi gruppi con oltre 200 membri hanno problemi, che forse voi avete in misura inferiore, onorevole Cohn-Bendit, nel vostro gruppo più piccolo, in particolare per il fatto che dobbiamo essere in grado di consultarci l'uno con l'altro. Quando aggiungo ai membri del mio gruppo quelli del gruppo del Partito popolare europeo (Democratici-cristiani) e dei Democratici europei, ci sono oltre 450 deputati in quest'Aula che necessitano di un po' di tempo per le consultazioni.
<P>
Pertanto, vorrei formulare la seguente proposta: che la Commissione e il Consiglio possano proseguire da quanto affermato qui dall'onorevole Cohn-Bendit, ossia che diremo alla parte russa che consideriamo questa legge non equa e che dovrebbe essere ritirata. Questa è certamente una dichiarazione della volontà dell'intero Parlamento europeo, che è stata già chiarita nel corso di questa discussione.
<P>
Tuttavia, una risoluzione che contiene 60-70 articoli deve poter essere discussa un po' e solo facendolo funzionerà. Chiediamo pertanto la discussione, la proposta di risoluzione, e quindi la votazione nel corso della prossima seduta. Questo è di fatto un compromesso leale. Vi prego di approvarlo!
<SPEAKER ID="111" NAME="Presidente">
Onorevoli colleghi, in conformità del nostro regolamento, la mozione sollevata dall'onorevole Watson è corretta e ben disciplinata dallo stesso regolamento. Tuttavia, è evidente che vi è una divergenza di opinioni su questa questione.
<P>
In virtù del regolamento, risolveremo il problema nell'unico modo in cui possiamo, ossia sulla base del fatto che il Parlamento è sovrano. Pertanto, svolgeremo due votazioni: nella prima si voterà per decidere se volete votare su questo problema. Se il risultato sarà negativo, lasceremo l'agenda così com'è e non vi saranno modifiche. Se stabilite di voler votare, allora voteremo sull'argomento, se la votazione sulle proposte di risoluzione sarà rinviata o meno.
<P>
Pertanto, sottopongo a votazione la questione se il Parlamento intende votare sull'argomento.
<P>
(Il Parlamento ha deciso di votare sulla questione)
<P>
Di conseguenza, pongo in votazione la proposta che vi ho presentato, ossia di procedere alla votazione sulle proposte di risoluzione sul Vertice UE-Russia, alla prossima tornata a Bruxelles. Coloro che votano a favore, voteranno affinché questa votazione venga rinviata alla prossima tornata, e coloro che voteranno contro, saranno favorevoli a mantenere l'ordine del giorno così com'è.
<P>
(Il Parlamento approva la proposta)
<P>
In secondo luogo, propongo che le seguenti due relazioni, attualmente iscritte alla discussione di giovedì tra le 15.00 e le 16.00, vengano iscritte senza discussione al turno di votazioni di giovedì a mezzogiorno:
<P>
la relazione dell'onorevole Margie Sudre, a nome della commissione per la pesca, sulla proposta modificata di regolamento del Consiglio relativo alla conclusione di un Accordo di partenariato nel settore della pesca tra la Comunità europea e la Repubblica del Madagascar - C6-0064/2007 -, e
<P>
la relazione dell'onorevole Emanuel Jardim Fernandes, a nome della commissione per la pesca, sulla proposta di regolamento del Consiglio relativo alla conclusione di un Accordo di partenariato nel settore della pesca tra la Comunità europea e la Repubblica del Mozambico - C6-0284/2007 - 2007/0170 (CNS)].
<P>
Se non vi sono osservazioni, includeremo queste votazioni direttamente nel tempo delle votazioni di giovedì a mezzogiorno.
<SPEAKER ID="112" NAME="Christopher Beazley" AFFILIATION="PPE-DE">
(EN) Signor Presidente, sollevo una mozione di procedura sulla stessa base giuridica dell'onorevole Watson. Desidero semplicemente sottolineare che abbiamo svolto una discussione molto importante sull'aumento della democrazia all'interno dell'Unione europea. Questa tattica che, apparentemente, ha appena avuto successo, dimostra che la democrazia, persino in quest'Aula, deve essere estesa ulteriormente. Posso dire, quale membro di un gruppo grande, il gruppo PPE-DE, del quale sono estremamente orgoglioso di far parte, che la responsabilità di non sostenere una risoluzione è stata rimessa agli altri gruppi. Ho quindi scoperto che era un accordo dei due gruppi più grandi. Piuttosto evidentemente, è un modo poco soddisfacente di procedere.
<P>
Accetto la decisione. La mia raccomandazione pratica a lei, signor Presidente, sarebbe quella di garantire che il Presidente in carica del Consiglio e il Presidente della Commissione presentino al Presidente Putin il resoconto integrale della discussione sul Vertice UE-Russia, al più presto.
<P>
(Applausi)
<SPEAKER ID="113" NAME="Margie Sudre" AFFILIATION="PPE-DE">
- (FR) Signor Presidente, per quanto riguarda l'iscrizione delle relazioni sulla pesca, non so se è stato un errore di interpretazione, ma lei ha dichiarato che sarebbe con discussione, e all'ordine del giorno di giovedì mattina. Sarà senza discussione. Pertanto ritengo sia stato un errore dell'interprete.
<SPEAKER ID="114" NAME="Presidente">
Onorevoli colleghi, proponiamo che vengano iscritte direttamente al turno di votazioni di giovedì a mezzogiorno. Sono attualmente iscritte alla discussione di giovedì tra le 15.00 e le 16.00. Proponiamo pertanto che vengano iscritte alle votazioni di giovedì a mezzogiorno, senza discussione.
<P>
(Il Parlamento approva la proposta)

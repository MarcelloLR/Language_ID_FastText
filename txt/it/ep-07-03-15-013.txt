<CHAPTER ID="013">
Dichiarazioni di voto
<SPEAKER ID="260" NAME="Laima Liucija Andrikien" AFFILIATION="PPE-DE">
(EN) Signor Presidente, nel mio intervento durante la discussione sul caso di Galina Kozlova, ho espresso la mia gratitudine ai colleghi del gruppo PPE-DE, onorevoli Kelam, Landsbergis e Tannock, per aver preso l'iniziativa di tale risoluzione. Successivamente sono stata informata che originariamente l'iniziativa era stata adottata dal collega estone onorevole Savi, del gruppo ALDE. Vorrei quindi esprimergli rispetto e gratitudine.
<SPEAKER ID="261" NAME="Marcin Libicki" AFFILIATION="UEN">
(PL) Per quanto riguarda la Nigeria ho votato a favore della risoluzione presentata dal gruppo PPE-DE; non la giudico positivamente, ma ritengo che l'adozione della risoluzione comune presentata dalla sinistra getterebbe sulla nostra Assemblea un discredito ben più grave. A mio avviso la risoluzione presentata dal gruppo PPE-DE rappresenta un modo di procedere più opportuno.
<SPEAKER ID="262" NAME="Presidente">
Vi ricordo che non ci sono dichiarazioni di voto sulle urgenze.
<SPEAKER ID="263" NAME="Zbigniew Zaleski" AFFILIATION="PPE-DE">
(FR) Signor Presidente, vorrei soltanto aggiungere una cosa all'intervento del collega, onorevole Libicki: la proposta del gruppo PPE-DE non è il risultato di un compromesso.
<SPEAKER ID="264" NAME="Presidente">
Con questo si concludono le dichiarazioni di voto.
<P>
Prima di interrompere la seduta, ho ancora qualche comunicazione da fare.

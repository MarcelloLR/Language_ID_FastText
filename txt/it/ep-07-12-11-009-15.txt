<CHAPTER ID="009-15">
15. Libro verde: La protezione diplomatica e consolare dei cittadini dell'Unione nei paesi terzi (votazione) 
<P>
- Relazione Ioannis Varvitsiotis
<P>
- Prima della votazione
<SPEAKER ID="117" NAME="Ioannis Varvitsiotis">
relatore. - (EL) Signora Presidente, mi preme ringraziare i tre relatori ombra, gli onorevoli Kaufmann, Moreno Sánchez e Guardans Cambó, per la stretta e ampia cooperazione che abbiamo intrattenuto e ringrazio altresì i membri della commissione per aver accolto le mie argomentazioni.
<P>
L'ampia maggioranza con cui la Commissione ha accolto la mia relazione mostra che gli Stati membri devono mettere da parte le loro obiezioni particolari ed intervenire subito in modo che il Libro verde possa diventare una realtà, uno strumento legislativo per aiutare tutti i cittadini dell'Unione.

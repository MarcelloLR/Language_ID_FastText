<CHAPTER ID="005-03">
3. Rafforzamento del ruolo delle PMI europee nel commercio internazionale (
<P>
- Prima della votazione:
<SPEAKER ID="072" NAME="Cristiana Muscardini">
relatrice. -Signor Presidente, chiedo scusa ai colleghi e li ringrazio per la loro pazienza.
<P>
Ricordiamoci che il Parlamento europeo da molti anni voleva esprimersi sulle piccole e medie imprese che costituiscono il 99% del totale delle imprese europee e 75 milioni di posti di lavoro, mentre oggi queste piccole e medie imprese che accedono al mercato estero, esterno, sono del 3% e sono dell'8% all'interno dell'Unione.
<P>
Per questo chiediamo al Consiglio e alla Commissione di occuparsi di questa realtà nei negoziati multilaterali, in quelli bilaterali, nell'accesso sui mercati esteri, nella lotta alla contraffazione, nell'utilizzo degli strumenti di difesa commerciale e nelle gare di appalto. Gli scambi determinano maggiore prosperità.
<P>
Voglio ringraziare i colleghi della commissione INTA e soprattutto i relatori ombra dei due maggiori gruppi, l'on. Saïfi e l'on. Locatelli, ed un ringraziamento sentito anche al segretariato e in particolare al dott. Bendini. Credo che con il lavoro di tutti noi offriamo oggi alla Commissione europea riflessioni e proposte condivise su un argomento che sappiamo caro al Commissario Ashton, come ha ricordato nella sua audizione di investitura, e che dobbiamo affrontare subito se vogliamo risolvere, in parte almeno, la grande crisi economica e finanziaria che attanaglia i nostri lavoratori e cittadini.

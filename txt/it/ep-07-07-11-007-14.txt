<CHAPTER ID="007-14">
14. Distacco di lavoratori (votazione) 
<P>
-Risoluzione
<P>
Prima della votazione sull'emendamento n. 10
<SPEAKER ID="149" NAME="Philip Bushill-Matthews" AFFILIATION="PPE-DE">
- (EN) Signor Presidente, vorrei formulare una breve osservazione sull'emendamento n. 10. A quanto sembra, a causa dell'ambiguità del testo inglese, l'emendamento è stato tradotto male in tedesco e ora in tale versione ha un significato esattamente opposto all'originale. Sono quindi intervenuto per eliminare tale ambiguità. Mi spiace che sia mancato il tempo di chiarire la situazione insieme a tutti i gruppi politici, ma mi auguro che essi sostengano il mio emendamento perché non è un tentativo di modificare il testo. Si tratta semplicemente di apportare un chiarimento e di eliminare l'ambiguità.
<SPEAKER ID="151" NAME="Pervenche Berès" AFFILIATION="PSE">
- (FR) Signor Presidente, credo sia umanamente ragionevole interrompere questa votazione, anche se ciò significherà riprenderla domani, alle 11.30.
<P>
(Applausi)
<SPEAKER ID="152" NAME="Hannes Swoboda" AFFILIATION="PSE">
- (DE) Signor Presidente, mi associo alla richiesta formulata dalla collega. Dobbiamo interrompere la votazione. Sarebbe illogico continuare la votazione adesso, soprattutto considerata la lunghezza delle relazioni. Se necessario, domani dovremo abbreviare il tempo di parola o attenerci rigorosamente ad esso, in modo da potere iniziare a votare alle 11.30.
<SPEAKER ID="153" NAME="Presidente">
Accogliendo la vostra richiesta, interrompiamo il turno di votazioni.

<CHAPTER ID="003">
Ordine del giorno
<SPEAKER ID="089" NAME="Presidente">
Prima di iniziare ho un annuncio da fare riguardo alla discussione di questo pomeriggio. Desidero proporre di continuare la discussione sulla relazione dell'onorevole Díaz de Mera García Consuegra su EUROPOL, che diventerebbe il secondo punto prima delle dichiarazioni del Consiglio e della Commissione sulla situazione in Pakistan.
<P>
Pertanto, l'ordine del giorno di questo pomeriggio verrebbe modificato come segue: dalle 15.00 alle 18.00, prima di tutto, le dichiarazioni del Consiglio e della Commissione sulla situazione in Kenya, in seguito la relazione dell'onorevole Díaz de Mera García Consuegra su EUROPOL, successivamente si svolgeranno le dichiarazioni del Consiglio e della Commissione sulla situazione in Pakistan; alle 18.00, come di consueto, si proseguirà con il Tempo delle interrogazioni al Consiglio.
<P>
Vi sono osservazioni?
<SPEAKER ID="090" NAME="Hannes Swoboda">
a nome del gruppo PSE. - (DE) Signora Presidente, per questa volta siamo d'accordo, ma desidero far notare alla Commissione che è il Parlamento a definire l'ordine del giorno e solo in circostanze eccezionali possiamo soddisfare le volontà di singoli Commissari. Possiamo acconsentire oggi, ma in via eccezionale.
<SPEAKER ID="091" NAME="Presidente">
La ringrazio per l'osservazione, onorevole Swoboda; questa è chiaramente un'eccezione. Ringrazio quest'Assemblea per la sua approvazione.
<P>
(Il Parlamento accoglie la richiesta)

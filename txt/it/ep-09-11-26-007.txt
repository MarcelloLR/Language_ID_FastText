<CHAPTER ID="007">
Benvenuto
<SPEAKER ID="099" NAME="Presidente">
Onorevoli colleghi, l'annuncio che farò adesso arriva, mi pare, al momento giusto, dato che abbiamo appena votato sulla relazione concernente la strategia di allargamento per il 2009.
<P>
E' per me un grande piacere comunicarvi che è presente in Aula una delegazione di deputati al parlamento croato, il Sabor.
<P>
(Applausi)
<P>
La presiede l'onorevole Zubović, che ha partecipato alla decima riunione della commissione parlamentare mista UE-Croazia, conclusasi poco fa.
<P>
Onorevoli deputati al Sabor, siate i benvenuti qui, nella sede di Strasburgo del Parlamento europeo. Come potete vedere, questa settimana abbiamo discusso dell'allargamento e abbiamo espresso il desiderio che la Croazia aderisca all'Unione europea il prima possibile.
<P>
(Applausi)
<P>
Ora avete di fronte a voi, ovviamente, le ultime e più impegnative fasi dei negoziati. Vi incoraggiamo a intensificare il vostro impegno in preparazione dell'adesione.
<P>
Onorevoli colleghi, ci auguriamo di poter accogliere presto qui, al Parlamento europeo, osservatori croati e di sedere insieme in quest'Aula durante la corrente legislatura.
<P>
Vi siamo molto grati per la vostra visita.

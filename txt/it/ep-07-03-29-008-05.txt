<CHAPTER ID="008-05">
5. Statistiche strutturali sulle imprese (votazione) 
<P>
Prima della votazione
<SPEAKER ID="081" NAME="Elisa Ferreira " LANGUAGE="PT">
Forse non sarebbe opportuno che intervenga, ma vorrei cogliere l'occasione per formulare due osservazioni. Innanzi tutto, desidero ringraziare per il contributo i relatori ombra e i membri della Commissione, nonché le tre Presidenze coinvolte nella procedura di codecisione, ossia quelle austriaca, finlandese e tedesca, per la loro stretta collaborazione. Vorrei anche menzionare in modo particolare la Presidenza tedesca per aver contribuito a risolvere un problema finale di comitatologia. In secondo luogo, vorrei dire che i 170 emendamenti dimostrano la validità del ruolo del Parlamento, in quanto riducono l'onere amministrativo per le imprese in vari modi, eliminando le variabili meno rilevanti, esentando alcune piccole e medie imprese dall'obbligo di rispondere alle indagini e incoraggiando l'uso di fonti amministrative.
<P>
Questo è solo uno degli aspetti che, a mio avviso, potrebbe e dovrebbe indurre il Parlamento ad adottare la proposta in prima lettura.
<P>
Dopo la votazione sull'emendamento n. 142
<SPEAKER ID="083" NAME="Reinhard Rack" AFFILIATION="PPE-DE">
(DE) Signor Presidente, lei ha giustamente sottolineato che dobbiamo effettuare un gran numero di votazioni, ed è evidente che alcune votazioni avranno come risultato fisso un'approvazione praticamente unanime. Chi ha insistito affinché oggi si svolgessero votazioni per parti separate o, per dirla in altre parole, non si potrebbe votare in blocco?
<SPEAKER ID="084" NAME="Presidente">
Se il gruppo socialista al Parlamento europeo è d'accordo, potremmo votare congiuntamente sugli emendamenti, ma è necessario il consenso di tale gruppo.
<SPEAKER ID="085" NAME="Hannes Swoboda" AFFILIATION="PSE">
(DE) Signor Presidente, possiamo accettare la proposta, ma vorrei suggerire che, se si tratta di emendamenti sui quali abbiamo raggiunto un accordo con il Consiglio, la commissione competente convochi una breve riunione per adottarli di conseguenza. Ci vorrà soltanto un minuto per farlo. Non possiamo fare il lavoro della commissione al suo posto.
<SPEAKER ID="086" NAME="Presidente">
Sta chiedendo un'interruzione di un minuto?
<SPEAKER ID="087" NAME="Hannes Swoboda" AFFILIATION="PSE">
(DE) Signor Presidente, possiamo accettare di effettuare una votazione in blocco, ma la prossima volta la commissione competente dovrà discutere la questione e prendere una decisione in merito prima della seduta plenaria, in modo da poter poi svolgere il tutto in un minuto. Chiedo che questo messaggio venga trasmesso ai presidenti delle commissioni.
<P>
(Il Parlamento approva la richiesta dell'onorevole Rack)
<P>
(Applausi)

<CHAPTER ID="006-06">
6. AIDS/HIV in vista della XVIII conferenza internazionale sull'AIDS (18-23 luglio 2010 a Vienna) (
<P>
- Prima della votazione:
<SPEAKER ID="170" NAME="Michael Cashman" AFFILIATION="S&amp;D">
(EN) Signor Presidente, data l'importanza di questa votazione in vista della Conferenza di Vienna, chiedo una votazione finale per appello nominale.
<SPEAKER ID="171" NAME="Francesco Enrico Speroni">
a nome del gruppo EFD - Signor Presidente, onorevoli colleghi, il mio gruppo si oppone.
<P>
(La richiesta è respinta)
<SPEAKER ID="173" NAME="Astrid Lulling" AFFILIATION="PPE">
(FR) Manteniamo la calma! Poiché i lussemburghesi parlano e scrivono in francese e in tedesco, prima della votazione su questa risoluzione alquanto delicata vorrei richiamare la vostra attenzione sul fatto che esiste una differenza enorme tra la versione francese e quella tedesca del paragrafo 17.
<P>
La versione tedesca dice che gli Stati membri e la Commissione sono invitati ...
<P>
(DE) a sostenere misure nell'ambito dell'aborto sicuro
<P>
(FR) ... a sostenere misure per l'aborto sicuro. Da quanto mi hanno riferito, questa parte della frase non è presente né nel testo francese, né in quello inglese.
<P>
Signor Presidente, se potesse chiarire se è il testo francese che fa fede, aiuterebbe certamente molti deputati a decidere in sede di votazione.
<SPEAKER ID="176" NAME="President">
Correggeremo tutte le traduzioni in modo che siano fedeli ai testi originali. Verificheremo. Grazie.
<SPEAKER ID="177" NAME="Michael Cashman" AFFILIATION="S&amp;D">
(EN) Signor Presidente, considerata la votazione appena svolta, desidero chiedere se il partito politico che si era opposto è disposto a ritirare l'obiezione e a consentire una votazione finale per appello nominale.
<SPEAKER ID="178" NAME="Francesco Enrico Speroni">
a nome del gruppo EFD - Signor Presidente, onorevoli colleghi, mantengo l'opposizione.
<P>
(La richiesta è respinta)
<P>
- Dopo la votazione:
<SPEAKER ID="180" NAME="Gay Mitchell" AFFILIATION="PPE">
(EN) Signor Presidente, non intendo rallentare i lavori e sono lieto di sentire che l'onorevole Cashman non ha problemi di voce. Ritengo sarebbe una buona idea se in quest'Aula si svolgesse una votazione libera su questioni del genere. In questo modo si potrebbe appurare qual è l'effettiva opinione del Parlamento. C'è uno schieramento che impone una disciplina di partito e solo uno che è favorevole a una libera votazione. Se vogliamo davvero appurare l'opinione del Parlamento su questioni del genere dovremmo effettuare una votazione libera all'interno dell'Aula.
<P>
(Applausi)
<SPEAKER ID="182" NAME="Michael Cashman" AFFILIATION="S&amp;D">
(EN) Signor Presidente, se qualcuno in quest'Aula viene nominato ha il diritto di replica. Essendo stato nominato, voglio dire all'onorevole Mitchell e agli altri che, qualunque sia il partito che decide di votare, ognuno di noi esprime il proprio voto libero e che l'Assemblea ha votato democraticamente.
<P>
(Applausi)

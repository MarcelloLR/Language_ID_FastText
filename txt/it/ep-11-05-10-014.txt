<CHAPTER ID="014">
Approvazione del processo verbale della seduta precedente
<SPEAKER ID="477" NAME="Bruno Gollnisch" AFFILIATION="NI">
(FR) Signor Presidente, vorrei intervenire in merito al punto 16 del processo verbale in cui a giusto titolo è menzionata la richiesta, da me avanzata e da voi respinta, di una discussione sulla revoca della mia immunità parlamentare. Ciò contraddice quanto ha affermato poc'anzi la Presidente di seduta Angelilli, ossia che sono già intervenuto ieri in merito alla revoca della mia immunità parlamentare, il che non è vero. Questo Parlamento ha privato di una tutela fondamentale uno dei suoi membri senza che nessuno - né l'interessato, né chi avrebbe potuto prenderne le difese - abbia avuto la facoltà di esprimersi ad alcun titolo a tale riguardo in plenaria, in fase di dibattito o di dichiarazioni di voto. Volevo semplicemente che me ne fosse dato atto e la ringrazio.
<SPEAKER ID="478" NAME="Presidente">
Intendo che il suo intervento era destinato al Processo verbale. La ringrazio di questa osservazione.

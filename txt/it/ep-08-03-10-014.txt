<CHAPTER ID="014">
Ordine dei lavori
<SPEAKER ID="019" NAME="Presidente">
Il progetto definitivo di ordine del giorno della presente tornata, fissato dalla Conferenza dei presidenti, ai sensi degli articoli 130 e 131 del regolamento, nella riunione di giovedì 6 marzo 2008, è stato distribuito. Sono state presentate le seguenti proposte di modifica:
<P>
Per quanto riguarda lunedì
<P>
Non sono state presentate proposte di modifica.
<P>
Per quanto riguarda martedì
<SPEAKER ID="020" NAME="Hannes Swoboda" AFFILIATION="PSE">
(DE) Signor Presidente, mi alzo per formulare la seguente richiesta: martedì pomeriggio vi sarà una discussione sul processo Lamfalussy. Ho saputo che la signora Commissario Fischer Boel non potrà parteciparvi e non possiamo far altro che accettarlo. La Commissione è un organo collegiale e un Commissario può fare le veci degli altri. Ho un'alta opinione di Mariann Fischer Boel quale Commissario, ma non sarebbe possibile in questo caso chiedere a Joaquín Almunia, che ha maggiore familiarità con l'argomento, di rappresentare la Commissione?
<P>
Signor Presidente, sono convinto che le sia giunta voce che il Commissario Frattini non svolgerà più le sue funzioni di Commissario a decorrere dal 14 marzo. Si osserva una certa disparità tra il caso di Frattini e quello di Louis Michel, che ha cessato di adempiere agli obblighi imposti dalla sua carica a partire dalla data in cui si è candidato alle elezioni. Forse, signor Presidente, potrebbe chiedere alla Commissione di informarci in merito ai motivi per cui è stata operata tale distinzione e di spiegarci perché in un caso il Commissario in questione ha cessato di adempiere ai suoi doveri a partire dalla data in cui si è candidato, mentre in un altro caso il Commissario non ha lasciato le sue funzioni fino a circa una settimana dopo la sua nomina. Questa è la richiesta che faccio da parte del mio gruppo.
<SPEAKER ID="021" NAME="Presidente">
Ritengo che non vi siano obiezioni in merito alla prima richiesta, ossia che il Commissario Almunia rappresenti il punto di vista della Commissione in tale discussione. Per quanto concerne la seconda richiesta, la esamineremo.
<P>
Per quanto riguarda mercoledì
<P>
Non sono state presentate proposte di modifica.
<P>
Per quanto riguarda giovedì
<P>
Abbiamo ricevuto diverse richieste per le discussioni sulle violazioni dei diritti umani.
<P>
Il gruppo PPE-DE ha proposto che il secondo punto all'ordine del giorno, relativo all'Afghanistan, sia sostituito da un nuovo punto dal titolo "Arresti dei dimostranti in seguito alle elezioni presidenziali in Russia”.
<SPEAKER ID="022" NAME="Bernd Posselt" AFFILIATION="PPE-DE">
(DE) Signor Presidente, non si tratta di un punto all'ordine del giorno sulle elezioni in Russia in sé, bensì sul fatto che, subito dopo le elezioni russe, le manifestazioni sono state interrotte dalle forze di sicurezza dell'OMON e sono state arrestate 50 persone, la maggior parte delle quali si trova ancora in custodia. Si è trattata di una brutale azione di aggressione e siamo dell'avviso che richieda una reazione immediata da parte di quest'Assemblea.
<SPEAKER ID="023" NAME="Martin Schulz" AFFILIATION="PSE">
(DE) Signor Presidente, abbiamo discusso di tale argomento lo scorso giovedì in occasione della riunione della Conferenza dei presidenti. Non ritengo sia utile affrontare ora tale questione, isolatamente. Avremo la possibilità di dibattere in merito alla condizione generale delle relazioni tra l'UE e la Russia in un futuro non molto remoto, in vista del vertice UE-Russia. L'argomento potrebbe essere incorporato all'interno di tale dibattito. Abbiamo pertanto suggerito, anziché di relegarlo a giovedì pomeriggio, quando sono presenti solo 25 membri, di trattarlo all'interno di un dibattito di maggior rilievo, che abbiamo già intenzione di tenere.
<P>
La delegazione del nostro Parlamento ha in programma di visitare la Russia tra pochi giorni. Dovremmo attendere il suo ritorno e ascoltare ciò che ha da riferire.
<P>
(Il Parlamento approva la richiesta)
<SPEAKER ID="025" NAME="Francis Wurtz" AFFILIATION="GUE/NGL">
(FR) Signor Presidente, ciò che è appena successo, e che ha fatto ridere alcuni dei miei onorevoli colleghi, è molto grave. Onorevole Daul, stiamo parlando di un giovane di 23 anni, condannato a morte per aver scaricato un articolo sui diritti delle donne nell'Islam, in un paese che ha legami stretti con l'Unione europea, in cui i nostri soldati stanno difendendo l'Afghanistan e avente una nuova costituzione che, ufficialmente, difende i diritti fondamentali e la libertà di espressione. Con voce unanime vi siete assunti una responsabilità di cui mi auguro non vi pentirete amaramente.
<P>
(Applausi)
<SPEAKER ID="026" NAME="Presidente">
Mi lasci presentare la seguente proposta, onorevole Wurtz: ho già scritto al Presidente dell'Afghanistan in merito a tale questione e, se siete tutti d'accordo, prenderò nuovamente l'iniziativa, non solo a nome mio, bensì per conto dell'intera Assemblea. Posso supporre che sia volontà di tutti? In tal caso, possiamo non addentrarci oltre in tale questione, onorevole Cohn-Bendit, mentre io avvierò un'altra iniziativa a nome di tutti voi.
<P>
Desidero vivamente evitare una discussione. Se l'onorevole Schulz desidera parlare, ha prima diritto di prendere la parola l'onorevole Cohn-Bendit.
<P>
L'onorevole Cohn-Bendit desidera parlare? Questa è la procedura corretta, ma non concederò a nessuno un trattamento preferenziale.
<P>
L'onorevole Cohn-Bendit non desidera rilasciare alcuna dichiarazione. Lei, onorevole Schulz?
<SPEAKER ID="027" NAME="Martin Schulz" AFFILIATION="PSE">
(DE) Signor Presidente, non intendo rilasciare alcuna dichiarazione. Desidero solo dire che condivido pienamente il punto di vista espresso dall'onorevole Francis Wurts. La decisione che abbiamo preso lo scorso giovedì alla Conferenza dei presidenti si basava in parte sul punto che l'onorevole collega ha appena fatto. Potrei ora chiederle di concederci la possibilità di aggiungere tale argomento all'ordine del giorno di giovedì?
<SPEAKER ID="028" NAME="Presidente">
Vi sono altri argomenti che possiamo inserire nell'ordine del giorno. Dato che ho fatto un'eccezione per l'onorevole Schulz, sono obbligato a concedere nuovamente la parola all'onorevole Posselt, ma vi prego di non protrarre ulteriormente questa discussione.
<SPEAKER ID="029" NAME="Bernd Posselt" AFFILIATION="PPE-DE">
(DE) Signor Presidente, desidero appoggiare quanto affermato dagli onorevoli Schulz e Wurtz. Il nostro obiettivo non è impedire a quest'Aula di affrontare un altro argomento, bensì di inserire la Russia nell'ordine del giorno.
<P>
Desidero rivolgermi ai presidenti dei due gruppi politici principali affinché si ritorni al vecchio sistema in base al quale era possibile trattare fino a cinque argomenti. La riduzione a tre è stato un errore ed è la causa di tali difficoltà.
<SPEAKER ID="030" NAME="Presidente">
Mi sento in dovere di informare quegli onorevoli deputati che ancora non sono a conoscenza delle altre richieste di inserimento nell'ordine del giorno, che i gruppi ALDE e GUE hanno avanzato una richiesta congiunta per l'inserimento di un nuovo argomento riguardante il caso dell'iraniano Mehdi Kazemi. Ritengo che anche questo sia un argomento molto urgente.
<P>
Il gruppo PPE-DE, inoltre, ha richiesto di inserire nell'ordine del giorno anche il caso dell'arcivescovo Paulos Faraj Rahho.
<P>
E' mio dovere informarvi in merito alle richieste formali. Ora possiamo votare nuovamente per decidere se inserire nell'ordine del giorno il caso del cittadino afgano, ma se tale richiesta verrà approvata, il voto degli altri due argomenti risulterà definitivamente escluso. E' mio dovere informarvi di questo.
<SPEAKER ID="031" NAME="Bernd Posselt" AFFILIATION="PPE-DE">
(DE) Signor Presidente, l'onorevole Schultz ha richiesto di aggiungere all'ordine del giorno tale argomento come punto aggiuntivo. Qualora ciò non fosse possibile, mi dispiace dover dire che saremo costretti a votare contro. Desideriamo inserire nell'ordine del giorno sia il caso del vescovo iracheno, che appoggiare la richiesta dell'onorevole Schulz, il che, dopo tutto, è ciò che lui stesso proponeva.
<SPEAKER ID="032" NAME="Presidente">
Vi sono già due punti all'ordine del giorno. E' possibile aggiungere un terzo punto, che può essere questo, così come uno degli altri due che sono stati richiesti. Abbiamo concordato due argomenti e altre tre richieste sono in sospeso. Ai sensi del nostro regolamento, possiamo inserire nell'ordine del giorno solo tre punti, il che significa che è necessario scegliere tra il caso in Afghanistan, il caso dell'iraniano e quello dell'arcivescovo. Siamo vincolati da tale norma.
<P>
Ecco perché ho chiesto se siete d'accordo di procedere prima al voto del caso del cittadino afgano. Se la maggioranza approverà tale richiesta, le altre due verranno messe da parte. Ho il dovere di informarvi adeguatamente in merito alle conseguenze procedurali.
<SPEAKER ID="033" NAME="Graham Watson" AFFILIATION="ALDE">
(EN) Signor Presidente, non trovo logico prendere un argomento prima degli altri, dato che sono tutti diversi e che si tratta di casi per loro natura estremamente rilevanti. Il mio gruppo, insieme al gruppo GUE/NGL, ha proposto di discutere dell'omosessuale iraniano in pericolo di morte e desidero trovare il modo di affrontare l'argomento.
<P>
Temo che questo sia quanto accade quando i gruppi non si coordinano e iniziano ad agire in modo caotico. Alla Conferenza dei presidenti della scorsa settimana abbiamo preso una decisione chiara in merito alla Russia. Se la cooperazione - ed è molta tra il gruppo PPE-DE e il gruppo PSE - non è in grado di gestire la situazione in modo tale da evitare di finire in una tale confusione, allora credo che i due gruppi abbiamo il dovere di rifletterci sopra. Ritengo, signor Presidente, che debba trovare un modo equo per trattare questi tre argomenti.
<SPEAKER ID="034" NAME="Presidente">
Si tratta di certo di una questione difficile, dato che possiamo inserire solo tre argomenti. Tuttavia si potrebbero anche discutere i casi dell'iraniano e dell'afgano come un'unica questione di "persone sotto minaccia di morte", il che lascerebbe scoperto solo un caso, e cioè quello dell'arcivescovo, che potrebbe essere affrontano all'interno di un altro punto all'ordine del giorno. Ritengo che questo sia senza dubbio un approccio ragionevole.
<SPEAKER ID="035" NAME="Hannes Swoboda" AFFILIATION="PSE">
(DE) Signor Presidente, possiamo fare un'eccezione e appoggiare tale proposta. Mi lasci inoltre dire all'onorevole Posselt che la richiesta del suo gruppo riporta esplicitamente "invece dell'Afghanistan”. Piuttosto che cercare di trovare una via d'uscita a parole a questo stadio, sarebbe meglio considerare le implicazioni di una richiesta prima di presentarla, ma in questo caso, signor Presidente, possiamo appoggiare il compromesso che propone.
<SPEAKER ID="036" NAME="Presidente">
Non ci vedo alcuna contraddizione e, riguardo all'arcivescovo, possiamo scegliere una procedura attraverso il Presidente del Parlamento che presti la dovuta attenzione anche a tale caso senza inserirlo come punto all'ordine del giorno della discussione di questioni attuali e urgenti.
<P>
(Il Parlamento approva la proposta del Presidente)
<P>
(L'ordine dei lavori è così fissato.)

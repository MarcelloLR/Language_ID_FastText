<CHAPTER ID="005-14">
14. Accesso del pubblico ai documenti di Parlamento europeo, Consiglio e Commissione (
<P>
Prima della votazione finale:
<SPEAKER ID="124" NAME="Michael Cashman" LANGUAGE="EN">
Signora Presidente, ai sensi dell'articolo 53, vorrei chiedere alla Commissione di dirci se intende adottare tutti gli emendamenti del Parlamento così come sono stati adottati quest'oggi.
<SPEAKER ID="125" NAME="Günter Verheugen" LANGUAGE="EN">
Signora Presidente, ho l'onore di presentare la seguente dichiarazione a nome della Commissione.
<P>
La Commissione prende nota degli emendamenti votati dal Parlamento e li analizzerà nel dettaglio. Essa conferma la propria volontà di cercare un compromesso con il Parlamento e il Consiglio e considererà tale proposta solo dopo che i due rami dell'autorità di bilancio avranno adottato una posizione. Nel frattempo la Commissione intende continuare a perseguire un dialogo costruttivo con entrambe le istituzioni.
<SPEAKER ID="126" NAME="Michael Cashman" LANGUAGE="EN">
Signora Presidente, non so dove fosse il Commissario, ma abbiamo adottato una posizione questa mattina.
<P>
Vorrei quindi chiedere una votazione plenaria per rinviare la relazione in commissione, in modo tale da consentirle iniziare le trattative sia con il Consiglio che con la Commissione.
<P>
Chiedo pertanto il sostegno dell'Aula per un rinvio in commissione.
<SPEAKER ID="128" NAME="Michael Cashman" LANGUAGE="EN">
Signora Presidente, ringrazio il Parlamento per la pazienza che dimostra nell'ascoltare questo mio ultimo intervento. Posso chiederle ora, signora Presidente, di rivolgere un invito ufficiale scritto alla presidenza ceca e alla futura presidenza svedese affinché si apra un dialogo formale con il Parlamento europeo il prima possibile?
<P>
Allo stesso modo, come annunciato nella lista di voto e per amor di chiarezza e coerenza del testo che abbiamo appena adottato, le chiedo gentilmente di invitare la plenaria a procedere, senza modifiche sostanziali, a raggruppare gli articoli in base al loro contenuto sotto titoli tematici specifici, a riordinare i considerando e le definizioni di conseguenza e a redigere e pubblicare quanto prima il testo consolidato della posizione del Parlamento.
<P>
Per concludere, desidero porgere i dovuti ringraziamenti per l'enorme sostegno ricevuto non solo ai segretariati, ma anche i servizi preposti alla presentazione degli emendamenti.
<P>
(Applausi)
<SPEAKER ID="129" NAME="Presidente">
Trasmetterò tale richiesta, onorevole Cashman, e la terrò al corrente degli sviluppi.

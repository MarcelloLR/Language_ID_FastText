<CHAPTER ID="003">
Approvazione del processo verbale della seduta precedente
<SPEAKER ID="008" NAME="Presidente">
Il processo verbale della seduta del 25 marzo 2010 e i documenti adottati sono disponibili a essere visionati. Il processo verbale è stato approvato.
<SPEAKER ID="009" NAME="Francesco Enrico Speroni" AFFILIATION="EFD">
Signor Presidente, lei ha ricordato le vittime degli attentati in Russia.
<P>
Sempre recentemente ci sono stati attentati terroristici anche in Iraq, in Afghanistan e in Pakistan, anch'essi paesi - come la Russia - non appartenenti all'Unione europea. Penso sia giusto ricordare anche quelle vittime.
<SPEAKER ID="010" NAME="Presidente">
Ha ragione, onorevole Speroni. Sono d'accordo. Con queste parole introduttive, noi al Parlamento europeo ci riferiamo anche a eventi di questo genere che accadono in tutto il mondo. Commemoriamo tutte le vittime con grande dolore. Esprimiamo inoltre la nostra solidarietà alle famiglie e amici delle vittime, e ai paesi in cui si verificano tali vicende. Stavolta si è tuttavia trattato di un caso eccezionale, in quanto in Russia circostanze del genere non si verificano da molto tempo. Per questo ne ho parlato. Tuttavia, ha assolutamente ragione, onorevole Speroni. Dovremmo ricordare che ogni settimana, in tutto il mondo, si verificano molti casi sconfortanti di questo genere. Per questo il nostro lavoro in Europa, nell'Unione europea, acquisisce una tale valenza, e per questo possiamo essere lieti che sia stato possibile risolvere molti di questi problemi nella nostra Europa, anche se non abbiamo ancora trovato una soluzione per tutto. La ringrazio, onorevole Speroni, per aver fatto questa precisazione. Grazie molte.

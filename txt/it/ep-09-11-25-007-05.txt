<CHAPTER ID="007-05">
5. Conferenza di Copenaghen sui cambiamenti climatici (votazione)
<SPEAKER ID="096" NAME="Satu Hassi" AFFILIATION="Verts/ALE">
(EN) Signor Presidente, il mio gruppo ritiene che l'ordine di votazione degli emendamenti nn. 43 e 54 in questo elenco sia invertito.
<P>
L'adozione dell'emendamento n. 43 non significa che l'emendamento n. 54 decade, perché esso affronta anche altre questioni, che esulano dal n. 43.
<P>
Se ciò comportasse la decadenza di un altro emendamento, è opportuno votare prima il n. 54 e poi il n. 43.
<P>
Non si tratta della prima votazione, bensì di una votazione sulla seconda pagina. Mi premeva puntualizzarlo così che lei ne fosse informato al momento della votazione.
<SPEAKER ID="097" NAME="Presidente">
Qualche rappresentante della commissione desidera esprimersi a tale riguardo? Forse l'onorevole Leinen? Se sta proponendo una variazione all'ordine di votazione, devo ammettere che giunge inattesa. Non è stata avanzata alcuna proposta in merito.
<SPEAKER ID="098" NAME="Jo Leinen" LANGUAGE="DE">
Signor Presidente, l'onorevole Hassi ha ragione. Possiamo seguire la procedura da lei proposta.
<SPEAKER ID="100" NAME="Markus Ferber" AFFILIATION="PPE">
(DE) Signor Presidente, l'interprete ha appena richiesto l'articolo 20 invece del 22, quindi diventa complicato dare attuazione ai suoi provvedimenti. Mi auguro che gli interpreti d'ora in poi traducano i numeri polacchi in modo corretto.
<SPEAKER ID="101" NAME="Presidente">
Chiedo scusa, forse è stata colpa mia.
<SPEAKER ID="102" NAME="Jo Leinen" AFFILIATION="S&amp;D">
(DE) Signor Presidente, una delegazione ufficiale rappresenterà il Parlamento a Copenaghen. Anche lei parteciperà e, per la prima volta, non dovremo affittare un locale in città, dato che saremo ufficialmente presenti nel padiglione dell'Unione europea. E' una bella notizia e ce ne rallegriamo. Si può quindi prescindere dall'articolo 61.
<P>
Il trattato di Lisbona garantisce non soltanto che il Parlamento sia ascoltato in materia di trattati internazionali, ma anche che li approvi. Si apre una nuova era per noi e dunque chiediamo, ai sensi dell'articolo 60, di essere ammessi alle riunioni di coordinamento dell'Unione e di non esserne esclusi. Al momento di fornire informazioni sui negoziati relativi ai trattati, la Commissione ci deve accordare un trattamento paritario rispetto al Consiglio e la invitiamo a iniziare proprio dall'accordo di Kyoto. Questa è la nostra richiesta. Forse l'onorevole Reding desidera offrirci qualche precisazione in merito.
<P>
(Applausi)
<SPEAKER ID="103" NAME="Viviane Reding" LANGUAGE="DE">
Signor Presidente, ho preso nota del messaggio e lo trasmetterò al presidente della Commissione e agli altri commissari.
<SPEAKER ID="104" NAME="Jeanine Hennis-Plasschaert" AFFILIATION="ALDE">
(EN) Signor Presidente, la pregherei molto gentilmente di accelerare un po' i tempi, altrimenti di questo passo finiremo per votare in plenaria a mezzanotte.

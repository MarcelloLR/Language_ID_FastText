<CHAPTER ID="006-06">
6. Relazione 2010 sui progressi realizzati dall'ex Repubblica jugoslava di Macedonia (
<P>
Prima della votazione:
<SPEAKER ID="122" NAME="Nikolaos Salavrakos" AFFILIATION="EFD">
(EL) Signora Presidente, ai sensi dell'articolo 177, vorrei presentare una mozione per aggiornare la discussione, poiché Zoran Thaler, autore di questa relazione, non fa più parte di quest'Assemblea, a seguito delle pesanti accuse pubblicate dal Sunday Times. A mio avviso, Thaler ha diritto alla presunzione di innocenza; ma, alla luce delle accuse mosse contro di lui, la relazione sull'ex Repubblica jugoslava di Macedonia non gode di una presunzione di credibilità. Nella migliore delle ipotesi, conterrà comunque il germe del dubbio. Propongo, pertanto, che la discussione sia sospesa, che si nomini un nuovo relatore e che il tema venga trattato fra tre mesi, in modo da tutelare l'integrità del Parlamento.
<SPEAKER ID="123" NAME="Presidente">
Effettivamente abbiamo un nuovo relatore che si sta occupando della relazione. Onorevole Vigenin, se vuole prendere la parola, ne ha facoltà per qualche minuto.
<SPEAKER ID="124" NAME="Kristian Vigenin" AFFILIATION="S&amp;D">
(EN) Signora Presidente, non dovremmo perderci in questo esercizio di propaganda. La relazione è stata discussa.
<P>
(Applausi)
<P>
Essa ha goduto di ampi consensi da parte di tutti i gruppi politici. È stata adottata in seno alla commissione per gli affari esteri da una maggioranza schiacciante. Ieri si è tenuta una discussione proficua e vi chiedo di procedere ora con le votazioni.
<SPEAKER ID="126" NAME="Eduard Kukan" AFFILIATION="PPE">
(EN) Signora Presidente, su questa risoluzione propongo di procedere alla votazione finale per appello nominale.
<SPEAKER ID="127" NAME="Presidente">
Attendiamo di giungere alla votazione finale e vedremo se l'Aula desidera procedere in tal senso.
<SPEAKER ID="130" NAME="Gerard Batten" AFFILIATION="EFD">
(EN) Signora Presidente, la norma prescrive che la votazione per appello nominale abbia luogo qualora siano decorse almeno 24 ore dalla notifica della stessa. Se c'è un'altra norma che permetta di soprassedere e che dia facoltà al Parlamento di pronunciarsi a favore di una votazione per appello nominale, le chiedo gentilmente di comunicarcene gli estremi. In tal caso, chiunque potrebbe chiedere una votazione per appello nominale in casi simili.
<SPEAKER ID="131" NAME="Presidente">
In qualità di vicepresidente della seduta odierna, ho il potere di decidere se tenere o meno una votazione per appello nominale, ai sensi dell'articolo 20, ma chiederò comunque il parere dei deputati. Procediamo per alzata di mano. Volete votare per appello nominale? È evidente che l'Aula desideri votare per appello nominale, come io stessa auspico, quindi apriamo la votazione sulla proposta finale di risoluzione.
<P>
(Il Parlamento approva la richiesta di votazione per appello nominale)

<CHAPTER ID="004-08">
8. Accordo commerciale interinale con il Turkmenistan (votazione)
<P>
- Prima della votazione:
<SPEAKER ID="077" NAME="Daniel Caspary" LANGUAGE="DE">
Signor Presidente, onorevoli colleghi, conformemente all'articolo 170, paragrafo 4, chiedo a nome del gruppo PPE-DE che la votazione finale sulla risoluzione e la relazione sia rinviata alla prossima plenaria.
<P>
E' diventato chiaro nel corso della discussione di ieri che la maggioranza del Parlamento potrebbe concordare con la firma dell'accordo interinale, anche se faticosamente. Molti membri sperano che, dopo anni di stallo, l'accordo permetta una nuova qualità del dialogo tra l'Unione europea e il Turkmenistan. Tuttavia, per la maggior parte dei colleghi è importante non dare carta bianca alla Commissione e al Consiglio. In quanto Parlamento, abbiamo bisogno di assicurazioni dalla Commissione e dal Consiglio che se la situazione dei diritti umani continuerà a peggiorare, su richiesta del parlamento, si prenderà seriamente in considerazione l'eventualità di sospendere l'accordo. Ieri, purtroppo, la Commissione ha accettato tale richiesta solo in maniera condizionata, mentre il Consiglio non la ha accettata affatto. Domando dunque, a nome del mio gruppo, che ambedue le votazioni finali siano rinviate fino a che non avremo ottenuto i corrispondenti impegni dal Consiglio e dalla Commissione.
<P>
(Applausi)
<SPEAKER ID="078" NAME="Presidente">
Conformemente alla regola 170, paragrafo 4, del nostro regolamento interno, è appena intervenuto un gruppo politico. La procedura prevede che si chieda se qualcuno desidera intervenire a favore o contro.
<SPEAKER ID="079" NAME="Jan Marinus Wiersma" LANGUAGE="EN">
Signor Presidente, sono pienamente d'accordo con il collega onorevole Caspary che si rinvii la votazione finale sulla risoluzione, come pure la votazione sulla relazione, la relazione "assente” visto che nella discussione di ieri è emerso con molta chiarezza che il Consiglio in particolare non era pronto a offrire al Parlamento europeo un'opportunità sufficiente né la possibilità di monitorare realmente la situazione in Turkmenistan e produrre un effetto sulla situazione locale sfruttando l'accordo. Poiché le assicurazioni ricevute non sono sufficienti, siamo anche noi a favore della proposta dell'onorevole Caspary di rinviare le votazioni.
<SPEAKER ID="080" NAME="Presidente">
Metterò ai voti la richiesta di rinvio.
<P>
(Il Parlamento decide di rinviare la votazione finale)
<SPEAKER ID="083" NAME="Daniel Caspary" AFFILIATION="PPE-DE">
(DE) Signor presidente, la mia richiesta riguardava il rinvio delle votazioni finali, non della votazione sugli emendamenti.
<SPEAKER ID="084" NAME="Presidente">
Il servizio di presidenza non aveva colto. Sarà rinviata allora soltanto la votazione finale. Preciso che si voteranno prima gli emendamenti.
<SPEAKER ID="085" NAME="Daniel Caspary" AFFILIATION="PPE-DE">
(DE) Signor Presidente, la mia richiesta riguardava unicamente il rinvio delle due votazioni finali. La mia idea è dunque quella che si votino gli emendamenti in maniera da rinviare soltanto le votazioni finali a una delle prossime plenarie.
<SPEAKER ID="086" NAME="Presidente">
Effettivamente non è ciò che il servizio di presidenza aveva compreso, ma seguiremo i voleri del nostro relatore.
<P>
Pertanto, se ho capito bene, voteremo gli emendamenti alla relazione sul Turkmenistan, non la relazione. Dopodiché ci fermeremo prima della votazione finale.
<P>
Prima della votazione sull'emendamento n. 2:
<SPEAKER ID="087" NAME="Hélène Flautre" AFFILIATION="Verts/ALE">
(FR) Signor Presidente, l'eccellente emendamento presentato dal mio gruppo e che ci permette di esercitare una vera influenza nel campo dei diritti dell'uomo sarebbe ulteriormente migliorato se sostituissimo al concetto di prospettiva di firma dell'accordo quello di prospettiva di conclusione del processo di ratifica dell'accordo, che è quello appropriato.
<SPEAKER ID="088" NAME="Presidente">
Si tratta di una questione giuridica.
<P>
I membri contrari possono cortesemente alzarsi?
<P>
Non vedo 40 membri in piedi. Pertanto includeremo quanto appena suggerito dall'onorevole Flautre e verbalizzerò il paragrafo come è stato appena modificato oralmente.
<P>
(L'emendamento orale è accolto)

<CHAPTER ID="004">
Missione affidata a un deputato
<SPEAKER ID="010" NAME="Presidente">
Prima di procedere con l'ordine del giorno, devo fare un altro annuncio. Il Primo Ministro della Repubblica ceca mi ha informato della sua decisione di nominare l'onorevole Jan Zahradil suo rappresentante nelle discussioni sulla dichiarazione di Berlino, e, più in generale, nell'ambito delle questioni relative alla ripresa del processo costituzionale durante la Presidenza tedesca. La questione è stata rinviata alla commissione giuridica, ai sensi dell'articolo 4, paragrafo 5, del Regolamento, la quale, nel corso della sua riunione del 19-20 marzo 2007, ha concluso che tale nomina è compatibile con lo spirito e la lettera dell'Atto relativo all'elezione dei rappresentanti nel Parlamento europeo a suffragio universale diretto, che non sussiste quindi conflitto di interessi e che l'onorevole Zahradil può continuare a esercitare il suo mandato come deputato al Parlamento europeo.

<CHAPTER ID="006-07">
7. Accordo PNR con gli Stati Uniti d'America (votazione) 
<P>
- Proposta di risoluzione comune
<P>
Prima della votazione sul trattino 4
<SPEAKER ID="092" NAME="Manfred Weber" AFFILIATION="PPE-DE">
(DE) Signor Presidente, onorevoli colleghi, i quattro emendamenti orali che abbiamo presentato costituiscono un ultimo tentativo di arrivare a una risoluzione comune. Permettetemi, a nome del gruppo del Partito popolare europeo (Democratici cristiani) e dei Democratici europei, di spiegare che concordiamo con tale critica, ma le critiche da sole non fermeranno i terroristi. E' per questo che desideriamo conferire una dimensione costruttiva a questa risoluzione. Pertanto chiediamo in primo luogo di aggiungere la seguente formula:
<P>
(EN) "vista la sentenza del 30 maggio 2006 della Corte di giustizia delle Comunità europee nelle cause riunite C-317/04 e C-318/04,”
<P>
(DE) In tal modo desideriamo includere un serio riferimento alla sentenza che il Parlamento stesso ha fatto pressioni per ottenere. Questo è il primo emendamento orale per il quale chiedo l'appoggio di questa Assemblea.
<P>
(L'emendamento orale è accolto)
<P>
Prima della votazione sul trattino 6
<SPEAKER ID="096" NAME="Manfred Weber" AFFILIATION="PPE-DE">
(DE) L'aggiunta a questo punto sarebbe la seguente:
<P>
(EN) "... e le risposte ricevute il 29 giugno e il 3 luglio 2007dal Ministro Wolfgang Schäuble e da Jonathan Faull, Direttore generale della DG Giustizia, libertà e sicurezza della Commissione”,
<P>
(L'emendamento orale è accolto)
<P>
Dopo il considerando A
<SPEAKER ID="099" NAME="Manfred Weber" AFFILIATION="PPE-DE">
- (DE) Quindi chiediamo di aggiungere un altro considerando, il seguente:
<P>
(EN) "considerando che l'accordo PNR è volto a combattere il terrorismo e la criminalità internazionale”,
<P>
(L'emendamento orale è accolto)
<P>
Dopo il considerando B
<SPEAKER ID="102" NAME="Manfred Weber" AFFILIATION="PPE-DE">
(EN) Signor Presidente, desidero proporre il seguente emendamento orale: "considerando che l'accordo PNR fornisce il quadro giuridico per il trasferimento di dati PNR dell'UE agli Stati Uniti e, quindi, fornisce ai vettori aerei una base per le loro operazioni commerciali negli USA,”.
<P>
(L'emendamento orale è accolto)

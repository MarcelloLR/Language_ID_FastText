<CHAPTER ID="007-14">
14. Regime generale delle accise (
<P>
Prima della votazione sulla proposta modificata:
<SPEAKER ID="139" NAME="Astrid Lulling" LANGUAGE="FR">
Signor Presidente, chiederei ai deputati che non intendono ritornare all'epoca antecedente al 1992, vale a dire alla creazione del mercato comune, di votare contro la relazione perché è vergognoso ciò che il Parlamento fa con i voti che riceve.
<P>
La relazione crea una gran confusione: sanità, imposizione fiscale e così via. Votate contro la relazione; così facendo, voterete a favore della Commissione che ha formulato una proposta corretta.
<P>
(Applausi a destra)
<SPEAKER ID="140" NAME="Presidente">
L'opinione della relatrice onorevole Lulling mi pare che sia chiara, al di là che possa essere o meno condivisibile. Procediamo al voto sull'intera proposta così come emendata per appello nominale.
<SPEAKER ID="141" NAME="Elisa Ferreira" AFFILIATION="PSE">
(PT) Signor Presidente, vorrei protestare contro la dichiarazione rilasciata dall'onorevole Lulling che tenta di condizionare il voto dei deputati in Aula. E' del tutto fuori luogo.
<P>
Per noi l'interpretazione data non è condivisibile. E' soltanto in questo senso che chiederei ai colleghi, che sanno di che cosa si tratta, sanno che stiamo difendendo altri interessi, vale a dire interessi di sanità pubblica e interessi di cittadini e paesi, di votare a favore della relazione.
<P>
(Applausi a sinistra)
<SPEAKER ID="142" NAME="Presidente">
Vorrei ricordare ai colleghi che a questo punto della discussione della procedura di voto non è previsto il dibattito. La relatrice ha il diritto, ai sensi del regolamento, di esprimere la propria opinione e quindi le ho accordato ovviamente questo diritto, non sapevo se l'ulteriore richiesta di intervento fosse per ragioni regolamentari. Io prego tutti i colleghi di scusarmi, ma vi sono altre richieste di intervento e io penserei di non dar luogo a queste per continuare la sessione di voto.

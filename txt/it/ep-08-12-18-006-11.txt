<CHAPTER ID="006-11">
11. Sicurezza dei giocattoli (
<P>
- Dopo della votazione sull'emendamento n. 142:
<SPEAKER ID="096" NAME="Herbert Reul" AFFILIATION="PPE-DE">
(DE) Signor Presidente, ho un quesito di natura procedurale. Oggi votiamo qui una decisione, una direttiva sulla base di quanto concordato nell'ambito del dialogo a tre. Un iter analogo lo abbiamo avuto ieri in relazione allo scambio di emissioni. Giustamente oggi, dopo avere approvato la decisione generale, procediamo alla votazione separata degli altri emendamenti e questo modo di procedere mi pare corretto. Ma ieri non abbiamo fatto così. Non capisco perché questo medesimo iter non sia stato seguito anche ieri. Si trattava di un caso analogo, ma non vi è stata alcuna votazione separata e ciò non mi pare corretto. Ieri avevo infatti presentato alcuni emendamenti, insieme ad altri 40 colleghi, e credo di avere il diritto di chiedere che si effettui una votazione anche sugli emendamenti di ieri.
<SPEAKER ID="097" NAME="Presidente">
Io svolgo semplicemente il mio lavoro e ho una funzione meramente esecutiva. Posso esercitare qualche influenza, ma non dispongo di un potere effettivo.
<SPEAKER ID="098" NAME="Hannes Swoboda" AFFILIATION="PSE">
(DE) Signor Presidente, forse lei potrebbe partecipare alla Conferenza dei presidenti al fine di proporre l'introduzione di una procedura generale. Io sarei senz'altro favorevole alla procedura seguita ieri, ma credo che in questi casi dovremmo avvalerci sempre del medesimo sistema di votazione.
<SPEAKER ID="099" NAME="Presidente">
Faremo presente la questione alla Conferenza dei presidenti e formuleremo una decisione in merito.
<SPEAKER ID="100" NAME="Evelyne Gebhardt" AFFILIATION="PSE">
(DE) Signor Presidente, l'accordo tra il Parlamento europeo e il Consiglio comprendeva anche una dichiarazione della Commissione che ci era stata promessa dal commissario Verheugen. Ma lunedì scorso egli non ha rilasciato alcuna dichiarazione. Credevo che il commissario Verheugen, che oggi non è presente ma rappresentato dal commissario Barrot, avrebbe rilasciato questa dichiarazione sui tre punti più importanti per il Parlamento prima della votazione, ma finora non ho sentito alcuna dichiarazione. A questo punto vorrei davvero sapere quale sia la procedura prevista.
<SPEAKER ID="101" NAME="Presidente">
Il Presidente non era stato messo al corrente della dichiarazione, di cui sono venuto a sapere in questo esatto momento. Quando ritiene la collega Gebhardt che sia il momento più opportuno per l'eventuale dichiarazione della Commissione, adesso o in seguito?
<SPEAKER ID="102" NAME="Evelyne Gebhardt" AFFILIATION="PSE">
(DE) Signor Presidente, la consuetudine vuole che la dichiarazione sia rilasciata prima della votazione, poiché essa è parte integrante del testo, ma sinora questo testo non è stato presentato ufficialmente al Parlamento in forma scritta. Pertanto dobbiamo prima di tutto ricevere ufficialmente il testo. Mi pare ovvio.
<SPEAKER ID="103" NAME="Presidente">
Onorevole collega, lei mi appena detto che di consueto la dichiarazione è rilasciata all'inizio. Ma ormai siamo già oltre l'inizio.
<P>
Il vicepresidente Barrot può forse rilasciare la dichiarazione adesso.
<SPEAKER ID="104" NAME="Jacques Barrot">
vicepresidente della Commissione. - (FR) Signor Presidente, per rispondere all'onorevole Gebhardt, consegnerò a lei le tre dichiarazioni che potranno essere aggiunte agli atti.
<SPEAKER ID="105" NAME="Presidente">
Signor Vicepresidente, quanto è lunga la dichiarazione? Se non è troppo lunga, la inviterei a leggercela, come richiesto dall'onorevole Gebhardt.
<SPEAKER ID="106" NAME="Jacques Barrot">
vicepresidente della Commissione. - (EN) Signor Presidente, le dichiarazioni sono tre: la dichiarazione della Commissione europea relativa alla vigilanza sulla sicurezza dei giocattoli, la dichiarazione della Commissione sulle prescrizioni per i giocattoli destinati a produrre un suono, la dichiarazione della Commissione sulla classificazione dei libri.
<P>
(FR) Posso leggervele.
<SPEAKER ID="108" NAME="Presidente">
Questa è stata una spiegazione tecnica.
<SPEAKER ID="109" NAME="Hannes Swoboda" AFFILIATION="PSE">
(DE) Signor Presidente, date le circostanze chiederei che si proceda alla votazione ma senza effettuare la votazione finale. Potremo così leggere prima il testo e procedere con la votazione finale a gennaio, se tutti sono d'accordo.
<P>
(I deputati battono sui banchi in segno di approvazione)
<SPEAKER ID="110" NAME="Presidente">
Interpreto la vostra reazione come un segno di approvazione della proposta dell'onorevole Swoboda. Procediamo pertanto con la votazione ma senza effettuare la votazione finale.
<P>
- Dopo la votazione sulla proposta emendata:
<P>
La votazione finale è rinviata fino a quando avremo sentito il testo integrale del parere espresso dalla Commissione.
<SPEAKER ID="111" NAME="Jacques Toubon" AFFILIATION="PPE-DE">
- (FR) Signor Presidente, ho seguito tutte le discussioni dall'inizio alla fine, specialmente lunedì sera. Dobbiamo assumere un atteggiamento responsabile a tutela della sicurezza dei cittadini che attendono con urgenza queste disposizioni destinate a migliorare la sicurezza dei bambini e delle famiglie. Non possiamo aspettare.
<P>
Lunedì sera, il commissario Verheugen ha illustrato nel minimo dettaglio il contenuto delle tre dichiarazioni che il commissario Barrot ha trasmesso. La deposizione di queste dichiarazioni è un atto puramente formale. Come ha detto il commissario Verheugen lunedì sera, noi possiamo e dobbiamo votare, questa è la nostra responsabilità nei confronti dei consumatori europei.
<P>
(Applausi)
<SPEAKER ID="112" NAME="Presidente">
Onorevoli deputati, eravate di tutt'altro avviso appena un attimo fa. A questo punto votiamo se effettuare la votazione adesso o successivamente.
<SPEAKER ID="113" NAME="Bernd Posselt" AFFILIATION="PPE-DE">
(DE) Signor Presidente, vorrei chiedere cortesemente perché il commissario non può leggere il documento che ha depositato. C'è forse un problema di principio?
<SPEAKER ID="114" NAME="Presidente">
Onorevole Posselt, il commissario non può o non vuole rispondere alla sua domanda. Da parte mia, non posso rilasciare alcuna dichiarazione, perché questo non rientra nelle mie competenze.

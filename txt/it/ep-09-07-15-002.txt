<CHAPTER ID="002">
Firma di atti adottati in codecisione: vedasi processo verbale
<P>

<SPEAKER ID="007" NAME="Daniel Cohn-Bendit" AFFILIATION="Verts/ALE">
(FR) Signor Presidente, ieri il parlamento lituano ha votato a favore di una legge sull'omosessualità, sulla propaganda dell'omosessualità e della bisessualità. Il presidente lituano si è già rifiutato di firmare questa legge, che è stata rinviata al parlamento. Questa legge è in evidente contrasto con la Carta dei diritti fondamentali dell'Unione europea e con l'articolo 6, paragrafo 1 del trattato di Lisbona.
<P>
Mi rivolgo a lei, signor Presidente, chiedendole di protestare a nome del Parlamento europeo contro questa legge in nome dei valori europei, dato che la Carta dei diritti fondamentali, ripresa dal trattato di Lisbona, sancisce il principio di non discriminazione in base all'orientamento sessuale, mentre questa legge discrimina le minoranze sessuali.
<P>
A nome di questo Parlamento, mi appello a lei affinché scriva al presidente lituano per affermare che questa legge è contro l'idea comune portata avanti dall'Europa.
<P>
(Applausi)
<SPEAKER ID="008" NAME="Presidente">
La ringrazio. Procediamo con la presentazione dell'ordine del giorno.
<SPEAKER ID="009" NAME="Daniel Cohn-Bendit" AFFILIATION="Verts/ALE">
(FR) Signor Presidente, mi può dire se intende agire o meno? Le ho chiesto di intervenire; dovrebbe quindi dirmi se intende procedere. E' quanto le ho chiesto.
<SPEAKER ID="010" NAME="Presidente">
Mi informerò in merito a quanto approvato dal parlamento lituano per poi decidere se e come intervenire. La terrò al corrente.

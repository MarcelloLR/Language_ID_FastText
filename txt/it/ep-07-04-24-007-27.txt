<CHAPTER ID="007-27">
27. Regime di contingentamento per la produzione di fecola di patate (votazione) 
<P>
- Relazione Wojciechowski, Janusz
<P>
Prima della votazione sull'emendamento 8
<SPEAKER ID="145" NAME="Janusz Wojciechowski " LANGUAGE="PL">
Signor Presidente, recentemente abbiamo votato in merito a un emendamento volto a estendere a quattro anni il regime di contingentamento per la fecola di patate. Si tratta di una buona notizia per i vecchi Stati membri, che hanno il 90 per cento dei contingenti, il che basta a soddisfarne le esigenze.
<P>
Ora facciamo qualcosa di positivo per i nuovi Stati membri, che sono meno soddisfatti dei propri contingenti, adottando l'emendamento n. 8, che permetterà di rinviare i contingenti da un anno all'altro: ciò che i vecchi Stati membri non utilizzano in un anno andrebbe assegnato l'anno seguente ai nuovi Stati membri, con il consenso della Commissione.
<P>
Vorrei sottolineare che nel lungo periodo questo emendamento non comporterebbe un aumento dei contingenti, e chiedo che venga approvato in nome della solidarietà europea. Se l'emendamento verrà adottato, sono stato autorizzato dal gruppo "Unione per l'Europa delle nazioni” a ritirare gli emendamenti nn. 5-7, che porteranno a un aumento dei contingenti.
<SPEAKER ID="146" NAME="Presidente">
Abbiamo recepito un'indicazione che sarebbe stata ospitata, più opportunamente, nel dibattito che è già intervenuto sulla relazione.

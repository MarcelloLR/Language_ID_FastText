<CHAPTER ID="006-17">
17. Secondo vertice europeo sui Rom
<P>
Prima della votazione:
<SPEAKER ID="100" NAME="Jean Lambert" LANGUAGE="EN">
Signor Presidente, desidero spostare un emendamento orale, che in questo modo diventerebbe il paragrafo 7 bis (nuovo). E' stato segnalato sulla lista di voto e mi risulta che siano favorevoli i gruppi politici cofirmatari di questa risoluzione. Così facendo, esso diventa la conseguenza del paragrafo 7.
<P>
Pertanto, il testo del paragrafo 7 bis diventerebbe: "rinnova quindi l'invito alla Commissione europea ad elaborare una strategia globale europea per l'inclusione dei rom quale strumento per combattere l'esclusione sociale e la discriminazione dei rom in Europa”.
<SPEAKER ID="102" NAME="Cornelia Ernst" LANGUAGE="DE">
Signor Presidente, molte grazie. Abbiamo due emendamenti, di cui uno è un emendamento di un emendamento. Desidero illustrarli entrambi. Vorremmo eliminare le parole "il Consiglio e”. La versione definitiva dell'emendamento attualmente in discussione sarebbe dunque:
<P>
(EN) "invita gli Stati membri ad astenersi dal porre in essere provvedimenti di rimpatrio forzato delle minoranze, dove gli stessi potrebbero andare incontro a situazioni di privazione di alloggio, e potrebbero trovarsi ad affrontare discriminazioni nei settori dell'istruzione, della protezione sociale e dell'occupazione nel momento in cui il rimpatrio venisse forzatamente messo in atto”.
<SPEAKER ID="105" NAME="Hannes Swoboda">
a nome del gruppo S&D. - (DE) Signor Presidente, anche noi abbiamo respinto un precedente emendamento perché era stato formulato in modo troppo deciso. Tuttavia, esiste un problema in alcuni paesi in cui le popolazioni rom vengono rimpatriate e in cui le condizioni di vita sono tali da non consentire loro di vivere in libertà, sicurezza e dignità umana.
<P>
La formulazione da noi proposta è più moderata, tra l'altro, poiché abbiamo visto che, in alcuni paesi, la liberalizzazione dei visti viene impropriamente utilizzata
<P>
allo scopo di richiedere asilo anche in assenza dei requisiti previsti. Il nostro testo, pertanto, è:
<P>
(EN) a paesi dei Balcani occidentali "dove gli stessi potrebbero andare incontro a situazioni di privazione di alloggio e potrebbero trovarsi ad affrontare discriminazioni nei settori dell'istruzione, della protezione sociale e dell'occupazione”.
<P>
(DE) Auspico che i parlamentari che inizialmente avevano respinto il precedente emendamento possano ora votare a favore, accettando questa formulazione più moderata.

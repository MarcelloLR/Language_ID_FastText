<CHAPTER ID="005-06">
6. Interoperabilità dei servizi di televisione digitale interattiva (votazione)
<P>
- Relazione: Weber
<P>
Prima della votazione
<SPEAKER ID="090" NAME="Henri Weber  " AFFILIATION="PSE">
relatore. -(FR) Signor Presidente, onorevoli colleghi, con la convergenza tra televisione, telecomunicazioni e Internet, la televisione si è fatta interattiva e il telespettatore "tele-attore”.
<P>
Il telespettatore può ormai cercare contenuti, selezionare i programmi, reagire alle trasmissioni, tuttavia per fare ciò ha bisogno di un numero sempre crescente di apparecchi. Per facilitare l'uso di queste apparecchiature ed evitare costi aggiuntivi per il consumatore occorre che gli apparecchi possano comunicare e funzionare assieme. Questa è la cosiddetta interoperabilità.
<P>
La relazione che vi viene presentata punta a favorire tale interoperabilità all'interno dell'Unione europea. Essa punta anche a garantire il rispetto del pluralismo dell'informazione e della diversità dei contenuti nel nuovo contesto tecnologico, ovvero occorre una politica attiva, costante e vigile da parte dei poteri pubblici a livello nazionale e a livello europeo.

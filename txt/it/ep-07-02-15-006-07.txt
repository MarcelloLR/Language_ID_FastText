<CHAPTER ID="006-07">
7. Orientamenti per le politiche degli Stati membri a favore dell'occupazione (votazione) 
<P>
Dopo la votazione sulla proposta di risoluzione
<SPEAKER ID="072" NAME="Ria Oomen-Ruijten" AFFILIATION="PPE-DE">
(NL) Signor Presidente, lei è stato un po' troppo veloce per me. Vorrei sapere dalla Commissione se accetta l'emendamento che è stato presentato.
<SPEAKER ID="073" NAME="Presidente">
In via eccezionale, la Commissione può prendere nuovamente la parola.
<SPEAKER ID="074" NAME="Ján Figeľ" LANGUAGE="EN">
Signor Presidente, credo che la Commissione sia disposta a fare tutto il possibile per tenere le consultazioni sui nuovi orientamenti per il 2008 e il 2010 nel corso del 2007/2008. Non sta però alla Commissione dire se per questo saranno necessari almeno cinque mesi oppure no, tenendo conto delle procedure interne del Parlamento.
<SPEAKER ID="075" NAME="Ria Oomen-Ruijten" AFFILIATION="PPE-DE">
(NL) Signor Presidente, è ormai evidente che la Commissione non ha ancora deciso quanto tempo è disposta a concedere al Parlamento; le chiedo quindi, visto che non è ancora giunto il momento della votazione finale, di rinviare la relazione alla commissione per l'occupazione e gli affari sociali, al fine di consentire ulteriori consultazioni con la Commissione europea.
<SPEAKER ID="076" NAME="Presidente">
Solitamente spetta al relatore avanzare una simile richiesta. Qual è la sua posizione in merito?
<SPEAKER ID="077" NAME="Jan Andersson " LANGUAGE="SV">
No, non ho intenzione di chiedere il rinvio in commissione della proposta. L'onorevole Oomen-Ruijten sa bene che gli orientamenti economici non possono essere approvati dal Consiglio prima che il Parlamento abbia espresso il proprio parere. Questa è la regola. La Commissione, e soprattutto il Consiglio, devono tener conto delle opinioni del Parlamento. Questo riguarda gli orientamenti in materia di politica occupazionale. Per gli orientamenti economici la questione è un po' più complessa perché non esiste alcun regolamento in materia.
<P>
(Il Parlamento respinge la richiesta di rinvio in commissione)

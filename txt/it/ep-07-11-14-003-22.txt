<CHAPTER ID="003-22">
22. Vertice UE-Russia (votazione)
<P>
- Proposta congiunta di risoluzione Vertice UE-Russia
<P>
- Prima del voto:
<SPEAKER ID="129" NAME="Konrad Szymański" AFFILIATION="UEN">
(PL) Signor Presidente, vorrei attirare la sua attenzione sul fatto che, dopo la discussione sulla versione di compromesso di questa risoluzione, abbiamo avuto esattamente 16 minuti per presentare gli emendamenti e per rivedere i risultati del nostro lavoro. Ritengo che ciò mini i diritti di tutti i deputati e di tutti i gruppi politici di quest'Aula di parlare liberamente per dare un contributo ai testi delle nostre risoluzioni, il che comprende la presentazione di emendamenti.
<P>
Chiedo che in futuro non sia permesso il ripetersi di tale situazione.
<P>
- Prima della votazione sull'emendamento n. 1:
<SPEAKER ID="131" NAME="Ria Oomen-Ruijten">
a nome del gruppo PPE-DE. -(NL) Signor Presidente, desidero proporre il seguente emendamento al paragrafo 6. Ciò richiederà una votazione separata. La modifica proposta riguarda la prima frase che dovrebbe così recitare:
<P>
"sottolinea che la situazione in Cecenia continua a costituire motivo di disaccordo nelle relazioni tra UE e Russia”
<P>
(NL) sostituendo il testo nella sua attuale formulazione. Il relatore è d'accordo.
<P>
(L'emendamento orale è accolto)
<P>
- Prima della votazione sul paragrafo 23
<SPEAKER ID="135" NAME="Ria Oomen-Ruijten">
a nome del gruppo PPE-DE. -(NL) Signor Presidente, dobbiamo lasciar parlare i fatti e il Vertice sui sorvoli della Siberia. Ciò non è avvenuto pertanto chiediamo che il riferimento alla questione nel testo sia sostituito da un riferimento al prossimo Vertice.
<P>
(L'emendamento orale è accolto)
<P>
- Prima della votazione sul considerando O:
<SPEAKER ID="137" NAME="Hannes Swoboda">
a nome del gruppo PSE.-(EN) Signor Presidente, abbiamo parlato di conflitti congelati. Vi è un accenno a due conflitti - in Abkhazia e nell'Ossezia del sud - tuttavia vorrei, a nome del mio gruppo, inserire, dopo "conflitto congelato” la frase "come la Transnistria”, cosicché nel considerando O appaia anche la Transnistria.
<SPEAKER ID="138" NAME="Marianne Mikko">
a nome del gruppo PSE.-(EN) Signor Presidente, l'onorevole Swoboda l'ha già informata del nostro emendamento, che riguardava la Transnistria.
<P>
(L'emendamento orale è accolto)

<CHAPTER ID="007-08">
8. Riforme nel mondo arabo: quale strategia per l'Unione europea (votazione) 
<P>
- Relazione Rocard
<P>
Prima della votazione sull'emendamento n. 19
<SPEAKER ID="100" NAME="Marco Cappato" AFFILIATION="ALDE">
Signor Presidente, si propone di integrare la frase "del pieno rispetto anche giuridico dei diversi orientamenti sessuali”, nel modo seguente "del pieno rispetto e la non discriminazione dei diversi orientamenti sessuali”.
<P>
(Il Parlamento accoglie l'emendamento orale)
<P>
Prima della votazione sull'emendamento n. 14
<SPEAKER ID="102" NAME="Marco Cappato" AFFILIATION="ALDE">
Signor Presidente, si propone di sostituire i termini di "Stato palestinese” con "Stato democratico palestinese”.
<P>
(Il Parlamento accoglie l'emendamento orale)
<SPEAKER ID="104" NAME="Véronique De Keyser" AFFILIATION="PSE">
(FR) Signor Presidente, il mio gruppo non si oppone all'emendamento orale, ma non siamo favorevoli all'emendamento n. 14, anche se modificato dall'emendamento orale.
<P>
Prima della votazione sull'emendamento n. 20
<SPEAKER ID="106" NAME="Marco Cappato" AFFILIATION="ALDE">
(FR) Si tratta solo di una precisazione linguistica, in quanto fa fede la versione francese. I termini "islamici laici” non sostituirebbero i termini "islamici moderati”, ma sarebbero da considerare come un'aggiunta.
<P>
Prima della votazione sull'emendamento n. 21
<SPEAKER ID="108" NAME="Véronique De Keyser" AFFILIATION="PSE">
(FR) Signor Presidente, l'onorevole Cappato ha presentato un emendamento orale, con il quale chiede di garantire la separazione tra chiesa e Stato. Vorremmo aggiungere, come emendamento orale:
<P>
(EN) "come dovrebbe essere in ogni democrazia”.
<P>
(FR) Infatti, se l'islam mescola la politica e la religione, anche in Europa, tra i nostri paesi, ve ne sono alcuni che non prevedono la separazione tra chiesa e Stato.
<P>
(Applausi a sinistra)
<SPEAKER ID="111" NAME="Antonio Tajani" AFFILIATION="PPE-DE">
Signor Presidente, l'emendamento dell'on. Cappato parla di separazione tra potere politico e potere religioso. Qui stiamo parlando di Paesi del mondo arabo e non stiamo parlando di Paesi europei. Se l'emendamento riguarda i paesi del mondo arabo, siamo d'accordo. Perché quando parla di chiesa si fa riferimento soltanto alla chiesa cattolica o la chiesa protestante.
<P>
L'emendamento in questione riguarda il potere religioso e il potere politico e deve essere chiaro che ci si riferisce soltanto a questi due elementi, giacché mi pare di ravvisare nell'intervento dell'on. de Keyser il tentativo di inserire altri elementi estranei alla relazione in questione.
<SPEAKER ID="112" NAME="Presidente">
L'emendamento dell'onorevole De Keyser introduce una frase di portata universale. Dice "in ogni democrazia”. Di conseguenza, va inteso come un emendamento di carattere universale.
<SPEAKER ID="113" NAME="Marco Cappato" AFFILIATION="ALDE">
Signor Presidente, personalmente accolgo molto volentieri l'emendamento della on. de Keyser che considero quasi scontato; se così non fosse, è ancora più positivo che sia stato presentato questo emendamento.
<SPEAKER ID="114" NAME="Antonio Tajani" AFFILIATION="PPE-DE">
Signor Presidente, credo che ciascuno abbia il diritto in questo Parlamento di parlare, esprimere le proprie idee e avere chiarezza dell'informazione nei testi che ci accingiamo ad approvare.
<P>
Per quanto riguarda il testo che fa fede, l'emendamento dell'on. Cappato recita "anche garantendo l'indipendenza e la separazione delle istituzioni e del potere politico dalle autorità religiose”. Questo è il testo e si parla di chiesa e Stato. I termini sono "potere politico” e "autorità religiose”.
<P>
(Il Parlamento respinge l'emendamento orale)
<SPEAKER ID="116" NAME="Véronique De Keyser" AFFILIATION="PSE">
(FR) Signor Presidente, vorrei solo chiedere al mio gruppo, in queste circostanze, di votare contro.

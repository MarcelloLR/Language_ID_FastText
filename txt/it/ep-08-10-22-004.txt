<CHAPTER ID="004">
Turno di votazioni
<SPEAKER ID="072" NAME="Presidente">
L'ordine del giorno prevede il turno di votazioni.
<P>
(Per i risultati e ulteriori dettagli: vedasi processo verbale)
<P>

<SPEAKER ID="073" NAME="Gay Mitchell" AFFILIATION="PPE-DE">
(EN) Signor Presidente, faccio appello all'articolo 166 del regolamento su un'eccezione procedurale per attirare l'attenzione del presidente al mancato rispetto del regolamento, nella fattispecie in relazione al Tempo delle interrogazioni di ieri. Credo che in questo Parlamento sia divenuto un circo, tanto quanto il turno di votazioni. Le interrogazioni sono organizzate per favorire la Commissione e il Consiglio, non i deputati; le interrogazioni vengono poi amalgamate e le interrogazioni supplementari vengono affrontate insieme. Ieri si sono affrontate solo 12 interrogazioni. Per chi di noi ha poche opportunità di prendere la parola, questo sistema rende quasi impossibile partecipare alla sessione plenaria. Eleggiamo un presidente, dei vicepresidenti e capigruppo per tutelare gli interessi del Parlamento e dei suoi deputati, ma questo non accade. Vorrei chiedere che questa procedura venga rivista e che i ruoli dei deputati - che rappresentano il pubblico - durante la sessione plenaria siano difesi e non sacrificati per soddisfare i capricci di chiunque voglia parlare a questa Camera. Voglio dar voce alla mia protesta perché i diritti dei deputati devono essere difesi e non abrogati dal presidente a ogni piè sospinto come sta accadendo in questa seduta plenaria.
<P>
(Applausi)
<SPEAKER ID="074" NAME="Presidente">
Grazie onorevole Mitchell, i suoi commenti e reclami saranno presi in debita considerazione alla prossima riunione dell'Ufficio di presidenza.
<SPEAKER ID="075" NAME="Bernd Posselt" AFFILIATION="PPE-DE">
(DE) Signor Presidente, desidero mettere in guardia l'onorevole Mitchell: per anni ogni volta mi è stato detto che se ne sarebbe discusso alla prossima riunione dell'Ufficio di Presidenza, ma non è mai cambiato niente.
<P>
(Applausi)
<SPEAKER ID="076" NAME="Presidente">
Onorevole Posselt, anche il suo commento sarà riportato all'Ufficio di presidenza.
<P>
(Si ride)
<P>


<CHAPTER ID="006">
Ordine del giorno: vedasi processo verbale
<SPEAKER ID="086" NAME="Presidente">
Devo comunicarvi che, alla fine, la relazione dell'onorevole Leinen sulla modifica degli articoli 15 e 182, paragrafo 1, del Regolamento del Parlamento: Elezione dei Questori e Uffici di presidenza delle commissioni, iscritta al turno di votazioni di domani, giovedì, non è stata approvata dalla commissione per gli affari costituzionali conformemente all'articolo 131 del Regolamento. Di conseguenza, la relativa discussione sarà iscritta come ultimo punto all'ordine del giorno della seduta odierna.
<SPEAKER ID="087" NAME="Renato Brunetta" AFFILIATION="PPE-DE">
Signor Presidente, onorevoli colleghi, capisco le esigenze di sicurezza, però non posso non denunciare l'atteggiamento scortese e francamente anche violento con cui alcuni agenti di sicurezza hanno intercettato e bloccato noi parlamentari davanti alla sede della plenaria.
<P>
Questo è sinceramente inaccettabile. Capisco le ragioni di sicurezza, però ritengo che ci debba essere correttezza e rispetto dei rispettivi ruoli.
<SPEAKER ID="088" NAME="Presidente">
Il Segretario generale mi informa che abbiamo qualche problema con alcuni ausiliari alle prese con una controversia emersa di recente. Gli agenti di sicurezza stanno cercando di garantire il normale svolgimento dei lavori, ma abbiamo qualche difficoltà a causa del comportamento di alcuni agenti contrattuali, interessati da disposizioni settoriali.
<SPEAKER ID="089" NAME="Tadeusz Zwiefka" AFFILIATION="PPE-DE">
(PL) Signor Presidente, ieri è stata una grande occasione per il Parlamento europeo. Per noi è stato un giorno molto importante, perché è stato assegnato il Premio Sacharov ad Aliaksandr Milinkievitch.
<P>
Vorrei comunicarvi che, quando Aliaksandr Milinkievitch ha iniziato il proprio intervento in quest'Aula, le riprese televisive all'interno degli edifici del Parlamento europeo sono state interrotte, e anche al sistema di trasmissione su Internet è toccata la stessa sorte. In Bielorussia era possibile seguire il discorso solo tramite Internet. Di conseguenza, non è stato possibile ascoltare l'intervento e, pertanto, i cittadini bielorussi non hanno avuto notizia di quanto avvenuto in quest'Aula ieri sera.
<P>
Chiedo al Presidente di fare luce sull'accaduto e di informare l'Assemblea in merito all'esito delle sue indagini.
<P>
(Applausi)
<SPEAKER ID="090" NAME="Presidente">
Onorevole Zwiefka, era mia intenzione dare la parola all'onorevole Florenz. La questione da lei sollevata è una mozione di procedura che esula dalla seduta odierna.
<P>
(Proteste)
<P>
Tuttavia, si tratta di un argomento importante e posso comunicarle che il problema al quale fa riferimento dipende a sua volta da alterazioni nel funzionamento dei servizi causate dalla conflittualità lavorativa venutasi a creare con alcuni ausiliari di seduta. Questo problema si è manifestato nella maniera descritta dal precedente oratore. La trasmissione è ripresa non appena è stato possibile e, durante la conferenza stampa, ho avuto occasione di spiegare l'accaduto ai mezzi di comunicazione, che avevano espresso la sua stessa preoccupazione.

<CHAPTER ID="006">
Turno di votazioni
<SPEAKER ID="095" NAME="Presidente">
L'ordine del giorno reca il turno di votazioni.
<P>
(Per i risultati e altri dettagli delle votazioni: vedasi processo verbale)
<P>
*
<SPEAKER ID="096" NAME="Nigel Farage" AFFILIATION="EFD">
(EN) Signora Presidente, ai sensi dell'articolo 110 del regolamento, la Commissione può richiedere, in qualsiasi momento, l'autorizzazione a rilasciare una dichiarazione su una questione urgente. Stanotte abbiamo ricevuto la notizia economicamente nefasta, ma non sorprendente, che dovremo salvare un altro paese che è sull'orlo del fallimento: il Portogallo. Posso chiedere se sia pervenuta oggi la richiesta da parte della Commissione di rilasciare una dichiarazione sul Portogallo? Se non è giunta la richiesta, il Commissario può spiegarne il motivo? Ritiene che il salvataggio del Portogallo non sia un argomento tanto importante da essere discusso in Parlamento o sta soltanto nascondendo la testa sotto la sabbia?
<SPEAKER ID="097" NAME="Presidente">
Onorevole Farage, la sua richiesta è chiara e sono certa che il Commissario Šefčovič l'ha ascoltata. È prerogativa di ogni istituzione reagire. Abbiamo ascoltato la sua richiesta e vedremo cosa accade.
<SPEAKER ID="098" NAME="Nigel Farage" AFFILIATION="EFD">
(EN) Signora Presidente, chiedo: la risposta è sì o no? Avete ricevuto la richiesta dalla Commissione di rilasciare una dichiarazione urgente sulla situazione del Portogallo, o no?
<SPEAKER ID="099" NAME="Presidente">
Onorevole Farage, è prerogativa della Commissione e lei ha avuto la possibilità di porre la sua domanda. Procediamo adesso alle votazioni.

<CHAPTER ID="007-02">
2. Convocazione della Conferenza intergovernativa (votazione) 
<P>
- Relazione Leinen
<P>
Prima della votazione
<SPEAKER ID="094" NAME="Jo Leinen " LANGUAGE="DE">
Signor Presidente, nel parere abbiamo dato il via libera alla convocazione della Conferenza intergovernativa. Il calendario per la stesura della relazione e per lo svolgimento delle consultazioni è stato molto serrato. Non avevamo alternative, nonostante le critiche espresse da alcuni colleghi. Al parere sono allegati due pareri di minoranza: uno dell'onorevole Marco Cappato e l'altro dell'onorevole Bernard Wojciechowski; come ho detto, però, i tempi erano stretti.
<P>
In circostanze eccezionali occorre dare prova di ulteriore flessibilità e vorrei cogliere l'occasione per ringraziare i membri della commissione parlamentare per la disponibilità ad apportare contributi costruttivi, per le discussioni sulla proposta e per l'approvazione accordata lunedì sera. Abbiamo rispettato il Regolamento e quindi oggi possiamo votare.
<SPEAKER ID="095" NAME="Marco Cappato" AFFILIATION="ALDE">
Signor Presidente, onorevoli colleghi, ringrazio il collega Leinen per aver sottolineato la presenza delle opinioni di minoranza. Il nostro regolamento prevede all'articolo 2 che non possiamo essere vincolati da istruzioni nel ricevere mandato imperativo. Ciò vale nel merito delle questioni e, a mio avviso, anche nel metodo. Un sistema che fa sì che, in relazione a una decisione che avrà effetti per i prossimi anni o decenni, abbiamo avuto un'ora e mezzo di tempo per presentare gli emendamenti sulle versioni originali, e nemmeno questo tempo in commissione, è una sorta di mandato imperativo a non discutere, che il Parlamento ha ricevuto su una questione così importante.
<P>
Non si tratta di un formalismo: essendo il parere di questo Parlamento obbligatorio, avremmo potuto utilizzare tale obbligo per condizionare in positivo le decisioni nell'apertura di questa Conferenza intergovernativa. Invece, abbiamo rinunciato da soli a farlo, rinunciando altresì a essere un Parlamento e a esercitare i poteri di cui disponiamo. Questa è la ragione dell'opinione di minoranza.
<P>
Prima della votazione sull'emendamento n. 1
<SPEAKER ID="097" NAME="Alexander Alvaro" AFFILIATION="ALDE">
- (DE) Signor Presidente, poiché molti colleghi si sono rivolti a me prima della votazione, vorrei cogliere questa opportunità per ribadire che la proposta di inserire la questione della rappresentanza del Parlamento europeo nel mandato della Conferenza intergovernativa è stata sostenuta da molti deputati di quest'Assemblea. Pertanto, se questo è il segnale che volete mandare, avete l'occasione per farlo.
<P>
Prima della votazione sull'emendamento n. 9
<SPEAKER ID="099" NAME="Monica Frassoni" AFFILIATION="Verts/ALE">
- (EN) Signor Presidente, vorrei proporre un emendamento orale a questo emendamento per aggiungere l'aggettivo "europeo” prima di "referendum” in modo tale che il testo reciti "referendum europeo”.
<P>
(L'emendamento orale non è accolto)

<CHAPTER ID="016">
Ordine dei lavori vedasi processo verbale
<SPEAKER ID="022" NAME="Jean-Pierre Audy" AFFILIATION="PPE">
(FR) Signor Presidente, vorrei prendere la parola a norma dell'articolo 16 del trattato dell'Unione europea. Questa settimana, su iniziativa del Capo di Stato francese Nicolas Sarkozy, il quale ha dimostrato grande senso di comunità, è stata formulata una proposta per convocare il prossimo venerdì una riunione straordinaria del Consiglio europeo.
<P>
In genere, secondo i trattati, è il Consiglio "Affari generali” a predisporre le riunioni del Consiglio europeo. Tuttavia, nell'ordine dei lavori di questa settimana, non ho visto alcuna riunione del Consiglio "Affari generali” per preparare la riunione straordinaria del Consiglio europeo. In un'epoca di profondi cambiamenti democratici, penso che i cittadini europei debbano essere coinvolti unitamente ai loro capi di Stato nelle decisioni prese dall'Europa in merito a tali importanti questioni.
<SPEAKER ID="023" NAME="Presidente">
La ringrazio per la sua puntualizzazione. Le invierò una risposta scritta.

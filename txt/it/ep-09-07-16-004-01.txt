<CHAPTER ID="004-01">
1. Nomine nelle commissioni parlamentari: vedasi processo verbale
<P>

<SPEAKER ID="010" NAME="Rebecca Harms" AFFILIATION="Verts/ALE">
(DE) Signor Presidente, ieri ci sono giunte notizie molto tristi da Grozny in Cecenia. La giornalista Natalia Estemirova, che nel nostro gruppo noi tutti conoscevamo bene, è stata uccisa. Il suo corpo è stato ritrovato oltre il confine tra Cecenia e Inguscezia, dopo il suo rapimento proprio a Grozny. Natalia Estemirova era una giornalista molto dedita al suo lavoro per il gruppo Memorial in Cecenia. Vi chiediamo quindi oggi di accettare la nostra richiesta di ricordare questa giornalista molto attiva nella lotta per la libertà e i diritti umani in Cecenia osservando un minuto di silenzio.
<P>
(Applausi)

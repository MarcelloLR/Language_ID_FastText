<CHAPTER ID="008">
Dichiarazione della Presidenza
<SPEAKER ID="012" NAME="Presidente">
Onorevoli colleghi, dopo l'Ungheria, ieri la Slovenia e Malta hanno ratificato il Trattato di Lisbona.
<P>
(Applausi)
<P>
Il parlamento sloveno ha votato a stragrande maggioranza la ratifica. Il parlamento maltese ha, da parte sua, adottato all'unanimità il Trattato. È un importante segnale politico con cui gli Stati membri hanno dimostrato chiaramente che desiderano che il processo di ratifica proceda spedito affinché il Trattato possa entrare in vigore il 1° gennaio 2009, come da programma.
<P>
Mi congratulo con la Slovenia e Malta per questa decisione di estrema importanza.
<P>
(Applausi)
<P>
Per motivi interni, come sapete, il parlamento slovacco ha deciso ieri di posticipare il voto a una data successiva. Mi rivolgo a tutti i leader politici della Slovacchia affinché non disattendano la grande responsabilità politica che incombe loro.

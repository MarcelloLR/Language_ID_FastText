<CHAPTER ID="003-03">
3. Potenziamento delle capacità di reazione dell'Unione europea alle catastrofi (votazione)
<P>
- Dopo la votazione sull'emendamento n. 37
<SPEAKER ID="044" NAME="Iratxe García Pérez" AFFILIATION="PSE">
(ES) Signora presidente, l'emendamento 37 è stato ritirato e non verrà pertanto sottoposto a votazione.
<SPEAKER ID="045" NAME="Presidente">
Purtroppo non siamo stati informati del fatto che era stato ritirato e pertanto lo abbiamo comunque sottoposto a votazione.
<P>
- Prima della votazione sull'emendamento n. 15:
<SPEAKER ID="046" NAME="John Bowis" AFFILIATION="PPE-DE">
(EN) Signora Presidente, a nome del nostro gruppo e nell'interesse di cercare un compromesso e un accordo in proposito, saremmo intenzionati a ritirare il seguente emendamento qualora il relatore accettasse un piccolo emendamento orale, come indicato nell'elenco, semplicemente al fine di renderlo meno specifico in termini di richiesta della "direttiva” giuridicamente vincolante e lasciandolo come portare avanti "misure”. Se il relatore è concorde in merito, allora possiamo ritirare il seguente emendamento.
<SPEAKER ID="047" NAME="Dimitrios Papadimoulis" AFFILIATION="GUE/NGL">
(EL) Signora Presidente, in qualità di autore della proposta di risoluzione, che è stata adottata quasi all'unanimità in seno alla commissione per l'ambiente, la sanità pubblica e la sicurezza alimentare, mi dispiace, ma non posso accettare la proposta dell'onorevole Bowis, perché l'emendamento orale suggerito compromette drasticamente l'essenza del testo. Chiedo a quegli onorevoli colleghi che concordano con questo punto di vista di alzarsi in piedi.
<SPEAKER ID="048" NAME="Presidente">
Onorevole Bowis, sembrerebbe che si siano alzati più di 40 onorevoli deputati, non possiamo pertanto trattare l'emendamento orale.
<P>
(L'emendamento orale non è accolto)
<P>
- Prima della votazione sull'emendamento n. 35
<SPEAKER ID="049" NAME="John Bowis" AFFILIATION="PPE-DE">
(EN) Signora Presidente, se non altro si tratta di un po' di attività fisica. L'emendamento orale suggerito all'emendamento socialista si trova sul buono d'ordine e con ciò lo propongo a nome del nostro gruppo. Vedremo se vi sarà un breve ma intenso momento di attività aerobica proveniente dal lato opposto dell'Aula.
<SPEAKER ID="050" NAME="Presidente">
Da un lato all'altro dell'Aula è senz'altro attività fisica!
<P>
(L'emendamento orale non è stato accolto).

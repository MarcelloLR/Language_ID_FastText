<CHAPTER ID="008-12">
12. Chiusura dei conti dell'Accademia europea di polizia per l'esercizio 2008
<SPEAKER ID="112" NAME="Véronique Mathieu" AFFILIATION="PPE">
(FR) Signor Presidente, onorevoli colleghi, il 7 ottobre 2010 il Parlamento ha adottato con 618 voti a 0 e 7 astensioni la decisione di rifiutare di concedere il discarico all'Accademia europea di polizia per l'esercizio 2008.
<P>
Conformemente al regolamento del Parlamento, se il discarico non viene concesso, in occasione di una tornata successive deve essere presentata una proposta formale per la chiusura dei conti. La decisione oggi messa ai voti è dunque una misura tecnica volta a chiudere i conti per l'esercizio finanziario in questione, non a concedere il discarico. Volevo che questo fosse chiaro.

<CHAPTER ID="008-13">
13. Progressi compiuti nell'UE in materia di parità di opportunità e non discriminazione (
<P>
- Prima della votazione
<SPEAKER ID="148" NAME="Philip Bushill-Matthews">
a nome del gruppo PPE-DE. - (EN) Signor Presidente, il nostro gruppo aveva intenzione di chiedere tre votazioni aggiuntive per appello nominale, ma, quale che sia la ragione, si sono perse.
<P>
Signor Presidente, vorrei che, tramite lei (ho verificato con il segretariato se oggi era possibile avanzare tale richiesta), fossero ammesse queste tre votazioni. Riguardano: paragrafo 2, emendamento n. 4 d; paragrafo 6 del testo originale; infine, dopo il paragrafo 36, il nostro emendamento n. 12. Mi auguro che riconosca che si tratta di un tema molto delicato e che vorremmo poter rilevare non solo gli aspetti a ci opponiamo, ma anche quelli che approviamo.
<P>
(Il Presidente constata che non vi sono obiezioni alla presentazione dell'emendamento)
<P>
- Prima della votazione sull'emendamento n. 5
<SPEAKER ID="150" NAME="Sophia in 't Veld Veld" AFFILIATION="ALDE">
. - (EN) Signor Presidente, abbiamo parlato dei paesi che non hanno applicato o recepito adeguatamente la direttiva sulla non discriminazione, ma c'è un paese che non l'ha attuata affatto e quindi propongo il seguente emendamento orale: "S'invita il governo ceco a recepire in modo completo la direttiva per l'occupazione e il Parlamento ceco a revocare il veto del Presidente della Repubblica ceca”.
<P>
(L'emendamento orale non è accolto)
<P>
- Prima della votazione sugli emendamenti nn. 1, 16 e 17
<SPEAKER ID="152" NAME="Richard Howitt" AFFILIATION="PSE">
. - (EN) Signor Presidente, molto brevemente, appoggio di certo la sua prudenza nell'interpretare il regolamento, ma mi sembra molto strano che il gruppo PPE-DE intenda introdurre votazioni per appello nominale all'ultimo momento dopo la scadenza, poiché afferma di voler spiegare praticamente la sua motivazione, laddove i suoi emendamenti tentano di cancellare, di cancellare, paragrafi da questa relazione. Ritengo stia cercando di nascondere le spaccature al proprio interno, anziché illustrare veramente gli aspetti positivi della lotta alla discriminazione.
<SPEAKER ID="153" NAME="Presidente">
Onorevole Howitt, probabilmente è vero che la votazione cui ha lei ha fatto riferimento è stata presentata troppo tardi, ma io vi ho interpellato, e a questo proposito lei è stato troppo lento nel chiedere la parola. Se l'avesse fatto subito, forse avremmo votato in modo diverso.

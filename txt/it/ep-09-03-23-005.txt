<CHAPTER ID="005">
Benvenuto
<SPEAKER ID="010" NAME="Presidente">
Oggi ho l'onore di dare il benvenuto al Parlamento europeo a una delegazione del parlamento panafricano. Come sapete, questa istituzione è per l'Unione africana il corrispettivo del Parlamento europeo per l'Unione europea.
<P>
Sono particolarmente lieto di dare il benvenuto all'onorevole Khumalo e ai suoi colleghi parlamentari e colgo l'opportunità per ringraziare loro e il presidente del parlamento panafricano, il signor Mongella, per il benvenuto riservatomi in occasione della mia visita in ottobre e per l'invito a rivolgermi alla sessione plenaria del parlamento panafricano.
<P>
Desidero pertanto esprimervi nuovamente il mio benvenuto, sono sinceramente lieto di avervi qui oggi.
<P>
(Applausi)

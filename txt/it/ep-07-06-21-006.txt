<CHAPTER ID="006">
Benvenuto
<SPEAKER ID="039" NAME="Presidente">
Cari colleghi, ho il piacere di comunicarvi che una delegazione dell'Assemblea nazionale della Repubblica di Corea è presente in tribuna d'onore.
<P>
Porgo un caloroso benvenuto alla delegazione coreana che è qui per partecipare alla decima riunione interparlamentare Parlamento europeo - Corea. Il signor Lee Sang-Deuk è a capo della delegazione coreana, composta da sei membri dell'Assemblea nazionale.
<P>
Negli ultimi anni, il nostro dialogo ha acquistato una maggiore profondità e regolarità. Ora è diventato interamente politico e comprende una vasta gamma di temi che vanno dalla sicurezza regionale e internazionale alle preoccupazioni quotidiane dei cittadini, parallelamente all'aumento del ruolo attivo dell'Unione europea e della Corea del Sud nella comunità internazionale.
<P>
Siamo più che felici di questa cooperazione fruttuosa e stabile con la Repubblica di Corea, la cui profondità aumenta costantemente.

<CHAPTER ID="007-23">
23. Agenzia per i diritti fondamentali, attività relative al titolo VI del trattato sull'Unione europea (votazione) 
<P>
- Prima della votazione
<SPEAKER ID="084" NAME="Magda Kósáné Kovács " LANGUAGE="HU">
Prima del voto, che dovrebbe essere scontato, devo correggere un deplorevole errore. Vorrei informare i miei onorevoli colleghi che la nuova formulazione del considerando 2 bis compare erroneamente sulla lista di voto. Ho ritirato le mie proposte che riguardavano l'estensione al secondo pilastro del mandato dell'Agenzia. D'altra parte, la proposta che ho mantenuto - e che compare sulla lista di voto in luogo del testo proposto del considerando 3 bis - adesso ha un nuovo numero, vale a dire considerando 3.
<P>
Chiedo per cortesia ai miei onorevoli colleghi di votare di conseguenza. Signor Presidente, se lo ritiene opportuno, leggerei la breve formulazione della proposta da votare. Col suo permesso e per amor di semplicità, la leggerò in francese.
<P>
"Il mandato dell'Agenzia consente a quest'ultima di offrire protezione in materia di diritti umani non solo per quanto attiene al terrorismo e alla criminalità organizzata ma anche in altri settori quali, ad esempio, la tratta delle persone, i reati contro i bambini, il traffico illecito di droga, di armi nonché la corruzione e le frodi, in cui le misure possono anche indebolire l'efficacia della protezione dei diritti umani.”
<P>
La ringrazio, signor Presidente, e naturalmente vorrei anche scusarmi con il Parlamento.
<P>
- Prima della votazione finale
<SPEAKER ID="087" NAME="Madga Kósáné Kovács " LANGUAGE="FR">
Signor Presidente, vorrei ribadire una domanda che la mia onorevole collega ha già posto al Vicepresidente Frattini: intende accogliere tutti gli emendamenti appena adottati dal Parlamento o preferirebbe avere più tempo per presentare qualche proposta conclusiva di compromesso?
<SPEAKER ID="088" NAME="Franco Frattini" LANGUAGE="FR">
Credo che, come ha affermato la relatrice, ci vorrà un po' più di tempo per consultare il Consiglio.
<SPEAKER ID="089" NAME="Madga Kósáné Kovács " LANGUAGE="FR">
Signor Presidente, accetto ovviamente la risposta del Vicepresidente Frattini e il procedimento resterà identico.
<P>
(Il Parlamento decide l'aggiornamento della votazione e la questione si considera quindi rinviata alla commissione competente per un nuovo esame)

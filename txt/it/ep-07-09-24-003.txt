<CHAPTER ID="003">
Approvazione del processo verbale della seduta precedente: vedasi processo verbale
<P>

<SPEAKER ID="008" NAME="Philip Claeys" AFFILIATION="ITS">
(NL) Signor Presidente, solo un'osservazione marginale sulla tornata di questa settimana. Come lei sa, ben presto avrà luogo il primo turno di votazioni per l'attribuzione del premio Sacharov 2007. Vi erano cinque candidati. Anche il gruppo ITS aveva proposto la candidatura del Patriarca Ecumenico di Costantinopoli. Apprendiamo ora che il Patriarca ha subito pressioni a non presentarsi. A quanto mi risulta, nulla di simile si è mai verificato da quanto il Parlamento europeo assegna il premio Sacharov. Il Patriarca era lieto che il nostro gruppo avesse proposto il suo nome - l'onorevole Binev glielo aveva chiesto ed egli si era detto perfettamente d'accordo. Quanto accaduto è davvero intollerabile. Per quanto mi risulta, non è mai successo prima d'ora che qualcuno ricevesse pressioni a ritirare la propria candidatura per il puro e semplice motivo di essere stato candidato da un gruppo che va controcorrente. Ebbene, per protesta contro un siffatto oltraggio, contro una macchinazione politica così bassa e vile, io dichiaro qui che il gruppo ITS non prenderà parte alle prossime votazioni.
<SPEAKER ID="009" NAME="Presidente">
Onorevole Claeys, mi è giunta notizia dei fatti cui lei si riferisce. Tuttavia, non posso esprimermi quanto al merito di quello che lei afferma essere accaduto. Questo non è davvero il momento più opportuno per informare il Parlamento; bisogna scegliere una forma diversa, affinché la questione possa essere discussa.

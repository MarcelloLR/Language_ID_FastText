<CHAPTER ID="006-03">
3. Aree naturali in Europa (
<SPEAKER ID="113" NAME="Gyula Hegyi">
relatore. - (EN) Signor Presidente, dato che su questo argomento non c'è stata una discussione in plenaria e non è stato possibile presentare emendamenti dopo il voto della commissione per l'ambiente, la salute pubblica e la sicurezza alimentare, al Parlamento non rimane che o fidarsi del relatore - cioè me - o respingere l'intera risoluzione. Non mi pare che questo sia un buon metodo, però è lo strumento di cui disponiamo attualmente.
<P>
Molti aspetti della direttiva Natura 2000 dovranno in ogni caso essere ridiscussi nel prossimo futuro e mi auguro che il testo legislativo riguarderà anche le aree naturali, dando così al prossimo Parlamento tutte le opportunità per approfondire un argomento così bello. Spero che la mia risoluzione costituirà la base di azioni legislative future che offriranno ai deputati l'occasione per migliorarla in futuro.

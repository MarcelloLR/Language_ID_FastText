<CHAPTER ID="007-18">
18.  Sistema comune IVA per quanto concerne la frode fiscale connessa alle importazioni e ad altre operazioni transfrontaliere (
<P>
- Prima della votazione:
<SPEAKER ID="138" NAME="Bart Staes" AFFILIATION="Verts/ALE">
(NL) Signora Presidente, vorrei ripercorrere la votazione sulla mia relazione, avvenuta in seconda lettura. Tutti i gruppi parlamentari avevano raggiunto un accordo politico con il Consiglio consistente nell'adottare una serie di emendamenti in maniera che il regolamento potesse diventare corretto.
<P>
Poiché molti eurodeputati sono assenti, più di 400, non siamo stati in grado di adottare il pacchetto di emendamenti, che in seconda lettura richiede una maggioranza qualificata di 393 voti. Siamo riusciti a ottenere soltanto 387 voti sui 395 espressi. Pertanto, a causa dell'assenza di molti colleghi, abbiamo dovuto disattendere il nostro accordo con il Consiglio.
<P>
Vorrei pertanto chiedere all'ufficio di presidenza e all'amministrazione del Parlamento come salvare la situazione a questo punto, prima che il Parlamento si ritiri dopo il 7 maggio, in maniera da poter discutere e ripristinare la situazione durante la prossima tornata.
<SPEAKER ID="139" NAME="Presidente">
Devo confessarle, onorevole Staes, che avevamo già valutato la questione e che effettivamente la analizzeremo più approfonditamente perché è un problema reale alquanto delicato.

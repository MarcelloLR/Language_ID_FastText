<CHAPTER ID="004-15">
15. Struttura e aliquote delle accise che gravano sui tabacchi lavorati (
<P>
- Prima della votazione
<SPEAKER ID="118" NAME="Zsolt László Becsey">
relatore. - (HU) Ho chiesto di poter prendere la parola perché questa è una questione che non è stata discussa nel corso della plenaria e recuperandola possiamo rendere più vivace la votazione odierna. Desidero raccontare brevemente ai miei onorevoli colleghi che ci troviamo alla conclusione di un negoziato estremamente lungo. Si tratta di un argomento molto delicato, e vorrei evitare che si verifichi nuovamente quanto è accaduto con la questione dell'acool, sulla quale il Parlamento non ha espresso un parere.
<P>
In questo caso stiamo prendendo in considerazione un aumento di prezzo anche da un punto di vista sanitario, ma non possiamo consentire al fanatismo di introdurre un aumento di prezzo che taluni Stati membri semplicemente non sono in grado di sostenere, o che provocherebbe un incremento del contrabbando, in particolare negli Stati membri più periferici dell'Unione europea.
<P>
Chiedo, pertanto, a tutti di votare in modo responsabile, e di prendere in considerazione un aumento moderato ma ben determinato al di sopra del livello minimo. Di conseguenza, chiederei a tutti i colleghi di seguire il suggerimento di voto da me proposto sull'argomento, adottato dalla commissione per i Problemi economici e monetari in seguito al raggiungimento di un compromesso. Chiedo, dunque, a tutti i miei onorevoli colleghi di agire in modo responsabile e in modo tale che si possa, con una larga maggioranza, emettere un parere al Consiglio su una questione così dibattuta.

<CHAPTER ID="009-05">
5. Diritti e obblighi dei passeggeri nel trasporto ferroviario internazionale (votazione) 
<P>
Prima della votazione sull'emendamento n. 22
<SPEAKER ID="063" NAME="Georg Jarzembowski" AFFILIATION="PPE-DE">
- (DE) Signor Presidente, nelle ultime due ore si è discusso ancora su due punti, gli emendamenti nn. 22 e 47, e di conseguenza il mio gruppo voterà diversamente. Chiedo al relatore di fornirci altre informazioni su questi due emendamenti.
<SPEAKER ID="064" NAME="Dirk Sterckx " AFFILIATION="ALDE">
relatore. - (NL) Signor Presidente, la formulazione originale dell'emendamento n. 22 ha creato difficoltà alle imprese ferroviarie di alcuni Stati membri dell'Unione europea, poiché esse lavorano con periodi di notifica contrattuale molto brevi. Per porre rimedio a tali difficoltà senza apportare modifiche fondamentali, abbiamo suddiviso l'emendamento in tre sezioni, mantenendo gran parte del testo ma eliminando la parola "esistente” dopo la seconda votazione per parti separate, ed eliminando l'ultima frase dopo la terza votazione per parti separate; di conseguenza abbiamo mantenuto la parte essenziale, riuscendo a risolvere i problemi pratici.
<P>
(L'emendamento orale è approvato)
<P>
Prima della votazione sull'emendamento n. 47
<SPEAKER ID="066" NAME="Dirk Sterckx " AFFILIATION="ALDE">
relatore. - (NL) L'onorevole Jarzembowski voleva anche sapere perché avevamo richiesto una votazione per parti separate sull'emendamento n. 47; la seconda parte di tale emendamento riguarda una seconda persona che viaggi gratuitamente, e il gran numero di obiezioni a questo sistema mi ha spinto a richiedere una votazione per parti separate. Vorrei anche sapere - e questo giustifica la votazione per parti separate - quanti deputati sostengano questa proposta e chi sia contrario, dal momento che su questo punto alcuni Stati membri si scontrano con gravi problemi. Ecco perché ho richiesto una votazione per parti separate.
<P>
(L'emendamento orale è approvato)

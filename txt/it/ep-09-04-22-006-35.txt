<CHAPTER ID="006-35">
35. Accesso alle attività di assicurazione e di riassicurazione e al loro esercizio (rifusione) (
<P>
- Prima della votazione:
<SPEAKER ID="137" NAME="Charlie McCreevy">
membro della Commissione. - Signor Presidente, vorrei esprimere il mio apprezzamento e la mia ammirazione per la trattazione estremamente efficiente del fascicolo Solvibilità II da parte del Parlamento europeo e per la vostra disponibilità al compromesso.
<P>
Grazie a Solvibilità II, l'Unione europea disporrà di un quadro moderno per la vigilanza assicurativa, che costituirà il riferimento ufficiale per il settore delle assicurazioni e per i contraenti.
<P>
Personalmente mi dispiace che sia stato eliminato il regime del supporto del gruppo: si è persa un'opportunità per compiere ulteriori progressi nell'ambito della vigilanza di gruppo. La Commissione appoggerà tuttavia l'accordo tra Parlamento e Consiglio se sostenuto dal vostro voto.
<P>
Naturalmente, c'è dell'altro. Rimane ancora molto lavoro da svolgere: le misure di attuazione dovranno entrare in vigore prima di ottobre 2012 per garantire agli Stati membri e al settore un margine di tempo sufficiente per prepararsi all'introduzione di Solvibilità II.
<P>
Vi posso garantire che la Commissione farà quanto in suo potere al fine di facilitare questo processo e mettere in atto quanto prima le riforme, ormai attese da tempo, nell'interesse di tutte le parti coinvolte.

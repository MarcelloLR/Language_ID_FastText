<CHAPTER ID="011">
Ordine dei lavori
<SPEAKER ID="016" NAME="Presidente">
È stata distribuita la versione definitiva del progetto di ordine del giorno redatto dalla Conferenza dei presidenti in occasione della riunione di giovedì 14 gennaio 2010 a norma dell'articolo 137 del regolamento. Sono stati proposti i seguenti emendamenti:
<P>
Martedì:
<P>
Ho ricevuto la richiesta, da parte del gruppo dell'Alleanza Progressista di Socialisti e Democratici al Parlamento europeo, di concludere la discussione su Haiti presentando proposte di risoluzione da sottoporre a votazione nel corso della prima tornata di febbraio.
<SPEAKER ID="017" NAME="Hannes Swoboda" LANGUAGE="DE">
Signor Presidente, naturalmente anche noi le porgiamo i migliori auguri per l'anno nuovo.
<P>
Desidererei sapere se tornerà sulla questione della risoluzione su Haiti. Noi vorremmo presentare una risoluzione su Haiti che deve essere assolutamente varata a febbraio.
<P>
Mercoledì:
<P>
Ho ricevuto una richiesta dal gruppo dell'Europa della Libertà e della Democrazia intesa a iscrivere nel turno di votazioni le proposte di risoluzione sulla tutela del principio di solidarietà, presentate a conclusione della discussione svoltasi il 15 dicembre 2009.
<SPEAKER ID="020" NAME="Francesco Enrico Speroni">
, a nome del gruppo EFD. - Signor Presidente, onorevoli colleghi, i motivi a favore sono due: uno, l'importanza della materia - e ritengo un pochino bizzarro che il Parlamento si rifiuti di votare, ognuno ha le sue opinioni, ognuno la può pensare come gli pare, però come Parlamento penso che ci sia un dovere di esprimersi sulla materia nel senso che ognuno ritiene opportuno.
<P>
Poi, quest'Aula aveva già chiesto, aveva già votato l'inserimento del punto come votazione spostandola da dicembre a gennaio. Ora ritengo che l'Ufficio di presidenza, o meglio la Conferenza dei presidenti non avrebbe dovuto andare contro un'espressione precisa e puntuale dell'Aula, per cui ritengo che l'Aula su questo si debba esprimere fra pochi istanti.
<SPEAKER ID="021" NAME="Hannes Swoboda" LANGUAGE="DE">
Signor Presidente, abbiamo assistito a discussioni molto accese. Abbiamo visto che in realtà esistono opinioni molto discordanti su questi risultati, ottenuti da una corte di giustizia non comunitaria. Non dovremmo dunque ricadere in una discussione su questo argomento di grande serietà, finendo per dividerci anziché trovare una posizione comune. Occorre mettere da parte questo tema per qualche tempo. Le nostre opinioni erano divergenti e lo sono ancora: è per questo che è meglio non tornare a discuterne per tentare di giungere a una nuova risoluzione.
<SPEAKER ID="023" NAME="Mario Mauro">
a nome del gruppo PPE. - Signor Presidente, onorevoli colleghi, solo per pregare i colleghi di mantenere questo punto all'ordine del giorno: il massacro dei cristiani copti, all'indomani o meglio nella notte del Natale copto, e le numerose uccisioni di cristiani in Malesia dicono di un problema ben chiaro, che è quello della libertà religiosa in questi paesi.
<P>
Di per sé l'iniziativa della risoluzione non costituisce un'iniziativa contro i singoli e specifici governi, bensì un modo per mettere in evidenza come il dramma della libertà religiosa costituisca un fondamento della nostra convivenza civile ed è giusto quindi che il Parlamento si esprima su questo argomento.
<SPEAKER ID="025" NAME="Ioannis Kasoulides" LANGUAGE="EN">
Signor Presidente, desideriamo chiedere che la discussione sulle relazioni tra la Tunisia e l'Unione europea sia rinviata alla tornata di febbraio, dato che, nel frattempo, la sottocommissione per i diritti umani si riunirà per discutere delle relazioni tra l'Unione europea e la Tunisia e potremmo entrare in possesso di nuovo materiale per la discussione.
<SPEAKER ID="026" NAME="Hannes Swoboda" LANGUAGE="DE">
Signor Presidente, non è previsto che adottiamo una risoluzione ora. È positivo discuterne, ma senza varare una risoluzione. Dopo un'attenta valutazione, mi sono persuasa che la soluzione potrà essere redatta soltanto dopo la visita, qualora la si compia effettivamente. La discussione, tuttavia, dovrebbe svolgersi senza dubbio ora, in modo che i deputati che si recheranno nel paese possano farsi portavoce, almeno in parte, del comune sentire dell'Assemblea.

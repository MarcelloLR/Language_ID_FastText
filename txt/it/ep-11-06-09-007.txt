<CHAPTER ID="007">
Lotta alla corruzione nello sport europeo - Attività del Comitato per le persone scomparse a Cipro (dichiarazioni scritte)
<SPEAKER ID="138" NAME="Marina Yannakoudakis" AFFILIATION="ECR">
. - (EN) Signor Presidente, negli ultimi tre mesi il mio ufficio ha inviato e-mail, fatto telefonate e stilato elenchi per sensibilizzare a tale dichiarazione sulle persone scomparse a Cipro. Il risultato è stato un grande successo. L'odierna dichiarazione scritta 10 è stata adottata con una maggioranza forte e positiva. Desidero ringraziare i coautori e in particolare l'onorevole Tannock, il quale ha dedicato ogni sessione di Strasburgo per raccogliere sostegno per me. Vorrei altresì ringraziare l'ufficio dichiarazioni e il mio personale, che con l'impegno profuso hanno reso il nostro compito nettamente più facile.
<P>
Oggi in galleria abbiamo un gruppo di giovani provenienti da NEPOMAK, l'organizzazione mondiale per i giovani ciprioti d'oltremare nel Regno Unito, venuti ad assistere all'annuncio della dichiarazione. Sono i giovani del presente dai quali dipende il futuro. Il sostegno all'odierna dichiarazione rappresenta il sostegno del Parlamento al futuro. Vi ringrazio per il vostro appoggio.
<P>
(Applausi)
<SPEAKER ID="139" NAME="Presidente">
Collega, salutiamo la delegazione presente e per par condicio diamo la parola anche all'onorevole Papastamkos.
<SPEAKER ID="140" NAME="Georgios Papastamkos" AFFILIATION="PPE">
. - (EL) Signor Presidente, a parte gli onorevoli Zwiefka, Susta e Bennahmias, vorrei ringraziare I colleghi che hanno firmato la dichiarazione 7. Confido nel fatto che il messaggio altisonante del Parlamento induca la Commissione a esercitare i propri poteri di coordinamento per combattere più efficacemente la corruzione nello sport.

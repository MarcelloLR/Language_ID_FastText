<CHAPTER ID="008-04">
4. Revisione delle direttive relative ai dispositivi medici (votazione) 
<P>
Prima della votazione
<SPEAKER ID="076" NAME="Thomas Ulmer " LANGUAGE="DE">
Signor Presidente, onorevoli colleghi, vorrei cogliere l'occasione per ringraziare tutti coloro che hanno lavorato così eccezionalmente bene insieme, e mi riferisco ai relatori ombra, al personale della commissione competente e all'amministrazione del Parlamento, alla Commissione e alle Presidenze finlandese e tedesca. Siamo riusciti a far approvare i miglioramenti fondamentali da noi decisi, ossia il chiarimento relativo al ricondizionamento, in merito al quale la Commissione ha promesso di definire una direttiva specifica sull'argomento, il chiarimento riguardo alla posizione del software, alle banche dati, all'etichettatura e alla graduale eliminazione delle sostanze cancerogene e mutagene.
<P>
Vorrei ora formulare due osservazioni di carattere tecnico. Si tratta innanzi tutto di un emendamento al paragrafo 4, in cui, contrariamente a quanto concordato, non era stata eliminata parte di una frase, che in inglese è la seguente:
<P>
"and a correlation table between those provisions and this Directive” (nonché una tavola di concordanza tra queste ultime e la presente direttiva).
<P>
Inoltre la cifra "12” deve essere sostituita con "15”. In secondo luogo, si tratta dell'emendamento n. 87, riguardo al quale chiedo di votare contro la prima metà, in quanto in esso si è insinuato un errore. Facendolo non se ne cambia la sostanza.

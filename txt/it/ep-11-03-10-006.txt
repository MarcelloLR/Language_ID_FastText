<CHAPTER ID="006">
Dichiarazione della Presidenza
<SPEAKER ID="099" NAME="Presidente">
Onorevoli colleghi, onorevoli deputati, gentili ospiti, domani, 11 marzo, commemoreremo la Giornata europea delle vittime del terrorismo per la settima volta. Questo giorno è dedicato alle oltre 5 000 vittime del terrorismo in Europa. I terroristi dichiarano guerra ai civili. Colpiscono in luoghi dove i comuni cittadini dovrebbero sentirsi al sicuro nei propri paesi. Ciò è vergognoso, subdolo e vigliacco. Ecco perché il terrorismo non può mai essere giustificato. Noi europei siamo forti e uniti. Nessuna organizzazione terrorista o criminale è in grado di indebolire la nostra fede nei valori che sottendono all'Europa unita.
<P>
Onorevoli deputati, vi invito ad alzarvi e a osservare un minuto di silenzio per le vittime del terrorismo.
<P>
(Il Parlamento, in piedi, osserva un minuto di silenzio)

<CHAPTER ID="006-04">
4. (
<P>
Prima della votazione
<SPEAKER ID="070" NAME="Hans-Peter Mayer">
relatore. - (DE) Signor Presidente, onorevoli colleghi, le seguenti tre codificazioni includono un'innovazione, nel senso intendiamo votare anche sulle proposte congiunte da parte dei servizi giuridici del Parlamento, della Commissione e del Consiglio. È la prima volta che il Parlamento vota sul medesimo testo su cui si pronuncia il Consiglio.
<P>
A parte queste votazioni, che appoggio, desidero sottolineare che stiamo disciplinando questioni che non dovrebbero essere regolamentate dal Parlamento europeo. Non si tratta di un processo decisionale che interessa le persone; ci rendiamo soltanto ridicoli agli occhi dell'opinione pubblica quando legiferiamo su temi quali l'installazione dei dispositivi di illuminazione e di segnalazione luminosa dei trattori agricoli o forestali a ruote.
<P>
(Vivi applausi)
<P>
Sarebbe molto più logico adottare una direttiva sui trattori che comprende criteri generali e misure di sicurezza. I dettagli potrebbero quindi essere specificati nelle norme. In Europa, esistono il Comitato europeo di normalizzazione (CEN) e il Comitato europeo di normalizzazione elettrotecnica (CENELEC), entrambi con sede a Bruxelles. Gli organismi di normalizzazione di paesi terzi, compresi tutti i paesi dell'UE e dell'EFTA, sono membri del CEN e del CENELEC.
<P>
Questo principio di adottare direttive generali in cui si fa riferimento a norme europee è già stato attuato in oltre 25 altri settori. Perché non dovremmo applicarlo anche ai trattori? Suppongo che il Commissario qui presente condivida lo stessa opinione. Vogliamo un regolamento migliore, e noi deputati dovremmo dare il buon esempio.
<P>
(Applausi)

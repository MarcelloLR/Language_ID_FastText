<CHAPTER ID="007-01">
1. Progetto di bilancio generale dell'Unione europea per l'esercizio 2010 quale modificato dal Consiglio (tutte le sezioni) (
<SPEAKER ID="116" NAME="László Surján">
relatore. - (EN) Signor Presidente, è stato proposto di votare gli emendamenti nn. 3 e 7, identici nel testo, in tre parti e che si presenti un emendamento orale alla seconda parte. Perché? Perché il testo originale cita il parere della Commissione, ma, nel frattempo, il Consiglio ha preso una decisione in materia.
<P>
Pertanto, darò lettura della nuova proposta: "Il Consiglio europeo conclude che l'Unione europea e i suoi Stati membri sono pronti a contribuire con un finanziamento rapido di 2,4 miliardi di euro l'anno nel periodo compreso tra il 2010 e il 2012; sottolinea tuttavia la necessità di ottenere informazioni sulla partecipazione e il contributo del bilancio UE nel periodo compreso tra il 2011 e il 2012”.
<P>
Questo è l'emendamento orale e la mia proposta è di votare a favore delle tre parti.
<P>
(L'emendamento orale è stato adottato)
<SPEAKER ID="118" NAME="Presidente">
Colgo l'occasione per esprimere i miei più sentiti auguri a tutti voi per la pausa di tre settimane. Ci aspetta un duro lavoro il prossimo anno. Desidero invitarvi al rinfresco del 12 gennaio 2010, per festeggiare l'anno nuovo e l'entrata in vigore del trattato di Lisbona, che è fondamentale per noi. Quindi, vi aspetto tutti il 12 gennaio.
<SPEAKER ID="121" NAME="Simon Busuttil" AFFILIATION="PPE">
(EN) Signora Presidente, c'è un errore nella lista di voto del Partito popolare europeo. Desidero far presente ai colleghi del PPE che il voto sulle due votazioni separate dovrebbe essere un "più” nella nostra lista di voto - quindi un "più” per le due votazioni separate sulle quali voteremo adesso.
<SPEAKER ID="122" NAME="William" AFFILIATION="The Earl of) Dartmouth  (EFD">
(EN) Signor Presidente, questa è una faccenda privata del Partito popolare europeo e non vedo perché si debba tediare l'intera Assemblea.

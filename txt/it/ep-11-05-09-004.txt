<CHAPTER ID="004">
Richiesta di difesa dell'immunità parlamentare
<SPEAKER ID="009" NAME="Presidente">
Procediamo ora con alcune comunicazioni di carattere amministrativo. L'onorevole de Magistris ha presentato due richieste di beneficiare dell'immunità e dei privilegi per due casi giudiziari in cui è coinvolto, rispettivamente a Cosenza e a Milano. L'onorevole Uspaskich ha presentato una richiesta per avvalersi dell'immunità e dei privilegi in un caso giudiziario in cui è attualmente coinvolto a Vilnius. L'onorevole Tudor ha presentato la richiesta di immunità e di privilegi. Ai sensi dell'articolo 6, paragrafo 3, tali richieste verranno inviate alla commissione competente, la commissione giuridica.
<SPEAKER ID="010" NAME="Sergio Paolo Francesco Silvestris" AFFILIATION="PPE">
Signor Presidente, non intendo fare un richiamo al regolamento, ma semplicemente non sono riuscito a comprendere quanto da lei appena detto.
<P>
L'onorevole De Magistris ha chiesto di beneficiare dell'immunità, se non ho capito male. Non si è sentito bene. Siccome l'onorevole De Magistris nel mio paese è il campione della battaglia contro l'immunità, probabilmente c'è stato un difetto nella traduzione. Ritengo improbabile che l'onorevole De Magistris abbia chiesto di beneficiare dell'immunità; avrò compreso male e vorrei quindi un chiarimento in questo senso.
<SPEAKER ID="011" NAME="President">
Come ho detto, si tratta di una richiesta di beneficiare dell'immunità. Verrà decisa dalla nostra commissione come di consueto, a norma dell'articolo 6, paragrafo 3.

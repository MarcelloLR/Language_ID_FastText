<CHAPTER ID="006-02">
2.  Sfide per gli accordi collettivi nell'Unione europea (
<P>
- Prima della votazione:
<SPEAKER ID="124" NAME="Jacek Protasiewicz" LANGUAGE="PL">
Signor Presidente, desidero informarla che in seguito alla discussione avuta nel corso della riunione di ieri del gruppo del Partito popolare europeo (Democratici-cristiani) e dei Democratici europei, il nostro gruppo ritira tre emendamenti: l'emendamento n. 6 del paragrafo 9, l'emendamento n. 8 del paragrafo 15 e l'emendamento n. 10 del paragrafo 24. Sono lieto di informarla, a nome del PPE-DE che i tre emendamenti in questione vengono ritirati.
<P>
- Dopo la votazione:
<SPEAKER ID="126" NAME="Emilio Menéndez del Valle" AFFILIATION="PSE">
(ES) Signor Presidente, con tutto il rispetto, sento di dover fare la seguente considerazione.
<P>
A seguito dell'intervento molto appropriato e saggio sull'Alleanza delle Civiltà da parte dell'Alto rappresentante delle Nazioni Unite, lei ha ripreso la seduta con un'affermazione - che forse ancora ricorderà - dicendo all'incirca così:
<P>
"Bene. E ora dopo l'intervento sull'Alleanza delle civiltà, dobbiamo tornare sulla terra”.
<P>
Signor Presidente, temo di dover dire che il suo commento non è in linea con il cerimoniale parlamentare e inoltre, considerando il suo ruolo di Presidente, è alquanto fuori luogo.
<SPEAKER ID="127" NAME="Presidente">
Lei certamente saprà che una delle prerogative del Presidente consiste nel commentare con affermazioni del tutto innocue quanto avviene in quest'Aula, e avviene spesso con i miei colleghi vicepresidenti. Tali commenti devono essere ricondotti al contesto e alle intenzioni di chi parla.
<P>
Le garantisco, onorevole collega, che le mie intenzioni erano esclusivamente di natura benevola.
<P>
Tuttavia, se lei, o qualunque altro onorevole parlamentare, è stato turbato dalle mie innocenti e benevole parole, potete considerarle ritirate.

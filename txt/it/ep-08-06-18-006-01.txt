<CHAPTER ID="006-01">
1. Mercato interno dell'energia elettrica (
<P>
- Prima della votazione
<SPEAKER ID="112" NAME="Eluned Morgan">
relatrice. - (EN) Signor Presidente, questa relazione è la prima di un pacchetto di misure relative ai mercati dell'energia nell'UE. Vi è stata molta cooperazione fra tutti i relatori e i relatori ombra su questo pacchetto e vorremmo inviare un messaggio al Consiglio, ovvero che intendiamo negoziarlo come pacchetto, non some serie di singole relazioni.
<P>
Vi è un aspetto della direttiva sull'energia elettrica che ha causato una certa divisione nell'Assemblea. Insolitamente, è una divisione su base nazionale, non di partito politico. Inviterei i colleghi, tuttavia, a considerare la relazione nel suo insieme. Essa prevede la lotta contro la povertà energetica, migliori diritti per i consumatori e misure tese a migliorare il funzionamento del mercato.
<P>
- Prima della votazione sull'emendamento n. 169
<SPEAKER ID="114" NAME="Anni Podimata" AFFILIATION="PSE">
(EL) Signor Presidente, vorrei chiedere, ai sensi dell'articolo 150, paragrafo 5, del Regolamento, che l'emendamento sia mantenuto nell'elenco di votazione, dato che è stato sostenuto da 40 deputati.
<SPEAKER ID="115" NAME="Presidente">
Lei avrebbe perfettamente ragione se l'emendamento non fosse decaduto a seguito della votazione precedente. Avrebbe potuto riprenderlo lei stessa, ma poiché è decaduto a causa della votazione precedente, purtroppo non può presentarlo personalmente.

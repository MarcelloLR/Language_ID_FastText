<CHAPTER ID="007-15">
15. Controllo sull'acquisizione e la detenzione di armi (votazione)
<P>
- Relazione: Gisela Kallenbach
<P>
- Prima della votazione
<SPEAKER ID="093" NAME="Gisela Kallenbach" AFFILIATION="Verts/ALE">
(DE) Signor Presidente, onorevoli colleghi, ritengo che il compromesso raggiunto tra la commissione per il mercato interno e la protezione dei consumatori, la commissione per le libertà civili, la giustizia e gli affari interni, il Consiglio e la Commissione rappresenti un successo significativo in quanto ci ha permesso di ottenere un risultato in prima lettura sulla spinosa questione inerente l'acquisizione e la detenzione di armi. Desidero ringraziare sentitamente tutti quanti hanno portato il loro contributo.
<P>
- Dopo la votazione
<SPEAKER ID="095" NAME="Arlene McCarthy" AFFILIATION="PSE">
(EN) Signor Presidente, l'onorevole Rübig mi ha già accusata due volte di aver introdotto un'arma da fuoco in aula. Vorrei chiarire che i servizi di sicurezza erano concordi e la Presidenza era a conoscenza del fatto.
<P>
Prima di questa votazione, questa non era considerata un'arma. Ora che l'Assemblea l'ha dichiarata tale, provvederò a consegnarla alle autorità!
<SPEAKER ID="096" NAME="Presidente">
Sono convinto che la nostra unica arma qui sia la nostra forza di convinzione.

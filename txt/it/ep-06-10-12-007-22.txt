<CHAPTER ID="007-22">
22. Istituzione di un'Agenzia dell'Unione europea per i diritti fondamentali (votazione) 
<P>
- Prima della votazione finale
<SPEAKER ID="078" NAME="Kinga Gál " AFFILIATION="PPE-DE">
relatore. - (EN) Signor Presidente, poiché abbiamo adottato la proposta emendata, vorrei chiedere al Commissario Frattini se accetterà gli emendamenti appena approvati da questo Parlamento o gli occorre più tempo per il raggiungimento di compromessi definitivi in sede di Consiglio.
<SPEAKER ID="079" NAME="Franco Frattini">
Vicepresidente della Commissione. - Signor Presidente, credo che sia opportuno un ulteriore periodo di riflessione. Voi conoscete la mia opinione sugli emendamenti che avete appena approvato. Il Consiglio ha ancora qualche difficoltà ad accettarli. Credo che la soluzione migliore sia prendere un po' di tempo e cercare, da parte nostra, di convincere il Consiglio a venire incontro all'opinione oggi espressa dal Parlamento.
<SPEAKER ID="080" NAME="Kinga Gál " AFFILIATION="PPE-DE">
relatore. - (EN) Signor Presidente, chiedo allora di differire il voto e rinviare la questione alla commissione competente in base all'articolo 53 del Regolamento, in attesa di conoscere la posizione del Consiglio in merito agli emendamenti.
<P>
(Il Parlamento decide l'aggiornamento della votazione e la questione si considera quindi rinviata alla commissione competente per un nuovo esame)

<CHAPTER ID="009-18">
18. Procedura unica di domanda di permesso di soggiorno e di lavoro (
<SPEAKER ID="141" NAME="Francesco Enrico Speroni" AFFILIATION="EFD">
Signor Presidente, è possibile ripristinare l'elenco degli emendamenti sul tabellone?
<SPEAKER ID="142" NAME="Presidente">
Sì, onorevole Speroni, stanno cercando di capire cosa sia successo.
<P>
Ma lo vede nel suo schermo piccolo? Sì? Ebbene, è già qualcosa.
<P>
Dopo la votazione sulla proposta modificata:
<SPEAKER ID="143" NAME="Neelie Kroes" LANGUAGE="EN">
Signor Presidente, come sa, io mi limito ad ascoltare e ad osservare. Mi è stato fatto capire che devo rimanere seduta qui e riferire il messaggio - e si tratta di un messaggio chiaro - al collegio. Vi prometto che riferirò tale messaggio e che sarà naturalmente obiettivo, poiché sono state intraprese molte azioni. Il mio collega vi riferirà comunque sul tema dopo la discussione in sede collegiale.
<SPEAKER ID="144" NAME="Presidente">
Quindi la proposta verrà rinviata alla Commissione.
<SPEAKER ID="145" NAME="Alejandro Cercas" AFFILIATION="S&amp;D">
(ES) Signor Presidente, ai sensi dell'articolo 175, paragrafo 56, abbiamo bisogno di sapere se la Commissione ha intenzione di ritirare la proposta legislativa. Pertanto, la proposta non viene automaticamente rinviata alla commissione competente. La Commissione deve decidere ora se desidera ritirare la proposta e presentarne al Parlamento una nuova.
<SPEAKER ID="146" NAME="Presidente">
Onorevole Cercas, dalle parole del Commissario ho dedotto che la proposta tornerà in Commissione. È quello che ho desunto. Chiederemo comunque al Commissario di chiarire la posizione della Commissione.
<P>
Commissario, la prego di chiarire la posizione della Commissione.
<SPEAKER ID="147" NAME="Véronique Mathieu" LANGUAGE="FR">
Signor Presidente, devo ammettere che sono sorpresa.
<P>
(Proteste)
<P>
Negoziamo questo testo ormai da oltre un anno. Tanto per cominciare, vorrei informarvi che avevamo raggiunto un accordo con il gruppo dell'Alleanza dei Democratici e dei Liberali per l'Europa. Ho poi scoperto all'ultimo minuto che erano stati elargiti suggerimenti di voto che contraddicevano apertamente gli accordi che avevamo raggiunto. Ho appurato che gli accordi che avevamo con il gruppo ALDE non sono stati onorati. Siamo andati in plenaria con gli accordi violati.
<P>
In secondo luogo, l'onorevole Cercas propone di modificare - vorrei poter parlare, altrimenti non ha alcun senso - il gruppo socialista e l'onorevole Cercas in particolare propongono che la Commissione modifichi la sua proposta.
<P>
Ma, onorevole Cercas, è da un anno che ne parliamo. Lei propone tutta una serie di cose. Dopo un anno non abbiamo ancora raggiunto un accordo. Che senso ha ricominciare daccapo? Potremmo andare avanti a discutere per 10 anni, onorevole Cercas, e lei non sarebbe comunque d'accordo. Abbiamo tentato ogni strada possibile e lei è sempre stato in disaccordo con tutti.
<P>
Non vedo pertanto come presentare nuove proposte possa significare fare passi avanti. È una vera vergogna. Voi vi siete opposti all'ingresso degli immigrati nell'Unione europea. Il gruppo socialista sta negando a questi immigrati lo stesso trattamento riservato ai lavoratori europei.
<P>
(Proteste)
<P>
Non ho altro da aggiungere, ed è un vero peccato perché il gruppo era d'accordo sulla questione della parità di trattamento, e ritengo che questa situazione sia deplorevole.
<P>
(Applausi)
<SPEAKER ID="148" NAME="Presidente">
Onorevoli parlamentari, vi prego di smetterla di gridare per un momento, e applicheremo il regolamento.
<P>
La Commissione ci deve dire se mantiene o meno la sua proposta.
<P>
Lasciate pertanto che il Commissario ci dica, a parte i messaggi positivi che ci vuole trasmettere, che sono comunque graditi, se intende o meno mantenere la proposta.
<SPEAKER ID="149" NAME="Neelie Kroes" LANGUAGE="EN">
Signor Presidente, non me ne avrete se, dopo la discussione non proprio cristallina, riferirò dell'esito della stessa a Bruxelles. Sicuramente la sottoporrò all'esame del collegio. La Commissione vi informerà in seguito dell'esito di queste discussioni.
<SPEAKER ID="150" NAME="Presidente">
Il Commissario ci ha pertanto trasmesso un messaggio chiaro, che per il momento non ha intenzione di ritirare la proposta.
<P>
È quello che ha detto; vedremo cosa succederà adesso.
<P>
Per ora la Commissione non ritira la proposta.

<CHAPTER ID="006-13">
13. Le finanze pubbliche nell'UEM - 2007-2008 (
<P>

<SPEAKER ID="069" NAME="Reinhard Rack" AFFILIATION="PPE-DE">
(DE) Signora Presidente, avrei una richiesta da sottoporle. Durante le nostre sedute ufficiali c'è sempre una telecamera tra i banchi dove ci si siede. Il lavoro in Aula dei cameraman non è sempre facile, tuttavia la presenza di telecamere dove dobbiamo lavorare è un problema anche per noi deputati. Sarebbe possibile lasciare immutata la disposizione dei posti a sedere anche se in Aula sono presenti dei cameraman? Se non è possibile, credo che qualcuno dovrebbe pensare ad una soluzione migliore.
<SPEAKER ID="998" NAME="Presidente">
Consulteremo le autorità competenti.
<SPEAKER ID="997" NAME="Christopher Heaton-Harris" AFFILIATION="PPE-DE">
(EN) Signora Presidente, è da quando sono iniziate le votazioni che sto cercando di attirare l'attenzione di un usciere per consegnargli alcune dichiarazioni di voto, ma, giacché lei ha condotto in modo impeccabile le votazioni che si sono svolte con estrema rapidità, nessun usciere è ancora riuscito a raggiungermi. Ho in mano una richiesta per la presentazione di due dichiarazioni di voto orali sulle relazioni McGuinness e Breyer e le sarei grato se mi permettesse di consegnarle.
<SPEAKER ID="996" NAME="Avril Doyle" AFFILIATION="PPE-DE">
(EN) Signora Presidente, le chiedo la stessa cortesia: sta per esserle consegnata anche la mia richiesta.

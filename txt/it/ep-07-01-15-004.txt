<CHAPTER ID="004">
Dichiarazione della Presidenza
<SPEAKER ID="009" NAME="Presidente">
Prima di cominciare con l'ordine del giorno, con il cuore colmo di tristezza ricordo che l'organizzazione terroristica ETA ha rotto il cessate il fuoco che aveva proclamato lo scorso marzo. Nel barbaro attentato perpetrato all'aeroporto di Madrid hanno trovato la morte due cittadini ecuadoriani, Carlos Alonso Palate e Diego Armando Estacio, che da immigrati avevano trovato il proprio posto nella società spagnola e riuscivano perciò a mantenere le loro famiglie in Ecuador.
<P>
Con questo attentato l'ETA ha messo fine al processo che era stato avviato dal governo spagnolo e che era stato oggetto di un dibattito nell'ottobre 2006.
<P>
A nome del Parlamento europeo desidero esprimere il più vivo cordoglio e le più sentite condoglianze alle famiglie e agli amici delle due vittime nonché a tutti gli spagnoli e agli ecuadoriani.
<P>
Voglio inoltre ribadire con fermezza in quest'Aula la condanna per questo selvaggio atto di terrorismo, sottolineando che in una democrazia la violenza è assolutamente incompatibile con il dialogo e che la pace,
<P>
(Applausi)
<P>
la coesistenza nella libertà e il rispetto dei diritti umani non sono negoziabili.
<P>
Voglio altresì reiterare il nostro sostegno a tutte le istituzioni democratiche spagnole nella lotta che la Spagna conduce contro il terrorismo dell'ETA e desidero esprimere la speranza di tutte le democrazie europee che gli spagnoli mettano fine, quanto prima, alla violenza in tutto il paese.
<P>
Vi chiedo di osservare un minuto di silenzio in memoria di Carlos Alonso Palate e di Diego Armando Estacio.
<P>
(L'Assemblea, in piedi, osserva un minuto di silenzio)

<CHAPTER ID="006-01">
1. Elezione dei questori del Parlamento europeo (primo, secondo e terzo turno di scrutinio)
<P>
- Prima della votazione
<SPEAKER ID="112" NAME="Martin Schulz" AFFILIATION="S&amp;D">
(DE) Signor Presidente, ritengo necessario fornire delle spiegazioni. Al momento stiamo facendo una prova, in cui si può scegliere soltanto tra due candidati, per esempio Pavarotti e Montserrat Caballé. In seguito, però, per l'elezione dei questori saranno cinque i candidati tra cui scegliere. Volevo soltanto chiarire questo punto, per evitare di confondersi. Soltanto in questa prova ci sono due candidati, nella votazione reale ce ne saranno cinque.
<SPEAKER ID="113" NAME="Sergio Paolo Francesco Silvestris" AFFILIATION="PPE">
Signor Presidente, onorevoli colleghi, a parte il ringraziamento per aver messo Pavarotti come primo, voglio dire una cosa. Dopo che abbiamo indicato con le x i due da votare, dobbiamo confermare il voto o dobbiamo lasciare così?
<SPEAKER ID="114" NAME="Carlo Casini" AFFILIATION="PPE">
Signor Presidente, onorevoli colleghi, poiché non tutti hanno capito bene la spiegazione orale prima del voto, sarebbe opportuno spiegare ancora bene come si vota.
<SPEAKER ID="115" NAME="Presidente">
Io penso che il risultato del voto dimostri che la velocità di apprendimento è stata altissima.
<P>
- Dopo la votazione
<P>
A norma dell'articolo 16 e dell'articolo 15, paragrafo 2, del regolamento, l'ordine di precedenza dei Questori è determinato dall'ordine secondo il quale essi sono stati eletti. La composizione del nuovo Ufficio di presidenza sarà notificata ai Presidenti delle Istituzioni delle Comunità europee.

<CHAPTER ID="010">
Composizione del Parlamento
<SPEAKER ID="134" NAME="Presidente">
Come sapete, Stavros Lambrinidis mi ha comunicato la sua nomina a ministro degli Esteri al governo greco con effetto dal 17 giugno 2011.
<P>
Il Parlamento prende atto della sua comunicazione e, ai sensi dell'articolo 7, paragrafo 1, dell'Atto relativo all'elezione dei rappresentanti al Parlamento europeo a suffragio universale diretto, nonché dell'articolo 4, paragrafi 1 e 4, del regolamento, constata il seggio vacante con effetto dal 17 giugno 2011.
<P>
Continueremo ora i nostri lavori, presentando al nostro ex collega i migliori auguri di buona fortuna.
<P>
Le autorità greche competenti mi hanno informato dell'elezione di Dimitrios Droutsas, che sostituirà Lambrinidis. Ai sensi dell'articolo 4, paragrafo 1, del regolamento, il Parlamento prende atto della sostituzione con effetto dal 22 giugno 2011.
<P>
Do il benvenuto al nuovo onorevole deputato...
<P>
(Applausi)
<P>
...e segnalo che, ai sensi dell'articolo 3, paragrafo 2, del regolamento, fintanto che i suoi poteri non siano stati verificati o non si sia deciso in merito ad eventuali contestazioni, l'onorevole Droutsas siede con pieni diritti nel Parlamento e nei suoi organi, purché abbia previamente firmato la dichiarazione scritta di non ricoprire alcuna carica incompatibile con quella di deputato al Parlamento europeo.
<P>
Sono certo che tutti noi facciamo i migliori auguri di buona fortuna anche al nostro nuovo onorevole collega.
<P>

<SPEAKER ID="135" NAME="Gerard Batten" AFFILIATION="EFD">
(EN) Signora Presidente, un richiamo al regolamento: vedo che dall'altra parte dell'Aula si espongono manifesti politici.
<P>
Ritengo sia una violazione del regolamento. Non mi disturba personalmente, ma più volte in quest'Aula ho chiesto che vi sia un'applicazione uniforme delle regole per tutti.
<P>
Se gli onorevoli colleghi laggiù possono esporre i loro manifesti politici, allora anche io voglio avere il diritto di esporre in modo permanente il mio poster "Vota per l'UKIP” sul mio banco e che lo stesso possano fare tutti.
<P>
È possibile avere una decisione, in un senso o nell'altro?
<P>
(Applausi)
<SPEAKER ID="136" NAME="Presidente">
La ringrazio, onorevole Batten, per aver richiamato la mia attenzione sui manifesti. Chiedo ai responsabili di rimuoverli.
<SPEAKER ID="137" NAME="Elizabeth Lynne" AFFILIATION="ALDE">
(EN) Signora Presidente, a prescindere se concordiamo o meno con i manifestanti, è del tutto sbagliato che sia loro consentito l'accesso al Parlamento per impedire ai deputati di entrare a votare.
<P>
Non è importante se siamo d'accordo o meno con la causa, ma va fatto qualcosa per garantire che i deputati al Parlamento europeo possano entrare e votare senza ostacoli.
<P>
(Applausi)
<SPEAKER ID="138" NAME="Presidente">
I servizi sono stati informati del problema, che non dovrebbe più ripetersi.
<SPEAKER ID="139" NAME="Barry Madlener" AFFILIATION="NI">
(NL) La ringrazio, signora Presidente. Vorrei sollevare un richiamo al regolamento. Nello specifico, vorrei comunicarvi una buona notizia: il leader del mio partito, Geert Wilders, questa mattina è stato assolto da ogni accusa che gli era stata mossa relativamente agli insulti all'Islam. È stata così garantita la libertà di espressione nei Paesi Bassi.
<SPEAKER ID="140" NAME="Presidente">
Questo non ha niente a che vedere con la nostra attività attuale.

<CHAPTER ID="007-28">
28. Situazione in Georgia (votazione) 
<P>
- Proposta di risoluzione comune
<P>
- Prima della votazione sul paragrafo 9
<SPEAKER ID="127" NAME="Marie Anne Isler Béguin" AFFILIATION="Verts/ALE">
(FR) Signor Presidente, al paragrafo 9 vorrei sostituire il punto:
<P>
(EN)"si compiace della disponibilità delle autorità georgiane ad autorizzare gli osservatori internazionali a monitorare le elezioni” con "si compiace della richiesta da parte delle autorità georgiane di osservatori internazionali per monitorare le elezioni”.
<P>
(FR) Con questa modifica il testo riflette esattamente quanto sta avvenendo oggi.
<P>
(L'emendamento orale è accolto)
<P>
- Prima della votazione sull'emendamento n. 4
<SPEAKER ID="131" NAME="Vytautas Landsbergis" AFFILIATION="PPE-DE">
(EN) Signor Presidente, alla fine del testo che si è proposto di inserire dopo il paragrafo 10 e che viene indicato nella lista di voto come emendamento n. 4, l'espressione "l'approccio adottato dalla Russia” non è specifica. Questo approccio è positivo o negativo? A tal proposito propongo di inserire il termine "deplorabile”, rendendo quindi l'espressione "l'approccio deplorabile adottato dalla Russia...”. Chiedo ai membri di sostenere questo chiarimento.
<SPEAKER ID="132" NAME="Presidente">
Onorevole Landsbergis, abbiamo un dubbio: si sta riferendo al paragrafo 10 o all'emendamento n. 4?
<SPEAKER ID="133" NAME="Vytautas Landsbergis" AFFILIATION="PPE-DE">
(EN) Signor Presidente, in base alla lista di voto dovrebbe trovarsi dopo il paragrafo 14. Si tratta del paragrafo 14a corrispondente all'emendamento n. 4 dell'onorevole Gahler e colleghi.
<SPEAKER ID="134" NAME="Presidente">
La questione è ora chiarita, grazie.
<P>
(L'emendamento orale è accolto)
<P>
- Prima della votazione sul considerando D
<SPEAKER ID="135" NAME="Marie Anne Isler Béguin" AFFILIATION="Verts/ALE">
(FR) Signor Presidente, sempre allo scopo di precisare desidererei aggiungere il termine della polizia dopo reparti di sicurezza, rendendo il testo come segue:
<P>
(EN) "considerando che i sei giorni di manifestazioni dell'opposizione sono culminati nella violenza quando i reparti di sicurezza della polizia” eccetera.
<P>
(L'emendamento orale è accolto)
<P>
- Prima della votazione sul considerando G
<SPEAKER ID="138" NAME="Marie Anne Isler Béguin" AFFILIATION="Verts/ALE">
(FR) Signor Presidente, onorevoli colleghi, ancora una volta allo scopo di essere chiari e in quanto c'è al momento un'inchiesta in corso, vorrei cancellare il riferimento al 90 per cento e quindi vorrei togliere l'espressione
<P>
"e che il 90%” e sostituirla con "parte”, di modo da ottenere "e che parte delle apparecchiature di trasmissione...” eccetera.
<P>
(L'emendamento orale è accolto)
<P>
- Prima della votazione sul considerando H
<SPEAKER ID="141" NAME="Marie Anne Isler Béguin" AFFILIATION="Verts/ALE">
(FR) Signor Presidente, la costituzione della Georgia include i termini "referendum” e "plebiscito” che non hanno lo stesso significato. Per questo motivo propongo di sostituire il termine "referendum” con "plebiscito” in modo da essere in linea con la costituzione georgiana.
<P>
(L'emendamento orale è accolto)
<P>
- Prima della votazione sul considerando J
<SPEAKER ID="143" NAME="Hannes Swoboda" AFFILIATION="PSE">
(EN) Signor Presidente, dato che gli eventi recenti hanno avuto anche cause sociali, sarebbe opportuno fare almeno un riferimento neutrale alle stesse. Vorrei quindi presentare un emendamento orale come segue: "considerando che le riforme economiche e sociali intraprese dalla Georgia dovrebbero elevare le condizioni di vita di un'ampia parte della popolazione”.
<P>
(L'emendamento orale è accolto)

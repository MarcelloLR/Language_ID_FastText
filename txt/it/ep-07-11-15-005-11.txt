<CHAPTER ID="005-11">
11. Relazioni economiche e commerciali con l'Ucraina (votazione)
<P>
Relazione Zaleski
<P>
- Prima della votazione:
<SPEAKER ID="114" NAME="Zbigniew Zaleski  " AFFILIATION="PPE-DE">
relatore. - (DE)Signor Presidente, prima del voto vorrei ringraziarla, con i miei colleghi della commissione per il commercio internazionale, per l'ottimo lavoro che è stato fatto e che ci consente di risparmiare tempo grazie all'assenza di emendamenti.
<P>
La relazione dovrebbe mandare un segnale chiaro al nuovo governo e al parlamento dell'Ucraina che, da parte nostra, abbiamo fatto quanto necessario per garantire che si possano svolgere i negoziati per la zona di libero scambio. Siamo partner fiduciosi in questo dialogo. Se oggi in quest'Aula è presente un rappresentante dell'Ucraina, lo pregherei di riferire al parlamento nazionale che il Parlamento europeo raccomanda di votare senza indugio sulla richiesta di adesione dell'Ucraina all'OMC e di ratificare tale adesione non appena viene presa una decisione a Ginevra.
<P>
A reciproco vantaggio dell'UE e dell'Ucraina, chiedo a tutti voi di sostenere questa relazione. Molte grazie.
<P>
(Applausi)
<SPEAKER ID="115" NAME="Presidente">
Onorevole Zaleski, se mi fosse consentito di congratularmi con lei per come si esprime bene nella mia lingua, lo farei volentieri.

<CHAPTER ID="003-20">
20. Avvenire dell'industria automobilistica (votazione)
<P>
- Prima della votazione finale:
<SPEAKER ID="139" NAME="Martin Schulz" AFFILIATION="PSE">
- (DE) Signora Presidente, vorrei fare riferimento all'articolo 146 del nostro regolamento e ringraziarla per avermi dato la parola. In particolare, chiedo venia ai miei onorevoli colleghi della Repubblica federale di Germania per aver chiesto di intervenire.
<P>
All'inizio della votazione, ha preso la parola l'onorevoleLe Pen. Durante il proprio intervento l'onorevole Le Pen ha ripetuto che l'esistenza delle camere a gas ad Auschwitz è stato un dettaglio della storia del mondo. Ai sensi dell'articolo 146 del nostro regolamento, che descrive il comportamento che devono tenere in Aula i deputati di quest'Assemblea, chiedo all'Ufficio di presidenza di verificare se un'affermazione del genere sia ammessa in una camera dei deputati che ha l'obbligo di ispirarsi a uno spirito di riconciliazione, comprensione e rispetto per le vittime, in particolare quelle del fascismo di Hitler. Sarei grato all'Ufficio di presidenza del Parlamento se potesse illuminarci sulle misure da adottare.
<P>
(Applausi)
<SPEAKER ID="140" NAME="Joseph Daul" AFFILIATION="PPE-DE">
- (FR) Vi prego, un po' di rispetto per le vittime decedute ad Auschwitz e altrove. Abbiamo ancora due minuti. Un po' di rispetto.
<P>
Voglio soltanto precisare che mi associo pienamente a quanto affermato dall'onorevole Schulz e che quello che abbiamo sentito oggi, in quest'Aula, è del tutto fuori luogo.
<P>
(Applausi)
<SPEAKER ID="142" NAME="Bruno Gollnisch" AFFILIATION="NI">
- (FR) Presidente Wallis, deploro il fatto che abbia concesso la parola agli onorevoli Daul e Schulz, ma non a me. E' vero che lei ha testimoniato in una relazione di essere un'esperta nell'interpretazione del regolamento a geometria variabile.
<P>
Pertanto, seguendo il ragionamento dell'onorevole Schulz, proporrei di cambiare nome all'edificio Winston Churchill, visto che nei suoi 12 volumi di memorie dedicate alla storia della Seconda guerra mondiale Churchill non ha scritto nemmeno una riga sulla storia delle camere a gas.

<CHAPTER ID="009">
Elezione dei vicepresidenti (primo, secondo e terzo turno dello scrutinio)
<SPEAKER ID="033" NAME="József Szájer" AFFILIATION="PPE">
(EN) Signor Presidente, desidero chiedere se esiste un requisito minimo per la votazione.
<SPEAKER ID="034" NAME="Presidente">
Onorevole Szájer, non esiste un numero minimo: può lasciare una o due persone; non fa alcuna differenza.
<SPEAKER ID="036" NAME="Presidente">
Gentili colleghi, consentitemi di pronunciare alcune parole all'inizio. Durante la sospensione della seduta è stato portato alla mia attenzione il fatto che un soldato italiano è stato ucciso oggi in Afganistan, nell'ambito della missione della NATO in quel paese. La sua morte giunge a seguito dell'uccisione di 15 soldati britannici nell'arco dello scorso mese. Ritengo che dobbiamo sempre ricordare gli uomini e le donne delle forze armate che sono in missione all'estero, spesso in situazioni pericolose, affinché sappiano che non ci dimentichiamo di loro.
<P>
(Applausi)
<SPEAKER ID="039" NAME="Véronique De Keyser" AFFILIATION="S&amp;D">
(FR) Signor Presidente, sono davvero spiacente, ma, per una maggiore chiarezza delle votazioni, posto che non disponiamo di un display e abbiamo difficoltà a stare al passo con la sua velocità di lettura, possiamo chiederle di leggere nuovamente i nominativi e i voti un po' più lentamente?
<SPEAKER ID="040" NAME="Daniel Cohn-Bendit" AFFILIATION="Verts/ALE">
(EN) Signor Presidente, faccia comparire i numeri sul display in modo che tutti noi possiamo vederli. E' piuttosto semplice.
<P>
(Applausi)
<SPEAKER ID="041" NAME="Bernd Posselt" AFFILIATION="PPE">
(DE) Signor Presidente, la esorto a suonare la campana, poiché noto che molti parlamentari di vari i gruppi non sono presenti. Molti sono convinti che le votazioni non riprendano sino alle 19.30. Pertanto le chiedo di suonare nuovamente la campana.

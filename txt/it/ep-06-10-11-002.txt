<CHAPTER ID="002">
Commemorazione
<SPEAKER ID="006" NAME="Presidente">
Purtroppo devo iniziare questa seduta comunicandovi alcune brutte notizie. Innanzi tutto, ho la triste incombenza di annunciarvi la morte di Antoni Gutiérrez Díaz, che è stato deputato al Parlamento europeo per molti anni, dal 1987 al 1999.
<P>
Saprete benissimo, come me del resto, che ho avuto modo di conoscerlo a fondo nell'ambito della vita politica spagnola, che è stato un membro del gruppo comunista e in seguito del gruppo confederale della Sinistra unitaria europea/Sinistra verde nordica, di cui è stato vicepresidente tra il 1992 e il 1994.
<P>
Antoni Gutiérrez Díaz è stato anche vicepresidente del nostro Parlamento dal 1994 al 1999 e presidente della commissione per la politica regionale, l'assetto territoriale e le relazioni con i poteri regionali e locali dal 1992 al 1994.
<P>
Per noi che lo abbiamo conosciuto la sua morte rappresenta una grande tragedia. Credo che la vita politica abbia perso uno dei suoi migliori rappresentanti.
<P>
Vi invito a osservare un minuto di silenzio in memoria del collega scomparso.
<P>
(Il Parlamento, in piedi, osserva un minuto di silenzio)

<CHAPTER ID="005-10">
10. Discarico 2006: bilancio generale UE, sezione I - Parlamento europeo (
<P>
Prima della votazione
<SPEAKER ID="102" NAME="Zbigniew Zaleski" AFFILIATION="PPE-DE">
(ES) Signor Presidente, ho una piccola proposta per lei e tutti i Presidenti che sovrintendono alle votazioni. Abbiamo numerose votazioni per appello nominale, e non penso che il regolamento di procedura richieda che il Presidente legga i risultati in cifre. Tutti possono visualizzarli sul monitor. Per lei è sufficiente dichiarare "accolto” o "respinto”.
<P>
Se fosse d'accordo, risparmieremmo tempo.
<SPEAKER ID="103" NAME="Presidente">
Se tutti concordano, farà altrettanto il Presidente.
<P>
- Prima della votazione sul paragrafo 65
<SPEAKER ID="104" NAME="José Javier Pomés Ruiz">
relatore. - (ES) Signor Presidente, in realtà si è verificato un errore con i numeri, e voteremo prima, tramite votazione separata, il paragrafo 65, eccetto il trattino 4, e in seguito tramite votazione per appello nominale il trattino 4. E' avvenuta una modifica della numerazione, è semplice.
<SPEAKER ID="105" NAME="Presidente">
. - E' corretto, onorevole Pomés, quindi procediamo con la votazione sul paragrafo 65, eccetto il trattino 4.
<P>
- Prima della votazione sull'emendamento n. 9
<SPEAKER ID="106" NAME="Jan Andersson" AFFILIATION="PSE">
. - (SV) Signor Presidente, nel paragrafo 65 non abbiamo espresso il nostro voto sul trattino 5. Abbiamo votato in modo separato sul numero quattro, ma non sul numero cinque.
<SPEAKER ID="107" NAME="Presidente">
. - Onorevole Andersson, ci sono varie versioni linguistiche, e ciò su cui abbiamo votato, a cui lei sta alludendo, era già stato incluso.
<P>
Pertanto non ci sono dubbi, voteremo esclusivamente su ciò che stava dicendo l'onorevole Andersson, ovvero "non possono essere assunti parenti dei deputati”.
<P>
- Prima della votazione sul paragrafo 72
<SPEAKER ID="108" NAME="Alexander Alvaro" AFFILIATION="ALDE">
(DE) Signor Presidente, anche se è troppo tardi per dirlo, ritengo che l'obiezione del deputato possa essere stata fraintesa. Aveva intenzione di votare sul paragrafo 65, quinto trattino. Si è svolta una votazione se possono essere assunti i parenti dei deputati. Il paragrafo 65, quinto trattino cinque non disciplina tale aspetto, ma se i pagamenti possono essere sospesi in caso di sospetto di abuso. Non avevamo intenzione di votare in merito, o lei ha compiuto un annuncio in maniera non corretta. Pertanto abbiamo chiarito, in modo che tutti sappiano ciò che sta accadendo.
<SPEAKER ID="109" NAME="Presidente">
. - Onorevole Alvaro, il problema è che, nelle diverse versioni linguistiche, questa frase è stata strutturata in modo differente. E' questo che ha creato problemi. Abbiamo quindi votato dicendo esattamente ciò su cui stavamo esprimendo il nostro voto, pertanto non ci sono dubbi. E' chiaro onorevole Alvaro?
<SPEAKER ID="110" NAME="Ingeborg Gräßle" AFFILIATION="PPE-DE">
(DE) Signor Presidente, vorrei sottolineare che coloro che hanno preparato gli elenchi di voto erano consapevoli del problema, quindi le indicazioni che avete negli elenchi tengono già conto dei vari problemi linguistici. In altre parole, era del tutto chiaro in che modo i gruppi stessero votando. Non è vero che nessuno sapesse ciò su cui si stava votando. Abbiamo cercato di correggere questo aspetto nel Tabling office, ed è stato fatto.
<SPEAKER ID="111" NAME="Presidente">
. - In ogni caso la votazione era chiara, pertanto non c'è alcun problema.

<CHAPTER ID="004">
Calendario delle tornate
<SPEAKER ID="102" NAME="Presidente">
Prima di procedere con la votazione, devo informarvi che, in occasione della riunione del 12 maggio scorso, la Conferenza dei presidenti ha deciso, ai sensi dell'articolo 134 del regolamento, di convocare una sessione straordinaria mercoledì 23 giugno dalle 15.00 alle 17.00. In quell'occasione, il Presidente del Consiglio europeo Van Rompuy potrà riferire al Parlamento sulle conclusioni del Consiglio europeo del 17 giugno in conformità all'articolo 15 del trattato di Lisbona.
<SPEAKER ID="103" NAME="Robert Atkins" AFFILIATION="ECR">
(EN) Signor Presidente, vorrei fare un richiamo al regolamento per sapere se diventerà abituale trovare sui nostri banchi in Aula materiale informativo sulle proposte da firmare. A prescindere dai meriti o demeriti del caso, è certamente deplorevole che i nostri seggi vengano riempiti da una spazzatura che non possiamo controllare in alcun modo. Può fare qualcosa per porvi rimedio?
<P>
(Applausi)
<SPEAKER ID="104" NAME="Presidente">
Onorevole Atkins, prendiamo nota della sua osservazione o protesta o comunque la si voglia definire.
<SPEAKER ID="105" NAME="Werner Langen" AFFILIATION="PPE">
(DE) Signor Presidente, riprendo questo stesso richiamo al regolamento per precisare che non è sufficiente che il Presidente ne prenda nota. La esorto a porre rimedio.
<SPEAKER ID="106" NAME="Presidente">
La Presidenza ha preso nota e adotterà tutte le misure del caso. Si inizia prendendo nota del problema, per poi agire di conseguenza.

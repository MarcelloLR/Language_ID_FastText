<CHAPTER ID="009">
Approvazione del processo verbale
<P>
(Il Parlamento approva il processo verbale della seduta precedente)
<P>

<SPEAKER ID="015" NAME="Nigel Farage" AFFILIATION="IND/DEM">
(EN) Signor Presidente, il processo verbale della seduta precedente riporta il suo intervento nel corso del quale ha citato gli incidenti avvenuti in dicembre a Strasburgo. Dall'epoca di quei fatti, ai sensi dell'articolo 147 del nostro riverito regolamento, lei ha convocato 13 deputati di quest'Assemblea a fini disciplinari.
<P>
Mi sembra che quest'azione sia stata intrapresa in modo piuttosto arbitrario. Dubito che chiunque dei parlamentari da lei richiamati, ad esempio l'onorevole Sinnott del nostro gruppo, abbia mai inveito in vita sua contro qualcuno. Un altro deputato, un rappresentante austriaco, da lei convocato nell'ufficio del direttore, quel giorno era in realtà a Francoforte, e quindi deve avere una voce terribilmente tonante, non è vero?
<P>
Perché solo 13? Erano un'ottantina di noi quelli coinvolti nelle cosiddette perturbazioni. Di fatti, alla riunione della Conferenza dei presidenti, lei stesso mi ha nominato tra gli autori dell'accaduto, e allora perché non vengo punito? Io sono Spartaco!
<P>
(Grida di "Io sono Spartaco” da deputati del gruppo IND/DEM)
<SPEAKER ID="016" NAME="Presidente">
Avevo chiesto se c'erano osservazioni riguardo al processo verbale. Mi aspettavo che il presidente del gruppo IND/DEM comprendesse l'intervento del Presidente e incentrasse i propri commenti sul processo verbale, cosa che ha palesemente mancato di fare, e quindi ora possiamo procedere.

<CHAPTER ID="013-01">
1. Nicaragua (votazione)
<P>
Prima della votazione:
<SPEAKER ID="282" NAME="Véronique De Keyser" LANGUAGE="FR">
Signor Presidente, vorrei ricordarle che il mio gruppo ha deciso di non partecipare alla votazione per le ragioni che ho precedentemente ricordato.
<P>
Pertanto, non ci asterremo, ma nemmeno parteciperemo.
<SPEAKER ID="283" NAME="Eija-Riitta Korhola" AFFILIATION="PPE">
(FI) Signor Presidente, a mio avviso, troppi deputati, nel corso dell'ultima discussione hanno avuto il permesso di superare il tempo di parola, in alcuni casi addirittura del doppio. Potrebbe gentilmente ricordare a tutti che, se necessario, il microfono può essere spento? Potrebbe essere necessario per non perdere il tempo di parola che ci è stato attribuito.
<SPEAKER ID="284" NAME="Presidente">
Sì, ad alcuni di voi è stata data la parola due volte, ma non sullo stesso punto. Per quanto riguarda lo spegnimento del microfono, sono stato generoso nei confronti di tutti e oggi non ho tolto il microfono a nessuno, ma la prossima volta lo farò.
<SPEAKER ID="285" NAME="Raül Romeva i Rueda" LANGUAGE="FR">
Signor Presidente, desidero far notare che il nostro gruppo è presente ma, per gli stessi motivi del gruppo dell'Alleanza progressista dei Socialisti e Democratici al Parlamento europeo, abbiamo deciso di non partecipare alla votazione per esprimere la nostra opposizione rispetto al fatto che la discussione si sia svolta, come del resto le votazioni.
<SPEAKER ID="286" NAME="Ilda Figueiredo" LANGUAGE="PT">
Signor Presidente, il nostro intervento segue esattamente la stessa logica. Per le ragioni che ho esposto durante il mio intervento, non parteciperemo a questa discussione... volevo dire, a questa votazione. Abbiamo partecipato alla discussione, ma non parteciperemo alla votazione, perché riguarda un falso stato di emergenza, come abbiamo già spiegato.
<SPEAKER ID="287" NAME="Presidente">
Onorevoli colleghi, devo attirare la vostra attenzione su un piccolo errore tecnico al paragrafo 6. Le parole "penale” e "disciplinare” saranno cancellate da questo paragrafo.

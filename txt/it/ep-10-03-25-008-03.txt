<CHAPTER ID="008-03">
3. Effetti della crisi finanziaria ed economica sui paesi in via di sviluppo e sulla cooperazione allo sviluppo (
<P>
Prima della votazione:
<SPEAKER ID="125" NAME="Enrique Guerrero Salom" LANGUAGE="ES">
Signor Presidente, desidero ringraziare tutti coloro che hanno partecipato alla stesura di questa relazione.
<P>
Devo anche fare presente che al paragrafo 31 troverete un emendamento orale. Come concordato, leggerò la seconda parte della versione in inglese:
<P>
(EN) "Considera pertanto appropriato esaminare la possibilità di un accordo con i paesi creditori per concedere una moratoria temporanea o la cancellazione del debito per i paesi più poveri e per consentire loro di attuare politiche fiscali anticicliche allo scopo di attenuare i gravi effetti della crisi; invita a compiere degli sforzi per facilitare accordi per un arbitrato del debito trasparente”.
<SPEAKER ID="127" NAME="Presidente">
Ad ogni buon conto, onorevole Guerrero, se non abbiamo avuto informazioni errate a tale proposito, l'emendamento orale riguarda il paragrafo 34 e non il paragrafo 31.
<P>
(L'onorevole Guerrero indica che in effetti si tratta della seconda parte del paragrafo 34)
<P>
Ora è tutto chiaro.
<P>
(Si svolge la votazione)
<P>
L'Assemblea manifesta il suo assenso alla presentazione dell'emendamento orale
<P>
- Prima della votazione sul paragrafo 22.
<SPEAKER ID="128" NAME="Charles Goerens" AFFILIATION="ALDE">
(FR) Signor Presidente, abbiamo portato alla sua attenzione un emendamento orale relativo al paragrafo 22. Desidero far notare che il paragrafo 22 investe la governance globale e, in particolare, la composizione del G20, che di norma non comprende tra i propri ranghi alcun rappresentante dei paesi meno sviluppati.
<P>
L'emendamento orale in questione punta a colmare questa lacuna, e il testo che sottopongo al Parlamento europeo supplisce a tale necessità.
<SPEAKER ID="130" NAME="Daniel Cohn-Bendit" AFFILIATION="Verts/ALE">
(FR) Signor Presidente, qualche istante fa lei ha chiesto un applauso per la delegazione tunisina. Può rivolgere alla delegazione l'invito a intervenire per ottenere il rilascio di Taoufik Ben Brik, invocato da tutto il Parlamento?
<SPEAKER ID="132" NAME="Hannes Swoboda" AFFILIATION="S&amp;D">
(DE) Signor Presidente, desidero fare un richiamo al regolamento. Sono molto lieto dell'esito delle votazioni. Tuttavia, questa è essenzialmente una relazione di iniziativa, e in questo caso è stata concordata una procedura diversa. In questa occasione ci viene, infatti, consentito di votare separatamente una relazione di iniziativa. Dobbiamo risolvere la questione, altrimenti tutte le relazioni di iniziativa verranno votate separatamente in futuro. Potrebbe chiedere dei chiarimenti alla commissione Affari costituzionali? Altrimenti, l'interpretazione resa dai servizi legali dell'Assemblea vanificherà interamente lo scopo della riforma.
<SPEAKER ID="133" NAME="Presidente">
Onorevole Swoboda, tutto questo è consentito. E' possibile chiedere votazioni per parti separate in base alla procedura individuata dagli stessi gruppi. In ogni caso, tutto può essere rivisto. Potremo rivedere la questione in futuro, ma per il momento le cose stanno così.

<CHAPTER ID="003">
Ordine del giorno: vedasi processo verbale
<P>

<SPEAKER ID="008" NAME="Carlos Carnero Gonzáles" AFFILIATION="PSE">
(ES) Signora Presidente, non intendo parlare per cinque minuti. Le chiedo soltanto, vista la sua generosità e conoscenza della regione alla quale farò riferimento, di permettermi di intervenire per un richiamo al Regolamento.
<P>
Signora Presidente, mi chiedo se il Presidente di questa Istituzione potrebbe esprimere il suo sostegno, a meno che non lo abbia già fatto, all'appello formulato dal Segretario generale delle Nazioni Unite, Ban Ki-moon, perché cessino gli scontri in Libano che stanno causando ingenti perdite di vite umane.
<P>
Credo che sia indispensabile e rifletterebbe i sentimenti di tutti i deputati di quest'Assemblea. So che questo pomeriggio si terrà una discussione sulla situazione in Palestina, però si dà il caso che anche in questo preciso momento in Libano stanno morendo civili innocenti.
<P>
Questa è la mia richiesta.
<SPEAKER ID="009" NAME="Presidente">
La richiesta sarà trasmessa al Presidente che certamente la proporrà anche alla Conferenza dei Presidenti.

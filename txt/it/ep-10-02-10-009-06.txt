<CHAPTER ID="009-06">
6. Situazione in Iran (
<P>
- Prima della votazione
<SPEAKER ID="137" NAME="José Ignacio Salafranca Sánchez-Neyra" AFFILIATION="PPE">
(ES) Signor Presidente, prima di votare su questa proposta di risoluzione relativa all'Iran, vorrei soltanto segnalare alla Camera che vi è stato un tentativo di occupazione dell'ambasciata italiana a Teheran e incidenti analoghi si sono anche verificati presso le ambasciate di altri Stati membri, come quella tedesca, francese, britannica e olandese.
<P>
Signor Presidente, nel paragrafo 24 la proposta di risoluzione chiede che venga istituita una delegazione dell'Unione europea in Iran; il mio gruppo non vorrebbe che l'adozione di tale paragrafo, usato in altre risoluzioni del Parlamento europeo, venga interpretato come segno di compiacenza nei confronti di detti eventi. Chiederei pertanto al commissario Füle di dire alla signora vicepresidente incaricata della Commissione Ashton che nell'applicazione del mandato previsto dalla risoluzione le circostanze appena citate dovrebbero essere rammentate. Credo che l'onorevole Gahler sia in procinto di chiedere l'aggiunta di un emendamento orale al testo della risoluzione in maniera da poter proteggere in Iran gli interessi diplomatici degli Stati membri.
<SPEAKER ID="138" NAME="Michael Gahler" AFFILIATION="PPE">
(DE) Signor Presidente, l'argomento è stato discusso con i gruppi. Leggerò rapidamente il testo in inglese:
<P>
(EN)"E' preoccupato per la natura delle dimostrazioni che hanno avuto luogo davanti alle ambasciate degli Stati dell'Unione europea a Teheran il 9 febbario 2010, orchestrate dalla milizia Basij e invita le autorità iraniane ad assicurare la sicurezza delle missioni diplomatiche”.
<SPEAKER ID="141" NAME="Lena Kolarska-Bobińska" AFFILIATION="PPE">
(EN) Signor Presidente, a nome degli autori della risoluzione appena adottata sull'Iran, chiederei che i servizi parlamentari traducessero il testo in farsi in maniera che il regime e il popolo iraniani possano comprendere appieno il chiaro messaggio trasmesso oggi dal Parlamento europeo.
<P>
(Applausi)
<SPEAKER ID="142" NAME="Presidente">
Grazie collega per questo prezioso suggerimento che trasmetteremo agli uffici competenti.

<CHAPTER ID="007-18">
18. Statuto e finanziamento dei partiti politici a livello europeo (votazione)
<P>
- Relazione: Jo Leinen
<P>
- Prima della votazione
<SPEAKER ID="105" NAME="Jo Leinen">
relatore. - (DE) Signor Presidente, grazie al modo veramente efficace e impegnato con cui la Presidenza portoghese ha condotto le negoziazioni su questa difficile questione, siamo oggi in grado di adottare questa risoluzione in prima lettura. E tutti gli emendamenti al compromesso sono registrati nella sessione 1, a testimonianza del fatto che tutti gli altri emendamenti sono decaduti.
<P>
Questo regolamento permetterà finalmente ai partiti politici europei di prendere parte alle elezioni a livello europeo. Questo potrebbe sembrare perfettamente normale, ma finora non lo era. La mia speranza è che questo nuovo regolamento possa veramente permettere alle dieci famiglie di partiti politici di portare una ventata di dinamismo nelle prossime elezioni europee che si terranno nel 2009. Un ringraziamento a tutti coloro che hanno collaborato alla realizzazione di questa legislazione.
<P>
(Applausi)

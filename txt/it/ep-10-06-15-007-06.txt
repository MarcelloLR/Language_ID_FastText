<CHAPTER ID="007-06">
6. Trasparenza della politica regionale e il suo finanziamento (
<P>
- Prima della votazione:
<SPEAKER ID="160" NAME="Michail Tremopoulos">
relatore. - (EL) Signor Presidente, onorevoli colleghi, l'incentivo a questa relazione sulla trasparenza nella politica regionale e il suo finanziamento è derivato dal fatto che la divulgazione integrale dei beneficiari dei fondi dell'Unione europea consente la partecipazione del pubblico a un dibattito significativo su come viene impiegato il denaro pubblico europeo. Ciò è necessario per il funzionamento della democrazia a livello europeo.
<P>
Questa relazione assegnatami dalla commissione per lo sviluppo regionale contiene raccomandazioni che dovrebbero essere incluse nelle future normative sui fondi strutturali, come ad esempio la fornitura di informazioni supplementari necessarie al momento della pubblicazione degli elenchi dei beneficiari e l'adozione di norme di partenariato sufficientemente vincolanti.
<P>
Altre proposte attuabili nel quadro degli attuali programmi di coesione sono, ad esempio:
<P>
la definizione da parte della Commissione di uno schema più dettagliato e prescrittivo che specifichi la struttura, la forma e il contenuto delle informazioni da fornire;
<P>
che colleghi inoltre l'iniziativa europea per la trasparenza con i nuovi controlli finanziari e di revisione contabile;
<P>
una linea più severa da parte dei revisori in materia di comunicazione e di informazioni, tra cui "fare i nomi e accusare pubblicamente” e l'uso delle rettifiche finanziarie nei casi confermati di frode;
<P>
coinvolgere maggiormente gli enti regionali e locali e gli altri partner interessati in tutte le fasi di programmazione e attuazione della coesione e dare loro pieno accesso a tutta la documentazione di progetto;
<P>
un maggiore orientamento da parte della Commissione su come mettere in pratica nel quadro dei programmi in corso la clausola di partenariato e su come migliorare la trasparenza in materia di finanziamento comunitari di importanti progetti.
<P>
Ringrazio ancora una volta i relatori ombra degli altri gruppi politici per questo testo finale al quale siamo stati in grado di pervenire.

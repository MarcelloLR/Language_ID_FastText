<CHAPTER ID="005">
Tempo delle votazioni
<SPEAKER ID="101" NAME="Presidente">
Per cominciare ho il piacere di annunciare a quest'Assemblea che questa mattina il parlamento lituano ha ratificato il Trattato.
<P>
(Applausi)
<P>
L'ordine del giorno reca il Tempo delle votazioni.
<P>
(Per i risultati e altri dettagli delle votazioni: vedasi processo verbale)
<P>
- Prima della votazione
<SPEAKER ID="102" NAME="Jens-Peter Bonde" AFFILIATION="IND/DEM">
(EN) Signora Presidente, oggi è la mia ultima votazione in Parlamento. Domani Hanne Dahl rappresenterà il movimento Junilistan danese. Ringrazio tutti voi per le battaglie positive sulle costituzioni e i referendum e l'ottima cooperazione nella nostra lotta congiunta per la trasparenza.
<P>
Siamo riusciti ad aprire la rubrica segreta della Commissione. Abbiamo le loro agende e processi verbali in rete. Presto vedremo chi consiglia la Commissione e chi percepisce le sovvenzioni. Tali successi sono stati possibili solo perché abbiamo cooperato trasversalmente lungo le linee politiche.
<P>
Nella Convenzione abbiamo ottenuto le firme di 23 governi, ogni singolo deputato e tutti gli europarlamentari tranne uno, per una proposta molto semplice di trasformare la procedura sulla trasparenza. Tutto deve essere aperto e trasparente a meno che non si formuli una deroga.
<P>
Vi ringrazio inoltre per il sostegno su molti emendamenti relativi ai gas fluorurati, il clima, i pesticidi e l'acqua potabile, i trasporti, i nitrati negli insaccati biologici.
<P>
Il mio secondo auspicio è che le leggi non vengano più emanate da funzionari pubblici dietro porte chiuse. Vi prego di garantire che tutte le leggi europee vengano approvate da questo Parlamento in una votazione pubblica.
<P>
Vi ringrazio, colleghi, per i 29 anni nella nostra Assemblea comune...
<P>
(DA)... e ringrazio gli elettori danesi per averlo reso possibile!

<CHAPTER ID="004">
Mandato di un deputato
<SPEAKER ID="075" NAME="Presidente">
Prima di passare alle votazioni, l'onorevole Watson desidera prendere la parola per una mozione di procedura.
<SPEAKER ID="076" NAME="Graham Watson" LANGUAGE="EN">
Signor Presidente, prendo la parola perché, a decorrere dal 19 aprile, un membro del mio gruppo, onorevole Geremek, sarà sospeso dall'incarico di deputato al Parlamento europeo dal governo del suo paese. Il governo polacco è autorizzato a revocare il mandato dell'onorevole Geremek in virtù di una legge di "lustrazione” o monitoraggio adottata solo un paio di mesi fa e attualmente oggetto di ricorso presso la Corte costituzionale polacca. Questa legge obbliga tutti i giornalisti, i membri del mondo accademico e i deputati eletti al Parlamento europeo a firmare un documento in cui dichiarano di non avere mai collaborato con gli ex servizi segreti comunisti.
<P>
L'onorevole Geremek ha firmato una dichiarazione simile in passato. In questo caso si rifiuta di firmarla più per motivi morali che politici. Il collega è giustamente contrario alla caccia alle streghe perseguita dal governo polacco.
<P>
(Vivi e prolungati applausi)
<P>
Vorrei rivolgerle tre domande, signor Presidente. Innanzi tutto vorrei sapere se il Primo ministro Kaczyński, durante l'incontro della scorsa settimana, ha sollevato la questione con il Presidente Pöttering; secondo, se è giusto e anzi possibile che un parlamentare europeo venga privato in questo modo del mandato che gli è stato democraticamente conferito e, terzo, signor Presidente, se può garantire a quest'Assemblea che il Parlamento agirà nel modo più sollecito possibile per proteggere il diritto dell'onorevole Geremek a esercitare il suo mandato di deputato democraticamente eletto.
<P>
(Vivi e prolungati applausi)
<SPEAKER ID="077" NAME="Presidente">
L'onorevole Watson, a mio parere, ha già ampiamente espresso un sentimento condiviso da tutti noi.
<SPEAKER ID="078" NAME="Martin Schulz" LANGUAGE="DE">
Signor Presidente, onorevoli colleghi, oltre a quanto ha appena affermato l'onorevole Watson vorrei aggiungere, a nome del mio gruppo e rivolgendomi personalmente all'onorevole Geremek, che sebbene noi, come lei saprà, onorevole Geremek, non condividiamo molte delle sue opinioni politiche, in questa occasione lei può contare sul gruppo socialista al Parlamento europeo, sulla sua assoluta solidarietà e, credo, su quella dell'intero Parlamento, poiché in questo caso si tratta di resistere a un governo che, pur appartenendo all'Unione europea, cerca di perseguire un uomo che ha combattuto come pochi altri per la liberazione della Polonia e per il suo sviluppo democratico. E' una vergogna che un così grande paese sia guidato da un governo simile.
<P>
(Prolungati applausi)
<P>
L'onorevole Watson ha detto ciò che bisognava dire e confido che, domani, il Presidente di quest'Assemblea dica al governo Kaczyński che ci aspettiamo che il governo polacco accordi all'onorevole Geremek la protezione cui ha diritto in veste di parlamentare europeo. In futuro giudicheremo l'intero operato della Polonia in base al trattamento che riserverà al nostro collega e confido che, domani, il Presidente Pöttering esprima lo stesso concetto con altrettanta chiarezza.
<P>
(Applausi)
<SPEAKER ID="079" NAME="Daniel Cohn-Bendit">
copresidente del gruppo Verts/ALE. - (FR) Signor Presidente, onorevoli colleghi, non solo siamo d'accordo con l'onorevole Geremek, ma con l'onorevole Geremek abbiamo combattuto lo stalinismo per anni, ed è impensabile che oggi...
<P>
(Tumulto)
<P>
... ed è per questo che il Parlamento deve essere inflessibile.
<P>
(Poiché il tumulto non si placa, il deputato si rivolge al Presidente)
<P>
Potrebbe dire a questi scriteriati di calmarsi?
<SPEAKER ID="080" NAME="Presidente">
Onorevoli colleghi, l'onorevole Cohn-Bendit ha la parola e il vostro comportamento sulla questione non giova alla reputazione del Parlamento.
<SPEAKER ID="081" NAME="Daniel Cohn-Bendit" LANGUAGE="FR">
Il Parlamento europeo può adottare una sola posizione: se un governo utilizza metodi stalinisti o fascisti, non dobbiamo esitare a proteggere il nostro collega da tutti gli scriteriati di questa Assemblea. Noi siamo solidali.
<P>
(Applausi)
<SPEAKER ID="082" NAME="Francis Wurtz" LANGUAGE="FR">
Signor Presidente, onorevoli colleghi, come ho fatto in passato, mi opporrò politicamente all'onorevole Geremek anche in futuro. Ciononostante, sono più che lieto di esprimergli il mio profondo rispetto per il coraggio politico che ha dimostrato nonché di manifestargli, a nome del mio gruppo, la mia totale solidarietà.
<P>
(Applausi)
<SPEAKER ID="083" NAME="Presidente">
Do la parola al presidente della commissione giuridica.
<P>
(Proteste)
<SPEAKER ID="084" NAME="Giuseppe Gargani " AFFILIATION="PPE-DE">
Presidente della commissione giuridica. - Signor Presidente, onorevoli colleghi, in qualità di presidente della commissione giuridica, vorrei rassicurare il Parlamento e tutti i colleghi che appena questo problema verrà all'esame - mi auguro presto - ...
<P>
(interruzione)
<P>
...appena la Presidenza trasmetterà alla Commissione l'incartamento di questo problema, esamineremo doverosamente tutte le carte, con la grande sensibilità per l'autonomia del Parlamento che contraddistingue la commissione giuridica, e garantiremo ancora una volta l'autonomia di questo Parlamento e la possibilità che i suoi membri, che rappresentano l'Europa, siano tutelati nella loro autonomia e nella loro libertà.
<SPEAKER ID="085" NAME="Joseph Daul" LANGUAGE="FR">
Signor Presidente, onorevoli colleghi, vorrei semplicemente dire che tutti i deputati presenti, indipendentemente dal partito al quale appartengono, godono dell'immunità parlamentare. Siamo un parlamento e rispettiamo le regole! Per il momento non è stata formulata alcuna richiesta, alcuna analisi giuridica, come ha affermato l'onorevole Gargani. L'onorevole Geremek gode del nostro totale sostegno e posso altresì confermargli il sostegno del gruppo del Partito popolare europeo (Democratici cristiani) e dei Democratici europei. Noi rispettiamo le norme giuridiche in seno a questo Parlamento, norme che valgono per tutti i parlamentari, compreso l'onorevole Geremek!
<P>
(Applausi)
<SPEAKER ID="086" NAME="Presidente">
Gli interventi formulati illustrano bene sia la forma che il contenuto della questione.
<P>
Onorevoli colleghi, oggi non abbiamo ricevuto notifica di questa decisione del governo polacco, che, peraltro, è altamente discutibile. Il Parlamento ha il compito di tutelare e proteggere i doveri parlamentari esercitati da uno dei suoi deputati.
<P>
A mio avviso la Conferenza dei presidenti dovrà discutere della questione e la commissione giuridica, precisamente nei termini indicati dall'onorevole Gargani, si adopererà per far rispettare l'indipendenza del Parlamento, e pertanto ritengo che ora la discussione sia chiusa.
<P>
(Proteste)
<P>
La discussione è chiusa.
<P>
L'ordine del giorno reca il turno di votazioni.
<P>
(Nonostante le esortazioni del Presidente, le proteste continuano)

<CHAPTER ID="014">
Ordine dei lavori
<SPEAKER ID="024" NAME="Presidente">
E' stato distribuito il progetto definitivo di ordine del giorno, redatto dalla Conferenza dei presidenti nella riunione di lunedì 19 aprile 2010 ai sensi dell'articolo 137 del regolamento. Sono state proposte le seguenti modifiche:
<P>
(Prima parte delle modifiche: vedasi punto precedente)
<SPEAKER ID="025" NAME="Jörg Leichtfried" AFFILIATION="S&amp;D">
(DE) Signor Presidente, vorrei fare un richiamo al regolamento, a titolo informativo. E' gentile da parte sua congratularsi con noi per la nostra presenza; sebbene sia difficile, si tratta del nostro lavoro, non stiamo facendo niente di speciale. Vorrei semplicemente chiederle, per la prossima volta, di agevolarci il compito, fornendo le informazioni in maniera più tempestiva e rispondendo alle e-mail, in modo da sapere quanto probabilmente succederà; forse, in questo modo, anche chi non è qui oggi sarebbe venuto.
<P>
(Applausi)
<SPEAKER ID="026" NAME="Presidente">
Devo ammettere di non comprendere del tutto il suo commento, onorevole Leichtfried, perché i deputati hanno reagito in maniera molto positiva. Tuttavia, lasciamo perdere questa discussione.
<SPEAKER ID="027" NAME="John Bufton" AFFILIATION="EFD">
(EN) Signor Presidente, mi associo a quanto affermato dall'onorevole collega. Sappiamo che sussiste un problema in merito agli spostamenti aerei - ovviamente lo sappiamo, non siamo ingenui - ma non riesco a capire perché sia stato necessario attendere fino a stasera per giungere a questa conclusione. Tutti noi siamo riusciti ad arrivare qui oggi, ci sono molte persone in Aula e molti membri del personale. I costi della nostra presenza ammontano a milioni di sterline dei contribuenti e, ciononostante, lei decide di annullare tutto con pochissimo preavviso. Ritengo che questa decisione sia riprovevole.
<P>
Credo che siano presenti sufficienti deputati per procedere alla votazione. Siamo consapevoli delle difficili condizioni, ma questo dovrebbe essere un parlamento. Lei adesso ha cambiato idea e ha dichiarato che non voteremo, ma che possiamo riunirci e discutere - il che spesso non significa assolutamente niente - e poi, quando si tratta di votare, ci viene detto che non possiamo.
<P>
Credo che i contribuenti nel Regno Unito rimarranno sconvolti da questa situazione. Nel mio paese abbiamo problemi con le finanze, stiamo operando tagli ai servizi, si terranno le elezioni politiche, parliamo di risparmiare fondi e, tuttavia, qui sprechiamo denaro in maniera continuativa. E' certamente giunta l'ora che il Parlamento chiuda i battenti.
<SPEAKER ID="028" NAME="Presidente">
La ringrazio per il suo commento. Prendo ogni intervento in debita considerazione, ma vorrei ricordarvi che tutti i gruppi politici e i loro rappresentanti si sono dichiarati favorevoli alle modifiche che sto per proporre.
<SPEAKER ID="029" NAME="Sophia in 't Veld" AFFILIATION="ALDE">
(NL) Signor Presidente, credo che la decisione di posticipare il voto sia stata ragionevole, poiché, anche se è presente il numero di deputati necessario per il quorum, manca una giusta distribuzione geografica. Vorrei comunque suggerire di unire i punti all'ordine del giorno che non sono ancora stati trattati, al fine di concludere una giornata piena prima del solito, ovvero nel tardo pomeriggio di mercoledì - come di solito accade il giovedì - anziché mercoledì a mezzanotte. Questo, per lo meno, permetterebbe ai presenti di tornare a casa e di non rimanere qui anche giovedì.
<SPEAKER ID="030" NAME="Presidente">
Onorevoli deputati, vi darò la parola dopo aver fissato l'ordine dei lavori.
<SPEAKER ID="031" NAME="Charles Tannock" AFFILIATION="ECR">
(EN) Signor Presidente, grazie alla legge delle conseguenze inattese, posticipare le votazioni di questa settimana al 6 maggio - cioè il giorno delle elezioni politiche nel Regno Unito - significa che molti, se non tutti, gli eurodeputati britannici di tutti i partiti e le delegazioni non saranno presenti, il che distorcerebbe il risultato finale. Sarebbe possibile posticipare le votazioni a mercoledì 5 maggio, invece che a giovedì 6 maggio?
<SPEAKER ID="032" NAME="Presidente">
Onorevoli colleghi, vi propongo quanto segue: iniziamo con l'ordine del giorno e poi potremo tornare su tutte le vostre domande riguardo alla tornata del 5 e 6 maggio. Decideremo più tardi, non è necessario stabilirlo ora. L'unica cosa certa è che le votazioni si terranno il 5 e il 6 maggio. Tutte le decisioni saranno prese più tardi.
<P>
Procediamo con l'ordine del giorno. Per il momento, non intendo accogliere ulteriori richiami al regolamento.
<SPEAKER ID="033" NAME="Presidente">
E' stato distribuito l'ordine del giorno definitivo per la tornata di aprile e si propongono le seguenti modifiche (articolo 140 del regolamento):
<P>
Per quanto riguarda il lunedì:
<P>
Nessuna modifica.
<P>
Per quanto riguarda il martedì:
<P>
La seduta inizierà alle 9.00 con le dichiarazioni del Consiglio e della Commissione circa l'interruzione del traffico aereo in Europa.
<P>
Il dibattito proseguirà fino alle 11.00.
<P>
Dalle 11.00 alle 13.00 si discuteranno i seguenti punti: una dichiarazione del presidente Barroso sul programma legislativo e di lavoro della Commissione per il 2010 e una dichiarazione della Commissione sul coordinamento degli aiuti umanitari e sulla ricostruzione ad Haiti.
<P>
Martedì non si terranno votazioni.
<P>
Per quanto riguarda il mercoledì:
<P>
Nessuna modifica.
<P>
Mercoledì non si terranno votazioni.
<P>
Per quanto riguarda il giovedì:
<P>
Non si terrà nessuna seduta giovedì.
<P>
(L'ordine dei lavori è così fissato)

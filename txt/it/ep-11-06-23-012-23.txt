<CHAPTER ID="012-23">
23. La PAC verso il 2020: rispondere alle future sfide dell'alimentazione, delle risorse naturali e del territorio (
<SPEAKER ID="194" NAME="Manfred Weber" AFFILIATION="PPE">
(DE) Signora Presidente, onorevoli colleghi, senza dubbio il Parlamento europeo lavora molto duramente, ma dobbiamo prestare maggiore attenzione all'equilibrio nei turni di votazione, per evitare che non vi sia nulla da votare un giorno e moltissime votazioni il giorno successivo. Per questo propongo di terminare le votazioni ora e rinviare le questioni rimanenti alla prossima sessione plenaria.
<P>
(Applausi)
<P>
Non vi sono in programma questioni tanto urgenti da rendere assolutamente necessaria la votazione oggi. Abbiamo già votato le questioni di carattere legislativo, che ritengo fossero la parte più importante.
<P>
(Applausi)
<SPEAKER ID="195" NAME="Alexander Graf Lambsdorff" AFFILIATION="ALDE">
(DE) Signora Presidente, la proposta presentata dall'onorevole Weber è ragionevole. Abbiamo completato un programma molto corposo con alcune relazioni molto importanti. Ora non vi sono altre relazioni di carattere legislativo da votare e sono già le 13.30. Sarebbe meglio rimandare le relazioni di carattere non legislativo alla tornata di luglio, non sarebbe una grande perdita.
<SPEAKER ID="196" NAME="Bas Eickhout" AFFILIATION="Verts/ALE">
(EN) Signora Presidente, sarò breve: mancano due relazioni e la discussione sul clima è fondamentale perché inviamo un segnale al Consiglio, che avrà inizio questa sera.
<P>
Propongo quindi di votare ora questa relazione e quella successiva. Mancano solo due relazioni, diamoci da fare, rapidamente.

<CHAPTER ID="004-01">
1. Caratteristiche di sicurezza ed elementi biometrici nei passaporti e nei documenti di viaggio (
<P>
- Dopo la votazione sulla relazione dell'onorevole Coelho
<SPEAKER ID="099" NAME="Francesco Enrico Speroni" AFFILIATION="UEN">
. - Signor Presidente, onorevoli colleghi, vorrei dire qualche cosa sull'ordine dei lavori. Lei ha annunciato che, su richiesta dei giornalisti, categoria stimabile, annuncerà tutti i voti, però mi sembra che le regole del Parlamento dovrebbero farle i parlamentari e non i giornalisti. Vorrei sapere se questa è l'associazione dei giornalisti non vedenti, perché i giornalisti possono benissimo vedere sugli schermi l'esito della votazione. Caso mai qualche problema lo possono avere i giornalisti sordi se lei dice le cose.
<P>
(Applausi)
<SPEAKER ID="100" NAME="Presidente">
. - Onorevole Speroni, ho qualche difficoltà a farmi carico con un giudizio personale ed esclusivo delle difficoltà di lavoro dei giornalisti, ma siccome questa richiesta è pervenuta all'Ufficio di presidenza in questo momento, io ritengo che una risposta - probabilmente personalmente condivido il suo orientamento - ma una risposta sia opportuno venga data dall'Ufficio di presidenza; è già previsto che il prossimo Ufficio di presidenza abbia all'ordine del giorno la questione per la risposta da dare.
<SPEAKER ID="101" NAME="Edward McMillan-Scott" AFFILIATION="PPE-DE">
. - (EN) Signor Presidente, sottoscrivo il parere dell'onorevole Speroni. Capisco la sua difficoltà, ma ritengo che il collega abbia ragione, visto che effettivamente gli schermi riportano ogni votazione e che, se leggessimo l'esito dei singoli emendamenti, sprecheremmo tantissimo tempo, soprattutto in occasione di votazioni come quella di oggi. Le suggerisco di chiedere all'Ufficio di presidenza di rinviare la questione alla commissione competente, in modo tale che se ne discuta in quest'Aula in un'altra sessione, se i colleghi sono d'accordo.
<P>
(Applausi)
<SPEAKER ID="102" NAME="Presidente">
. - Come avevo già detto, l'Ufficio di presidenza sarà investito della questione, appunto per dare una risposta definitiva.
<P>
Procediamo dunque alla votazione.

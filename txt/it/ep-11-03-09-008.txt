<CHAPTER ID="008">
Turno di votazioni
<SPEAKER ID="127" NAME="Presidente">
L'ordine del giorno reca il turno di votazioni.
<P>
(Per i risultati dettagliati della votazione: vedasi processo verbale)
<SPEAKER ID="128" NAME="Robert Atkins" AFFILIATION="ECR">
(EN) Signor Presidente, mi trovo nuovamente a dover protestare contro la gestione delle tempistiche in seno al Parlamento. Sia ieri che oggi sono state fissate determinate tempistiche per le votazioni e, ancora una volta, non siamo riusciti a rispettarle. Senza dubbio è funzionante e ben gestito un Parlamento capace di gestire le proprie attività in maniera adeguata e nel rispetto delle tempistiche assegnate. Le sarei grato qualora invitasse le autorità a intervenire in merito, altrimenti saremo trattati con il disprezzo che meritiamo.
<SPEAKER ID="129" NAME="Derek Roland Clark" AFFILIATION="EFD">
(EN) Signor Presidente, il mio richiamo al regolamento riguarda le prime due votazioni in programma per oggi sul calendario per l'anno prossimo e il successivo. Desidero sollevare due questioni, se mi è concesso. In primo luogo, queste votazioni non fanno altro che mettere a nudo l'effettiva impotenza del nostro Parlamento. Tutti qui credono di acquisire un potere e un'influenza sempre maggiori, quando invece questi emendamenti servono soltanto ad aggirare il problema delle 12 tornate che siamo costretti a tenere...
<P>
(Il Presidente interrompe l'oratore)
<SPEAKER ID="130" NAME="Presidente">
Onorevole Clark, il suo è un richiamo al regolamento, non un intervento. Purtroppo sono costretto a interromperla. Passiamo ora al turno di votazioni.
<SPEAKER ID="131" NAME="Edward McMillan-Scott" AFFILIATION="ALDE">
(EN) Signor Presidente, in condizioni normali non mi appellerei al regolamento. In qualità di Vicepresidente, rispetto la Presidenza.
<P>
Ai gruppi, tuttavia, è stato detto che le votazioni in calendario, che sono molto brevi - credo che gli emendamenti siano due - si terranno all'inizio del turno di votazioni e non dopo l'intervento del Presidente Schmitt. Ritengo che sia poco rispettoso nei suoi confronti lasciare andar via i colleghi per poi chiedere loro di rientrare per due sole votazioni dopo il suo intervento.
<P>
Le chiedo dunque di mettere ai voti la proposta di modificare l'ordine del giorno affinché tutte le votazioni previste per oggi si tengano prima dell'intervento del Presidente Schmitt, cosicché le votazioni in calendario possano costituire la base per l'inizio dei lavori.
<P>
(Applausi)
<SPEAKER ID="132" NAME="Presidente">
Onorevole McMillan-Scott, posso risponderle direttamente dicendole che l'Assemblea ha già votato sull'ordine del giorno lunedì scorso. Se lo controlla, infatti, vedrà che il Parlamento ha deciso che le votazioni sul calendario sono previste tra le 12:30 e le 13:30. È una decisione che il Parlamento ha preso lunedì.
<SPEAKER ID="133" NAME="Edward McMillan-Scott" AFFILIATION="ALDE">
(EN) Signor Presidente, mi spiace dover insistere ma, come di consueto, tutti i gruppi hanno avuto modo di consultare le liste di voto. Se c'è stato un errore va coretto. È ridicolo, nonché irrispettoso nei confronti del Presidente di uno dei nostri Stati membri che attualmente riveste la Presidenza di turno, richiamare gli eurodeputati in Parlamento, in quest'Aula, dopo il suo intervento. Facciamolo subito in base all'ordine previsto dalla scheda. Non c'è motivo di cambiare nuovamente.
<P>
(Applausi)
<SPEAKER ID="134" NAME="Presidente">
Questa è la procedura. Ogni lunedì votiamo sull'ordine del giorno. Mi ascolti. Lasci stare i mormorii di sorpresa e di dissenso. Se vuole cambiare i regolamenti può farlo, ma quelli in vigore prevedono che ogni lunedì si voti l'ordine del giorno. E così abbiamo fatto, con gli eurodeputati presenti in Aula. Il Presidente, tuttavia, ha il diritto di rimettere ai voti l'ordine del giorno qualora la maggioranza degli europarlamentari lo richieda. Mi appello dunque alla mia discrezione e vi chiedo: volete votare per modificare l'ordine del giorno della giornata odierna? Voti favorevoli alla votazione per modificare l'ordine del giorno? Voti contrari? Astenuti?
<P>
(Applausi)
<P>
Detto questo, onorevoli colleghi, vi ricordo che se volete avere voce in capitolo in merito all'ordine del giorno dovete essere presenti di lunedì.
<P>
L'onorevole McMillan-Scott ha proposto di votare sul calendario prima dell'intervento del Presidente della Repubblica di Ungheria - sempre che le tempistiche ce lo consentano - poiché, come potete vedere, stiamo effettivamente perdendo tempo. Vista l'ora, mi aspetto che siano molte le votazioni successive all'intervento del Presidente. Quindi: voti favorevoli alla votazione sul calendario prima dell'intervento del Presidente della Repubblica di Ungheria, qualora le tempistiche ce lo consentano? Voti contrari? Astenuti?
<P>
Quindi faremo così: qualora le tempistiche ce lo consentano, voteremo sul calendario prima dell'intervento del Presidente della Repubblica di Ungheria.
<P>
(Obiezioni)
<P>
Onorevoli colleghi, non fa alcuna differenza; continueremo comunque le votazioni dopo l'intervento del Presidente.
<P>
(Mormorii di dissenso)
<P>
Mi appellerò alla mia discrezione. Per mettere fine a tale assurdità, considererò la votazione sul calendario come prima votazione. Va bene a tutti adesso?
<P>
(Applausi)
<P>
Perfetto, rimarrete qui per le votazioni anche dopo l'intervento del Presidente. Ora però passiamo alla votazione sul calendario per il 2012.

<CHAPTER ID="006-09">
9. Dimensione esterna della lotta contro il terrorismo (votazione) 
<P>
Prima della votazione
<SPEAKER ID="082" NAME="Luis Yañez-Barnuevo García " AFFILIATION="PSE">
relatore. - (ES) Signor Presidente, stiamo per votare su una relazione concernente la dimensione esterna della lotta contro il terrorismo internazionale, proprio nel giorno in cui a Madrid comincia il processo al più grave attentato della storia europea.
<P>
Signor Presidente, oggi nella tribuna del pubblico siedono quattro vittime di quell'attentato: Jesús Ramírez Castanedo, che è stato gravemente ferito nell'attentato, Jesús Abril Escusa, che ha perso il figlio diciannovenne, Isabel Casanova Ortega, che ha perso il figlio ventiduenne e il padre, ed Euclides Antonio Río Grajales, che è rimasto gravemente ferito nell'attentato. Per questo duplice motivo, sarei grato all'Assemblea se volesse porgere loro omaggio.
<P>
(L'Assemblea, in piedi, applaude le vittime)
<SPEAKER ID="083" NAME="Presidente">
Esprimiamo la nostra più profonda solidarietà alle vittime, e faremo il possibile, nel rispetto della legge, per assicurare i colpevoli alla giustizia. Partecipiamo al dolore delle vittime e delle loro famiglie e ricordiamo commossi coloro che hanno perduto la vita.
<P>
(Applausi)
<P>
Prima della votazione sull'emendamento n. 19
<SPEAKER ID="084" NAME="Antonio Tajani" AFFILIATION="PPE-DE">
Signor Presidente, onorevoli colleghi, dopo l'emendamento 19, proporrei di inserire il testo di questo emendamento orale, che, credo, trovi anche il gradimento del relatore: "viste le recenti scoperte di pericolosissime organizzazioni terroristiche in Italia e Francia”.
<P>
(Il Parlamento approva l'emendamento orale)

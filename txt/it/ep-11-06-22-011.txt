<CHAPTER ID="011">
Ordine dei lavori
<SPEAKER ID="015" NAME="Presidente">
L'onorevole Oomen-Ruijten ha chiesto la parola.
<SPEAKER ID="016" NAME="Ria Oomen-Ruijten" LANGUAGE="NL">
Signor Presidente, nell'ultima tornata abbiamo parlato della Russia e in tale occasione abbiamo inviato alcuni messaggi al Presidente della Commissione e al Presidente in carica del Consiglio chiedendo loro di avviare un dibattito sulle elezioni nel paese. Secondo le informazioni in nostro possesso ad un partito russo non è stato consentito di iscriversi e l'OSCE ci ha comunicato di aver ottenuto l'autorizzazione ad inviare osservatori per vigilare sulle elezioni. Vorremmo ricevere il prima possibile una dichiarazione sulla situazione in Russia e credo sarebbe opportuno avviare una discussione in merito.
<SPEAKER ID="017" NAME="Hannes Swoboda">
a nome del gruppo S&D. - (DE) Signor Presidente, desidero sostenere questa mozione. Spetterà tuttavia alla Conferenza dei presidenti, come segno di volontà politica, consentirci di rilasciare una breve dichiarazione e di avviare una discussione in merito nella tornata di luglio, quando sarà tra noi anche l'Alto rappresentante.
<SPEAKER ID="018" NAME="Presidente">
Adesso non teniamo un dibattito. Noi prendiamo nota di questa richiesta e la trasferiremo agli organi competenti.
<P>
Passiamo ora all'ordine dei lavori.
<P>
Il progetto definitivo di ordine del giorno, fissato dalla Conferenza dei presidenti, ai sensi degli articoli 137 e 138 del regolamento, nella riunione del 9 giugno 2011, è stato distribuito.
<P>
In seguito a consultazioni con i gruppi politici, desidero sottoporre all'Aula le seguenti proposte di modifica del progetto definitivo di ordine del giorno:
<P>
Giovedì 23 giugno 2011
<P>
1. La votazione sulla relazione dell'on. Kastler sull'Anno europeo dell'invecchiamento attivo 2012 è rinviata alla tornata di luglio.
<P>
2. La relazione dell'on. Tatarella sui trattori immessi sul mercato in regime di flessibilità sarà direttamente inclusa nel turno di votazioni.
<P>
Il termine per la presentazione di emendamenti è oggi alle 16.00.
<P>
Vi sono osservazioni?
<P>
Non vi sono osservazioni, quindi queste modifiche sono approvate.
<P>
Inoltre, sono state richieste le seguenti modifiche:
<P>
Oggi, mercoledì 22 giugno 2011, il gruppo Verts/ALE ha chiesto che la discussione sulla governance economica abbia luogo subito dopo la discussione sulla preparazione della riunione del Consiglio europeo e prima della relazione Deβ sulla politica agricola comune.
<P>
(La modifica è respinta)
<P>
Passiamo ora all'ordine del giorno di giovedì. Il gruppo GUE/NGL ha chiesto di rinviare a una tornata successiva la votazione sulle relazioni incluse nella discussione congiunta sulla governance economica (Ferreira, Feio, Ford, Goulard, Wortmann-Kool e Haglund.
<P>
Do la parola all'on. Klute per presentare la richiesta.
<SPEAKER ID="019" NAME="Jürgen Klute" LANGUAGE="DE">
Signor Presidente, desideriamo chiedere il rinvio della discussione e della votazione sulla governance economica alla tornata di luglio. La nostra richiesta di basa su ragioni piuttosto semplici: il Consiglio "Ecofin” si è riunito lunedì e ha apportato altre modifiche ai compromessi che erano stati negoziati. Noi eurodeputati non abbiamo avuto il tempo di esaminarli a fondo, senza contare che le traduzioni non sono ancora disponibili. Crediamo che il Consiglio stia esercitando una pressione inaccettabile su di noi e chiediamo quindi ai colleghi deputati di resistere a questa sollecitazione e di votare a favore della mozione di rinvio della discussione e della votazione.
<SPEAKER ID="020" NAME="Corien Wortmann-Kool">
a nome del gruppo PPE. - (EN) Signor Presidente, l'Europa ha urgente bisogno di una base solida per l'euro. Abbiamo discusso di questo pacchetto per molti mesi e adesso c'è un accordo al 98 per cento con il Consiglio. Vorremmo che la votazione si svolgesse domani in modo che il Parlamento possa esprimere il suo parere in plenaria. Al fine di ottenere un accordo definitivo prima dell'estate e avere una solida base per l'euro saranno necessari ulteriori negoziati con il Consiglio.
<SPEAKER ID="021" NAME="Ilda Figueiredo" LANGUAGE="PT">
Signor Presidente, siamo di fronte a un pacchetto cui il Consiglio "Ecofin” ha apportato all'ultimo momento diverse modifiche che non sono state ancora tradotte nelle diverse lingue comunitarie. Innanzi tutto esiste un'unica versione (o per lo meno io ho potuto accedere solo alla versione inglese) e questo non mi consente di avere un quadro esatto di quanto accaduto. In secondo luogo i fatti in questione sono di vitale importanza e hanno conseguenze molto gravi per i nostri paesi e per i nostri cittadini, non da ultimo se si tiene conto della situazione che stanno vivendo qui, nell'Unione europea, paesi quali la Grecia, l'Irlanda e, come è stato annunciato, il Portogallo. Riteniamo sia quindi necessario adottare un approccio più attento e per questo insistiamo nel chiedere il rinvio a luglio della votazione.
<SPEAKER ID="022" NAME="Presidente">
La richiesta è respinta.
<P>

<P>
L'ordine dei lavori è così fissato.

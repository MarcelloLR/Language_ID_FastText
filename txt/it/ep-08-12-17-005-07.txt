<CHAPTER ID="005-07">
7. Organizzazione dell'orario di lavoro (
<P>
- Dopo la votazione:
<SPEAKER ID="089" NAME="Alejandro Cercas" LANGUAGE="ES">
Molto brevemente, signor Presidente, desidero innanzi tutto ringraziare tutti i miei onorevoli colleghi e congratularmi con loro per questo trionfo, di cui tutti i gruppi del Parlamento sono protagonisti. Si tratta di una vittoria per il Parlamento nel suo complesso.
<P>
(Applausi)
<P>
Devo ringraziare due milioni di medici europei e un milione di studenti di medicina per il loro operato, e devo anche ringraziare la Confederazione europea dei sindacati e tutti i sindacati nazionali, per il grande impegno profuso.
<P>
Signor Presidente, è importante ricordare al Consiglio che non si tratta di un imprevisto, bensì di un'opportunità per rettificare una decisione errata, e che esso dovrebbe ravvisare in questa situazione un'opportunità per riallineare la nostra agenda con quella dei cittadini. Dobbiamo chiedere alla Commissione di indossare le vesti di arbitro e di rinunciare a rappresentare le istanze del Consiglio, come ha fatto in questi ultimi tre anni. Quando sarà pronta a svolgere il proprio ruolo di arbitro potremo procedere con la conciliazione, affinché si possano conciliare lavoro, vita privata e l'Europa sociale.
<P>
(Vivi applausi)
<SPEAKER ID="090" NAME="Jan Andersson" AFFILIATION="PSE">
(SV) Desidero ringraziare sentitamente l'amico onorevole Cercas e quanti hanno profuso il loro impegno per tale questione. Non vedo tra noi un rappresentante del Consiglio. Abbiamo tentato di avviare dei negoziati con il Consiglio, ma esso si è rivelato non disponibile a sedersi al tavolo negoziale. Ora assistiamo a un'ampia maggioranza qui in Parlamento. Sediamoci, dunque, al tavolo negoziale per ottenere una direttiva sull'organizzazione dell'orario di lavoro proficua. Stiamo per conoscere il parere di un'ampia maggioranza del Parlamento.

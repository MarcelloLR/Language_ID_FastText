<CHAPTER ID="008-16">
16. Crisi dei rifiuti in Campania
<SPEAKER ID="131" NAME="Judith A. Merkies" LANGUAGE="EN">
Signor Presidente, so che questo è l'ultimo voto. Non vi sottrarrò molto tempo. Sono relatrice per conto della commissione per le petizioni sul tema che ci accingiamo a votare: trovare una soluzione per la crisi dei rifiuti attualmente in atto in Campania, la regione italiana il cui capoluogo è Napoli.
<P>
Dopo aver ricevuto numerose richieste da vari firmatari, la commissione per le petizioni ha inviato una missione in Campania e ha adottato sulla base di un consenso una relazione che indica una soluzione.
<P>
È evidente che l'Italia deve attenersi al diritto comunitario, come qualunque altro Stato membro. Stiamo per trasmettere un messaggio forte; eppure, gli emendamenti presentati politicizzano inutilmente la questione e, se appoggiati, annacqueranno il grido imperativo trasformandolo in un flebile bisbiglio.
<P>
Se questa Camera non vuole farsi mettere il guinzaglio da uno Stato membro, suggerisco di votare contro gli emendamenti e appoggiare il testo originale.
<SPEAKER ID="133" NAME="Erminia Mazzoni" AFFILIATION="PPE">
Signor Presidente, solo una correzione perché c'è un refuso nell'emendamento. Andava soppresso un periodo più lungo e rimane solo "propone che la Commissione controlli se i siti esistenti in aree protette sono stati estesi e se alcuni di essi rientrano nell'ambito dei siti protetti da Natura 2000".
<SPEAKER ID="135" NAME="Raül Romeva i Rueda" AFFILIATION="Verts/ALE">
(EN) Signor Presidente, sarebbe possibile procedere a una votazione in blocco su tutti gli emendamenti?
<SPEAKER ID="136" NAME="Presidente">
Ho letto i nomi dei firmatari degli emendamenti. Sarebbe ingiusto nei confronti di alcuni colleghi italiani se procedessimo in tal modo.
<SPEAKER ID="137" NAME="Crescenzio Rivellini" AFFILIATION="PPE">
Signor Presidente, questa è la dimostrazione che questa risoluzione è politica. Non si guarda alla sostanza, alla concretezza, e non si vuole aiutare la comunità, ma si dicono sciocchezze. Questa è una mozione politica! Anche come si sono espressi nei confronti della collega Mazzoni. Invito il Partito popolare europeo a votare a favore degli emendamenti e contro questa mozione delle sinistre, che sono responsabili di quello che è accaduto in Campania e adesso fanno una mozione in Parlamento. Sono loro i responsabili! Erano loro a governare quando è successo tutto ciò!
<SPEAKER ID="138" NAME="Presidente">
So che la proposta di risoluzione riguarda un argomento delicato, ma è stata debitamente presentata. Sono stati anche presentati emendamenti e proseguiremo la votazione sugli emendamenti uno alla volta. Ne mancano pochi.
<SPEAKER ID="139" NAME="Presidente">
Con questo si conclude il turno di votazioni.

<CHAPTER ID="012">
Ordine dei lavori
<SPEAKER ID="024" NAME="Presidente">
Il progetto definitivo di ordine del giorno, fissato dalla Conferenza dei presidenti, in conformità degli articoli 130 e 131 del regolamento, nella riunione di giovedì 10 gennaio 2008, è stato distribuito. Sono state proposte le seguenti modifiche:
<P>
Per quanto riguarda lunedì
<P>
Non sono state presentate modifiche.
<P>
Per quanto riguarda martedì
<P>
Il gruppo PPE-DE ha proposto che la discussione sulle due relazioni Demetriou e Cashman sul controllo delle persone alle frontiere esterne dell'UE sia posticipata a una seduta successiva.
<SPEAKER ID="025" NAME="Panayiotis Demetriou" AFFILIATION="PPE-DE">
(EL) Signor Presidente, questa relazione sembra avere ricevuto la piena approvazione del Consiglio per quanto riguarda il merito, ma vi è una questione procedurale, dato che il Coreper non si è ancora riunito - credo che lo farà domani o dopodomani, Inoltre, la Presidenza slovena ha chiesto, per motivi procedurali e ufficiali, di posticipare la riunione fino alla prossima tornata in Belgio. Non vi sono obiezioni alla richiesta.
<P>
(Il Parlamento approva la proposta)
<P>
Per quanto riguarda mercoledì
<SPEAKER ID="026" NAME="Presidente">
Il gruppo dell'Alleanza dei democratici e dei liberali per l'Europa ha proposto che il dibattito relativo alle dichiarazioni del Consiglio e della Commissione sulla situazione in Pakistan a seguito dell'assassinio di Benazir Bhutto si concluda con la presentazione di proposte di risoluzione.
<SPEAKER ID="027" NAME="Graham Watson" AFFILIATION="ALDE">
(EN) Signor Presidente, durante la pausa festiva abbiamo assistito a una serie di inquietanti sviluppi avvenuti in Pakistan, non ultimo, ovviamente, l'assassinio di Benazir Bhutto.
<P>
Abbiamo l'opportunità di discutere la questione questa settimana. Il mio gruppo è dell'avviso che dovremmo chiudere il dibattito con una risoluzione, in particolare dovremmo assumere una posizione e trasmettere un messaggio alle autorità pakistane, prima della visita di Musharaff presso la commissione per gli affari esteri di quest'Assemblea.
<SPEAKER ID="028" NAME="Presidente">
Qualcun altro desidera esprimersi a favore della proposta?
<SPEAKER ID="029" NAME="Daniel Cohn-Bendit" AFFILIATION="Verts/EFA">
(DE) Signor Presidente, onorevoli colleghi, ritengo che sia una pratica inadeguata concludere dibattiti importanti senza una risoluzione. Quest'Assemblea è qui per prendere posizioni chiare, non soltanto per lasciare parlare i presidenti dei gruppi e altri oratori dei gruppi senza l'adozione di risoluzioni.
<P>
Il Presidente Musharraf verrà qui e dovrebbe sapere cosa quest'Assemblea pensa della situazione nel suo paese, in modo da potere discutere la questione con lui. Credo che dovremmo osare e far cessare la vecchia abitudine di rinviare l'adozione di decisioni per timore di agire con coraggio, votando a favore di una risoluzione
<P>
(Il Parlamento respinge la proposta)
<SPEAKER ID="030" NAME="Presidente">
In considerazione della mancanza di tempo per discutere della seduta di mercoledì pomeriggio, il gruppo socialista ha proposto che i dibattiti siano prolungati fino alle 18.00. Con l'accordo del Consiglio, il Tempo delle interrogazioni può essere prorogato fino alle 19.30.
<SPEAKER ID="031" NAME="Hannes Swoboda" AFFILIATION="PSE">
(DE) Signor Presidente, lei ha detto tutto quello che vi era da dire sulla motivazione. È positivo che il Tempo delle interrogazioni al Consiglio non sia stato ridotto. Volevo solo sottolineare questo punto.
<P>
(Il Parlamento approva la richiesta)
<P>
(L'ordine del giorno è approvato)

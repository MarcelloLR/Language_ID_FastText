<CHAPTER ID="003-01">
1. Presunto utilizzo di paesi europei da parte della CIA per il trasporto e la detenzione illegale di persone (votazione) 
<P>
Prima della votazione
<SPEAKER ID="451" NAME="Giovanni Claudio Fava " AFFILIATION="PSE">
relatore. - Signor Presidente, solo per avvertire i servizi che per un'incoerenza con la relazione votata in commissione, i punti 114, 127 e 128 vanno resi coerenti con il resto dei paragrafi equivalenti. Per questo, se l'emendamento 228 sarà adottato, si dovranno intendere adottati anche gli emendamenti 234 e 235.
<SPEAKER ID="087" NAME="Ignasi Guardans Cambó" AFFILIATION="ALDE">
(FR) Capisco che l'Assemblea abbia deciso di votare su tutto il pacchetto di emendamenti, ma qualcuno può spiegarmi che cosa deve fare il mio gruppo, in caso di voto in blocco, per appoggiare certi emendamenti e non altri, o respingerli? Che cosa dobbiamo fare in un caso simile, signor Presidente? Perché, nella fattispecie, noi intendiamo sostenere certi emendamenti e votare contro altri. Che cosa propone, signor Presidente?
<SPEAKER ID="088" NAME="Presidente">
Ecco perché i gruppi sono stati invitati a presentare a tempo debito le richieste di votazione per parti separate, come ha fatto in particolare il gruppo del Partito popolare europeo (Democratici cristiani) e dei Democratici europei. Gli emendamenti che ponevano più problemi e sui quali i gruppi desideravano esprimersi in modo più particolareggiato saranno ritirati dalle votazioni in blocco e vi saranno sottoposti un po' più tardi.
<P>
Se il suo gruppo non ha presentato richieste di votazione per parti separate su certi pacchetti di emendamenti, vuol dire che, in teoria, non pongono problemi. Non intendo riaprire la discussione in merito.
<P>
(L'onorevole Guardans Cambó insiste)
<P>
Tutti hanno capito la sua posizione e spero di averle dato la spiegazione tecnica più neutra possibile. Non ha la parola, onorevole Guardans, è già intervenuto due volte.
<P>
(L'onorevole Guardans Cambó continua ad insistere)
<P>
Se vuole chiedere una votazione per parti separate supplementare, mi precisi quale e la inserirò.
<SPEAKER ID="452" NAME="Ignasi Guardans Cambó" AFFILIATION="ALDE">
(FR) Chiedo una votazione per parti separate sull'emendamento n. 38.
<P>
Prima della votazione sul paragrafo 60
<SPEAKER ID="090" NAME="Giovanni Claudio Fava " AFFILIATION="PSE">
relatore. - Signor Presidente, l'emendamento orale è inteso a sostituire un singolare con un plurale: il termine "documento”, che riguarda la cooperazione italiana, diverrebbe "documenti” e tutti gli altri termini del paragrafo verrebbero concordati al plurale.
<P>
(L'emendamento orale è stato accolto)
<SPEAKER ID="453" NAME="Giusto Catania" AFFILIATION="GUE/NGL">
Signor Presidente, vorrei soltanto dire che, a seguito dell'approvazione di questo emendamento orale, il nostro gruppo ritira l'emendamento 261.
<P>
Dopo la votazione sul paragrafo 66
<SPEAKER ID="455" NAME="Ignasi Guardans Cambó" AFFILIATION="ALDE">
(FR) Signor Presidente, credo sia nell'interesse di tutti che i gruppi votino quello che hanno deciso di votare. Il fatto che gli emendamenti del gruppo "Unione per l'Europa delle nazioni” siano stati ritirati dalla lista di voto crea attualmente confusione tra molti dei nostri colleghi che credono di votare gli emendamenti del gruppo UEN, mentre in realtà il voto riguarda i paragrafi originali. Le chiedo pertanto di voler procedere ad una verifica elettronica della votazione sul paragrafo 66 originale e chiedo ai colleghi di verificare sempre se il voto si riferisce all'originale o all'emendamento.
<SPEAKER ID="456" NAME="Johannes Blokland" AFFILIATION="IND/DEM">
(NL) Signor Presidente, quello che rende la votazione più complessa del solito è il fatto che il mio auricolare mi dice che stiamo votando il 66, lo schermo dice la stessa cosa, mentre lei dice 68. Credo che dovremmo sentire da lei la stessa cosa che leggiamo sullo schermo e che sentiamo dagli auricolari.
<P>
(Il turno di votazioni, sospeso alle 12.00 per procedere alla seduta solenne, riprende alle 12.30)

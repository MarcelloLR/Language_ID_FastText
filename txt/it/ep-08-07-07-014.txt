<CHAPTER ID="014">
Ordine dei lavori
<SPEAKER ID="019" NAME="Presidente">
Il progetto definitivo di ordine del giorno, fissato dalla Conferenza dei presidenti, in conformità degli articoli 130 e 131 del regolamento, nella riunione di giovedì 3 giugno 2008, è stato distribuito. Sono state proposte le seguenti modifiche.
<P>
Per quanto riguarda lunedì/martedì/mercoledì: non sono state proposte modifiche.
<P>
Per quanto riguarda giovedì: il gruppo socialista del Parlamento europeo ha chiesto di eliminare dall'ordine del giorno il primo sottopunto del dibattito sui diritti umani del pomeriggio, sulla presunta esistenza di fosse comuni nella parte del Kashmir amministrata dall'India.
<P>
Il presidente del gruppo PSE Martin Schulz ha la parola per motivare la richiesta.
<SPEAKER ID="020" NAME="Martin Schulz" LANGUAGE="DE">
Signor Presidente, già nella Conferenza dei presidenti avevo provato a convincere i presidenti dei gruppi che questo punto della discussione, in questo momento particolare, è davvero inopportuno. Si basa su una mera supposizione diffusa da Amnesty International. Secondo quanto afferma la stessa Amnesty International esiste un sospetto, ma finora non vi sono prove tangibili dell'esistenza di fosse comuni.
<P>
Il presidente della sottocommissione per i diritti umani, l'onorevole Flautre, ha risposto in modo molto intelligente. Ha invitato i rappresentanti di Amnesty International a visitare la commissione il 16 luglio, per verificare e definire, in quella sede, le accuse. Riteniamo quindi sia sensato attendere fino allo svolgimento di queste audizioni prima di decidere cosa fare su questo punto all'ordine del giorno.
<P>
Vorrei inoltre sottolineare che non si tratta di una vecchia regione qualsiasi del mondo, bensì di una regione nella quale anche il Parlamento europeo, quale organo della politica internazionale, deve procedere con assoluta cautela, senza prendere decisioni sulla base di supposizioni che potrebbero eventualmente suscitare l'effetto opposto alle nostre intenzioni, ovvero il raggiungimento di una maggiore stabilità nella regione.
<P>
Chiediamo, pertanto, di eliminare questo punto dall'ordine del giorno.
<SPEAKER ID="021" NAME="Monica Frassoni">
a nome del gruppo Verts/ALE. - (EN) Signor Presidente, mi auguro che, nella discussione che seguirà, chiederemo lo svolgimento di un'inchiesta indipendente sulle fosse comuni, che questi luoghi siano protetti e che si ponga fine alla violenze contro le persone che svolgono questa indagine. Credo che non esista alcuna contraddizione fra questa richiesta di procedere con urgenza al dibattito e le audizioni che l'onorevole Flautre sta organizzando per il 16 luglio.
<SPEAKER ID="022" NAME="Martin Schulz" AFFILIATION="PSE">
(DE) Signor Presidente, come può essere richiesta una votazione per appello nominale su una proposta che ho avanzato solo adesso?
<SPEAKER ID="023" NAME="Presidente">
Onorevole Schulz, quando si hanno delle intenzioni, è ovvio che la voce si diffonde rapidamente. Presumo, quindi, che ognuno di noi ne è venuto rapidamente a conoscenza. Credo, tuttavia, che se l'istanza è qui dinanzi a me, devo farla votare.
<SPEAKER ID="024" NAME="Martin Schulz" AFFILIATION="PSE">
(DE) Signor Presidente, stando al Regolamento, credo sia impossibile. Il mio gruppo ha deciso circa 25 minuti fa di assegnarmi l'incarico di presentare la proposta. Ritengo, pertanto, che sia assolutamente impossibile che, nel frattempo, possa essere stata presentata una richiesta di votazione per appello nominale sulla proposta da me appena inoltrata. E se è stata presentata, non lo è stata entro i termini e, quindi, spetta a lei decidere se debba essere respinta.
<SPEAKER ID="025" NAME="Presidente">
Onorevole Schulz, sono stato informato del fatto che questa proposta era già stata presentata un'ora prima e quindi ne deduco che sia stato fatto come misura preventiva. Ma è solo una mia supposizione, onorevole Schulz. Perché è un problema tanto grande? Lei ha le sue convinzioni, gli altri hanno le loro. Ci lasci avere tutti le nostri convinzioni. Secondo le informazioni di cui sono in possesso, un'ora fa - quindi, entro i termini - è stata avanzata correttamente una proposta di votazione per appello nominale sulla questione, se si dovesse giungere a una decisione.
<P>
(Mormorii)
<P>
Ognuno può decidere se portare o meno con sé i propri documenti, la scelta è individuale.
<SPEAKER ID="026" NAME="Martin Schulz" AFFILIATION="PSE">
(DE) Signor Presidente, chiedo che l'a seduta sia interrotta per due minuti, sino a quando tutti i colleghi avranno ricevuto la scheda per la votazione.
<SPEAKER ID="027" NAME="Presidente">
Facciamo una breve interruzione, così ognuno può ricevere la sua scheda.
<P>
(La seduta è interrotta per alcuni minuti)
<P>
(Il Parlamento respinge la proposta con votazione per appello nominale)
<SPEAKER ID="029" NAME="Hannes Swoboda" AFFILIATION="PSE">
(DE) Signor Presidente, lei ha prima accennato alla gradita presenza qui con noi del ministro Jean-Pierre Jouyet e è così. Inviterà anche le future Presidenze a seguire l'esempio del ministro Jouyet e a essere presenti nel Parlamento già dal lunedì?
<SPEAKER ID="030" NAME="Stavros Lambrinidis" AFFILIATION="PSE">
(EL) Signor Presidente, un'osservazione brevissima sul nostro programma per giovedì: il Presidente francese Sarkozy verrà qui per presentare la questione del futuro dell'Europa, in vista di una gravissima crisi in Europa.
<P>
Il gruppo socialista del Parlamento europeo, per quanto ne sappia, ha solo 18 minuti a disposizione per parlare. Immagino che al Presidente saranno concessi solo pochi minuti e agli altri oratori ancora meno.
<P>
Il Parlamento europei è il luogo per eccellenza in cui gli eurodeputati dovrebbero parlare e i leader nazionali dovrebbero ascoltarli. Con l'attuale distribuzione del tempo, credo che abbiamo perduto un'importantissima opportunità in questa discussione.
<SPEAKER ID="031" NAME="Presidente">
Onorevole Lambrinidis, esiste una procedura corretta per la distribuzione dei minuti. Il giovedì non è diversa dagli altri giorni, e spetta al suo gruppo distribuire il tempo di orazione come lo ritiene opportuno. Tutto è fatto secondo il metodo d'Hondt, e il giovedì non è previsto niente di straordinario.

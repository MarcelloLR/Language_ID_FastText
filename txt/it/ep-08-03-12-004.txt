<CHAPTER ID="004">
Dichiarazione della Presidenza
<SPEAKER ID="089" NAME="Presidente">
La Conferenza dei presidenti mi ha chiesto di formulare una dichiarazione, prima del Tempo delle votazioni, sulla situazione degli ostaggi in Colombia. Spero che tale iniziativa riporti pace e ordine ai nostri procedimenti.
<P>
Il 23 febbraio è stato il sesto anniversario del rapimento di Íngrid Bétancourt , e gli occhi della comunità internazionale e del Parlamento europeo sono nuovamente puntati sulla tragedia umana che molti dei 700 ostaggi sequestrati dalle FARC in Colombia subiscono da numerosi anni in condizioni disumane. Si tratta di un'ulteriore occasione per chiedere il loro immediato rilascio per motivi umanitari.
<P>
(Applausi)
<P>
Siccome lo stato di salute di molte delle vittime sequestrate, tra cui la stessa Bétancourt, è fonte di estrema preoccupazione, chiediamo il loro immediato rilascio per motivi umanitari e l'invio di un'équipe medica internazionale affinché fornisca agli ostaggi una rapida assistenza sanitaria. Accogliamo con favore gli sforzi del Presidente Uribe per cercare un dialogo finalizzato a un accordo umanitario. Esprimiamo la nostra solidarietà alle vittime, agli ostaggi e alle loro famiglie.
<P>
(L'Assemblea, in piedi, applaude lungamente)

<CHAPTER ID="007-01">
1. Elezione di un Vicepresidente del Parlamento europeo (votazione)
<SPEAKER ID="128" NAME="Presidente">
Passiamo ora all'elezione di un Vicepresidente del Parlamento europeo a norma degli articoli 13, 15 e 18 del regolamento.
<P>
Come sapete, uno dei nostri colleghi, che è stato l'undicesimo Vicepresidente, è stato eletto al suo parlamento nazionale e vi ricopre le funzioni di Presidente. Mi riferisco al signor Schmitt. Oggi eleggiamo un nuovo Vicepresidente che prenda il suo posto. Ho ricevuto la seguente candidatura: onorevole Tőkés. Il candidato mi ha informato ufficialmente che egli acconsente alla nomina. In considerazione del fatto che vi è un solo candidato propongo che egli sia eletto per acclamazione a norma dell'articolo 13, paragrafo 1, del regolamento.
<P>
Qualcuno si oppone? Ai sensi dell'articolo in questione sono costretto a domandarlo.
<SPEAKER ID="129" NAME="Corneliu Vadim Tudor" AFFILIATION="NI">
- (EN) Signor Presidente, oggi è la prima volta che mi vergogno di essere un membro del Parlamento europeo. É la prima volta che un uomo che nega il trattato di pace del Trianon firmato dopo la Prima Guerra Mondiale è promosso e proposto ai voti per una posizione così importante in Europa. Il popolo rumeno...
<P>
(Il Presidente interrompe l'oratore)
<SPEAKER ID="130" NAME="Presidente">
Lei non è d'accordo con questa scelta, quindi procederemo a un voto formale. Voteremo per mezzo del sistema elettronico.
<SPEAKER ID="131" NAME="Hannes Swoboda" AFFILIATION="S&amp;D">
(DE) Signor Presidente, ci è stato detto che il candidato desiderava fare prima una dichiarazione. Forse siamo stati informati male, ma se il candidato desidera fare una dichiarazione allora dovrebbe essergli data la parola.
<SPEAKER ID="132" NAME="László Tőkés" AFFILIATION="PPE">
- (EN) Signor Presidente, ho preparato per oggi una breve dichiarazione che desidero leggere.
<P>
É un grande onore per me essere nominato Vicepresidente del Parlamento europeo con il sostegno del Partito popolare europeo (Democratico cristiano). É stato per me un onore simile ricevere nel dicembre 2009 la più alta decorazione di Stato della Romania, l'Ordine della stella, in occasione della ricorrenza del ventesimo anniversario della caduta della dittatura comunista in Romania. Vent'anni fa a Timişoara, persone di diverse origini etniche e con convinzioni diverse, unite dalla convinzione e dal coraggio e affrontando e correndo insieme gli rischi stessi, si sollevarono contro il regime di Ceauşescu. Allo stesso modo, oggi come allora, io continuo il mio impegno per rappresentare gli interessi del mio paese nello spirito della lotta per i diritti umani, delle minoranze, dei diritti religiosi e per la libertà, restando fedele all'impegno per i valori europei e cristiani.
<P>
Mi impegno a favorire l'integrazione europea dei Paesi ex comunisti e degli Stati dell'Europa orientale e centrale, in particolare quella della comunità di minoranza ungherese in Romania che rappresento in qualità di membro del Partito popolare europeo (Democratico cristiano). Mi riempie di gioia essere un membro del Parlamento europeo nel periodo successivo all'entrata in vigore del trattato di Lisbona, che segna un nuovo inizio nella storia dell'Europa unita. Vi ringrazio per l'attenzione.
<P>
(Applausi)
<SPEAKER ID="133" NAME="Presidente">
Procediamo alla votazione elettronica. Dopo che avrò dichiarata aperta la votazione, sullo schermo verranno visualizzate le seguenti informazioni: l'oggetto della votazione e il nome del candidato. Per votare a favore del candidato è necessario premere il tasto "+”. Naturalmente è possibile anche astenersi dal voto con il pulsante "0”, come sapete. Quindi è tutto semplice. Ai sensi dell'articolo 15 del regolamento di procedura, risulta eletto il candidato che ottiene la maggioranza assoluta dei voti espressi, il che significa che vengono presi in considerazione solo i voti a favore.
<SPEAKER ID="134" NAME="Marc Tarabella" AFFILIATION="S&amp;D">
(FR) Signor Presidente, mi perdoni, forse sono l'unica persona in questo Parlamento che non sa cosa sta accadendo, ma davvero non so in che modo siamo tenuti a votare. C'è uno zero, un numero uno e una croce. Francamente, non so come votare a favore o contro o astenermi. Sarebbe utile se potesse venire spiegato correttamente.
<SPEAKER ID="135" NAME="Martin Schulz" AFFILIATION="S&amp;D">
(DE) Signor Presidente, in tutta modestia, vorrei porle una domanda. Lei dispone accanto a lei di un gran numero di colleghi ben retribuiti che sono sicuro saranno in grado di darle qualche aiuto per rispondere alla seguente domanda. Sul mio schermo, ho il nome "Tőkés”.
<P>
La mia apparecchiatura dispone poi di tre pulsanti da premere in votazione per appello nominale. Il primo pulsante è per il "sì”, il tasto centrale è per l'astensione e il terzo pulsante è per il "no”. É giusto?
<P>
(Commenti di approvazione)
<P>
Questo significa che chi vuole votare per l'onorevole Tőkés deve premere il pulsante "sì”, quelli che non vogliono votare per lui premono il pulsante "no”, e coloro che vogliono astenersi - come il mio gruppo - premono il tasto "astensione”. È così?
<P>
(Applausi)
<SPEAKER ID="136" NAME="Presidente">
É esattamente quello che ho detto un attimo fa. Coloro che vogliono votare ”sì” premono il pulsante "sì”, quelli che vogliono votare "no” premono il pulsante "no”, e quelli che vogliono astenersi dal voto premono "0”.
<SPEAKER ID="137" NAME="Marc Tarabella" AFFILIATION="S&amp;D">
(FR) Signor Presidente, mi scusi, ma sto parlando di nuovo facendo seguito alla domanda posta dall'onorevole Schulz e alla sua risposta molto chiara, che, tuttavia, è contraria a quanto mi è stato detto dai servizi del Parlamento.
<P>
I servizi del Parlamento mi hanno appena detto che posso votare a favore o astenermi, ma che non posso votare contro. Quindi non è affatto chiaro. Mi dispiace intervenire in questo modo ma possiamo per favore cercare di essere coerenti? Le sarei grato signor Presidente se potesse darmi una risposta chiara.
<SPEAKER ID="138" NAME="Presidente">
La risposta chiara è che in questa votazione terremo conto solo dei voti a favore. I voti contrari e le astensioni sono contati insieme, perché è importante solo il numero dei voti "sì”. La questione è chiara. Premendo il pulsante "no” o quello per astenersi, l'effetto sarà lo stesso.
<P>
Ora risponderò ad altre tre domande.
<SPEAKER ID="139" NAME="Georgios Toussas" AFFILIATION="GUE/NGL">
(EL) Signor Presidente, ritengo che abbiamo palesemente violato il regolamento interno del Parlamento europeo. Questo modo di procedere è inaccettabile; è inaccettabile che non venga assolutamente presa nota di chi ha votato a favore, di chi contro e di chi si è astenuto. Si può vedere da come operano i pulsanti che i voti contrari non verranno registrati. Lei deve dare istruzioni per far sì che la votazione sia registrata in modo chiaro, e che sia presa nota di chi ha votato a favore, di chi contro e di chi si è astenuto.
<SPEAKER ID="140" NAME="Robert Atkins" AFFILIATION="ECR">
- (EN) Signor Presidente, non esula certo dall'intelligenza capire che intendiamo votare contro o astenerci, come facciamo normalmente. Non si può sistemare la questione? Se non è possibile, allora non possiamo procedere con questa votazione.
<SPEAKER ID="141" NAME="Hans-Peter Martin" AFFILIATION="NI">
(DE) Signor Presidente, vorrei fare una osservazione tecnica. Sulle nostre apparecchiature è necessario prima premere "sì”, poi quando si va al "no”, è ancora in blu. Se si desidera visualizzare "no” non succede nulla. In altre parole, si può solo arrivare al "no” via il "sì', il che non è una soluzione tecnica adeguata.
<SPEAKER ID="142" NAME="Dagmar Roth-Behrendt" AFFILIATION="S&amp;D">
(DE) Signor Presidente, cerchiamo di affrontare questa situazione con un po' più con calma. Di solito, i vicepresidenti del Parlamento europeo vengono eletti in blocco all'inizio della legislatura o nel corso della legislatura. Quando lo facciamo, onorevoli colleghi, conosciamo sempre e solo il numero dei "sì” espressi per un candidato, il che decide anche l'ordine in cui i membri vengono eletti all'Ufficio di Presidenza. Ora, dato che un deputato ha lasciato la carica, oggi stiamo eleggendo un altro Vicepresidente: l'unica cosa importante quindi è se egli ha ricevuto il numero dei "sì” necessari all'elezione. Tutto il resto non fa alcuna differenza. É un caso diverso dalle altre votazioni.
<P>
(Applausi)
<P>
Il Presidente del Parlamento ha dato una descrizione perfetta della votazione segreta, e per me ha funzionato benissimo senza dover premere pulsanti vari. Ho premuto il pulsante che ho voluto premere ed è apparsa la luce blu. Forse potremmo semplicemente provare tutti insieme ancora una volta, signor Presidente.
<P>
(Applausi)
<SPEAKER ID="143" NAME="Presidente">
Dichiaro aperta la votazione.
<P>
(Con votazione elettronica (votanti: 621; a favore: 334; astenuti: 287), il Parlamento elegge l'onorevole Tőkés).
<P>
Il nostro Vicepresidente ha ottenuto una maggioranza qualificata. Vorrei congratularmi con il collega, onorevole Tőkés, per aver ottenuto un risultato che gli conferisce la qualifica di Vicepresidente del Parlamento e gli auguro il successo nello svolgimento delle sue funzioni. Il Vicepresidente Tőkés ricoprirà l'undicesimo posto nell'ordine di precedenza dei vicepresidenti.
<SPEAKER ID="144" NAME="Norica Nicolai" AFFILIATION="ALDE">
(RO) La mia scheda non ha funzionato. Io voto contro.
<SPEAKER ID="145" NAME="Stavros Lambrinidis" AFFILIATION="S&amp;D">
(EN) Signor Presidente, mi dispiace di dover prolungare ulteriormente la questione. Quello che lei ha detto nelle istruzioni era che i deputati potevano votare a favore o astenersi. I risultati finali mostrano però i voti "a favore”, "astenuti” e "contrari”. So che ci possono essere molte persone avrebbero votato in modo diverso se avessero saputo che avevano la scelta fra le tre opzioni. Ciò che vorrei chiedere è se davvero questo è il modo corretto per farlo, per farlo un'ultima volta.
<SPEAKER ID="146" NAME="Presidente">
Onorevoli colleghi, darò ascolto a tutte le vostre rimostranze sulla votazione in una procedura speciale dopo il voto. Non abbiamo intenzione di decidere la questione qui e ora. In conformità con l'esito del voto, che abbiamo raggiunto a maggioranza qualificata, abbiamo eletto il Vicepresidente Tőkés. Tutte le vostre osservazioni saranno oggetto di esame. Vi prega di comunicarmele entro la giornata di oggi. Prenderemo una decisione in merito domani. Darò una risposta diretta alle vostre perplessità. Grazie mille.
<SPEAKER ID="148" NAME="Hannes Swoboda" AFFILIATION="S&amp;D">
(DE) Signor Presidente, volevo solo farle sapere che secondo la votazione precedente abbiamo 789 deputati in questo Parlamento. É una cifra un po' alta. Mi auguro che i voti futuri non indichino nuovamente che abbiamo 789 deputati.
<SPEAKER ID="149" NAME="Presidente">
Se c'è qualcosa da aggiungere alla fine della votazione, lo porterò alla vostra attenzione.
<SPEAKER ID="150" NAME="Robert Atkins" AFFILIATION="ECR">
(EN) Signor Presidente, la questione sollevata dell'onorevole Swoboda è del tutto appropriata. Il mio buon amico, onorevole Harbour, ha fatto le somme e se è vero che hanno votato più persone di quelle effettivamente presenti, cioè 785, o forse addirittura 789, allora certo questo voto non può stare in piedi.
<P>
(Applausi)
<P>
Ciò che dobbiamo fare è prendere in considerazione - e vi esorto a sottoporlo all'Ufficio di Presidenza subito dopo avere lasciato la Presidenza - che domani dobbiamo tenere un'altra votazione, preferibilmente con una scheda cartacea o almeno con un sistema che funzioni correttamente.
<SPEAKER ID="151" NAME="Presidente">
Come ho detto, cercherò di tornare a voi prima della fine di questo turno di votazioni. Sembra che vi sia una discrepanza. L'onorevole Swoboda l'ha segnalata, e anche l'onorevole Atkins l'ha fatta notare. Cercheremo di ottenere informazioni nel più breve tempo possibile. Davvero non intendo dilungarmi oltre. C'è un problema, è necessario analizzarlo, è in corso di analisi, e ve ne darò conto il prima possibile.

<CHAPTER ID="009-17">
17. Modulazione facoltativa dei pagamenti diretti nell'ambito della PAC (votazione) 
<P>
Prima della votazione
<SPEAKER ID="102" NAME="Presidente">
La commissione per l'agricoltura e lo sviluppo rurale chiede al Parlamento di respingere la proposta di regolamento.
<P>
(Il Parlamento respinge la proposta di regolamento)
<P>
Dato che la proposta è stata respinta, do la parola al Commissario.
<SPEAKER ID="103" NAME="Charlie McCreevy" LANGUAGE="EN">
Signor Presidente, pur deplorando il risultato della votazione, la Commissione ha preso buona nota della posizione assunta dalla maggioranza dei deputati al Parlamento europeo.
<P>
In conformità dell'accordo quadro tra Parlamento e Commissione, quest'ultima affronterà la questione in esame onde valutare con attenzione la propria posizione alla luce di queste circostanze. La Commissione informerà il Parlamento a tempo debito e in maniera adeguata del risultato delle proprie deliberazioni.
<SPEAKER ID="104" NAME="Presidente">
Molto bene, signor Commissario. La relazione sarà dunque trasmessa alla commissione competente, in attesa delle proposte della Commissione.

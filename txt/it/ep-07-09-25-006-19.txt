<CHAPTER ID="006-19">
19. Organizzazione comune dei mercati nel settore dello zucchero (votazione)
<P>
- Relazione: Batzeli
<P>
- Prima della votazione sull'emendamento n. 1:
<SPEAKER ID="141" NAME="Katerina Batzeli  " AFFILIATION="PSE">
relatore. - (EL) Signor Presidente, mi consenta di evitare la lettura dell'enunciato tecnico dell'emendamento nel caso in cui non dovesse concordare con la questione politica che le espongo:
<P>
l'articolo 10, paragrafo 2, del regolamento N. 318/2006 riguarda la possibilità di un'ulteriore riduzione delle quote di zucchero dopo il 2010. La commissione per l'agricoltura e lo sviluppo rurale ha presentato l'emendamento addirittura prima che potessimo sapere che esito avesse avuto l'attuazione della nuova OCM negli Stati membri e sull'andamento degli affari. L'emendamento suggerisce una riduzione lineare del 13,5% per il periodo dopo il 2010. Se la Commissione propone, ad esempio, una riduzione del 10% per lo stesso periodo, ci sarà un problema.
<P>
Il mio emendamento orale ha il mero scopo di inviare un messaggio e di fornire una metodologia di base da poter adottare nell'eventualità di effettuare un'ulteriore riduzione dopo il 2013. L'emendamento terrà conto dell'andamento degli affari, cioè della misura in cui gli affari si siano adattati allo statu quo e alla situazione degli Stati membri.
<P>
(L'emendamento orale è respinto.)

<CHAPTER ID="001">
Apertura della seduta
<P>
(La seduta è aperta alle 10.00)
<SPEAKER ID="005" NAME="Bernd Posselt" AFFILIATION="PPE-DE">
(DE) Signora Presidente, sarò molto breve: alcuni colleghi forse non lo sapranno ancora, ma mi è stato riferito che ieri si è deciso di tenere la prossima tornata a Bruxelles. Ho sentito che esistono grandi problemi ad ottenere un posto letto qui a Bruxelles perché gli alberghi sono tutti prenotati per una fiera commerciale. Si sarebbe dovuto semplicemente spostare questa tornata o trasformarla in minitornata, sarebbe stata la soluzione migliore. Con un minimo di buona volontà si sarebbe potuto fare.
<P>
Il secondo punto sul quale parlerò brevemente è direttamente collegato: la situazione in termini di sicurezza è stata effettivamente controllata in questo edificio? Ho sentito che vi sono enormi difetti strutturali qui. Questo edificio è stato controllato con gli stessi criteri applicati per l'edificio di Strasburgo?
<SPEAKER ID="006" NAME="Presidente">
Onorevoli colleghi, non iniziamo un dibattito su questo argomento adesso. Le comunicazioni saranno rese questo pomeriggio durante il tempo delle votazioni.
<P>
Si stanno compiendo tutti i passi necessari per controllare gli edifici su base preventiva e per procedere alle opportune riparazioni a Strasburgo in modo da potere ritornare in quella sede il più presto possibile per i nostri lavori.
<P>
Non ritorneremo finché non saremo sicuri che l'edificio è sicuro.
<SPEAKER ID="007" NAME="Philip Bushill-Matthews" AFFILIATION="PPE-DE">
(EN) Signora Presidente, sarò breve perché accetto che lei non vuole avere un dibattito. Se si farà un annuncio alle 12.00, si potrebbe anche affermare se l'Ufficio di presidenza sta prendendo in considerazione - e non sto cercando di provocare - di passare un periodo più lungo a Bruxelles, in modo che possiamo avere decisioni a tempo debito per prenotare gli alberghi e avere sale per riunioni? Perché queste costanti decisioni separate non stanno rendendo la vita facile a nessuno di noi. In pratica, si potrebbe prendere in considerazione questa ipotesi e potremmo avere una risposta nell'annuncio alle 12,00?
<SPEAKER ID="008" NAME="Presidente">
Onorevole Bushill-Matthews, non è prassi del Parlamento spostare la seduta da Bruxelles a Strasburgo per nessun motivo. Vi è un grave motivo, imprevisto, e il Parlamento sta cercando di risolvere la situazione con calma, determinazione e coerenza. Dobbiamo tutti dimostrare la stessa compostezza, serietà di intenti e maturità.
<P>
Le informazioni saranno diffuse non appena i fatti saranno conosciuti e con sufficiente anticipo per consentire ai deputati di prenotare le camere sul posto, se necessario.
<P>
Credo che sia opportuno trattare il problema con maturità, con il giusto atteggiamento e con compostezza. Non ritengo sia una crisi seria perché abbiamo avvisato tutti che sarebbe potuta accadere.

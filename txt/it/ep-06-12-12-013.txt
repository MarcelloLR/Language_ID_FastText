<CHAPTER ID="013">
Ordine del giorno: vedasi processo verbale
<SPEAKER ID="087" NAME="Hannes Swoboda" AFFILIATION="PSE">
- (DE) Signor Presidente, la seduta di stamattina è un'altra di quelle che si sono concluse con mezz'ora di anticipo e l'onorevole Kaufmann, che la presiedeva, merita il nostro ringraziamento per essersi gentilmente scusata di ciò con i visitatori che stavano entrando proprio in quel momento.
<P>
Chiederei pertanto di accordare al Presidente di turno un po' più di tempo per parlare se appare comunque evidente che la seduta si avvia a finire prima del previsto. E' un peccato che i visitatori accedano all'Aula sperando di assistere a un dibattito piuttosto interessante e poi la trovino vuota. Si potrebbe essere un po' più flessibili a questo proposito e ciò farebbe piacere anche ai deputati.
<P>
(Applausi)
<SPEAKER ID="088" NAME="Presidente">
- Onorevole Swoboda, condivido la sua richiesta di maggiore flessibilità. Sono molto rigido quando abbiamo il tempo contato. Ove possibile, gradirei aumentare il limite di tempo concesso agli interventi. Ciò detto, quando l'ordine del giorno è finito e il tempo concesso ai deputati anche, che possiamo fare?
<SPEAKER ID="089" NAME="Richard Corbett" AFFILIATION="PSE">
- (EN) Signor Presidente, posso solo dire al riguardo che lei non solo ha facoltà di consentire agli oratori di parlare più a lungo, ma ha anche quella di dare la parola a oratori supplementari secondo la procedura "catch-the-eye”, cosa perfettamente conforme al Regolamento.
<SPEAKER ID="090" NAME="Presidente">
- Certo, onorevole Corbett, a patto che gli oratori in questione siano presenti, perché un Presidente non può dare la parola ai deputati assenti!

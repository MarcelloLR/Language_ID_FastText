<CHAPTER ID="006-09">
9. Migliorare la governance economica e il quadro di stabilità dell'Unione, in particolare nell'area dell'euro (
<SPEAKER ID="155" NAME="Olle Schmidt" AFFILIATION="ALDE">
(EN) Signor Presidente, si tratta di un emendamento orale importante: "considerando, per quanto possibile, che tutti e 27 gli Stati membri dovrebbero attenersi pedissequamente a tutte le proposte sulla governance economica, riconoscendo che, per gli Stati membri non appartenenti all'area dell'euro, si tratterà in parte di un processo volontario”.
<P>
è stato accolto dal gruppo del PPE, è stato accettato dal gruppo S&D ed è stato approvato anche dal Commissario. Spero che possiate accogliere tutti quest'emendamento orale. è importante per me, è importante per il gruppo ALDE, ed è particolarmente importante per il mio paese, la Svezia, se mai aderiremo all'euro.
<P>
(L'emendamento orale è accolto)
<SPEAKER ID="157" NAME="Presidente">
Con ciò si conclude il turno di votazioni.
<P>
Visto che le votazioni si sono prolungate così tanto, grazie al vostro ottimo lavoro, vorrei chiedere a colori i quali hanno fatto richiesta di dichiarazioni di voto, di trasformare tali dichiarazioni da orali a scritte oppure di rinviare il turno a domani, perché - essendo state inoltrate 62 richieste - non siamo in grado di evaderle.
<SPEAKER ID="158" NAME="Michał Tomasz Kamiński" AFFILIATION="ECR">
(EN) Signor Presidente, vorrei congratularmi con lei per il lavoro eccellente di oggi. Apprezzo davvero molto il modo in cui ha esercitato la Presidenza, e spero che condividerà queste sue meravigliose competenze anche con altri Vicepresidenti del Parlamento.
<SPEAKER ID="159" NAME="Nicole Sinclaire" AFFILIATION="NI">
(EN) Signor Presidente, io ho votato oggi e i miei elettori possono avere già accesso al mio voto odierno, pertanto dovrebbero avere anche l'opportunità di sentire oggi stesso la mia dichiarazione di voto.
<SPEAKER ID="160" NAME="Presidente">
Io ho fatto una richiesta, onorevole, cioè quella di trasformare la dichiarazione orale in dichiarazione scritta. In questo modo lei comunque può dar conto al suo collegio delle motivazioni che hanno spinto lei ed altri a votare in un certo modo sui vari dossier. Non le voglio assolutamente togliere alcun diritto. Vorrei soltanto pregarla di associarsi agli altri colleghi che rinunciano alla dichiarazione orale per fare la dichiarazione scritta. Soltanto questo.
<SPEAKER ID="161" NAME="Barbara Matera" AFFILIATION="PPE">
Signor Presidente, aderisco alla Sua richiesta: l'onorevole Mastella ed io faremo delle dichiarazioni scritte. In secondo luogo, mi associo al collega, rinnovandole i miei complimenti, signor Presidente.
<SPEAKER ID="162" NAME="Licia Ronzulli" AFFILIATION="PPE">
Signor Presidente, se è d'accordo e per accontentare tutti, si possono rinviare a domani le dichiarazioni orali.
<SPEAKER ID="163" NAME="Presidente">
Sì sono certamente d'accordo. Se è d'accordo anche l'onorevole Sinclair. Mi affido alla bontà dei colleghi, che invito a fare le dichiarazioni orali domani o a farle scritte oggi e diamo la possibilità all'onorevole Sinclair di farla ora.

<CHAPTER ID="007">
Approvazione del processo verbale della seduta precedente: vedasi processo verbale
<SPEAKER ID="070" NAME="Isabelle Durant" AFFILIATION="Verts/ALE">
(FR) Signor Presidente, onorevoli colleghi, desidero richiamare la vostra attenzione sul dossier che trovate sulla vostra scrivania relativo al premio Lux, un premio cinematografico che state per assegnare.
<P>
Vorrei ricordarvi che avete l'opportunità, e il dovere, di votare per scegliere uno dei tre film in concorso. Il dossier contiene un programma, un DVD della pellicola vincitrice dell'edizione del 2007 tradotta in 23 lingue, e altri sette film. L'idea è che tutti i cittadini dell'Unione europea possano vedere queste opere.
<P>
Ho due richieste: in primo luogo quella di guardare i film e in secondo luogo di votare. E' molto facile: come vi viene spiegato nel dossier, potete votare dal sito web e guardare i film anche sul canale 77 del vostro televisore.
<P>
Vi esorto a vedere queste pellicole; sono opere pregevoli che trasmettono i valori europei; potete sceglierne una, due o tre. Esprimere un giudizio dipende da voi, ma è importante che questa Assemblea voti numerosa e in modo chiaro. Vi invito quindi a prendere parte a questa votazione per una bella iniziativa, voluta dai cittadini e tesa a promuovere i valori e il cinema europei.
<P>
Potete votare ancora tutta la prossima settimana. Conto su di voi.
<P>
Ringrazio la presidente della commissione per la cultura e l'istruzione, l'onorevole Pack, per il suo importante contributo alla questione. Entrambe, io e la presidente, vi invitiamo ad accorrere numerosi a esprimere il vostro voto.
<SPEAKER ID="071" NAME="Presidente">
Ringrazio l'onorevole Durant, che ci ha dato i compiti per il fine settimana, che noi svolgeremo sicuramente con grande attenzione e con grande cura.

<CHAPTER ID="005-20">
20. Relazione annuale del Consiglio al Parlamento europeo sui principali aspetti e le scelte basilari della politica estera e di sicurezza comune (PESC) nel 2009 (
<SPEAKER ID="151" NAME="Giles Chichester" AFFILIATION="ECR">
(EN) Signor Presidente, mentre lei si diverte in maniera scherzosa e poco ortodossa ad accogliere le richieste di controllo dei voti avanzate dall'Aula, posso umilmente suggerire che se andasse un po' più piano l'interpretazione potrebbe star dietro alle sue comunicazioni, così potremmo votare al momento giusto. Sta andando un po' veloce e c'è un po' di decalage.
<SPEAKER ID="152" NAME="Presidente">
Onorevole Chichester, dal suo intervento mi sembra di capire che approva il mio stile poco ortodosso.
<P>
Prima della votazione sul paragrafo 33, testo iniziale:
<SPEAKER ID="154" NAME="Gabriele Albertini">
relatore. - Signor Presidente, è inutile che lo citi: è inserito nella dichiarazione di voto: inizia da "welcomes" e finisce con "manner". Potete leggerlo nel testo.
<SPEAKER ID="156" NAME="Gabriele Albertini">
relatore. - Anche in questo caso il testo è inserito nella lista di voto. Solo un'osservazione: il tema riguarda la protesta per la condanna di manifestanti in Bahrein e la censura per questo comportamento.
<SPEAKER ID="157" NAME="Presidente">
Onorevole Albertini, no, è l'emendamento orale all'emendamento n. 7 dopo il paragrafo 45.
<SPEAKER ID="158" NAME="Gabriele Albertini">
relatore. - Ho sbagliato a leggere il testo. Abbiamo soppresso il termine "Macedonia" per non urtare talune sensibilità, tra cui anche quella, credo, del Presidente.
<P>
Quindi, permane soltanto l'espressione "già Repubblica jugoslava di Macedonia". Abbiamo eliminato il termine "Macedonia".
<SPEAKER ID="160" NAME="Nick Griffin" AFFILIATION="NI">
(EN) Signor Presidente, mi unisco alle parole dell'onorevole Chichester. Gli interpreti ci dicono che possiamo votare "no” dopo che lei ha detto Εγκρίνεται, ovvero approvato. Non sapevo che la conoscenza del greco fosse un requisito per gli eurodeputati. Se lo è ce lo dica, la prego, altrimenti le chiedo cortesemente di rallentare un po'.
<SPEAKER ID="161" NAME="Presidente">
La risposta alla domanda è che la conoscenza del greco è un requisito per gli eurodeputati.
<P>
(Applausi e risate)
<P>
Senta, posso andare molto lentamente ma è così che vanno le cose, onorevoli colleghi, non ho cambiato il modo in cui faccio sempre le votazioni. Come sapete tutti gli interpreti hanno davanti una lista di voto. Se non ce l'hanno dovrebbero averla. Non dipende dalla rapidità o dalla lentezza con cui un Presidente comunica i voti in una qualunque lingua; gli interpreti hanno la lista davanti. Ad ogni modo, cercherò di andare un po' più lento se può aiutare. Va bene?
<SPEAKER ID="162" NAME="William" AFFILIATION="The Earl of) Dartmouth  (EFD">
(EN) Signor Presidente, come ha ampiamente dimostrato parla un ottimo inglese. Quindi perché insiste con questa farsa - pantomima - a parlare inutilmente greco?
<P>
(Rumorii prolungati)
<SPEAKER ID="164" NAME="Gabriele Albertini">
relatore. - Signor Presidente, chiedo scusa: non vorrei sbagliarmi ma non ricordo di aver votato l'emendamento orale al paragrafo 68.
<P>
Insomma, se non vado errato, abbiamo saltato l'emendamento orale che avevo citato prima riguardo alla condanna dell'atteggiamento del governo del Bahrein. Dovremmo dunque procedere alla sua votazione.
<SPEAKER ID="165" NAME="Presidente">
Onorevole Albertini, le rispondo che abbiamo approvato gli emendamenti nn. 3 e 18 e quindi il paragrafo originale su cui ha presentato l'emendamento orale è venuto a mancare.
<P>
Prima della votazione finale:
<SPEAKER ID="166" NAME="Robert Goebbels" AFFILIATION="S&amp;D">
(EN) Signor Presidente, condivido le parole dell'onorevole Albertini. Credo che potremmo votare l'emendamento orale che ha presentato in aggiunta al paragrafo su cui abbiamo votato perché sarebbe bene che l'Assemblea condannasse quanto sta succedendo in Bahrein, soprattutto i casi di pena di morte.
<P>
(Applausi)
<SPEAKER ID="167" NAME="Hannes Swoboda" AFFILIATION="S&amp;D">
(EN) Signor Presidente, sono d'accordo perché ci deve essere stato un errore nelle liste di voto o nelle procedure di voto: il sostegno era così unanime che sarebbe molto strano non includerlo.
<P>
Credo che l'Assemblea sarebbe d'accordo sulla proposta degli onorevoli Goebbels e Albertini di votare l'emendamento orale come integrazione o come paragrafo indipendente.

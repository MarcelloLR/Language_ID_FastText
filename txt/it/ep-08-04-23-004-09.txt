<CHAPTER ID="004-09">
9. Relazione 2007 sui progressi compiuti dall'ex Repubblica jugoslava di Macedonia (
<P>
- Prima della votazione
<SPEAKER ID="094" NAME="Erik Meijer">
relatore. - (EN) Signor Presidente, l'emendamento orale dell'onorevole Landsbergis mi obbliga a spiegare la complicata situazione riguardante un nome.
<P>
"FYROM” non è mai stato il nome di alcun paese e può solo essere un'abbreviazione di "ex Repubblica jugoslava di Macedonia”. Nella mia precedente relazione, adottata dalla riunione in plenaria di questo Parlamento il 12 luglio 2007, è stato deciso di non introdurre l'utilizzo di tale acronimo come nome, bensì di usare solo le cinque parole che lo compongono.
<P>
La conclusione è stata la sostituzione di tutti gli altri termini inclusi negli emendamenti con "ex Repubblica jugoslava di Macedonia”.
<P>
Propongo di mantenere tale linea. L'emendamento orale dell'onorevole Landsbergis non è conforme a tale decisione. Mi aspetto che nel 2008 un accordo con la Grecia risolva la questione dei diversi punti di vista relativi ai nomi di tale Stato e che quindi il termine FYROM venga dimenticato per sempre.
<SPEAKER ID="095" NAME="Vytautas Landsbergis" AFFILIATION="PPE-DE">
(EN) Signor Presidente, ci troviamo in una situazione delicata con uno dei nostri vicini, quando una repubblica normalmente esistente nel continente europeo viene dichiarata ufficialmente non esistente - solo "ex” Repubblica di M. - per decisione dell'ONU.
<P>
Prima che Washington segua New York che e chiede che la Georgia nel Caucaso venga chiamata "ex Repubblica sovietica di Georgia”, potremmo esprimere il nostro malcontento in merito a tali pratiche e lavorare per trovare una soluzione per "M.”. Si tratta di una proposta temporanea - non di sostituire il nome di qualcuno con "ex”, ma di correggere la situazione con il testo della nostra relazione, inserendo una spiegazione aggiuntiva: "il paese sotto il nome di FYROM”.
<P>
Vi prego di avere un po' di senso dell'umorismo e di offrire il vostro appoggio. Aiuteremmo sia la Grecia che "M.”.
<P>
(L'emendamento orale non è accolto)

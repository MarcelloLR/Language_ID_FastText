<CHAPTER ID="011-03">
3. Guinea (votazione) 
<P>
Prima della votazione sul considerando D del Preambolo
<SPEAKER ID="218" NAME="Harlem Désir" AFFILIATION="PSE">
(FR) Signor Presidente, abbiamo in effetti deciso di ritirare il nostro emendamento n. 1 al fine di mantenere l'accordo e l'unanimità tra i gruppi che, sono lieto di dirlo, secondo me rafforzeranno la risoluzione. Con l'accordo dei vari gruppi, abbiamo presentato invece un emendamento orale da aggiungere alla fine del considerando D e che vi leggerò in inglese, perché questa è la lingua da utilizzare come riferimento e la lingua in cui l'emendamento orale è stato negoziato. Esso indicherà che l'intervento ha come protagonisti mercenari provenienti dalla Liberia e dalla Sierra Leone, attualmente usati dalle autorità, ma che ufficialmente non vi è alcuna prova assoluta di un tale intervento, anche se tutti gli osservatori sul campo hanno iniziato a notarlo. Per riferirci a questa situazione restando comunque precisi, dichiareremo quanto segue:
<P>
(EN) "considerando la presunta presenza di mercenari ed ex-combattenti della guerriglia”.
<P>
(FR) Tuttavia, credo che il nostro collega, l'onorevole Matsakis, volesse apportare un emendamento orale a questo emendamento orale per renderlo ancora più preciso, e desidero dichiarare subito che appoggio la dicitura che ora ci proporrà, in modo che potremo tutti votare all'unanimità a favore dello stesso testo.
<SPEAKER ID="221" NAME="Marios Matsakis" AFFILIATION="ALDE">
(EN) Signor Presidente, per chiarire ulteriormente e renderlo ancora più concretamente corretto e generale, desidero presentare un emendamento orale all'emendamento orale dell'onorevole Désir.
<P>
Dopo le parole "considerando la presunta presenza di mercenari ed ex combattenti della guerriglia”, vorrei aggiungere "che operano in qualità di forze governative para-militari”.
<P>
(Il Parlamento approva l'emendamento orale)
<SPEAKER ID="222" NAME="Presidente">
La votazione è conclusa.

<CHAPTER ID="017">
Ordine dei lavori
<SPEAKER ID="022" NAME="Presidente">
Il progetto di ordine del giorno definitivo per la presente seduta plenaria è stato distribuito. Sono stati presentati i seguenti emendamenti:
<P>
Lunedì/martedì:
<P>
Nessun emendamento
<P>
Mercoledì:
<P>
Il gruppo IND/DEM ha presentato una mozione affinché la discussione sulla preparazione della riunione del Consiglio europeo sia intitolata nel seguente modo: "Preparazione del Consiglio europeo all'indomani del referendum irlandese”.
<SPEAKER ID="023" NAME="Gerard Batten">
a nome del gruppo IND/DEM. - (EN) Signor Presidente, propongo che il titolo "Preparazione del Consiglio europeo” sia modificato in "Preparazione del Consiglio europeo successivo all'indomani del referendum irlandese”.
<P>
(Il Parlamento accoglie la richiesta.)
<SPEAKER ID="025" NAME="Hannes Swoboda">
a nome del gruppo PSE. - (DE) Signor Presidente, abbiamo appena emendato il titolo della discussione, e a causa delle conseguenze della decisione presa dall'Irlanda, sulle quali vi sono opinioni divergenti, sarebbe opportuno dare all'Assemblea un po' di tempo per discutere di tali problemi. Per tale ragione abbiamo presentato una mozione affinché il secondo punto dell'ordine del giorno del mattino sia spostato al pomeriggio. Sono consapevole che vi sarà poco tempo nel pomeriggio, ma alla luce dell'urgenza e dell'importanza di questa riunione del Consiglio, è opportuno rinviarlo. Non abbiamo nessuna preferenza, qualsiasi punto può essere rinviato ad una seduta successiva, ma la nostra mozione in questo momento è che dedichiamo l'intera mattinata al merito della discussione appena rinominata per lasciarci tempo a sufficienza per discutere della questione.
<SPEAKER ID="026" NAME="Richard Corbett" AFFILIATION="PSE">
(EN) Signor Presidente, essendo stato relatore del Trattato di Lisbona, vorrei esprimere il mio sostegno alla presente proposta. E' necessario avere una discussione di ampio raggio per mostrare che diamo ascolto sia alle opinioni espresse dal popolo irlandese, sia alle opinioni espresse in tutti gli altri Stati membri, la maggior parte dei quali, se non tutti, desiderano portare avanti questo Trattato.
<SPEAKER ID="027" NAME="Carmen Fraga Estévez">
, a nome del gruppo PPE-DE. - (ES) Signor Presidente, il Trattato di Lisbona e gli sviluppi in Irlanda sono molto importanti, ma non devono pregiudicare la discussione di una questione come la pesca.
<P>
Devo dire che molti deputati non sono molto interessati alla pesca. Tuttavia, se l'industria della pesca ha mai attraversato una crisi, è quella che sta attraversando attualmente.
<P>
Il 23 giugno il Consiglio dell'Unione europea dei ministri della Pesca prenderanno una serie di decisioni sulla crisi nel settore della pesca, crisi che è sia di ordine congiunturale che strutturale. A mio parere, se il Parlamento non si occupasse di tale questione e non assumesse una posizione al riguardo, il settore della pesca dell'Unione europea non capirebbe.
<P>
Chiedo pertanto ai gruppi politici di mostrare una certa sensibilità e, una volta per tutte, contribuire ad una seria discussione sulla crisi del settore della pesca.
<P>
(Il Parlamento accoglie la richiesta.)
<SPEAKER ID="029" NAME="Francis Wurtz">
a nome del gruppo GUE/NGL. - (FR) Signor Presidente, vorrei rivolgere due domande.
<P>
La prima è la stessa domanda formulata dall'onorevole Swoboda, che ha chiesto di avere più tempo per la discussione sul Consiglio europeo e sulla questione del referendum.
<P>
La seconda domanda è se dobbiamo separare la discussione sui prezzi petroliferi dalla discussione sulla pesca o se è il caso di tenere una discussione su entrambi.
<P>
Si tratta di due domande distinte. La mia proposta è di considerare prima la domanda relativa alla durata degli interventi per la discussione sul Consiglio europeo, per poi passare alla domanda sulla pesca.
<P>
(Il Parlamento accoglie la prima richiesta e respinge la seconda.)
<P>
(L'ordine dei lavoro è così fissato)

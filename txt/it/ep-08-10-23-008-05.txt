<CHAPTER ID="008-05">
5. Impatto delle misure di sicurezza aerea e dell'impiego di "body scanner" sui diritti umani, la vita privata, la protezione dei dati e la dignità personale (
<P>
- Prima della votazione
<SPEAKER ID="070" NAME="Manfred Weber" LANGUAGE="DE">
Signor Presidente, a nome del gruppo PPE-DE desidero presentare una proposta. In Parlamento, c'è chiaro consenso su due punti: desideriamo innanzi tutto essere coinvolti nella procedura relativa a queste nuove varianti tecniche, un punto sul quale non è possibile assumere decisioni senza interpellare il Parlamento. Vorrei ringraziare il Commissario Tajani, che ha assicurato che sarà questo l'iter da seguire.
<P>
In secondo luogo, è chiaro a tutti che questa nuova misura tecnica debba essere esaminata con grande sensibilità. La questione suscita diverse preoccupazioni: occorre verificare attentamente i criteri dell'eventuale applicazione e tutti i componenti di quest'Assemblea concordano su questo punto. A nome del gruppo PPE-DE vorrei proporre di concederci altre quattro settimane e rinviare la votazione a novembre, perché il Commissario Tajani ha dichiarato che ci sarà un'importante audizione sul tema in quel mese. Il gruppo PPE-DE ritiene che dovremmo conoscere tutti i fatti prima di prendere una decisione. Spero che otterremo una maggioranza a favore di questo punto: è per questo motivo che proponiamo il rinvio della votazione a novembre.
<SPEAKER ID="071" NAME="Martin Schulz">
a nome del gruppo PSE. - (DE) Signor Presidente, onorevoli colleghi, sono contrario a questa proposta per il seguente motivo: è vero che l'audizione dell'onorevole Tajani ci darà l'occasione di acquisire ulteriori informazioni e di definire la nostra posizione. Tuttavia, con questa decisione non facciamo altro che dire al Consiglio - che è già giunto a una risoluzione nel corso dell'ultimo Consiglio dei ministri della Giustizia e degli Interni - che a nostro parere, e mi riferisco almeno al mio gruppo, la sicurezza e i relativi provvedimenti sono assolutamente essenziali. L'impiego di lettori ottici o dispositivi di visualizzazione che mostrano le persone completamente nude è del tutto inaccettabile: viola la dignità umana e non accresce in alcun modo la sicurezza.
<P>
(Applausi a sinistra e al centro)
<P>
Ciò rappresenta un perfetto esempio della mania di sicurezza che si registra in questa sede. Con la nostra decisione vogliamo affermare chiaramente la nostra opposizione a siffatti provvedimenti che sono molto controversi anche dal punto di vista medico. Vi chiediamo pertanto di respingere la proposta dell'onorevole Weber.
<P>
(Applausi)
<SPEAKER ID="072" NAME="Presidente">
La ringrazio. Il gruppo dell'Alleanza dei Democratici e dei Liberali per l'Europa ha chiesto una votazione per appello nominale su questa proposta.
<P>
(Il Parlamento respinge la proposta di rinviare la votazione)

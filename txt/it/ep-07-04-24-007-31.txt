<CHAPTER ID="007-31">
31. Discarico 2005: Sezione I, Parlamento europeo (votazione) 
<P>
- Relazione Staes
<P>
Prima della votazione sull'emendamento 7
<SPEAKER ID="164" NAME="Edith Mastenbroek" AFFILIATION="PSE">
(EN) Signor Presidente, vorrei sollevare una questione procedurale ai sensi degli articoli 166 e 71 del Regolamento. Oltre all'emendamento Fjellner che chiede quanto costi mantenere le tre sedi di lavoro del Parlamento, vorrei consigliare all'Assemblea di chiedere una descrizione specifica dell'impatto ambientale anche al paragrafo 83 del testo originale. L'emendamento n. 7, presentato dal gruppo del PPE-DE, ne chiede l'eliminazione.
<P>
Prima della votazione sul paragrafo 77
<SPEAKER ID="166" NAME="Daniel Caspary" AFFILIATION="PPE-DE">
(DE) Signor Presidente, non ne sono del tutto certo, ma temo che non abbia fatto votare sul paragrafo 75. Ha detto che ci avrebbe fatto votare sul paragrafo 76, ma lo schermo indicava il paragrafo 75. Poi ha detto che ci avrebbe fatto votare sul paragrafo 77, ma lo schermo indicava il paragrafo 76. Le chiederei di sciogliere questo dubbio.
<SPEAKER ID="167" NAME="Presidente">
Credo che tutto si sia svolto regolarmente. Abbiamo votato prima sul paragrafo 75, che è stato approvato. Poi abbiamo votato sul paragrafo 76, sempre per appello nominale, che è stato approvato. Solo adesso sto annunciando il voto sul paragrafo 77, su cui votiamo per appello nominale, e dichiaro aperta la votazione.

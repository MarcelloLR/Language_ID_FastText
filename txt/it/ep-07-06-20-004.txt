<CHAPTER ID="004">
Firma di atti adottati in codecisione: vedasi processo verbale
<SPEAKER ID="078" NAME="Marco Cappato" AFFILIATION="ALDE">
Signor Presidente, l'articolo 28 del nostro regolamento prevede che le interrogazioni attinenti all'attività dell'Ufficio di presidenza ricevano una risposta entro il termine di 30 giorni dalla presentazione.
<P>
Circa tre mesi fa, il 28 marzo, ho presentato un'interrogazione sulle dichiarazioni rilasciate, in presenza del Presidente del nostro Parlamento, dal Cardinale Angelo Scola, il quale dichiarò che non è opportuno che l'attuale Parlamento europeo si pronunci in continuazione su temi quali il matrimonio, la famiglia e la vita. Di fronte a un tale attacco contro questo Parlamento ho deciso di presentare l'interrogazione in questione e credo sia importante che la Presidenza del Parlamento difenda questa Assemblea e i suoi deliberati di fronte alle aggressioni di uno Stato straniero come la Città del Vaticano.
<SPEAKER ID="079" NAME="Presidente">
Onorevole Cappato, se le cose stanno come lei dice - e non ho dubbi in merito - allora sicuramente ha diritto a ricevere una risposta. I signori qui vicino a me, con la loro competenza, analizzeranno questo punto e provvederanno a darle una risposta.

<CHAPTER ID="008-26">
26. Politica di concorrenza 2005 (votazione) 
<P>
- Relazione Ferreira
<P>
Prima della votazione
<SPEAKER ID="158" NAME="Elisa Ferreira " LANGUAGE="PT">
Onorevoli colleghi, poiché problemi di trasporto imprevisti hanno impedito a me e ad altri deputati di partecipare al dibattito di ieri, vorrei cogliere l'occasione per ringraziare i relatori ombra per il clima di cooperazione e compromesso che ci ha permesso di raggiungere un ampio consenso.
<P>
Vorrei altresì ringraziare i servizi della Commissione, e in particolare il Commissario Kroes per l'apertura, l'interesse personale che ha dimostrato per l'argomento e la disponibilità al dialogo. Oggi è particolarmente importante che vi sia cooperazione tra le Istituzioni europee e che la partecipazione del Parlamento sia forte, in un momento in cui la politica di concorrenza europea incide su settori strategici quali l'energia e i servizi d'interesse economico generale, in cui abbraccia nuove aree quali l'ambiente e in cui gran parte della concorrenza è assurta a una dimensione mondiale.
<P>
Dobbiamo pertanto continuare a rinnovare la politica di concorrenza e mantenere alto lo spirito di cooperazione che si è manifestato durante il processo di elaborazione della relazione, nell'interesse dei cittadini europei.

<CHAPTER ID="013-01">
1. Iran
<SPEAKER ID="212" NAME="Presidente">
L'ordine del giorno reca sei proposte di risoluzione sull'Iran.
<SPEAKER ID="213" NAME="Ryszard Czarnecki  " AFFILIATION="UEN">
autore. - (PL) Signor Presidente, ancora una volta parliamo dell'Iran. Sono il coautore di una risoluzione preparata dal gruppo "Unione per l'Europa delle nazioni”. La situazione in Iran è una storia senza fine di violazione dei diritti umani. Il Parlamento europeo ritorna su questa questione con grande regolarità, dando un nome a sempre più vittime e portando un maggior numero di esempi di violazione dei diritti umani. Devo dire con un po' di rammarico che alcuni dei politici dell'Unione europea e alcuni governi applicano due pesi e due misure, in quanto si dice molto di più sui diritti umani in paesi con cui non vi sono rapporti commerciali, dove non si possono intrattenere affari. Nel caso di paesi con cui si mantengono legami economici, anche non ufficialmente, senza dire nulla, ma facendo soldi, le persone sembrano parlare di diritti umani in modo più pacato, bisbigliando. E' molto positivo che ora il Parlamento europeo non bisbigli quando si parla dell'Iran.
<P>
Nella risoluzione comune che proponiamo, ciò che desidero sottolineare, oltre alle divisioni politiche, è che elenchiamo nuovi fatti specifici e tragici, che illustrano il dramma che si sta svolgendo in tale paese di fronte ai nostri occhi. L'attenzione dell'opinione pubblica mondiale è concentrata su altro, su taluni tentativi di creare una centrale nucleare nel paese o sulle dichiarazioni palesemente antisemite del Presidente dell'Iran. Purtroppo, non notiamo le violazioni dei diritti umani in tali paesi ed è pertanto positivo che oggi il Parlamento europeo prenda in considerazione tale questione.
<SPEAKER ID="214" NAME="Marios Matsakis  " AFFILIATION="ALDE">
autore. - (EN)Signor Presidente, questa non è la prima volta, e temo che non sarà l'ultima, che quest'Assemblea è invitata a trattare la situazione in Iran. Tale paese, che dispone di tutte le risorse naturali necessarie a raggiungere un tenore di vita invidiabile per la sua popolazione, sta purtroppo affondando sempre di più nell'abisso di governo totalitario che somiglia a quello di epoche buie, con le conseguenti palesi violazioni dei diritti umani dei suoi cittadini e con l'Iran che si isola sempre di più dal resto del mondo.
<P>
La continuazione della pratica di atti barbarici, quali la morte per lapidazione dei cittadini, ivi compresi donne e bambini, e il mancato riconoscimento della qualità dei diritti delle donne e degli oppositori politici, costituisce un marchio d'infamia nei confronti del vivere civile. Ogni giorno ci giungono notizie di un numero ancora maggiore di casi di arresto, tortura e uccisione di civili innocenti ad opera delle autorità iraniane.
<P>
(Il Presidente chiede all'oratore di parlare lentamente)
<P>
Mi auguro che ciò non mi costi del tempo, signor Presidente. Per inciso, questo è il motivo per cui parlo in inglese - così che possa essere compreso senza bisogno di interpretazione.
<P>
(Applausi da certi banchi)
<P>
Grazie, onorevole Tannock.
<P>
La libertà di parola e la libertà di stampa sono pressoché inesistenti in tale paese e tutto ciò, in parallelo con il lavoro segretodi produzione di armi nucleari, procede contro ogni buon senso comune e nonostante il grido internazionale di protesta.
<P>
Il regime iraniano, accecato da un nazionalismo miope e da un fanatismo religioso estremo, sta seguendo una strada che può solo portare allo scontro e alla sofferenza che ne consegue, principalmente della sua stessa popolazione. In occasione della votazione di tale risoluzione, desidero inviare nuovamente un messaggio di sostegno a quegli iraniani che lottano per la libertà e la democrazia e desideriamo chiarire ancora una volta ai governanti estremisti dell'Iran che la nostra pazienza si sta esaurendo rapidamente a causa del loro comportamento pericoloso insensato.
<P>
Desidero concludere informando i colleghi circa alcune notizie positive, che ho appena ricevuto dagli Stati Uniti, vale a dire che l'amministrazione americana ha deciso di inserire nell'elenco dei gruppi terroristici le Guardie rivoluzionarie.
<SPEAKER ID="215" NAME="Paulo Casaca  " AFFILIATION="PSE">
autore. - (PT)Signor Presidente, signora Commissario, onorevoli colleghi, questa settimana abbiamo avuto il piacere di ascoltare la vincitrice del Premio Nobel per la letteratura, Doris Lessing, che come sappiamo è di origine iraniana, dire quello che tutti noi pensiamo: "Odio il governo iraniano. E' un governo crudele e malvagio”. Doris Lessing ha altresì affermato che la ragione per cui nessuno osa criticare il governo iraniano è il petrolio. Penso che non avrebbe potuto essere più accurata e che non avrebbe potuto esprimerlo meglio.
<P>
Questa politica di arrendevolezza è letale, non solo per gli interessi del popolo iraniano, ma anche per tutti coloro che desiderano la pace. Continuare tale politica e alimentare l'espansionismo e gli istinti fanatici del regime iraniano sarà la più grande tragedia che ci troveremo di fronte nel prossimo futuro. Credo che dobbiamo essere tutti consci di tale fatto e che dobbiamo invertire questa politica. Se non lo facciamo, il futuro sarà molto cupo.Desidero solo dire che, signor Presidente, quest'Assemblea dovrebbe inviare un saluto molto speciale alla vincitrice del Premio Nobel per le sue parole molto assennate
<SPEAKER ID="216" NAME="Erik Meijer  " AFFILIATION="GUE/NGL">
autore. - (NL) Signor Presidente, nel valutare ciò che al momento sta accadendo all'interno e attorno all'Iran, vi sono quattro questioni da considerare. Innanzi tutto, la terrificante situazione dei diritti umani che si è sviluppata come risultato di un regime basato non sulla democrazia e l'uguaglianza tra gli esseri umani, bensì sulla sua stessa interpretazione della volontà di Dio, che gli conferisce il diritto di imprigionare, torturare e assassinare il prossimo.
<P>
In secondo luogo, il tentativo di un regime di ottenere un appoggio di massa, nonostante il suo ruolo di minoranza violenta. Sta artificiosamente tentando di appellarsi all'orgoglio nazionale. La ragione di tale orgoglio è il possesso di energia nucleare e forse persino di armi nucleari, proprio come India, Pakistan e Israele, che non hanno ratificato il Trattato di non proliferazione.
<P>
In terzo luogo, l'opposizione al regime. Sia l'opposizione moderata, che auspica un sistema leggermente meno rigido, come era il caso sotto il presidente precedente, che la vera opposizione democratica di studenti e lavoratori iraniani, e anche tra gli intellettuali, che sono fuggiti all'estero.
<P>
Quarto, la minaccia americana di utilizzare in Iran lo stesso modello impiegato in Iraq e Afghanistan, con un'invasione militare o per lo meno con bombardamenti. Tale attacco ad opera di oppositori stranieri risulterebbe controproducente, incoraggiando il sentimento patriottico degli iraniani, che farebbero quadrato a sostegno dell'odiato regime e delle sue armi nucleari, se ve ne sono.
<P>
Il mio gruppo non è a favore di un'invasione militare contro il regime o di cercare amicizia con tale regime al di fuori dell'interesse personale. Dobbiamo mostrare solidarietà alle vittime e all'opposizione. Non si deve dare in alcun modo al regime l'impressione che sia possibile negoziare restrizioni ai diritti dell'opposizione in esilio in Europa e non gli deve essere consentito di diffondere notizie poco attendibili, affermando che i paesi democratici appoggiano il suo malgoverno.
<P>
La decisione della Corte europea di giustizia di eliminare l'Organizzazione dei Mujaheddin del popolo dall'elenco delle organizzazioni terroristiche dovrebbe essere rispettata appieno, così che tale organizzazione e altri gruppi di opposizione non incontrino alcun ostacolo di tipo giuridico o finanziario.
<SPEAKER ID="217" NAME="Raül Romeva i Rueda  " AFFILIATION="Verts/ALE">
autore. - (ES)Signor Presidente, ritengo che vi siano tre elementi - almeno tre - che giustificano questa urgenza.
<P>
Innanzi tutto, come è già stato notato, il crescente deterioramento della situazione dei diritti umani. In secondo luogo, le cifre record relative alle esecuzioni, non solo in termini numerici, ma anche per la brutalità con cui vengono condotte. Oggi abbiamo più esecuzioni di quante ve ne siano state in tutto il 2007 - 244 nel 2007 e 177 nel 2006. Il terzo elemento riguarda le persecuzioni di cui sono oggetto le organizzazioni degli attivisti per i diritti umani, in particolare quelle organizzazioni che difendono i diritti delle donne.
<P>
Ritengo che tutto ciò giustifichi non solo la presente risoluzione, ma anche, come affermato nella risoluzione stessa, l'esortare l'Assemblea generale delle Nazioni Unite a votare una risoluzione volta a condannare esplicitamente e irreversibilmente la violazione dei diritti fondamentali in Iran. Si tratta di qualcosa che chiediamo da lungo tempo. Non comprendiamo perché vi sia tale reticenza a riguardo e mi auguro che la presente risoluzione contribuisca quanto meno a modificare la mentalità di qualcuno.
<SPEAKER ID="218" NAME="Tadeusz Zwiefka  " AFFILIATION="PPE-DE">
autore. - (PL) Signor Presidente, eminenti specialisti considerano il Corano, il libro sacro dei musulmani, un libro d'amore. Ma cosa sta accadendo in quei paesi, che chiamano loro stessi paesi islamici? Sono governati da radicali estremisti. L'unico messaggio che proviene da quei paesi è di odio verso il mondo esterno, verso i loro amici musulmani e verso i loro stessi cittadini.Quanto accade nell'Iran di oggi è assolutamente inaccettabile. In quest'Aula abbiamo già parlato in molte occasioni della necessità di adottare misure radicali al fine di prevenire diversi tipi di violazione dei diritti umani in Iran.
<P>
Ciò che in particolare suscita indignazione è il modo in cui viene eseguita la pena di morte. Eseguire la pena capitale per lapidazione è incivile, disumano e assolutamente inaccettabile per qualsiasi democrazia. In Iran persiste l'esecuzione della pena di morte sui minori, il che è proibito in tutto il mondo democratico e civilizzato, nonostante le promesse del governo e del parlamento iraniani.
<P>
Altri atti di odio sono mirati a qualsiasi tipo di opposizione - non solo la minuscola opposizione interna di singoli cittadini, ma anche l'opposizione molto più ampia e più organizzata sia interna al paese che d'oltre confine. L'arresto di giornalisti, mancanza di libertà di parola, il divieto di stampa o persino parlare sotto minaccia di incarcerazione o addirittura di morte, si tratta di una situazione che non possiamo accettare in alcun modo. Oggi, sembra quasi essere troppo tardi per qualsiasi appello. Dobbiamo riflettere su altre limitazioni più specifiche che obbligherebbero il governo iraniano a modificare il proprio comportamento.
<SPEAKER ID="219" NAME="Benita Ferrero-Waldner">
Membro della Commissione. -(EN)Signor Presidente, innanzi tutto, noi in Commissione accogliamo con favore la presente proposta comune di risoluzione del Parlamento europeo.
<P>
Vi posso dire che abbiamo tutti espresso ripetutamente le nostre grandi preoccupazioni circa la situazione dei diritti umani in Iran - io stessa molto di recente, nel corso di un'Assemblea generale dell'ONU, a margine della quale ho incontrato il ministro iraniano degli Esteri, ho di nuovo sottolineato con forza tutti i fatti che si verificano nel paese.
<P>
Devo dire che il rispetto per i diritti umani di base in Iran ha continuato a deteriorarsi seriamente nel corso dell'ultimo anno e, per tale ragione, appoggeremo anche la nuova risoluzione dell'Assemblea generale dell'ONU sulla situazione dei diritti umani in Iran, come facciamo ogni anno, che è probabile verrà presentata dal Canada.
<P>
Vi è una continua limitazione della libertà di espressione, della riunione pacifica e dell'opposizione politica. Si sono verificati nuovi casi di tortura e di esecuzione di persone che all'epoca del reato commesso erano minorenni. Vi è altresì stato un numero crescente di esecuzioni pubbliche, come affermato dall'onorevole Romeva i Rueda, tra cui un caso per lapidazione, nonostante le garanzie della parte iraniana che secondo i decreti esistenti la lapidazione era vietata. Quando ho incontrato il ministro iraniano degli Esteri, ho accennato in modo molto specifico anche a questo caso. Fino a questo momento dell'anno, l'Iran ha eseguito almeno 250 esecuzioni- il secondo numero di esecuzioni più elevato a livello mondiale.
<P>
Notiamo anche e ovviamente la continua discriminazione nei confronti delle minoranze, l'aumento delle vessazioni e la chiusura di organizzazioni non governative indipendenti. Sono aumentate le documentate intimidazioni e persecuzioni dei difensori dei diritti umani appartenenti a tutti i settori della società iraniana, così come la repressione di intellettuali, docenti, studenti, attiviste donne e sindacati. Solo di recente, uno dei difensori dei diritti umani più noti dell'Iran, Emaddedin Baghi, è stato nuovamente incarcerato con l'accusa di propaganda contro il governo. E, da luglio, Mansour Osanlou, presidente del sindacato iraniano dei conducenti d'autobus e personificazione di un movimento sindacale indipendente in Iran, è agli arresti. Mansour Osanlou necessita di cure mediche urgenti, che, abbiamo ragione di credere, non ha ancora ricevuto.
<P>
Ma non restiamo in silenzio riguardo a tali sviluppi. Abbiamo compiuto numerosi passi e rilasciato ripetute dichiarazioni pubbliche che denunciano le violazioni dei diritti umani e delle libertà fondamentali in corso in Iran, così come la persistente mancataosservanza da parte del paese delle norme internazionali in materia di amministrazione della giustizia. Ancora una volta, esorto il governo iraniano a rispettare appieno tutti i diritti umani e le libertà fondamentali, in linea con gli obblighi dell'Iran nel quadro del diritto internazionale e delle convenzioni che ha ratificato.
<P>
Desidero altresì ribadire la nostra preoccupazione circa il rifiuto dell'Iran di riprendere il dialogo bilaterale sui diritti umani che ha sospeso nel 2004 e che l'Unione europea continua a richiedere. Da parte nostra, continuiamo a essere pronti a riprenderlo, dato che crediamo nell'importanza di tale dialogo e impegno.
<P>
In conclusione, parlando in modo molto chiaro, la Commissione si trova pienamented'accordo con il Parlamento, a prescindere dagli sviluppi sulla questione nucleare o su altre questioni che preoccupano l'Unione europea. Disponiamo di questo duplice approccio su cui, al momento, Javier Solana e la sua nuova controparte stanno lavorando, e, al contempo, stiamo altresì lavorando in seno al Consiglio di sicurezza delle Nazioni Unite in merito a un probabile ulteriore rafforzamentodelle sanzioni. Al momento, non vi può essere alcun progresso effettivo nella relazione con l'Iran senza un serio miglioramento della situazione dei diritti umani.
<SPEAKER ID="220" NAME="Presidente">
La discussione è chiusa.
<P>
La votazione si svolgerà fra breve, durante il turno di votazione.

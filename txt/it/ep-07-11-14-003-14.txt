<CHAPTER ID="003-14">
14. Emissione deliberata di OGM nell'ambiente (competenze di esecuzione della Commissione) (votazione)
<P>
- Relazione: Gyula Hegyi
<P>
- Prima del votazione
<SPEAKER ID="112" NAME="Gyula Hegyi  " AFFILIATION="PSE">
relatore.-(EN) Signor Presidente, non voglio rubare tempo ai colleghi ma, non essendoci stata una discussione in plenaria e avendo raggiunto la discussione in prima lettura, desidero informarla sugli elementi di base della nuova normativa sugli OGM.
<P>
Il pacchetto di compromesso dà al Parlamento il diritto di controllare le emissioni deliberate di OGM. Controllo parlamentare significa trasparenza su tale delicata questione. Il sondaggio dell'Eurobarometro ha mostrato che, sugli OGM, il 94% dei nostri cittadini vuole poter scegliere, l'86% vuole saperne di più prima di consumare OGM e il 71% semplicemente non vuole cibi OGM. Per questo il nostro maggiore successo è costituito dal fatto che Consiglio e Commissione abbiano acconsentito ad un controllo parlamentare sull'attuazione dei requisiti per l'etichettatura degli OGM.
<P>
Desidero ringraziare i relatori ombra, la Commissione e la Presidenza portoghese. Una maggiore apertura agli organismi geneticamente modificati rende l'Europa più democratica.

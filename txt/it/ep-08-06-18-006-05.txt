<CHAPTER ID="006-05">
5. Adeguamento di determinati atti conformemente alla decisione 1999/468/CE del Consiglio, modificata dalla decisione 2006/512/CE - Adeguamento alla procedura di regolamentazione con controllo (prima parte) (
<P>
- Prima della votazione
<SPEAKER ID="129" NAME="Janez Lenarčič" LANGUAGE="SL">
Vorrei cogliere quest'opportunità per esprimere la mia soddisfazione a nome del Consiglio per i buoni risultati del lavoro a lungo termine e di ampia portata su questo fascicolo tecnico. E' stato possibile concludere il fascicolo innanzitutto grazie alla cooperazione creativa di tutte e tre le istituzioni e vorrei ringraziare in modo particolare il relatore, l'onorevole József Szájer, per la sua cooperazione e il lavoro svolto.
<P>
Adesso che questa parte dell'adeguamento è stata conclusa, entrambi i rami legislativi, e specialmente il Parlamento europeo, potranno esercitare il controllo sui poteri esecutivi della Commissione su numerosi atti legislativi in settori importanti. Infine, vorrei che questo tipo di cooperazione creativa continuasse durante la futura Presidenza francese.
<SPEAKER ID="130" NAME="József Szájer" LANGUAGE="EN">
Signor Presidente, a seguito del voto appena espresso, per la prima volta il Parlamento acquisisce il diritto reale di controllo e di veto sugli atti normativi esecutivi della Commissione europea su un piede di parità con il Consiglio.
<P>
Adottando i due pacchetti omnibus, compiano un enorme passo per eliminare il deficit democratico dell'Unione. Vorrei anche ricordare ai colleghi che il nostro nuovo potere di controllo sull'esecutivo dell'UE ci richiede più lavoro di prima. Il Parlamento deve prepararsi per il nuovo compito della procedura di comitatologia.
<P>
Ringrazio il Consiglio, e in modo particolare la Presidenza slovena, e la Commissione, soprattutto perché entrambi stanno cedendo diritti importanti e finora esclusivi al Parlamento, ed entrambi stanno perdendo poteri esclusivi. Vorrei ringraziare inoltre i nostri colleghi delle rispettive commissioni che comprendono l'importanza dei nuovi poteri del Parlamento europeo. Hanno agito con prontezza e flessibilità sul nuovo fascicolo. Il nostro voto di oggi contribuirà in misura significativa a un'Unione europea migliore, più democratica e più trasparente. Vi ringrazio per il vostro sostegno.
<P>
(Applausi)

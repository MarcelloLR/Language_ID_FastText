<CHAPTER ID="005">
Benvenuto
<SPEAKER ID="108" NAME="Presidente">
Sono lieto di informarvi che la nostra tribuna ospita una delegazione dell'Assemblea nazionale del Kuwait. Desidero porgere un caloroso benvenuto alla delegazione del Kuwait.
<P>
(Applausi)
<P>
La delegazione è capeggiata dall'onorevole Al-Debaqbasi ed è venuta a Strasburgo per incontrare i deputati di quest'Assemblea.
<P>
I rapporti tra l'Unione europea e i membri del Consiglio di cooperazione del Golfo, che quest'anno è presieduto dal Kuwait, rivestono grande importanza per il nostro Parlamento.
<P>
Siamo convinti che un dialogo proficuo tra il Parlamento europeo e i parlamenti dei membri del Consiglio di cooperazione del Golfo contribuirà a consolidare la cooperazione tra l'Unione e il Consiglio stesso, favorendo così la rapida e fruttuosa conclusione dei negoziati per l'accordo di libero scambio.
<P>
Auguriamo dunque all'onorevole Al-Debaqbasi e ai suoi colleghi che il soggiorno in nostra compagnia dia buoni frutti.

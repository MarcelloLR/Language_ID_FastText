<CHAPTER ID="013">
Ordine dei lavori
<SPEAKER ID="020" NAME="Presidente">
E' stata distribuita la versione definitiva del progetto di ordine del giorno, elaborata dalla Conferenza dei presidenti il 5 febbraio 2009, ai sensi degli articoli 130 e 131 del regolamento. Sono stati presentati i seguenti emendamenti:
<P>
Mercoledì:
<P>
Il gruppo del Partito popolare europeo (Democratici-cristiani) e dei Democratici europei ha chiesto che la relazione dell'onorevole Reul sulle possibili soluzioni alle sfide connesse all'approvvigionamento di petrolio sia rimandata alla prossima tornata.
<SPEAKER ID="021" NAME="Herbert Reul">
a nome del gruppo PPE-DE. - (DE) Signor Presidente, onorevoli colleghi, abbiamo dibattuto duramente e a lungo di questa mozione in commissione e siamo giunti ad una decisione sostenuta da un'ampia maggioranza, ma ieri e oggi sono stati avanzati numerosi consigli e suggerimenti nati principalmente perché altre commissioni hanno aggiunto altri argomenti al dibattito.
<P>
Mi sembra una buona idea non decidere oggi, ma, piuttosto, avere l'opportunità, in altra data, di trovare una soluzione che il Parlamento possa sostenere. Vi chiedo pertanto di adottare oggi questo rinvio. Grazie.
<SPEAKER ID="022" NAME="Hannes Swoboda">
a nome del gruppo PSE. - (DE) Signor Presidente, abbiamo presentato due mozioni, nessuna delle quali, molto probabilmente, riceverà un'ampia maggioranza in quest'Aula. Vorrei quindi sottoscrivere questa mozione.
<P>
Signor Presidente, con il suo permesso, vorremmo anche rinviare la relazione dell'onorevole Berman. Se questa mozione non viene accettata a causa del ritardo, vorrei dire, adesso, che domani chiederemo di rimandare il voto sulla relazione. Grazie.
<SPEAKER ID="023" NAME="Presidente">
Grazie mille, onorevole Swoboda.
<P>
Qualcuno si oppone alla mozione?
<SPEAKER ID="024" NAME="Claude Turmes">
a nome del gruppo Verts/ALE. - (DE) Signor Presidente, il mio gruppo, il gruppo Verde/Alleanza libera europea ha presentato una risoluzione che ha il sostegno del gruppo dell'Alleanza dei Democratici e dei Liberali per l'Europa e di gran parte del gruppo socialista al Parlamento europeo. Pertanto, penso che l'onorevole Reul chieda un rinvio temendo che la sua posizione sia minoritaria.
<P>
Trovo un po' strano che si tengano discussioni tanto lunghe e faticose e poi si senta chiedere un ulteriore rinvio. Siamo contro il rinvio.
<SPEAKER ID="025" NAME="Presidente">
Onorevoli colleghi, avete ascoltato le parti politiche. Avete anche ascoltato quello che l'onorevole Swoboda voleva dire. La decisione sarà presa domani.
<P>
(Il Parlamento adotta la mozione del gruppo del Partito popolare europeo (Democratici-cristiani) e dei Democratici europei)
<P>
Voteremo domani la mozione dell'onorevole Swoboda. Vorrei chiedere a tutti di ricordare questo punto durante il voto di oggi.
<P>
(Il Parlamento approva l'ordine dei lavori così modificato)

<CHAPTER ID="008-07">
7. Statistiche sulle carni e sul bestiame (
<P>
- Prima della votazione
<SPEAKER ID="137" NAME="Friedrich-Wilhelm Graefe zu Baringdorf">
relatore. - (DE) Signor Presidente, in effetti è stato divertente. In termini di contenuti, è una relazione importante, ma non ho intenzione di esprimere osservazioni adesso.
<P>
Non si è ancora svolta alcun dibattito, pertanto si è concordato che avrei commentato brevemente l'argomento. Questa relazione riguarda la procedura di codecisione. Abbiamo discusso con il Consiglio in merito alla procedura di comitatologia. Nella procedura di codecisione naturalmente abbiamo chiesto, come lei ha negoziato, controlli alla procedura di regolamentazione, che il Parlamento fosse in grado di intervenire in caso di modifica alle procedure amministrative. Il Consiglio aveva intenzione di respingere la nostra richiesta. Abbiamo avuto alcune discussioni con il Consiglio, ma alla fine abbiamo resistito. Qualora il Trattato, che una volta si chiamava Costituzione, entrasse in vigore, si verificherebbe un'ulteriore revisione della procedura di comitatologia. Dovremmo quindi garantire che l'atteggiamento già assunto dal Consiglio non si ripeta nuovamente e che, sostanzialmente, non perdiamo la nostra autorità in quest'Aula.
<P>
Vi informo affinché anche i gruppi si possano occupare della questione.

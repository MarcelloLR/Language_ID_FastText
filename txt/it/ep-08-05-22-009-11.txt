<CHAPTER ID="009-11">
11. Nuova strategia per la salute degli animali nell'Unione europea (2007-2013) (
<P>
- Prima della votazione sull'emendamento n. 12
<SPEAKER ID="118" NAME="Lutz Goepel">
, a nome del gruppo PPE-DE. - (DE) Signor Presidente, vorrei leggere la seguente formulazione: "sottolinea che il trasporto di animali vivi su lunga distanza può provocare un aumento dei rischi e, in questo contesto, ritiene che dovrebbero essere condotte ispezioni rigorose più frequenti per garantire che siano trasportati solo animali completamente sani e ritiene che si debba prestare attenzione alla questione se il trasporto di animali destinati alla macellazione o all'ingrasso” - e questa è la differenza - "possa essere limitato a un tempo di viaggio massimo di nove ore”.
<P>
(L'emendamento orale non è accolto)
<SPEAKER ID="120" NAME="Zbigniew Zaleski" AFFILIATION="PPE-DE">
(FR) Signor Presidente, lei deve rimanere neutrale, non può incoraggiare le persone ad alzarsi, sanno da sole se devono farlo o meno.
<P>
(Applausi dal gruppo PPE)
<SPEAKER ID="121" NAME="Presidente">
Ho semplicemente precisato - e lei ha rimarcato la posizione del mio gruppo, quindi sono stato perfettamente neutrale nell'occasione -, che i colleghi dovevano alzarsi e restare in piedi, perché se si alzano solo per una frazione di secondo e poi si risiedono, è impossibile per noi contarli. Quindi, non proponevo loro di alzarsi, ma di restare in piedi una volta che si erano alzati.
<P>
E ho fatto esattamente la stessa cosa per l'altro conteggio poco fa, per l'altra ala dell'Emiciclo.

<CHAPTER ID="008-08">
8. Strategia relativa alla dimensione esterna dello spazio di libertà, sicurezza e giustizia (votazione) 
<P>
- Relazione Klich
<P>
Prima della votazione
<SPEAKER ID="081" NAME="Bogdan Klich " LANGUAGE="PL">
Signor Presidente, vorrei porgere i miei sinceri ringraziamenti a tutti coloro che hanno offerto il proprio contributo a questa relazione. Un particolare ringraziamento va all'onorevole Sakalas, relatore della commissione per gli affari esteri, il quale ha partecipato alla difficile procedura di collaborazione rafforzata tra due delle nostre commissioni parlamentari. Intendo anche invitare l'Assemblea ad appoggiare la presente relazione per tre motivi.
<P>
In primo luogo, perché la relazione sostiene la necessità di un miglior coordinamento tra la nostra politica estera e la nostra politica interna, affinché la nostra politica estera consegua le priorità dello spazio di libertà, sicurezza e giustizia.
<P>
In secondo luogo, perché difendiamo il metodo specificamente europeo che ricerca un equilibrio tra le azioni volte a garantire la sicurezza dei nostri cittadini e quelle volte a tutelare le loro libertà civili.
<P>
In terzo luogo, perché chiediamo che ciò che resta del terzo pilastro, ovvero la cooperazione giudiziaria e di polizia in materia penale, diventi materia comunitaria.
<P>
Prima della votazione sull'emendamento n. 3, prima parte
<SPEAKER ID="082" NAME="Sophia in 't Veld" AFFILIATION="ALDE">
(EN) Signor Presidente, per evitare fraintendimenti, desidero chiarire la nostra richiesta di votazione per parti separate e di emendamento orale all'emendamento n. 3.
<P>
L'emendamento orale riguarda la parte di testo che l'emendamento del gruppo PPE-DE intende cancellare. Pertanto, per mantenere il testo, compreso l'emendamento orale, occorre votare contro la prima parte dell'emendamento n. 3.
<P>
Signor Presidente, proponiamo di inserire le parole "da parte del Consiglio e della Commissione”, in modo tale che il testo reciti: "a includere una relazione sul rispetto dei diritti umani da parte del Consiglio e della Commissione in tutte le iniziative e i documenti di politica estera in materia di SLSG...”.
<P>
Ricordo che se questa Assemblea voterà a favore dell'emendamento n. 3, l'emendamento orale decadrà; se invece l'emendamento n. 3 presentato dal gruppo PPE-DE sarà respinto, l'emendamento orale sarà incluso.
<P>
(L'emendamento orale è accolto)

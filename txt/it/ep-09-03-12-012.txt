<CHAPTER ID="012">
Approvazione del processo verbale della seduta precedente: vedasi processo verbale
<SPEAKER ID="303" NAME="Presidente">
Il processo verbale della seduta precedente è stato distribuito.
<P>
Vi sono osservazioni?
<P>

<SPEAKER ID="304" NAME="José Ribeiro e Castro" AFFILIATION="PPE-DE">
(FR) Signora Presidente, chiedo agli onorevoli colleghi di concedermi qualche minuto del loro tempo.
<P>
In merito al punto sulla Cina, ricordo che per oggi era prevista una proposta di risoluzione sul caso della detenzione di Gao Zhisheng, noto avvocato, che potrebbe essere vittima di torture; ora che i suoi familiari hanno ottenuto il visto d'ingresso negli Stati Uniti, si teme addirittura per la sua vita.
<P>
Purtroppo, poiché si possono trattare solo tre questioni, non abbiamo potuto includere la risoluzione sul caso Gao Zhisheng, riservandoci di rinviarla alla plenaria di marzo II. Abbiamo appena sentito che non vi saranno questioni urgenti nella seduta di marzo II perché, ai sensi del regolamento, quando vi sono due plenarie nello stesso mese, non si possono trattare questioni urgenti nella seconda sessione.
<P>
Contesto tale interpretazione, che in realtà riguarda le doppie plenarie di settembre e, soprattutto, di ottobre, durante le quali si è discusso del bilancio. Il concorrere di due sessioni nel mese di marzo si deve alle elezioni ed è dunque un caso del tutto eccezionale. Tale interpretazione implica che potremo trattare le questioni dei diritti umani solo alla fine di aprile, cioè quando sarà ormai troppo tardi.
<P>
Pertanto chiedo anzitutto alla presidenza di esaminare la questione e, in secondo luogo, vorrei che all'ambasciata cinese venisse trasmessa la nostra grande preoccupazione per il caso, in quanto nessuno sa dove si trovi Gao Zhisheng al momento e vi sono timori che venga torturato o che rischi la vita. In proposito posso fornire tutti i ragguagli del caso.

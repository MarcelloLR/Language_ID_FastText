<CHAPTER ID="008-03">
3. Vertice UE-Russia del 18 novembre 2009 a Stoccolma (votazione)
<SPEAKER ID="083" NAME="Hannes Swoboda" AFFILIATION="S&amp;D">
(DE) Signor Presidente, vorrei presentare la seguente proposta di emendamento, formulata previa consultazione con il suo autore. Leggo il testo.
<P>
(EN) "Condanna il brutale assassinio di Maksharip Aushev, noto attivista impegnato a favore dei diritti umani ed esponente dell'opposizione, ucciso a colpi di arma da fuoco in Inguscezia”. Dopo una cancellazione il testo reciterebbe come segue: "In particolare, invita le autorità russe ad adottare misure preventive per la tutela dei difensori dei diritti umani, ad esempio l'apertura di un'inchiesta non appena una procura o un tribunale vengono a conoscenza di una minaccia nei loro confronti”.
<P>
Questa formulazione invierebbe un messaggio chiaro; appoggio quindi l'emendamento insieme al gruppo Verde che lo ha messo ai voti.
<SPEAKER ID="086" NAME="Vytautas Landsbergis" AFFILIATION="PPE">
Signor Presidente, poiché il ritiro della firma della Russia al trattato sulla Carta dell'energia non costituisce un caso isolato, bensì un metodo più volte impiegato, varrebbe la pena di inserire una nota in base alla quale l'ultimo ritiro "compromette in generale l'affidabilità della firma di quel paese”.
<P>
Nell'attesa di nuove firme, chiediamo all'onorevole collega di mostrare più serietà in futuro.
<SPEAKER ID="088" NAME="Vytautas Landsbergis" AFFILIATION="PPE">
(EN) Signor Presidente, a causa di un errore di redazione o di un'omissione, il considerando H non è esatto laddove fa riferimento al recente conflitto "tra la Georgia e le sue regioni secessioniste”. Nonostante il quadro realistico, manca una parola.
<P>
Stando alla relazione della missione di informazione, nella guerra o conflitto militare in territorio georgiano tra Russia e Georgia si sono trovate coinvolte anche altre unità di alleati russi e mercenari provenienti dal Caucaso settentrionale. In una risoluzione che non intende peccare di ingenuità o di pregiudizi, occorre apportare la seguente aggiunta: "tra la Russia e la Georgia e le sue regioni secessioniste”.
<P>
Nessuno pensa davvero che l'esercito dell'Ossezia meridionale abbia bombardato Gori e si sia avvicinato a Tbilisi e questo spiega perché il presidente Sarkozy ha incontrato il presidente Medvedev e non il presidente Kokoity.
<P>
Colmiamo questo vuoto accidentale con lucidità mentale.

<CHAPTER ID="004-05">
5. Situazione a Gaza (votazione)
<P>
- Prima della votazione
<SPEAKER ID="080" NAME="José Ignacio Salafranca Sánchez-Neyra" AFFILIATION="PPE-DE">
(ES) - Signor Presidente, a seguito di consultazione con i gruppi politici firmatari della risoluzione comune, vorremo richiedere un cambiamento alla struttura del paragrafo 3.
<P>
Non è un emendamento orale, perché non intendiamo aggiungere o eliminare alcuna parola. Vogliamo solo mantenere il testo nella sua formulazione attuale, dividendolo in tre paragrafi distinti.
<P>
Per fugare ogni dubbio, signor Presidente, il testo sarebbe il seguente:
<P>
"3. ribadisce il suo invito a cessare immediatamente ogni atto di violenza;”
<P>
"4. esorta Israele a porre fine alle azioni militari che uccidono e mettono in pericolo i civili nonché alle uccisioni mirate stragiudiziali;”
<P>
"5. chiede ad Hamas, a seguito dell'occupazione illegale della Striscia di Gaza, di impedire il lancio di razzi ad opera delle milizie palestinesi dalla Striscia di Gaza verso il territorio israeliano;”.
<P>
Non vi è alcun cambiamento nella formulazione, signor Presidente. Non chiediamo di aggiungere o eliminare parole, ma solo di dividere il paragrafo in quelle tre sezioni.
<P>
(Il Parlamento approva la proposta)

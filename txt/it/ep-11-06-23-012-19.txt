<CHAPTER ID="012-19">
19. Diritti dei consumatori (votazione finale) (
<SPEAKER ID="173" NAME="Andreas Schwab">
relatore. - (DE) Signora Presidente, sarò breve. La votazione si è già svolta nel mese di marzo e ora stiamo assistendo alla votazione finale. Sono stati necessari tre anni per raggiungere il presente compromesso e desidero quindi sottolineare che Consiglio e Commissione hanno cooperato in modo molto efficace. In particolare, la Presidenza ungherese e quella belga hanno svolto un ottimo lavoro. I miei colleghi degli altri gruppi, gli onorevoli Gebhardt, Rochefort, Turunen, Triantaphyllides e Wieland e soprattutto lei, signora Presidente, in qualità di correlatrice, avete offerto un contributo enorme. Desidero ringraziarvi sentitamente. Ritengo che la presente direttiva costituirà un importante passo avanti nello sviluppo del mercato interno negli interessi sia dei consumatori, sia delle aziende.
<SPEAKER ID="174" NAME="Martin Schulz">
a nome del gruppo S&D. - (DE) Signora Presidente, come sappiamo, questa è un'istituzione democratica e a volte dobbiamo applicare le regole della democrazia. Per questo motivo ho deciso di prendere nuovamente la parola in vista della conclusione del presente pacchetto, perché ho una domanda importante da porre a nome del mio gruppo. La linea presentata riscuote una netta maggioranza, non vi è dubbio, e accettiamo questa situazione, sebbene non concordiamo. Poiché il processo non è ancora concluso, però, desidero porvi una domanda e la risposta che fornirete avrà una netta influenza sull'approccio del nostro gruppo in ambito di procedure future.
<P>
Abbiamo affrontato due temi importanti sotto forma di interrogazione al Consiglio, nella relazione Wortmann-Kool e nella relazione Ferreira, definendo la posizione del Parlamento e invitando il Consiglio a cambiare la propria posizione e questo è positivo. Desidero ora chiedere: cosa avete intenzione di fare se il Consiglio non cambierà la propria posizione? Rifiuterete il pacchetto? Vi sarà una seconda lettura? In caso affermativo, siamo disposti a lottare con voi. O approverete comunque il pacchetto? Alla luce del rinvio, ritengo si tratti di una questione molto importante per il Parlamento.
<SPEAKER ID="175" NAME="Presidente">
. - Onorevole Schulz, le ho concesso la parola, ma non intendevo dare inizio a quello che è chiaramente un dibattito politico sul documento che abbiamo appena votato.
<P>
(Applausi)
<P>
Potrebbe dilungarsi molto e abbiamo moltissime votazioni da eseguire. Il dibattito politico proseguirà.
<P>
(Proteste)
<P>
Concederò la parola brevemente all'onorevole Daul e all'onorevole Verhofstadt e poi lo riterrò concluso.
<SPEAKER ID="176" NAME="Joseph Daul">
a nome del gruppo PPE. - (FR) Signora Presidente, sa che sono sempre breve.
<P>
Martin, siamo veri democratici: voi rispettate la democrazia e lo stesso facciamo noi. Certamente è più semplice vincere che perdere. Continueremo i negoziati all'inizio del mese di luglio ed effettueremo la votazione finale sulla relazione dopo i negoziati.
<SPEAKER ID="177" NAME="Guy Verhofstadt">
a nome del gruppo ALDE. - (EN) Signora Presidente, desidero solo comunicare a Martin, a nome del mio gruppo, che continueremo la lotta per questo importante pacchetto e per una votazione del Parlamento che ne includa tutti gli elementi.
<P>
Continueremo i negoziati e porteremo avanti questa lotta, può contare su di noi. Ma in seguito a questa votazione, conterò anche su un aiuto costruttivo da parte dei socialisti per vincere la battaglia.
<SPEAKER ID="178" NAME="Rebecca Harms">
a nome del gruppo Verts/ALE. - (DE) Signora Presidente, onorevoli colleghi, questa mattina ho letto su un quotidiano tedesco un appello emozionante per il futuro dell'Unione europea da parte di tre colleghi. Una tale dimostrazione di unità è sempre molto toccante, ma quando si parla della regolamentazione dei mercati finanziari e del riequilibrio della giustizia sociale, evidentemente questa unità si affievolisce. Ritengo non dovremmo nascondere il dissenso politico a questo punto, ma piuttosto discutere e confrontarci in modo trasparente sulla politica, anche in un periodo di crisi, per rendere servizio ai cittadini dell'Unione europea.
<SPEAKER ID="179" NAME="Presidente">
. - La Commissione ha inviato le seguenti dichiarazioni sugli emendamenti adottati dal Parlamento.
<P>
"La Commissione rammenta il proprio impegno per assicurare che gli Stati membri elaborino tavole di concordanza che colleghino le misure di attuazione che adottano con la direttiva UE e le comunichino alla Commissione nel quadro del recepimento della legislazione UE, nell'interesse dei cittadini, del legiferare meglio e dell'aumento della trasparenza giuridica nonché di agevolare l'esame della conformità delle norme nazionale alle disposizioni UE.
<P>
La Commissione lamenta la mancanza di sostegno alla disposizione inclusa nella proposta di direttiva del Parlamento europeo e del Consiglio in materia di diritti dei consumatori, che modifica la direttiva 92/13/CEE del Consiglio e la direttiva 1999/44/CE del Parlamento europeo e del Consiglio e abroga la direttiva 85/577/CEE del Consiglio e la direttiva 97/7/CE del Parlamento europeo e del Consiglio che mirava a rendere obbligatoria l'elaborazione di tavole di concordanza.
<P>
La Commissione, in uno spirito di compromesso e al fine di assicurare l'immediata adozione della proposta, può accettare di sostituire la disposizione obbligatoria sulle tavole di concordanza inclusa nel testo con un considerando che esorta gli Stati membri a seguire questa prassi.
<P>
Tuttavia la posizione della Commissione su questo fascicolo non deve essere considerata un precedente. La Commissione continuerà ad adoperarsi per trovare, insieme al Parlamento europeo e al Consiglio, una soluzione appropriata su questo punto istituzionale orizzontale.”

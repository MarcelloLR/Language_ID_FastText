<CHAPTER ID="009-03">
3. Aspetti finanziari del trattato di Lisbona (
<P>
- Prima della votazione:
<SPEAKER ID="098" NAME="Catherine Guy-Quint">
relatore. - (FR) Signor Presidente, onorevoli colleghi, resterete delusi dalla brevità del mio intervento. Innanzi tutto vorrei apportare una rettifica tecnica alla nota a piè di pagina 2 del paragrafo 16; l'ultimo numero è "2021”, non "2022”. E' una questione di aritmetica.
<P>
Vorrei poi aggiungere qualche commento di natura politica ringraziando in primo luogo tutti coloro che mi hanno sostenuta nella stesura della relazione. Può sembravi tecnica, ma è preminentemente politica. E' molto importante che il nostro Parlamento voti a favore della relazione perché chiarisce il futuro dei poteri di bilancio del Parlamento in quanto autorità di bilancio.
<P>
Spesso si vota il bilancio come strumento di gestione laddove in realtà è la vera essenza della politica, e il ruolo del Parlamento dipende dalla sua attuazione. Questo è l'aspetto che intendevamo trattare nella relazione e spero che un giorno la leggiate. Posso tuttavia aggiungere che il nuovo Parlamento dovrà appropriarsene realmente e rendersi conto che realizzare una politica europea richiede coraggio di bilancio ed è proprio da questo coraggio, che mi auguro loro avranno e noi avremo, che dipende il futuro dell'Unione.
<P>
(Applausi)

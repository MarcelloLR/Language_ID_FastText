<CHAPTER ID="008-14">
14. Modifica del Regolamento del Parlamento concernente l'approvazione della Commissione (
<P>
- Prima della votazione
<SPEAKER ID="143" NAME="Stavros Dimas">
Membro della Commissione. - (EN) Signor Presidente, la Commissione ringrazia l'onorevole Duff per la sua relazione.
<P>
Appoggiamo la decisione del Parlamento di riformare la procedura delle audizioni affinché aumentino ulteriormente la trasparenza e la legittimità democratica del processo di nomina, attraverso la creazione di procedure e criteri di valutazione chiari, trasparenti e uniformi.
<P>
Tuttavia, la Commissione ritiene che le procedure da applicare in casi diversi di cui si occupa la relazione debbano rispettare completamente le disposizioni pertinenti contenute nei Trattati, in particolare l'articolo 215, e l'Accordo quadro, al fine di rispecchiare le differenze giuridiche e istituzionali tra loro.
<P>
Nello specifico, le procedure applicate per la modifica del portafoglio dovrebbero essere più chiare di quelle applicate per l'approvazione dell'intera Commissione, nonché rispettare le prerogative del Presidente della Commissione europea per la distribuzione delle competenze.
<P>
Riteniamo che ciò sia nell'interesse di entrambe le istituzioni. Inoltre, la Commissione è giuridicamente vincolata dai Trattati e dall'Accordo quadro, e si riserva pertanto il diritto di approvare le procedure pertinenti da applicare in ciascuno dei diversi scenari su una base caso per caso e in uno spirito costruttivo di cooperazione, come è accaduto sinora. Tale approccio si è dimostrato di successo per entrambe le istituzioni.

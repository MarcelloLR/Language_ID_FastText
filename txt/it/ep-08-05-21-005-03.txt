<CHAPTER ID="005-03">
3. Tutela penale dell'ambiente (
<P>
- Prima della votazione
<SPEAKER ID="130" NAME="Janez Lenarčič">
Presidente in carica del Consiglio. - (EN) Signor Presidente, la ringrazio nuovamente. Con il suo permesso desidero fare la seguente dichiarazione a nome del Consiglio.
<P>
Abbiamo esaminato il seguente emendamento che è stato adottato dalla commissione giuridica del Parlamento europeo. Si tratta del nuovo considerando 12 bis.
<P>
Cito: "Qualora risulti che un'attività continuativa dia luogo, dopo un certo tempo, a un danno ambientale che a sua volta potrebbe far scattare una responsabilità penale ai sensi della presente direttiva, per stabilire se l'autore del danno abbia agito intenzionalmente o per negligenza è opportuno far riferimento al momento in cui questi si è reso conto, o avrebbe dovuto rendersi conto, della fattispecie di reato, e non al momento in cui egli ha avviato l'attività. A questo proposito, occorre tener presente che, in tali circostanze, la concessione preventiva di un'autorizzazione, licenza o concessione non dovrebbe costituire una giustificazione”. Fine della citazione.
<P>
Comprendiamo le intenzioni espresse nel presente emendamento. Tali questioni sono di competenza degli Stati membri. Riteniamo che gli Stati membri terranno debitamente conto di tali intenzioni.
<P>
Grazie.
<SPEAKER ID="131" NAME="Olli Rehn">
Membro della Commissione. - (EN) Signor Presidente, la retorica della presente dichiarazione può equivalere a quella dell'onorevole Cohn-Bendit. Desidero leggere la presente dichiarazione e cito: "La Commissione ha preso nota del seguente emendamento adottato dalla commissione giuridica: "Qualora risulti che un'attività continuativa dia luogo, dopo un certo tempo, a un danno ambientale che a sua volta potrebbe far scattare una responsabilità penale ai sensi della presente direttiva, per stabilire se l'autore del danno abbia agito intenzionalmente o per negligenza è opportuno far riferimento al momento in cui questi si è reso conto, o avrebbe dovuto rendersi conto, della fattispecie di reato, e non al momento in cui egli ha avviato l'attività. A questo proposito, occorre tener presente che, in tali circostanze, la concessione preventiva di un'autorizzazione, licenza o concessione non dovrebbe costituire una giustificazione”. Comprendiamo appieno le preoccupazioni manifestate nel presente emendamento. Tali questioni rientrano nelle competenze degli Stati membri e siamo fiduciosi che terranno debitamente conto di tali importanti preoccupazioni”.
<SPEAKER ID="132" NAME="Hartmut Nassauer">
relatore. - (DE) Signor Presidente, onorevoli colleghi, queste due dichiarazioni mi spingono a sottolineare, a vantaggio dei colleghi che forse non hanno compreso appieno ciò che sta accadendo, che tali dichiarazioni fanno parte del compromesso che abbiamo concordato. Abbiamo chiesto chiarimenti in merito a due o tre problemi che sono stati forniti in questo modo. Tuttavia, l'oggetto della procedura legislativa sarà senza dubbio solo il testo così come lo abbiamo concordato noi congiuntamente.
<P>
Ho qui la lettera del Presidente del Coreper - attualmente presieduto dalla Slovenia - che conferma che il presente testo, se oggi lo adotteremo, verrà altresì approvato dal Consiglio. Ciò significa, certamente, che raggiungeremo un accordo in prima lettura, il che ci offrirà il successo legislativo che vogliamo ottenere.

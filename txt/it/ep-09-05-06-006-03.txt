<CHAPTER ID="006-03">
3. Organismo dei regolatori europei delle comunicazioni elettroniche (BEREC) e l'Ufficio (
<SPEAKER ID="166" NAME="Catherine Trautmann" LANGUAGE="FR">
Signora Presidente, ho chiesto di votare sul compromesso, considerando la sua più ampia portata rispetto al solo emendamento n. 46. Lei ha deciso di non sottoporre questo compromesso al voto senza però motivare la sua decisione e senza rispondere al relatore. Spero ne sia consapevole e mi dispiace constatare che la nostra raccomandazione non ha avuto seguito, come la raccomandazione del relatore sul voto nel nostro Emiciclo.
<P>
Vorrei infine aggiungere - per spiegare la votazione che ha appena avuto luogo - che, se anche solo una parte del compromesso non viene approvata, l'intero pacchetto sarà poi soggetto a conciliazione. Questa è la conseguenza del voto espresso oggi.
<SPEAKER ID="167" NAME="Presidente">
Grazie, onorevole Trautmann. Sono sicura che l'Aula comprenda bene quali sono le conseguenze della votazione; la ringrazio comunque per avercelo ricordato. Non sarebbe stato opportuno adottare l'altro compromesso e, infatti, la votazione è stata più che chiara.
<P>


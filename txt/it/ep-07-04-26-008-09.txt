<CHAPTER ID="008-09">
9. Diritti umani nel mondo nel 2006, politica dell'Unione europea in materia (votazione) 
<P>
- Relazione Coveney
<P>
Prima della votazione sull'emendamento n. 19
<SPEAKER ID="066" NAME="Sarah Ludford" AFFILIATION="ALDE">
(EN) Signor Presidente, desidero presentare un emendamento orale all'emendamento n. 19, in modo che la seconda metà del paragrafo includa le parole "chiede che il meccanismo temporaneo internazionale venga esteso e” per continuare con "invita il Consiglio e la Commissione a monitorare da vicino le mutevoli circostanze”, eccetera. Questo emendamento orale quindi si limiterebbe ad aggiungere alcune parole tratte dall'originale paragrafo 28 al testo dell'emendamento n. 19.
<SPEAKER ID="067" NAME="Simon Coveney " AFFILIATION="PPE-DE">
relatore. - (EN) Signor Presidente, in qualità di relatore non ho alcun problema per l'aggiunta di queste parole.
<P>
(Il Parlamento approva l'emendamento orale)
<P>
Prima della votazione sul paragrafo 94
<SPEAKER ID="069" NAME="Simon Coveney " LANGUAGE="EN">
Signor Presidente, per essere precisi e garantire l'aggiornamento del testo, per quanto riguarda il paragrafo 94 propongo di aggiungere, mediante emendamento orale, le parole "accoglie tuttavia con favore la ripresa di questi aiuti a partire dal febbraio 2007”.
<P>
(Il Parlamento approva l'emendamento orale)
<P>
Prima della votazione sull'emendamento n. 13
<SPEAKER ID="071" NAME="Sarah Ludford" AFFILIATION="ALDE">
(EN) Signor Presidente, prometto che questa è l'ultima volta. Vorrei proporre un emendamento breve ed efficace all'emendamento n. 13, in modo che esso affermi: "invita le sue commissioni a compiere tutti gli sforzi ragionevoli per rispettare l'equilibrio tra i sessi”.
<P>
Ciò consentirebbe al gruppo ALDE di votare a favore dell'emendamento. Altrimenti, saremo costretti ad astenerci, giacché il testo originario è eccessivamente prescrittivo. Mi auguro che questo emendamento orale possa essere accettato, e che consenta al relatore di approvare l'emendamento.
<SPEAKER ID="072" NAME="Simon Coveney " LANGUAGE="EN">
Signor Presidente, com'è noto ai deputati del gruppo PPE-DE, ho raccomandato di respingere questo emendamento perché, a mio avviso, è eccessivamente prescrittivo. Tuttavia, sulla base dell'emendamento orale, in qualità di relatore posso accettare l'emendamento nel complesso.
<P>
(Il Parlamento approva l'emendamento orale)
<P>
Prima della votazione sul paragrafo 150
<SPEAKER ID="074" NAME="Józef Pinior" AFFILIATION="PSE">
(EN) Signor Presidente, propongo che nel paragrafo 150 la parola "approva” venga sostituita con la parola "osserva”. Il resto della frase rimarrebbe immutato.
<P>
(Il Parlamento respinge l'emendamento orale)

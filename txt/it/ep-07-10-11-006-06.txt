<CHAPTER ID="006-06">
6. Composizione del Parlamento europeo (votazione) 
<P>
- Relazione: Alain Lamassoure, Adrian Severin
<P>
- Prima della votazione
<SPEAKER ID="067" NAME="Adrian Severin  " AFFILIATION="PSE">
relatore. - (EN) Signora Presidente, vorrei solo fare una precisazione, poiché nella relazione e negli emendamenti sono utilizzati vari termini diversi e desidero che tutti sappiano su cosa stiamo votando. Vi sono numerosi emendamenti presentati dall'onorevole Tajani e da altri deputati che citano la parola "cittadini” riferendosi ai cittadini nazionali e non ai cittadini europei. Al momento della votazione, prego tutti i colleghi di tenere a mente che gli emendamenti non parlano di cittadini europei, bensì di quelli dei singoli Stati membri. Sono certo che tutti comprendano l'importanza di questa differenza.
<SPEAKER ID="068" NAME="Presidente">
La ringrazio del chiarimento.
<SPEAKER ID="069" NAME="Antonio Tajani" AFFILIATION="PPE-DE">
Signora Presidente, onorevoli colleghi, un chiarimento ai relatori e ai servizi di Assemblea: vorrei sapere se l'emendamento n. 1, primo firmatario l'on. Mayor Oreja, qualora venisse adottato farebbe decadere l'emendamento 51. Io credo che sia un errore, perché se l'emendamento n. 1 di Mayor Oreja venisse adottato, l'emendamento 51 non decadrebbe, però questo cambia l'orientamento di voto della delegazione italiana.
<SPEAKER ID="070" NAME="Presidente">
Onorevole Tajani, uno dei correlatori si pronuncerà in merito quando arriveremo a quel punto dell'ordine del giorno. Concordo con lei, ma per il momento, procediamo.
<SPEAKER ID="071" NAME="Mauro Zani" AFFILIATION="PSE">
Signora Presidente, onorevoli colleghi, vorrei precisare che da Maastricht in poi, in tutti i trattati, la cittadinanza europea coincide con la cittadinanza nazionale; sono la stessa e identica cosa! E' chiaro questo concetto al mio collega Severin?
<P>
(La votazione viene sospesa per qualche minuto, a causa di problemi tecnici)
<SPEAKER ID="073" NAME="Thomas Wise" AFFILIATION="IND/DEM">
(EN) Signora Presidente, ho annotato il numero dei voti "a favore” e "contro” delle ultime due votazioni registrate ed erano identici. E' stato allora che abbiamo avuto il primo problema. Forse è il caso di ripetere la votazione del gruppo IND/DEM in merito all'emendamento 21.
<SPEAKER ID="074" NAME="Presidente">
Ha assolutamente ragione. Anch'io ero un po' perplessa dal funzionamento delle operazioni in quel passaggio.
<P>
(La votazione viene sospesa di nuovo per qualche istante)
<SPEAKER ID="075" NAME="Véronique De Keyser" AFFILIATION="PSE">
(FR) Signora Presidente, non sono previste votazioni nominali per le altre relazioni. Forse potremmo cominciare a votare le relazioni che non richiedono votazioni nominali, se non ha nulla in contrario, in modo da non interrompere la seduta.
<SPEAKER ID="076" NAME="Presidente">
Il problema è che siamo a metà della relazione, perciò temo che dovremo concludere prima di poter passare oltre.
<P>
- Prima della votazione sull'emendamento n. 1
<SPEAKER ID="077" NAME="Alain Lamassoure  " AFFILIATION="PPE-DE">
relatore. - (FR) Signora Presidente, chiedo scusa a lei e ai colleghi per la domanda dovuta alla mia inesperienza: questo è solo il mio terzo mandato in seno al Parlamento europeo.
<P>
Se ho capito bene, l'adozione dell'emendamento n. 1 avrebbe per conseguenza il mantenimento del testo nel paragrafo dell'emendamento, nonché la soppressione delle cifre corrispondenti al numero di seggi presenti nella relazione. E' questa l'interpretazione corretta? Mi rivolgo agli autori dell'emendamento: è così che lo interpretate tutti?
<P>
In tal caso, ho fatto un errore e me ne scuso con tutti gli interessati. Redigendo la lista di votazione per il gruppo PPE-DE ho indicato un voto positivo, perché pensavo che l'emendamento riguardasse unicamente il testo. Ma dal momento che riguarda anche le cifre, l'istruzione per il gruppo PPE-DE diventa quella di un voto libero e, insieme al mio correlatore, invito tutti coloro che desiderano sostenere le proposte della commissione per gli affari costituzionali e i relatori a votare contro l'emendamento n. 1.
<P>
(Applausi)
<SPEAKER ID="078" NAME="Antonio Tajani" AFFILIATION="PPE-DE">
Signora Presidente, onorevoli colleghi, non è chiaro ancora se l'emendamento 1 sia compatibile con l'emendamento 51, perché se l'emendamento 1 - come ritengo - è compatibile con l'emendamento 51, la delegazione italiana voterà a favore dell'emendamento 1, però abbiamo bisogno di questo chiarimento.
<SPEAKER ID="079" NAME="Presidente">
Il presente emendamento annulla tutti gli altri.
<P>
Le nostre congratulazioni ai nostri correlatori e i nostri ringraziamenti ai nostri tecnici.

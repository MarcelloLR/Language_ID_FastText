<CHAPTER ID="006-06">
6. Relazioni dell'UE con il Consiglio di cooperazione del Golfo (
<SPEAKER ID="085" NAME="Dominique Baudis" LANGUAGE="FR">
Signor Presidente, desidero ringraziare i relatori ombra, in particolar modo gli onorevoli Howitt, Brepoels, Brantner e Jäätteenmäki, con i quali ho preparato i seguenti emendamenti, che ci permettono di disporre di una relazione che tiene pienamente in considerazione gli eventi che si stanno verificando nel Golfo, e che definisce apertamente la posizione del Parlamento sulle repressioni che si stanno consumando nella regione.
<P>
Il primo emendamento, sedicesima citazione nuova, recita quanto segue:
<P>
" viste le dichiarazioni dell'Alto rappresentante del 10, 15 e 17 marzo 2011 e le conclusioni del 21 marzo 2011 e sottolineando in tale contest oil suo pieno sostegno alla libertà di espressione e al diritto dei cittadini di manifestare pacificamente”,
<P>
Questo è il primo emendamento e, ovviamente, è stata distribuita la versione inglese che fa fede.
<SPEAKER ID="087" NAME="Dominique Baudis" AFFILIATION="PPE">
(FR) Il secondo emendamento, considerando A recita quanto segue:
<P>
"Considerando che le attuali UE-CCG richiedono un costante riesame e aggiornamento in vista dei recenti, importanti e rapidi sviluppi in itinere sul posto, al cui centro dovrebbero esserci la promozione dei diritti umani e della democrazia”.
<SPEAKER ID="089" NAME="Dominique Baudis" AFFILIATION="PPE">
(FR) Un nuovo considerando A bis:
<P>
"A bis. Considerando che i manifestanti hanno espresso legittime aspirazioni democratiche in molti Stati del CCG, che la reazione violenta da parte delle autorità a fronte delle proteste in Bahrein è sfociata in morti, percosse e arresti, e che le truppe dell'Arabia Saudita, degli Emirati arabi uniti (AED) e del Kuwait sono entrate nel paese sotto l'egida del CCG per partecipare alla repressione dei manifestanti,”
<SPEAKER ID="091" NAME="Dominique Baudis" AFFILIATION="PPE">
(FR) Al paragrafo 7, dopo il primo paragrafo, il primo trattino adesso reciterebbe:
<P>
" assicurare il rispetto dei diritti umani e delle libertà fondamentali, con particolare attenzione alla libertà di parola e al diritto di associazione e di manifestazione pacifica, e ad ascoltare e tenere in considerazione le legittime istanze dei manifestanti nonché a garantirne la sicurezza”,
<SPEAKER ID="093" NAME="Dominique Baudis" AFFILIATION="PPE">
(FR) Un nuovo paragrafo 7bis:
<P>
"7bis. Invita tutti gli Stati membri del CCG a riconoscere un movimento popolare continuo di riforma democratica in tutta la regione, e chiede un impegno totale verso gli emergenti gruppi della società civile per promuovere un processo di genuina e pacifica transizione democratica nei loro territori, con i partner della regione e con il sostegno pieno dell'Unione europea;”
<SPEAKER ID="095" NAME="Dominique Baudis" AFFILIATION="PPE">
(FR) Un nuovo paragrafo 7ter :
<P>
" 7ter : esprime il suo profondo rammarico per la risposta violenta e l'uso della forza contro i manifestanti da parte delle autorità del Bahrein e per l'impiego di truppe straniere sotto l'egida del CCG nella repressione dei manifestanti ; considera che ciò contrasta con il sostegno del CCG alla protezione dei cittadini che richiedono libertà e democrazia in Libia ; chiede l'immediata fine della violenza contro i manifestanti pacifici i l'instaurazione di un dialogo politico che possa condurre alle ulteriori necessarie riforme politiche nel paese;'
<SPEAKER ID="097" NAME="Dominique Baudis" AFFILIATION="PPE">
(FR) Un nuovo paragrafo 18 bis:
<P>
'18 bis. Prende atto della dichiarazione della CCG del 7 marzo 2011 a Abu Dhabi che statuisce che "il consiglio ministeriale domanda che il Consiglio di Sicurezza prenda tutte le misure necessarie a proteggere i civili, incluso l'instaurazione di una zona di non sorvolo in Libia”, dichiarazione che ha contribuito alla decisione della Lega araba e del Consiglio di Sicurezza delle Nazioni Unite di pronunciarsi essi stessi in favore di una tale zona;”

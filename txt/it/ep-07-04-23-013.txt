<CHAPTER ID="013">
Ordine dei lavori
<SPEAKER ID="018" NAME="Presidente">
L'ordine del giorno reca la versione definitiva del progetto di ordine del giorno, elaborata dalla Conferenza dei presidenti nella riunione del 19 aprile 2007 ai sensi degli articoli 130 e 131 del Regolamento. Sono state presentate le seguenti proposte di modifica:
<P>
Per quanto riguarda lunedì
<P>
Il gruppo PSE ha chiesto che sia spostata a mercoledì alle 11.30 la votazione sulla relazione dell'onorevole Sánchez Presedo sul Libro verde: "Azioni di risarcimento del danno per violazione delle norme antitrust comunitarie”.
<SPEAKER ID="019" NAME="Antolín Sánchez Presedo " AFFILIATION="PSE">
relatore. - (ES) Questa relazione è il frutto della cooperazione rafforzata tra la commissione per i problemi economici e monetari e la commissione giuridica. Sarà dibattuta oggi in tarda serata e vi sono alcuni emendamenti che vorremmo esaminare per cercare di raggiungere il più ampio consenso possibile sul testo.
<P>
Pertanto chiedo che la votazione sia rinviata a mercoledì, signor Presidente.
<P>
(Il Parlamento manifesta il suo assenso)
<P>
Per quanto riguarda mercoledì
<P>
Il gruppo ALDE chiede che sia rinviata a giovedì a mezzogiorno la votazione sulla relazione dell'onorevole Bowles sulla proposta di regolamento del Parlamento europeo e del Consiglio che fissa norme comuni per la fornitura delle informazioni di base sulle parità di potere d'acquisto, nonché per il loro calcolo e la loro diffusione.
<SPEAKER ID="021" NAME="Sharon Bowles " AFFILIATION="ALDE">
relatore. - (EN) Signor Presidente, sarò molto concisa. Il motivo della richiesta è che abbiamo ricevuto il parere dei servizi giuridici del Parlamento venerdì in tarda serata e dobbiamo compiere alcuni raffronti con il testo concordato con il Consiglio.
<P>
(Il Parlamento manifesta il suo assenso)
<P>
Il gruppo PSE propone che possano essere presentate proposte di risoluzione dopo la dichiarazione della Commissione sul rafforzamento della legislazione europea nel campo dell'informazione e della consultazione dei lavoratori, per poi votare tali testi nel corso della prossima tornata.
<SPEAKER ID="023" NAME="Stephen Hughes" AFFILIATION="PSE">
(EN) Signor Presidente, siamo molto lieti che mercoledì sera sia in programma una dichiarazione del Commissario Špidla sull'informazione e la consultazione. Vogliamo sicuramente avere la possibilità di presentare una proposta di risoluzione per ricordare la posizione spesso reiterata del Parlamento: crediamo infatti che la direttiva sui consigli sindacali europei debba essere sottoposta a revisione. Però comprendiamo anche la posizione dei colleghi liberali. Essi preferirebbero sentire il Commissario prima di redigere una risoluzione. Chiediamo pertanto che la proposta di risoluzione sia allegata alla dichiarazione, ma che sia votata solamente alla prossima mini-tornata di Bruxelles.
<SPEAKER ID="024" NAME="Gunnar Hökmark" AFFILIATION="PPE-DE">
(EN) Signor Presidente, ci opponiamo alla proposta di risoluzione e all'eventuale votazione nel corso della tornata di Bruxelles, poiché riteniamo che le questioni importanti debbano essere affrontate in sede di commissione. Le commissioni infatti hanno la funzione di conferire forza, importanza e affidabilità alle decisioni del Parlamento e quindi ci atteniamo a questo principio. Un tema importante deve essere affrontato in commissione. E' questa infatti la ragion d'essere delle commissioni in questo consesso.
<P>
(Il Parlamento manifesta il suo assenso)
<P>
(L'ordine dei lavori è così fissato)

<CHAPTER ID="009-07">
7. Condanna a morte degli operatori sanitari in Libia (votazione) 
<P>
- Prima della votazione
<SPEAKER ID="071" NAME="Marios Matsakis" AFFILIATION="ALDE">
(EN) Signor Presidente, vorrei proporre un paio di modifiche di lieve entità per chiarire le cose. Nel paragrafo 2, quarta riga, propongo di sostituire le parole "per se stesso e” con le parole "della pena di morte nei”, e di inserire nel paragrafo 8, terza riga, la parola "colpiti” dopo "bambini”.
<P>
(Gli emendamenti orali sono accolti)
<P>
- Prima della votazione sui paragrafi 6 e 12
<SPEAKER ID="073" NAME="Hélène Flautre" AFFILIATION="Verts/ALE">
(FR) Onorevoli colleghi, è necessario correggere alcune espressioni concernenti le autorità libiche, dal momento che abbiamo utilizzato parole un po' troppo europee. Dobbiamo quindi sostituire l'espressione "Presidente Gheddafi” con "colonnello Gheddafi”.
<P>
Vorrei inoltre precisare che nel paragrafo 12, l'espressione "Assemblea popolare” dovrebbe essere sostituita con "Congresso generale del popolo” perché questa è la dizione giusta, e "governo” va sostituito con "Commissione generale del popolo”. Occorre essere precisi quando ci si riferisce alle autorità libiche.
<P>
(Gli emendamenti orali sono accolti)
<P>
Dopo la votazione
<SPEAKER ID="075" NAME="Presidente">
Colgo l'occasione offerta da questa risoluzione per appellarmi ancora una volta a coloro che detengono incarichi di responsabilità in Libia e invitarli a risparmiare la vita di queste persone e concedere loro la libertà.
<P>
(Applausi)

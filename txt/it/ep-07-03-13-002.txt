<CHAPTER ID="002">
Apertura della seduta: vedasi processo verbale
<P>

<SPEAKER ID="007" NAME="Ignasi Guardans Cambó" AFFILIATION="ALDE">
(EN) Signor Presidente, vorrei fare un richiamo al Regolamento, a norma dell'articolo 166, per quanto riguarda l'allegato II, sezione A, del Regolamento del Parlamento.
<P>
Ho presentato un'interrogazione orale alla Commissione, la quale avrebbe dovuto rispondere oggi, e ho ricevuto una risposta ufficiale dalla Presidenza, in cui si afferma che la mia interrogazione è inammissibile, a quanto pare in applicazione dell'allegato II, sezione A, del Regolamento, secondo il quale un'interrogazione non è ricevibile qualora abbia ottenuto risposta nei tre mesi precedenti. Tuttavia, nessuna interrogazione simile ha ricevuto risposta nei tre mesi passati. A quanto pare, la disposizione è applicata in relazione a una risposta fornita dalla Commissione a un'interrogazione orale seguita da discussione.
<P>
Bene, l'allegato II, citato dalla Presidenza, si applica alle interrogazioni parlamentari disciplinate dall'articolo 109 del Regolamento, mentre le interrogazioni orali seguite da discussione sono disciplinate dall'articolo 108 del Regolamento. Quindi, poiché l'allegato II costituisce una limitazione dei diritti dei deputati, non si dovrebbe permettere un'interpretazione ampia dell'allegato II, al fine di applicarlo alle interrogazioni disciplinate dall'articolo 108, anziché dall'articolo 109. Chiedo quindi alla Presidenza di riesaminare la questione e permettere che l'interrogazione sia presentata a norma del Regolamento.
<SPEAKER ID="008" NAME="Presidente">
Esamineremo la sua richiesta e le comunicheremo l'esito.

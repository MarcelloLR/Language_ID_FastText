<CHAPTER ID="008-09">
9. Creazione del Fondo europeo di adeguamento alla globalizzazione (votazione) 
<P>
Prima della votazione
<SPEAKER ID="125" NAME="Janusz Lewandowski" AFFILIATION="PPE-DE">
- (EN) Signor Presidente, desidero informare lei e l'Assemblea che, alla luce dell'accordo raggiunto con il Consiglio sul Fondo di adeguamento alla globalizzazione, tutti e sette gli emendamenti presentati dal gruppo PPE-DE sono stati ritirati, il che abbrevierà la votazione.
<SPEAKER ID="126" NAME="Roselyne Bachelot-Narquin " LANGUAGE="FR">
Signor Presidente, la ringrazio per avermi dato la parola. Sono ovviamente grata all'onorevole Lewandowski per aver ritirato gli emendamenti presentati dalla commissione per i bilanci: in questo modo il nostro compito sarà decisamente più semplice. Siamo alla vigilia di un accordo in prima lettura, che costituirà una triplice vittoria: una vittoria per i lavoratori europei, una vittoria del buon funzionamento delle nostre Istituzioni e, credo, una vittoria su noi stessi, perché indicherà che siamo riusciti a superare le nostre divisioni politiche e nazionali.

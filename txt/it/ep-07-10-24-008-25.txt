<CHAPTER ID="008-25">
25. Contributo delle politiche fiscali e doganali alla strategia di Lisbona (votazione) 
<P>
- Relazione Wagenknecht
<P>
- Prima della votazione sul paragrafo 37
<SPEAKER ID="157" NAME="Piia-Noora Kauppi" AFFILIATION="PPE-DE">
. -(EN) Signor Presidente, la modifica che intendiamo proporre è che il Parlamento, in questa fase, "noti” anziché "accogliere” il fatto che la Commissione abbia presentato una comunicazione sulla detrazione per perdite, poiché in sede di commissione per gli affari economici e monetari è in corso il lavoro sulla relazione a questo proposito.
<P>
(L'emendamento orale è accolto)
<P>
- Prima della votazione finale
<SPEAKER ID="159" NAME="Sahra Wagenknecht">
relatrice. - (DE) Signor Presidente, onorevoli colleghi, ritengo sia più deplorevole che quest'Assemblea non abbia avuto il coraggio di formulare una critica autentica e seria di una tendenza della politica fiscale nell'Unione europea che sta procedendo del tutto nella direzione sbagliata, che approfitta delle multinazionali e delle persone facoltose in una misura inconcepibile, mentre i consumatori, i lavoratori e soprattutto chi è sottopagato affrontano oneri fiscali sempre maggiori.
<P>
A mio parere, nella sua forma attuale, la relazione è inaccettabile. Ho intenzione di ritirare il mio nome da questo testo e appellarmi a tutti i deputati di quest'Aula che vogliono veramente un politica fiscale per l'Unione europea che non sia utile solo agli interessi dell'élite, ma della maggioranza dei cittadini europei. Esprimete voto contrario su tale relazione.
<SPEAKER ID="160" NAME="Presidente">
Onorevole Wagenknecht, teniamo conto della sua dichiarazione.

<CHAPTER ID="009-09">
9. Risultati del vertice di Copenaghen sul cambiamento climatico (
<P>
- Prima della votazione
<SPEAKER ID="147" NAME="Jo Leinen" LANGUAGE="DE">
Signor Presidente, onorevoli colleghi, a seguito della deludente conclusione della conferenza sul clima di Copenaghen, il Parlamento si avvale di questa risoluzione per chiarire che non vi è alternativa alla protezione del clima e, in vista della prossima conferenza in Messico, dobbiamo intensificare e non ridurre l'impegno da noi profuso in tale ambito.
<P>
Sarò breve. L'emendamento n. 6 del gruppo dell'Alleanza progressista di Socialisti e Democratici al Parlamento europeo aveva questo scopo. Essendo però stato formulato in maniera confusa lo ritiriamo. Appoggiamo nondimeno gli emendamenti nn. 1 e 9 del gruppo dell'Alleanza dei Liberali e dei Democratici e del gruppo Verde/Alleanza libera europea, in cui si chiede all'Unione europea di impegnarsi maggiormente in vista dell'appuntamento in Messico. La protezione del clima non deve giungere a un punto di stallo. Chiederei pertanto il vostro sostegno.
<SPEAKER ID="148" NAME="Rachida Dati" AFFILIATION="PPE">
(FR) Signor Presidente, onorevoli colleghi, per quanto concerne l'emendamento n. 21 da me presentato, vorrei in primo luogo ringraziare i colleghi per avermi sostenuta nella presentazione di un emendamento che sancisce il principio dell'introduzione di una carbon tax ai confini dell'Unione europea.
<P>
Vorrei inoltre ribadire che quando parliamo ai cittadini dobbiamo esprimerci senza ambiguità: durante le campagne non possiamo dire che l'Europa li sta proteggendo e proteggerà le loro aziende e i loro posti di lavoro, per poi dimenticare l'impegno assunto una volta eletti. Vorrei semplicemente sottolineare che questo emendamento mi ha consentito di stimolare il dibattito, ed è per questo che ora intendo ritirarlo in maniera che il dibattito si sviluppi ulteriormente in sede di Consiglio.
<SPEAKER ID="149" NAME="Presidente">
L'emendamento è pertanto ritirato.
<P>
Prima della votazione sull'emendamento n. 10
<SPEAKER ID="150" NAME="Satu Hassi" AFFILIATION="Verts/ALE">
(EN) Signor Presidente, l'emendamento n. 10 presentato dai verdi non contrasta con l'emendamento n. 1. L'emendamento n. 1 ci esorta a innalzare il nostro livello di ambizione a più di 20. L'emendamento n. 10, il nostro, riguarda una chiarificazione delle condizioni a meno 40. L'emendamento n. 10 è dunque integrativo e non incompatibile con l'emendamento n. 1, ragion per cui dovrebbe essere votato.
<SPEAKER ID="151" NAME="Presidente">
I servizi non sono d'accordo sull'opinione che lei ha espresso, però io voglio chiedere al presidente della commissione competente qual è il suo avviso in merito.
<SPEAKER ID="152" NAME="Jo Leinen" LANGUAGE="DE">
Signor Presidente, concordo con la collega Hassi. E' una nuova idea in merito alla quale dovremmo votare.

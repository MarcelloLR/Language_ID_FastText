<CHAPTER ID="005-08">
8. Disarmo e non proliferazione nucleare (votazione) 
<P>
Prima della votazione
<SPEAKER ID="116" NAME="Monica Frassoni" AFFILIATION="Verts/ALE">
Signor presidente, il mio gruppo ha commesso un errore, non avendo chiesto per tempo due votazioni per appello nominale. Le chiedo gentilmente, se non ci sono obiezioni, di autorizzarci a farlo ora, anche se siamo fuori il tempo massimo.
<P>
Sul testo originale si tratterebbe del paragrafo 1, seconda parte dello split vote che figura sulla voting list e, sempre sul testo originale, del paragrafo 9, in cui è prevista una votazione per parti separate: chiederemmo anche in questo caso una votazione per appello nominale, se lei è d'accordo e ci perdona umilmente per l'errore che abbiamo commesso.
<P>
(Il Parlamento approva la richiesta)
<P>
Prima della votazione sul paragrafo 2
<SPEAKER ID="118" NAME="Vytautas Landsbergis" AFFILIATION="PPE-DE">
- (EN) Signor Presidente, possiamo migliorare il paragrafo 2 con la semplice aggiunta di alcune parole.
<P>
Si tratta dell'espressione "invita tutti i paesi che non sono Stati parte del TNP ad aderire a tale Trattato”. Questa è una formula abituale e consuetudinaria. Tuttavia, potremmo invitare innanzi tutto questi paesi a "rispettare tale Trattato su base volontaria” e poi ad aderirvi, introducendo così una nuova esortazione.
<P>
(Il Parlamento accoglie l'emendamento orale)
<SPEAKER ID="120" NAME="Presidente">
Con questo si conclude il turno di votazioni.

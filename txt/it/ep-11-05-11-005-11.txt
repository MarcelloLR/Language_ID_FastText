<CHAPTER ID="005-11">
11. Denominazione dei prodotti tessili e relativa etichettatura (
<SPEAKER ID="123" NAME="Toine Manders" LANGUAGE="NL">
Signor Presidente, insieme al Consiglio abbiamo concordato una dichiarazione congiunta. Il ministro Györi, intervenuta ieri sera in questa sede, mi ha chiesto di leggerla perché lei perso la voce. Si compone di quattro paragrafi:
<P>
(EN) Dichiarazione congiunta del Parlamento europeo e del Consiglio. "Il Parlamento europeo e il Consiglio sono consapevoli dell'importanza di fornire informazioni accurate ai consumatori, in particolare quando si tratta di prodotti contrassegnati con un'indicazione di origine, al fine di proteggerli da indicazioni fraudolente, inaccurate o fuorvianti. L'uso delle nuove tecnologie, quali l'etichettatura elettronica, inclusa l'identificazione a radiofrequenza, può rappresentare uno strumento utile per fornire tali informazioni mantenendo il passo con lo sviluppo tecnologico. Il Parlamento europeo e il Consiglio invitano la Commissione, al momento di elaborare la relazione ai sensi dell'articolo 24 del regolamento, a tenere conto del loro impatto su eventuali nuovi obblighi in materia di etichettatura, anche in vista di migliorare la tracciabilità dei prodotti tessili”. Questo è tutto; ora spero che il ministro annuisca.

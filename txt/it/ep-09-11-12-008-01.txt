<CHAPTER ID="008-01">
1. Cittadini dei paesi terzi che devono essere in possesso del visto all'atto dell'attraversamento delle frontiere esterne e cittadini dei paesi terzi esenti da tale obbligo (
<SPEAKER ID="076" NAME="Tanja Fajon" LANGUAGE="EN">
Signor Presidente, come annunciato ieri nella discussione, in una dichiarazione politica congiunta il Parlamento europeo e il Consiglio hanno assunto di comune accordo l'impegno, sottoscritto dalla Commissione, a procedere in tempi brevi al completamento del processo che interessa la Bosnia e l'Albania. Vorrei leggere il testo della dichiarazione.
<P>
"L'Unione europea sostiene con forza l'abolizione del sistema dei visti per tutti i paesi dei Balcani occidentali. Il Parlamento europeo e il Consiglio riconoscono che l'ex Repubblica iugoslava di Macedonia, il Montenegro e la Serbia soddisfano tutte le condizioni previste per la liberalizzazione dei visti, consentendo pertanto l'adozione a tempo debito degli emendamenti al regolamento (CE) n. 539/2001 affinché detti paesi possano aderire al regime di esenzione dal visto entro il 19 dicembre 2009.
<P>
Il Parlamento europeo e il Consiglio nutrono la speranza che a breve anche l'Albania e la Bosnia-Erzegovina avranno i requisiti necessari alla liberalizzazione dei visti e a tal fine esortano i suddetti paesi a impegnarsi per soddisfare tutti i parametri stabiliti nella tabella di marcia della Commissione.
<P>
Il Parlamento europeo e il Consiglio invitano la Commissione a presentare una proposta legislativa di modifica del regolamento (CE) n. 539/2001 dopo che, con la sua valutazione, avrà confermato il rispetto da parte dei parametri stabiliti nella tabella di marcia ai fini della liberalizzazione in tempi brevi dei visti per i propri cittadini.
<P>
Il Parlamento europeo e il Consiglio esamineranno con urgenza una proposta di modifica del regolamento relativo all'Albania e alla Bosnia-Erzegovina”.
<SPEAKER ID="077" NAME="Algirdas Šemeta" LANGUAGE="EN">
La Commissione accoglie con favore l'approvazione della proposta legislativa avanzata dal Parlamento nella plenaria di ieri. La sua adozione avrà un effetto concreto sui cittadini dei paesi interessati.
<P>
Come già accennato ieri, la Bosnia-Erzegovina e l'Albania non verranno dimenticate. Nel 2010 la Commissione presenterà proposte volte ad abolire l'obbligo di visto nei suddetti paesi, una volta soddisfatti i necessari presupposti della tabella di marcia.
<P>
A tale proposito, la Commissione appoggia la dichiarazione congiunta di Consiglio e Parlamento.
<SPEAKER ID="078" NAME="Anna Maria Corazza Bildt" AFFILIATION="PPE">
(EN) Signor Presidente, mi rincresce che oggi la presidenza svedese non possa essere rappresentata a un adeguato livello ministeriale in quanto non invitata.
<P>
Nonostante abbia negoziato la dichiarazione congiunta, che rappresenta il principale successo politico in materia di liberalizzazione dei visti, ci viene tuttavia negata anche la possibilità di esprimerle il nostro ringraziamento. Vorrei si mettesse a verbale che il Consiglio non è assente di sua volontà, quanto piuttosto perché non ben accetto.
<SPEAKER ID="079" NAME="Presidente">
Cara collega, comprendo bene la sua dichiarazione. Tuttavia tengo a precisare che il Consiglio può essere presente in qualsiasi momento nell'ambito delle nostre riunioni. Quindi è una sua facoltà, non c'è bisogno di inviti.

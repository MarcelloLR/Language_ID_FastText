<CHAPTER ID="008">
Ordine dei lavori
<SPEAKER ID="013" NAME="Presidente">
La versione definitiva del progetto di ordine del giorno, elaborata dalla Conferenza dei Presidenti nella riunione di giovedì 23 settembre 2010 ai sensi dell'articolo 140 del regolamento, è stata distribuita. In accordo con i gruppi politici, desidero informare l'Aula in merito alle seguenti proposte di modifica.
<P>
(La maggior parte dei gruppi politici e, in alcuni casi, la netta maggioranza si è pronunciata a favore delle modifiche)
<P>
Per quanto riguarda mercoledì:
<P>
Inserimento di un nuovo punto all'ordine del giorno: dichiarazioni del Consiglio e della Commissione sulle disposizioni sociali del trattato di Lisbona dopo la discussione congiunta sulla biodiversità.
<P>
Ritiro dell'interrogazione orale sui container dispersi in mare e sul relativo indennizzo.
<P>
Per quanto riguarda giovedì:
<P>
Il turno di votazioni inizierà alle 11.30.
<P>
Ritiro dall'ordine del giorno della votazione sulla relazione dell'onorevole Maňka sul progetto di bilancio rettificativo n. 2/2010, seconda parte, poiché il Consiglio non ha adottato una posizione in materia e quindi non è possibile avviare la discussione.
<SPEAKER ID="014" NAME="Corien Wortmann-Kool" LANGUAGE="EN">
Signor Presidente, il gruppo del PPE accoglie sempre con favore approfondite discussioni in plenaria su temi sociali, ma ritiene che questi argomenti richiedono un'adeguata preparazione.
<P>
Per questo motivo la Conferenza dei Presidenti ha deciso a maggioranza che la proposta avanzata dal gruppo socialdemocratico di avviare una discussione sui servizi di interesse generale dell'agenda di Lisbona e sui servizi pubblici del trattato di Lisbona andasse innanzi tutto vagliata dalla commissione per l'occupazione e gli affari sociali. Siamo a favore di questa proposta poiché si tratta un tema molto complesso.
<P>
Mi risulta che il titolo sia stato modificato e che i liberali abbiano cambiato posizione, ma la sostanza è ancora molto complessa e vogliamo che se ne discuta innanzi tutto in seno alla commissione per l'occupazione poiché si tratta di un dibattito molto importante e articolato. Non vogliamo comunque fare ostruzionismo e per questo motivo ci asterremo dalla votazione.
<SPEAKER ID="015" NAME="Presidente">
La ringrazio del chiarimento, onorevole Wortmann-Kool. Il punto è stato aggiunto all'ordine del giorno e il gruppo del Partito popolare europeo (Democratico cristiano) si è astenuto dalla votazione. La maggioranza degli altri gruppi politici ha voluto includere questo punto nell'ordine del giorno.
<P>
(L'ordine dei lavori è così fissato)
<P>
(La seduta è sospesa per qualche minuto)

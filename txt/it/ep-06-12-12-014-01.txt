<CHAPTER ID="014-01">
1. Nomina del membro bulgaro della Corte dei conti (votazione) 
<SPEAKER ID="094" NAME="Bruno Gollnisch" AFFILIATION="NI">
- (FR) Signor Presidente, vorrei appellarmi al Regolamento. Sono obbligato a constatare - come ho detto poc'anzi - che la relazione dell'onorevole Pomés Ruiz non è disponibile in francese o, più precisamente, la versione del testo presentata come versione francese contiene la biografia della candidata nonché una risposta a una serie di domande esclusivamente in inglese, cosa che a mio avviso contravviene al nostro Regolamento.
<SPEAKER ID="095" NAME="Presidente">
- Onorevole Gollnisch, considerato che lei è un accanito sostenitore delle regole, mi appresto a favorirla dandole l'unica informazione affidabile: lei ha perfettamente ragione, dobbiamo disporre delle traduzioni complete di tutti i testi sottoposti al voto. Le cose stanno effettivamente così. Tutti i testi sottoposti a votazione sono disponibili in tutte le lingue. I documenti allegati non sono mai sottoposti a votazione, conformemente al nostro Regolamento, e pertanto non vanno tradotti interamente. Adesso è pienamente informato!

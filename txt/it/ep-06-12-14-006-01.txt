<CHAPTER ID="006-01">
1. Esercizio 2007, modificato dal Consiglio (votazione) 
<P>
- Prima della votazione
<SPEAKER ID="072" NAME="James Elles " AFFILIATION="PPE-DE">
relatore. - (EN) Signor Presidente, come ogni anno in questa importante procedura, vi sono alcune correzioni tecniche da apportare in questa fase. Sarò breve e penso che anche la votazione sarà altrettanto breve.
<P>
In primo luogo, l'emendamento n. 328 relativo alla linea 22 02 02 "Aiuto alla transizione e allo sviluppo istituzionale per i potenziali paesi candidati”: viene accettato con un aumento di 2 milioni di euro in impegni e pagamenti. Detti 2 milioni di euro sono prelevati dalla linea 19 05 01 "Cooperazione con i paesi terzi industrializzati”. Di conseguenza è ritirato l'emendamento n. 314 alla linea 19 05 01.
<P>
In secondo luogo, alla linea 16 02 02: "Azioni multimedia” è aggiunto un importo di 5 milioni di euro in stanziamenti di impegno e di pagamento.
<P>
In terzo luogo, alla linea 15 04 47: "Anno europeo del dialogo interculturale” è aggiunto un importo di 400 000 euro in stanziamenti di impegno e di pagamento.
<P>
In merito agli importi della riserva sbloccati: emendamento n. 302 alla linea 16 03 02 - "Azioni locali” - la riserva è tolta; emendamento n. 251 sulle "Scuole europee” - linea 26 01 50 23; infine, emendamento n. 330, linea 28 01 01 - "Personale in attività di servizio nel settore audit”.
<P>
Per quanto riguarda l'EPSO, ovvero l'emendamento n. 255, esso è sostituito da un emendamento volto a ridurre gli importi alla riserva fino a concorrenza del 25 per cento degli stanziamenti delle linee di bilancio interessate.
<P>
Infine, per tenere in conto un problema nel quadro dell'aiuto di preadesione emerso nel corso delle lettura del Consiglio e che non abbiamo potuto esaminare per tempo, invitiamo la Commissione, alla fine del paragrafo 25 della risoluzione a "presentare una domanda di storno o di bilancio rettificativo nel corso dell'esercizio 2007 ove gli importi previsti nel bilancio per il 2007 si rivelino insufficienti”. La rettifica riguarda la linea di bilancio 05 05 01 01.
<P>
Raccomando di votare per gli adeguamenti tecnici da me esposti.
<P>
(Il Parlamento approva gli adeguamenti tecnici proposti dal relatore)
<SPEAKER ID="074" NAME="Ulla-Maj Wideroos">
Presidente in carica del Consiglio. (FI) Signor Presidente, onorevoli colleghi, avete ora approvato in seconda lettura il bilancio 2007. Si tratta del primo bilancio in un'Unione europea allargata a 27 Stati membri. Inoltre è anche il primo bilancio del quadro finanziario per il periodo 2007-2013.
<P>
Rilevo con soddisfazione che il consenso raggiunto nel corso dei negoziati tra il Parlamento e il Consiglio del 21 novembre 2006, e definito nel corso della riunione tripartita del 28 novembre, è stato ora incluso nel bilancio 2007. Mi rendo conto che restano divergenze di interpretazione minori riguardanti la classificazione della spesa nel bilancio, e desidero ricordarvi che il Consiglio conserva le sue prerogative in materia. Il Consiglio è in grado di accettare il tetto di aumento delle spese proposto a seguito della seconda lettura del Parlamento.
<P>
Ora vorrei ringraziare il presidente della commissione per i bilanci, onorevole Janusz Lewandowski, nonché i relatori, onorevoli James Elles e Louis Grech, per lo spirito di collaborazione che ha pervaso l'intera procedura di bilancio.
<P>
(Applausi)
<SPEAKER ID="075" NAME="Presidente">
Onorevoli colleghi, rilevo che la procedura di bilancio 2007 si è svolta in conformità al Trattato e all'Accordo interistituzionale del 6 maggio 1999 e che, a norma dell'articolo 13 dell'Accordo tra Consiglio e Parlamento, è stato espresso il consenso esplicito sul tasso massimo di aumento delle spese non obbligatorie, come risulta dalla seconda lettura del Parlamento. La procedura di bilancio può pertanto essere considerata positivamente conclusa. Il bilancio è definitivamente approvato.
<P>
(Dopo aver invitato la Presidente in carica del Consiglio, Ulla-Maj Wideroos, la rappresentante della Commissione, Dalia Grybauskaité, il presidente della commissione per i bilanci, Janusz Lewandowski, e i relatori, onorevoli James Elles e Louis Grech, a raggiungerlo, il Presidente del Parlamento, insieme al Presidente in carica del Consiglio, ha proceduto alla firma del bilancio)
<P>
(Applausi)

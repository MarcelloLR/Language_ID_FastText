<CHAPTER ID="009-10">
10. Commercializzazione di prodotti fitosanitari (votazione) 
<P>
- Relazione Hiltrud Breyer
<P>
- Dopo la votazione sull'emendamento n. 243:
<SPEAKER ID="134" NAME="Graham Booth  .-" AFFILIATION="IND/DEM">
(EN) Signor Presidente, in base a una mozione di procedura, questo è un fiasco completo e dovremmo passare al voto completamente elettronico. E' assolutamente ridicolo!
<P>
(Applausi)
<SPEAKER ID="135" NAME="Presidente">
Onorevole Booth, non è un fiasco. Ci sono stati errori che nel corso di una votazione di questa durata sono statisticamente normali. Come sono ridicoli gli interventi come i suoi.
<P>
(Applausi)
<P>
- Prima della votazione sulla risoluzione legislativa:
<SPEAKER ID="136" NAME="Edward McMillan-Scott" AFFILIATION="PPE-DE">
(EN) Signor Presidente, in base a una mozione di procedura, non voglio dilungarmi sull'argomento, e lei è troppo educato nel dire questo, ma esiste un articolo che consente al Presidente che sta conducendo una votazione, quando presentata con una votazione di una simile durata (otto pagine di trenta votazioni separate) di rimetterla all'Assemblea e che la relazione venga rinviata alla commissione per essere riesaminata e ripresentata. Ritengo dovremmo applicare quest'articolo più spesso.
<P>
(Applausi)
<SPEAKER ID="137" NAME="Hannes Swoboda">
a nome del gruppo PSE. - (DE) Signor Presidente, lei ha svolto un ottimo lavoro e si è guadagnato un buon pranzo, come noi. Dovremmo rinviare la votazione a domani.
<SPEAKER ID="138" NAME="Joseph Daul">
a nome del gruppo PPE-DE. - (FR) Signor Presidente, sono le 14.00, dovremmo interrompere la votazione. Mi dispiace, mi dispiace davvero che una relazione come questa debba giungere in plenaria. Propongo che la prossima volta venga svolto più lavoro su di essa in sede di commissione e che in futuro, nel programma di riforma del Parlamento, vengano riesaminate tali norme. Non possiamo continuare a lavorare in questo modo.
<P>
(Applausi)
<SPEAKER ID="139" NAME="Daniel Cohn-Bendit" AFFILIATION="Verts/ALE">
(FR) Signor Presidente, ritengo che quanto affermato dall'onorevole collega sia piuttosto corretto, ma avrebbe dovuto ammettere che è stato il suo gruppo a non rispettare il lavoro in sede di commissione e che oggi ha presentato tutti gli emendamenti in quest'Aula.
<P>
(Applausi)
<SPEAKER ID="140" NAME="Roberto Musacchio" AFFILIATION="GUE/NGL">
Signor Presidente, onorevoli colleghi, su questo punto, a detta dell'on. Cohn-Bendit, in commissione si è determinata una maggioranza molto chiara e contro questa decisione della commissione in Aula è stato fatto un lavoro ai limiti dell'ostruzionismo! Questa è la verità del nostro lavoro! E quindi non c'è un problema di procedura, ma di atteggiamento politico!
<SPEAKER ID="141" NAME="Presidente">
Onorevoli colleghi, si è verificata una combinazione di due circostanze infelici. In primo luogo, abbiamo svolto una discussione precedente molto lunga, che ha ritardato il turno di votazioni, e in secondo luogo oggi abbiamo avuto una delle più ampie votazioni di questa sessione.
<P>
Pertanto sospenderemo la votazione in questo punto e vi ringrazio per la vostra cooperazione.

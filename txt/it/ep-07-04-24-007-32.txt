<CHAPTER ID="007-32">
32. Discarico 2005: Sezione II, Consiglio (votazione) 
<P>
- Relazione Caspary
<P>
Prima della votazione
<SPEAKER ID="170" NAME="Herbert Bösch" AFFILIATION="PSE">
(DE) Signor Presidente, prima che si passi alla concessione del discarico al Consiglio, vorrei richiamare l'attenzione dell'Assemblea sul fatto che il Consiglio non è stato presente durante il dibattito sul discarico del bilancio della Commissione e delle altre Istituzioni e, come possiamo vedere, non è presente per la decisione.
<P>
Dato che l'80 per cento delle risorse del bilancio comunitario vengono gestite per mezzo degli Stati membri, che sono responsabili di tali fondi, la consideriamo una situazione intollerabile. Ci aspettiamo che il Consiglio, nei prossimi mesi, si presenti con un piano d'azione preciso per la stesura delle dichiarazioni di affidabilità nazionali.
<P>
(Vivi applausi)
<SPEAKER ID="171" NAME="Presidente">
Prendo atto del commento dell'on. Bösch, che ovviamente non ci impedisce di procedere con la votazione. Dichiaro aperta la votazione sul discarico per appello nominale.

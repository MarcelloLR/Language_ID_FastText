<CHAPTER ID="012-02">
2. Situazione dei rifugiati birmani in Thailandia (votazione)
<P>
Prima della votazione sul paragrafo 2:
<SPEAKER ID="255" NAME="Charles Tannock" LANGUAGE="EN">
Signora Presidente, noto ancora una volta che effettivamente i funzionari non hanno scritto gli emendamenti orali nello stesso ordine in cui sono stati votati, per cui questa volta presterò molta attenzione nel seguire l'ordine giusto. Riguardo al paragrafo 2, vorremmo che alla fine del paragrafo fossero aggiunte le seguenti parole, "nonché all'impoverimento intenzionale, alla tassazione arbitraria e alla confisca dei terreni”.
<SPEAKER ID="257" NAME="Charles Tannock" LANGUAGE="EN">
Signora Presidente, la seguente modifica orale al paragrafo 5: "accoglie con favore la collaborazione del governo thailandese con l'Alto Commissario delle Nazioni Unite per i rifugiati e chiede l'accesso immediato e senza restrizioni a tutti i migranti via mare dell'etnia Rohingya, per definire il livello delle loro necessità di protezione; chiede al contempo al governo thailandese di firmare la Convenzione delle Nazioni Unite del 1951 sullo status dei rifugiati e il relativo Protocollo del 1967”.
<SPEAKER ID="259" NAME="Charles Tannock">
autore. - (EN) Signora Presidente, leggerò ad alta voce l'intero testo del paragrafo 6 così come emendato oralmente: "sottolinea che la questione dei migranti via mare, riguardante la Thailandia e altri paesi, è essenzialmente una questione regionale; valuta positivamente gli sforzi del governo thailandese di potenziare la cooperazione tra i paesi vicini della regione per sollevare la questione della popolazione Rohingya; a tal riguardo accoglie con favore a tal riguardo la riunione tenuta il 23 gennaio con il Segretario permanente agli Affari esteri Kasit Piroma con gli Ambasciatori di India, Indonesia, Bangladesh, Malesia e Birmania e fa appello a tutti i membri dell'Associazione delle Nazioni del Sud-Est Asiatico (ASEAN), e specialmente alla Presidenza thailandese e alle pertinenti organizzazioni internazionali, perché collaborino ad una soluzione permanente di tale annosa questione”.
<SPEAKER ID="261" NAME="Charles Tannock" LANGUAGE="EN">
Signora Presidente, il considerando E dovrebbe essere formulato come segue: "considerando che l'Agenzia delle Nazioni Unite per i Rifugiati ha espresso preoccupazione riguardo le notizie relative ai maltrattamenti dei rifugiati birmani e ha ottenuto di vedere alcuni dei 126 Rohingya che sono ancora detenute dalle autorità thailandesi”.

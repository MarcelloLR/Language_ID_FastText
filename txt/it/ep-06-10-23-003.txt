<CHAPTER ID="003">
Benvenuto
<SPEAKER ID="007" NAME="Presidente">
Onorevoli colleghi, desidero segnalarvi che è venuta a farci visita, questo pomeriggio, una delegazione del parlamento giapponese; segnalo la presenza nella tribuna del pubblico di tale delegazione, guidata da Tsushima Tuji, grande amico dell'Europa.
<P>
(Applausi)
<P>
La delegazione dei nostri colleghi giapponesi partecipa alla ventisettesima riunione interparlamentare tra Parlamento europeo e Giappone.
<P>
Il dialogo tra Parlamento europeo e parlamento giapponese vanta una lunga tradizione. Iniziato intorno a questioni strettamente commerciali, esso si è ampliato fino ad affrontare molti temi che stanno a cuore ai nostri popoli.
<P>
Ci rallegriamo per l'approfondirsi del nostro dialogo con il Giappone, in un contesto in cui diviene sempre più necessario collaborare per la sicurezza e la stabilità internazionali.
<P>
Do il benvenuto ai nostri ospiti.

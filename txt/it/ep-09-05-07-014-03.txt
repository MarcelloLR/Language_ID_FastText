<CHAPTER ID="014-03">
3. Venezuela: il caso di Manuel Rosales
<SPEAKER ID="303" NAME="Presidente">
Grazie infinite. E' stata una seduta molto intensa dal punto di vista emotivo non soltanto perché incentrata su questioni che riguardano i diritti umani, ma anche perché è la nostra ultima seduta. Grazie per la partecipazione.
<SPEAKER ID="304" NAME="Zdzisław Zbigniew Podkański" AFFILIATION="UEN">
(PL) Signora Presidente, mi consenta, a nome di tutti i membri del Parlamento europeo, nonché a nome dei servizi e degli assistenti parlamentari, di esprimerle i nostri più sentiti ringraziamenti, a lei personalmente, come anche all'ufficio di presidenza del Parlamento europeo e all'intera amministrazione, per aver presieduto egregiamente le discussioni, nonché per la valida collaborazione e la reciproca comprensione. Le auguriamo ulteriori successi, la rielezione al Parlamento europeo, grandi soddisfazioni nell'attività pubblica e felicità nella vita privata.
<SPEAKER ID="305" NAME="Presidente">
Grazie infinite. Anch'io vorrei cogliere l'occasione per ringraziare tutti coloro che collaborano con i servizi del Parlamento per il loro inestimabile lavoro.

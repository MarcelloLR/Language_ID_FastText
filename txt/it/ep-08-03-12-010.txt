<CHAPTER ID="010">
Comunicazione della Presidenza
<SPEAKER ID="212" NAME="Presidente">
Onorevoli colleghi, devo fare un'importante comunicazione relativa alla votazione di oggi pomeriggio. Per un motivo tecnico, i risultati delle votazioni per appello nominale visualizzati e annunciati dal Presidente di seduta non coincidono esattamente con il numero reale registrato dal dispositivo di voto. Va rilevato che in nessun caso l'esito delle votazioni risulta modificato, per cui le maggioranze restano invariate.
<P>
Ci√≤ considerato, le votazioni odierne non devono in nessun caso essere rimesse in discussione e sono considerate approvate. I risultati che saranno pubblicati in allegato al processo verbale della seduta odierna saranno i risultati effettivi.
<P>
E' sottinteso che i servizi tecnici stanno compiendo ogni sforzo per determinare la causa del malfunzionamento e tutte le funzioni saranno ripristinate per le votazioni di domani.

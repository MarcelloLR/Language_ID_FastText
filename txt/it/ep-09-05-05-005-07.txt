<CHAPTER ID="005-07">
7. Accesso del pubblico ai documenti del Parlamento europeo, del Consiglio e della Commissione (rifusione) (
<SPEAKER ID="087" NAME="Michael Cashman">
relatore. - (EN) Signor Presidente, quest'Assemblea mi aveva conferito un mandato per avviare i negoziati con le altre istituzioni su questo importante dossier. Devo purtroppo riferire che i negoziati si sono rivelati infruttuosi, e oggi raccomando quindi all'Assemblea di non votare e rinviare la decisione su questo importante dossier al prossimo Parlamento, giacché ritengo che la Commissione presenterà una nuova proposta nell'autunno di quest'anno.
<SPEAKER ID="088" NAME="Andris Piebalgs">
membro della Commissione - (EN) Signor Presidente, la Commissione prende nota della decisione del Parlamento di rinviare alla prossima legislatura la votazione sulla risoluzione legislativa che accompagna la relazione dell'onorevole Cashman. La Commissione rispetta la decisione della vostra Assemblea, ma non ritiene che una votazione alla conclusione della prima lettura del Parlamento rappresenterebbe un vincolo per il prossimo Parlamento. La Commissione quindi riconsidererà la propria proposta soltanto dopo che i due rami dell'autorità legislativa avranno adottato le rispettive posizioni, ma intende continuare a perseguire, nel frattempo, un dialogo costruttivo con entrambe le istituzioni e conferma la propria disponibilità a cercare un compromesso con il Parlamento e il Consiglio.
<SPEAKER ID="089" NAME="Michael Cashman">
relatore. - (EN) Signor Presidente, credo che questo dimostri il motivo per cui è così importante che il prossimo Parlamento eserciti ogni singola prerogativa di cui dispone. Il dialogo presuppone che tutte le istituzioni siano disposte ad ascoltare; finora però, nessuna delle altre due istituzioni ha ascoltato il Parlamento. Per tale ragione, non dobbiamo votare, e dovremmo piuttosto conferire pieni poteri al prossimo Parlamento.
<P>
(Applausi)
<SPEAKER ID="091" NAME="Presidente">
Mi chiedo se sia opportuno congratularsi con l'onorevole Cashman. Sì? In questo caso congratuliamoci con lui.

<CHAPTER ID="008-13">
13. Radioattività per i prodotti alimentari (
<SPEAKER ID="145" NAME="Juan Fernando López Aguilar" AFFILIATION="S&amp;D">
(ES) Signora Presidente, vorrei precisare che la votazione si è svolta immediatamente dopo la precedente, e ci tengo pertanto a ribadire che il mio voto è contrario. Anche se non ho avuto la possibilità di votare, sono sfavorevole.
<P>
Vorrei inoltre richiamare l'attenzione del Parlamento sul fatto che questa proposta di decisione sul brevetto europeo è in attesa di decisione da parte della Corte di giustizia, prevista per l'8 marzo. Intendevo pertanto proporre al Parlamento di rinviare la votazione sul brevetto europeo a quanto la Corte di giustizia si sarà espressa sulla questione della giurisdizione in termini di regime linguistico.
<P>
Vorrei che quanto suddetto venisse messo a verbale.
<SPEAKER ID="147" NAME="Ivo Belet" AFFILIATION="PPE">
(EN) Signora Presidente, si tratta di un emendamento orale sull'indennizzo degli agricoltori, e vorrei ringraziare l'onorevole Rivasi per l'iniziativa. Ecco quello che dice: "Entro marzo 2012 la Commissione presenta al Parlamento europeo e al Consiglio una relazione sull'adeguatezza di un meccanismo per indennizzare gli agricoltori i cui prodotti alimentari siano stati contaminati oltre i livelli massimi ammissibili stabiliti e non possano quindi essere immessi sul mercato. Tale meccanismo dovrebbe essere basato sul principio "chi inquina paga”. La relazione è corredata, se del caso, di una proposta legislativa che istituisca detto meccanismo”. Si tratta di una proposta congiunta di cinque gruppi politici.
<SPEAKER ID="149" NAME="Presidente">
Con ciò si conclude il turno di votazioni.

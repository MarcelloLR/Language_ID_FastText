<CHAPTER ID="009">
Correzioni e intenzioni di voto: vedasi processo verbale
<P>
(La seduta, sospesa alle 13.05, riprende alle 15.00)
<SPEAKER ID="282" NAME="Raül Romeva i Rueda" AFFILIATION="Verts/ALE">
(FR) Vorrei condividere con l'Aula le informazioni che ho appena ricevuto.
<P>
Da qualche settimana, si verifica un fenomeno nuovo nei pressi di alcune grandi città occupate nel Sahara occidentale: proprio in questo momento, oltre 12 000 uomini, donne e bambini saharawi stanno abbandonando le loro città per spostarsi in tende nei pressi di Laayoune, Smara e Boujdour.
<P>
Questo flusso in costante aumento sembra essere una nuova forma di protesta contro l'insostenibile situazione politica e socioeconomica delle popolazioni indigene di questi territori.
<P>
Ho portato la questione alla vostra attenzione poiché il problema dei numerosi interventi violenti da parte del regime marocchino rischia di aggravarsi nel corso del finesettimana. Chiedo pertanto al Parlamento di prepararsi a reagire alla luce di possibili sviluppi.
<SPEAKER ID="283" NAME="Presidente">
Ne terrò conto. Si trattava naturalmente di una mozione d'ordine, dal momento che la situazione nel Sahara occidentale e in Marocco non figura all'ordine del giorno di questa sessione. Terrò comunque in considerazione l'aggiornamento che ci è stato fornito.

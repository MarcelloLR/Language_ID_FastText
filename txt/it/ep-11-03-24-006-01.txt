<CHAPTER ID="006-01">
1. Modifica del regolamento (CE) n. 55/2008 del Consiglio recante preferenze commerciali autonome per la Repubblica moldova (
<SPEAKER ID="075" NAME="Jean-Pierre Audy" AFFILIATION="PPE">
(FR) Signor Presidente, vorrei prendere brevemente la parola ai sensi dell'articolo 15 paragrafo 6 lettera d del trattato dell'Unione europea, che prevede che il Presidente del Consiglio europeo presenti una relazione dopo ogni vertice del Consiglio stesso.
<P>
L'11 marzo ha avuto luogo un vertice straordinario del Consiglio europeo e deploro che non sia stata presentata alcuna relazione.
<SPEAKER ID="076" NAME="Presidente">
Onorevole Audy, prendo nota del suo intervento ma, se non ricordo male, il Presidente del Consiglio è venuto in Parlamento dopo il vertice straordinario del Consiglio dell'11 marzo, per partecipare ad una Conferenza dei Presidenti straordinaria aperta a tutti i deputati. Possiamo passare adesso alla votazione?
<P>
- Dopo la votazione:
<SPEAKER ID="078" NAME="Hans-Peter Martin" AFFILIATION="NI">
(DE) Signor Presidente, onorevoli deputati, vorrei formulare un unico commento. Ieri mi è stata negata la possibilità di rispondere direttamente all'onorevole Schulz. Le ho inviato una e-mail - inizialmente in tedesco, ma seguiranno le versioni in inglese e francese - con una dichiarazione al riguardo e respingerò a tempo debito anche l'accusa.

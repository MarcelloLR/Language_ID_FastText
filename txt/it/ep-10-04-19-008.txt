<CHAPTER ID="008">
Lotta contro il cancro al seno nell'Unione europea (dichiarazione scritta): vedasi processo verbale
<SPEAKER ID="012" NAME="Presidente">
La dichiarazione scritta 0071/2009, presentata dagli onorevoli Lynne, Tremopoulos, Járóka e Geringer de Oedenberg sulla lotta contro il cancro al seno nell'Unione europea ha raccolto la firma della maggioranza dei deputati che compongono il Parlamento e pertanto, a norma dell'articolo 123, sarà trasmessa ai destinatari e pubblicata nei "Testi approvati” della prossima tornata del 24 febbraio 2010, con indicazione nel processo verbale del nome dei firmatari.
<SPEAKER ID="013" NAME="Elizabeth Lynne" AFFILIATION="ALDE">
(EN) Signor Presidente, vorrei ringraziare tutti per aver firmato la dichiarazione scritta n. 71 sul cancro al seno.
<P>
La maggior parte di voi sa che si tratta di una delle principali cause di morte nelle donne in età compresa tra i 35 e i 59 anni nell'Unione Europea e vorremmo che gli Stati membri istituissero, oltre ad altre misure, programmi nazionali di screening e unità specializzate nel cancro al seno.
<P>
Spero che la firma di questa dichiarazione scritta rappresenti un ulteriore passo in avanti per garantire un'ampia azione di contrasto alle drammatiche conseguenze del cancro al seno nell'UE.
<SPEAKER ID="014" NAME="Presidente">
Vorrei ringraziare l'onorevole collega e tutti coloro che hanno firmato questa dichiarazione.

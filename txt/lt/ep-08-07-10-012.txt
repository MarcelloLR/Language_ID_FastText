<CHAPTER ID="012">
Kvorumas (tęsinys) 
<SPEAKER ID="296" NAME="Pirmininkas">
Šio popietinio posėdžio pradžioje paklausiau ne mažiau kaip vieno kiekvienos frakcijos atstovo nuomonės dėl to, kad gavau prašymą nustatyti kvorumą pagal Darbo tvarkos taisyklių 149 straipsnį. Šis prašymas buvo pagrįstas keturiasdešimties narių raštišku prašymu. Faktiškai, norint būti visiškai sąžiningiems, 39 + 1, nes vienuolikta pavardsąraše yra visiškai neteisėta. Aš negaliu pasakyti jums, kas yra keturiasdešimtasis pasirašiusysis šiame sąraše.
<P>
Po diskusijų ir sužinojęs Konstitucinių reikalų komiteto pirmininko nuomonę aš prisiėmiau atsakomybę ir taip pat išaiškinau Darbo tvarkos taisyklių 149 straipsnio 4 dalį, kurioje tvirtinama, kad nariai, kurie paprašo nustatyti kvorumą, turi būti laikomi dalyvaujančiais, net jei jų nebėra posėdžių salėje.
<P>
Norėčiau atkreipti dėmesį į žodį "nebėra". Joje ne sakoma "nėra posėdžių salėje", o - "nebėra". Tai reiškia, kad jie turėjo būti čia anksčiau. "Anksčiau" tikrai neturi ryšio su tuo, kad jie dalyvavo praėjusiais mėnesiais, o labiausiai tikėtina turi ryšį su laiku, kai prašymas dėl kvorumo buvo pateiktas. Todėl aš patikslinau, kad prieš balsavimus turėčiau patikrinti, ar buvo keturiasdešimt parašų, net jeigu turiu problemų norėdamas pasakyti jums, kas yra tas keturiasdešimtasis.
<P>
Pagal mūsų tarnybų duomenis, penki iš jų dalyvauja. Tai pasakęs - jeigu keturiasdešimt narių dabar atsistos ir paprašys nustatyti kvorumą - aš tai padarysiu. Ar yra keturiasdešimt narių, kurie atsistos ir paprašys nustatyti kvorumą?
<SPEAKER ID="297" NAME="Neena Gill" AFFILIATION="PSE">
Gerb. pirmininke, gal galėtumėte patikrinti, ar čia yra 40 narių, nes labai sunku pasakyti?
<SPEAKER ID="298" NAME="Pirmininkas">
Gerb. Neena Gill, nuo šios popietės pradedu mokytis 149 straipsnį atmintinai. Jūs remiatės 5 dalimi. Posėdžio pirmininko ir tik jo vieno pareiga - jeigu jis nusprendžia tai padaryti bet kuriuo metu - nustatyti, ar kvorumo nėra. Tačiau atsižvelgiant į balsavimų, kuriuos mes ketiname atlikti, svarbą, ypač dėl mirties bausme nuteisto asmens, aš nežaisiu šio žaidimo. Jeigu keturiasdešimt kolegų neprisiims atsakomybės atsistodami, aš nenustatinėsiu kvorumo.
<P>
Ar čia yra keturiasdešimt kolegų, kurie atsistos? Aš jų nematau. Todėl mes pereisime prie balsavimo.

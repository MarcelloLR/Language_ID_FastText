<CHAPTER ID="014">
Vienos minutės kalbos svarbiais politiniais klausimais
<SPEAKER ID="041" NAME="Pirmininkas">
Kitas klausimas - vienos minutės kalbos svarbiais politiniais klausimais (Darbo tvarkos taisyklių 150 straipsnis).
<SPEAKER ID="042" NAME="Georgios Papastamkos" AFFILIATION="PPE">
(EL) Pone pirmininke, be spaudimo, kurį patiriame dėl finansų, nesaugumą euro zonoje...
<P>
(Pirmininkas nutraukkalbėtoją ir paprašlaikytis tvarkos rūmuose taisyklių)
<SPEAKER ID="043" NAME="Pirmininkas">
Ponios ir ponai, prašom nekalbėkite salėje vykstant plenariniam posėdžiui, jeigu negalite to daryti tyliai. Kolegos iš abiejų Europos Parlamento pusių ir vidurio, frakcijų pirmininkai, brangūs kolegos iš Liuksemburgo, prašom atsisėskite ir liaukitės kalbėję. Kolegos, vyksta plenarinis posėdis, taigi prašom nustokite kalbėti ir leiskite mums tęsti vienos minutės kalbas.
<SPEAKER ID="044" NAME="Georgios Papastamkos" AFFILIATION="PPE">
(EL) Pone pirmininke, be finansinio spaudimo, nesaugumą euro zonoje taip pat lėmgausi Europos institucijų ir politikų politinretorika. Dėl netobulos Europos ekonominio valdymo sistemos sureaguota, mano nuomone, pavėluotai. Žinoma, mums reikia finansinės pusiausvyros Europoje.
<P>
Kartu dabar atėjo laikas Europos politinei sąjungai vadovauti ekonominei sąjungai įgyvendinant visuotinę krizės įveikos strategiją ir nustatyti veiksmingesnę finansų rinkų veikimo reguliavimo sistemą bei apsaugoti eurą nuo spekuliacinio spaudimo. Turiu galvoje, pvz., būtinybę patikslinti direktyvą dėl piktnaudžiavimo rinka. Be to, kartoju savo pasiūlymą sukurti Europos kredito reitingų instituciją.
<SPEAKER ID="045" NAME="Teresa Jiménez-Becerril Barrio" AFFILIATION="PPE">
(ES) Pone pirmininke, norėčiau šiandien rūmuose pasinaudoti galimybe, nes to negalėjau padaryti kovo 11 d. minint Europos terorizmo aukų metines, atiduoti šioms aukoms pelnytą duoklę pripažįstant didžiulę auką tų, kurie už laisvę sumokėjo aukščiausią kainą.
<P>
Turime skubiai pradėti rengti direktyvą, kad būtų apsaugotos terorizmo aukų teisės, nes būtent jos visada yra nepastebėtos ir kenčia pažeminimą, nes yra nepagrįstai sulyginamos su savo žudikais.
<P>
Atėjo laikas Europos institucijoms pripažinti terorizmo aukų orumą ir padėti joms ginti savo teisę į apsaugą ir teisingumą. Ši teisturėtų būti skubiai įtvirtinta įstatymu, padarysiančiu garbę visiems tiems, kurių pastangomis jis taps įmanomas, įstatymu, kurio pirmajame straipsnyje turėtų būti teigiama, kad parama terorizmo aukoms reiškia, kad jų teisį teisingumą turi būti pripažinta ir kad jokia vyriausybniekada neturėtų už tai mokėti.
<P>
Kreipiuosi į visus, kas turi galių apginti aukas, prašydama niekada neužmiršti, kad tikroji taika - taika, gimstanti iš teisingumo, ir kad tik tokią taiką visi iš mūsų, kurie tiki laisve ir demokratija Europoje ir visame pasaulyje, turėtume ginti.
<SPEAKER ID="046" NAME="Rosa Estaràs Ferragut" AFFILIATION="PPE">
(ES) Pone pirmininke, didelės Europos oro erdvės dalies uždarymas išsiveržus ugnikalniui Islandijoje turėjo rimtų padarinių visai Europos ekonomikai. Dėl to akivaizdžiai nukentėjo keleiviai, oro linijų bendrovės ir oro uostai, bet taip pat turizmo sektorius.
<P>
Būtent tai norėjau pasakyti jums. Ispanijoje turizmo sektorius - antrasis pagal dydį Ispanijos ūkio sektorius. Salose, iš kurių esu atvykusi, turizmas - pagrindinis sektorius. Vulkaninio debesies padariniai kelia didžiulį rūpestį turizmo pramonei. Kalbama apie nuostolius, siekiančius 42 mln. EUR per dieną. Jis sudavrimtą smūgį turizmo sektoriui ir dar nėra aišku, kaip šie įvykiai atsilieps sektoriui ateityje.
<P>
A. Tajani, Komisijos narys, atsakingas už pramonę ir verslumą, įsipareigojo įvertinti šio sektoriaus patirtus nuostolius. Šiandien norėčiau paprašyti, kad skubios pagalbos paketas ir šioms oro linijų bendrovėms bei kitoms įmonėms turizmo sektoriuje, ir turizmo sektoriui būtų laikomas prioritetu.
<SPEAKER ID="047" NAME="Henri Weber" AFFILIATION="S&amp;D">
(FR) Pone pirmininke, Europos Sąjunga turi daug priemonių, galinčių padėti jai tapti aplinkos neteršiančių ir pirmiausia elektra varomų automobilių gamybos lydere.
<P>
Komisija privalo užtikrinti, kad šis projektas taptų vienu iš svarbiausių Europos tikslų, skatindama dideles automobilių gamybos bendroves mūsų žemyne tarpusavyje bendradarbiauti ir toks bendradarbiavimas turėtų apimti visus etapus nuo mokslinių tyrimų, automobilių kūrimo iki jų prekybos organizavimo. Komisija privalo skatinti, kad Europoje plačiu mastu ir pirmiausia miesto vietovėse būtų įrengti automobilių įkrovimo punktai. Komisija privalo parengti ir taikyti bendras taisykles ir standartus - jeigu įmanoma, tarptautiniu lygmeniu, bet neabejotinai Europos lygmeniu - ir privalo tai daryti nedelsdama. Galiausiai Komisija privalo skatinti valstybes nares laipsniškai pakeisti automobilių su vidaus degimo varikliais parką elektra varomų automobilių parku.
<SPEAKER ID="048" NAME="Tanja Fajon" AFFILIATION="S&amp;D">
(SL) Šiandien minime Tarptautinę dieną prieš homofobiją. Negaliu suprasti, kad dar yra daug žmonių, užmerkiančių akis prieš smurtą dėl lytinės orientacijos ir tapatybės. Griežtai tai smerkiu, taip pat smerkiu bet kokios formos smurtą dėl rasės ar tautybės, religijos ar įsitikinimų, amžiaus ar negalios.
<P>
Esu labai susirūpinusi dėl klaidinančių, įžeidžiančių ir net neapykantą kurstančių pareiškimų, kurių dar galima išgirsti. Mane dažnai sukrečia smurtas, ir žodinis, ir fizinis, prieš homoseksualios lytinės orientacijos žmones ar įvairių mažumų narius.
<P>
Šiandien dauguma europiečių teigia, kad burkas derėtų uždrausti. Sutinku, kad niekam neturėtų būti leista versti moteris dėvėti tokį galvos apdarą, bet man kelia rūpestį tai, kad uždraudus burkas rezultatas nebūtų priešingas tam, ko tokiu draudimu siekta: moterys, pasirengusios dėvėti burkas, sės į kalėjimą. Negalime leisti, kad religiniai ginčai kurstytų diskriminaciją ir smurtą. Galiausiai visi esame žmonės, taigi turime labai gerai pamąstyti, ar iš tikrųjų negalime parodyti daugiau tolerancijos žmonėms, kurie nuo mūsų skiriasi, ar tiesiog nenorime.
<SPEAKER ID="049" NAME="Teresa Riera Madurell" AFFILIATION="S&amp;D">
(ES) Pone pirmininke, ponios ir ponai, norėčiau atkreipti jūsų dėmesį į iniciatyvą "Piliečių mokslinių tyrimų ir inovacijų darbotvarkė", kurią pradėjo Tarybai pirmininkaujanti Ispanija per Mokslinių tyrimų ir inovacijų ministeriją.
<P>
Europos visuomenkviečiama apsilankyti svetainėje http://www.reto2030.eu" ir pasirinkti, kurie iššūkiai mokslinių tyrimų ir inovacijų srityje, kuriuos pateikketuriolika Europos ekspertų, turėtų būti sprendžiami iki 2030 m. Rezultatus galima matyti tiesiogiai internete ir švieslentėje, esančioje Europos Vadovų Tarybos pastato Briuselyje salėje, iki gegužės 26 d. Tą dieną apie galutinį rezultatą bus pranešta Konkurencingumo tarybai.
<P>
Visus raginu balsuoti už kurį nors vieną šių iššūkių ir išplatinti informaciją apie šią iniciatyvą savo šalyse, kad, kaip pasakytų Jean Monnet, mūsų asmeninis dalyvavimas leistų mums judėti link Europos Sąjungos, tarnaujančios kiekvienam asmeniui, link Europos Sąjungos, tarnaujančios visuomenei.
<SPEAKER ID="050" NAME="Filiz Hakaeva Hyusmenova" AFFILIATION="ALDE">
(BG) Pone pirmininke, ponios ir ponai, demokratija reikalauja, kad institucijos, atsakingos už piliečių teisių stebėseną, būtų nepriklausomos nuo valstybės ir politinių partijų valdžios. ES direktyvose dėl reguliavimo organų taip pat reikalaujama, kad šie organai būtų nepriklausomi, turėtų tvirtus įgaliojimus ir veiktų vadovaudamiesi objektyvumo ir skaidrumo principais.
<P>
Bulgarijoje, deja, kai kurie mūsų demokratinės sistemos principai, pasitvirtinę kaip sėkmingi, keičiami, pvz., pratęsiamas penkerių metų kadencijos laikotarpis, taip pat nustatoma pakartotinio išrinkimo galimybir keičiamo personalo rotacijos sistema - visos priemonės, kuriomis užtikrinama nepriklausomybė. Pakeitimai daromi be jokios analizės ar perspektyvos, nutolstant nuo gerosios Europos patirties.
<P>
Sąnaudų mažinimas - vienintelis argumentas, naudojamas siekiant pakirsti institucijas, kurios kovoja su diskriminacija, reguliuoja žiniasklaidą ir apsaugo konkurenciją. Jau išryškėjo tendencija imtis veiksmų prieš finansų ir audito institucijas.
<P>
Įspėju apie tai Europos Parlamentą ir Europos Komisiją, nes tikiuosi, kad tai padės sulaikyti Bulgarijos valdžios institucijas nuo tokių ketinimų įgyvendinimo.
<SPEAKER ID="051" NAME="Luigi de Magistris" AFFILIATION="ALDE">
(IT) Pone pirmininke, ponios ir ponai, norėčiau dar kartą atkreipti dėmesį į svarbų rašytinį pareiškimą dėl korupcijos, kurį pasiūliau kartu su kitais keturiais EP nariais ir kurį pusEuropos Parlamento narių ir dar vienas patvirtino siekdami įpareigoti Tarybą ir Komisiją priimti teisės aktą, iš tikrųjų padėsiantį veiksmingai kovoti su korupcija.
<P>
Grįžau iš Graikijos, kur lankiausi Biudžeto kontrolės komiteto vardu, ir galiu pasakyti, kad viena iš priežasčių, lėmusių Graikijos struktūrinę krizę, neabejotinai yra viešųjų lėšų švaistymas. Tas pats vyksta ir Italijoje: šalis graužiama korupcijos, kaip pastaruoju metu pamatėme. Ši korupcija daugiausia siejama su neteisėtu viešųjų lėšų tvarkymu, taip pat su vienos politinės ir verslininkų grupuotės ryšiais su organizuotais tarnautojų nusikaltimais.
<P>
Svarbu, kad Europos Parlamentas panaudotų visas savo galias ir pareikalautų iš Komisijos ir valstybių narių - valstybėms narėms, kurios nesilaikys šio reikalavimo, turėtų būti taikomos sankcijos - sustiprinti Europos institucijas, atsakingas už korupcijos kontrolę ir kovą su organizuotu nusikalstamumu.
<SPEAKER ID="052" NAME="Elisabeth Schroedter" AFFILIATION="Verts/ALE">
(DE) Pone pirmininke, ponios ir ponai, šiandien, kai minime Tarptautinę dieną prieš homofobiją, norėčiau paprašyti visų jūsų prisiminti visus žmones ES valstybėse narėse, praeityje kentusius prievartą, asmeninius įžeidimus, taip pat psichologinį ir fizinį smurtą dėl savo lytinės tapatybės.
<P>
Pagal ES sutartį diskriminacija dėl lytinės orientacijos draudžiama, tačiau šis draudimas nėra nuosekliai įgyvendinamas valstybėse narėse. Valstybėse narėse, pvz., Lietuvoje, valdžios institucijos stengiasi uždrausti eitynes "Už įvairovę", taip kurstydamos homofobijos atmosferą. Mano šalyje, Vokietijoje, stengiamasi nekovoti su homofobija mokyklose. Pone pirmininke, būtina užtikrinti, kad apsauga nuo diskriminacijos dėl lytinės orientacijos būtų gerbiama kaip žmogaus teisė.
<SPEAKER ID="053" NAME="Valdemar Tomaševski" AFFILIATION="ECR">
(LT) Vasario 24 d. kartu su Latvijos bei Lenkijos atstovais pateikiau rašytinį pareiškimą dėl vienodo požiūrio į žemės ūkio darbuotojus, kuriame atkreiptas dėmesys į nevienodą Bendrijos šalių žemdirbių dotavimą. Skirtingose Bendrijos šalyse išmokų dydis skiriasi net 7 kartus, vidutiniškai 4 kartus, o daugelis naujų valstybių narių yra žemiau Sąjungos vidurkio. Tokia situacija pažeidžia vieną iš svarbiausių Bendrijos principų - solidarumo principą. Raginu Tarybą, Komisiją ir Parlamentą suvienodinti tiesiogines išmokas ar bent sumažinti skirtumus, tuo pačiu nutraukti nevienodo požiūrio taikymą valstybių narių žemdirbiams. Kreipiuosi į kolegas europarlamentarus palaikyti minėtą rašytinį pareiškimą Nr. 11 dėl vienodo požiūrio į žemės ūkio darbuotojus Europos Sąjungoje.
<SPEAKER ID="054" NAME="Kyriacos Triantaphyllides" AFFILIATION="GUE/NGL">
(EL) Pone pirmininke, noriu atkreipti jūsų dėmesį į klausimą dėl chiropraktikos. Tai nepriklausoma medicinos profesija, apimanti kaulų ir raumenų sistemos sutrikimų ir jų poveikio nervų sistemai diagnostiką, gydymą ir prevenciją taikant manualinę terapiją.
<P>
Nors chiropraktikos mokoma nepriklausomuose, suderintuose universitetiniuose kursuose visoje Europos Sąjungoje, ji dar nėra pripažinta visoje Europos Sąjungoje. Tam, kad pacientai galėtų naudotis vienodomis sveikatos priežiūros ir gydymo paslaugomis visoje Europos Sąjungoje, raginu jus pasirašyti raštišką pareiškimą, kurį parengiau padedamas ir remiamas kitų EP narių, dėl chiropraktikos pripažinimo Europos Sąjungos lygmeniu.
<SPEAKER ID="055" NAME="John Bufton" AFFILIATION="EFD">
Pone pirmininke, Jungtinės Karalystės mokesčių mokėtojų indėlis į Tarptautinio valiutos fondo skirtą 215 mlrd. GBP pašalpą eurui - valiutai, kurią ryžtingai atmetėme - palaikyti iš viso sudaro 10 mlrd. GBP. Be to, jie taip pat turės skirti 8 mlrd. GBP, jeigu Graikija nepadengs savo skolų, ir 5 mlrd. GBP Latvijai ir Vengrijai paskolų garantijoms padengti. Gali būti taip, kad Jungtinei Karalystei eurui paremti iš viso galiausiai teks skirti 23 mlrd. GBP.
<P>
Tačiau jeigu batas būtų ant kitos kojos, galiu tik įsivaizduoti, kaip Komisija trintų savo rankas iš džiaugsmo matydama žlungantį svarą ir silpnėjantį Londoną. Pastaruoju metu sunkiai svarstomi teisės aktai dėl rizikos draudimo fondų akivaizdžiai apie tai byloja. Teisės aktų aiškinimas remiantis Lisabonos sutarties 122 straipsniu - laisviausias aiškinimas, kurį man kada nors teko girdėti, rodantis, mano nuomone, tam tikros rūšies politinę apgaulę, kuri įrodo, kad kiekvienos sutarties kiekvieno straipsnio kiekviena pastraipa net neverta popieriaus, ant kurio yra išspausdinta.
<P>
Manyčiau, kad bandant pagrįsti šiuos išskirtinius įvykius neatsižvelgiama į tuos, kurie sukėlšią suirutę finansų srityje. Paskutiniu ėjimu, kuriuo nustatoma, kad ateityje sprendimai dėl finansinės paramos bus priimami kvalifikuotos daugumos balsų sprendimu, iš Jungtinės Karalystės atimama jai gyvybiškai svarbi veto teisės galia.
<P>
(Pirmininkas nutraukkalbėtoją)
<SPEAKER ID="056" NAME="Andrew Henry William Brons" AFFILIATION="NI">
Pone pirmininke, labai svarbu, kad teisinėje valstybėje institucijos laikytųsi savo pačių įstatymų ir taisyklių. Darbo tvarkos taisyklių 24 straipsnio 2 dalyje aiškiai teigiama: "Nepriklausomi Parlamento nariai paskiria vieną iš savo atstovų dalyvauti Pirmininkų sueigos posėdžiuose". Nerašoma, kad delegatai turi būti renkami balsuojant, bet kaip kitaip bendri sprendimai turėtų būti priimami? Gal susitariama keičiantis telepatiniais signalais?
<P>
Nepriklausomų EP narių administracija pasakė, kad dėl siunčiamų delegatų turi būti susitariama. Tačiau ji nepasistengapibrėžti, kaip šis susitarimas turėtų būti pasiektas, taip pat nepasistengsuorganizuoti tokį delegatų paskyrimą. Kai buvo pasistengta paskirti delegatą balsavimu, šios pastangos paskelbtos negaliojančiomis.
<P>
Kokia Parlamento reakcija į visa tai? Jie ketina pakeisti taisykles, kad delegatai - vadinamieji delegatai - galėtų būti skiriami Parlamento Pirmininko, o ne nepriklausomų EP narių. Ar daug trūksta iki to, kad Parlamento Pirmininkas pradėtų naudotis mūsų balso teise plenarinėse sesijose?
<SPEAKER ID="057" NAME="Pirmininkas">
Norėčiau priminti jums, kad Europos Parlamento Konstitucinių reikalų komitetas aiškinasi šią padėtį ir neabejotinai spręs šį klausimą.
<SPEAKER ID="058" NAME="Slavi Binev" AFFILIATION="NI">
(BG) Pone pirmininke, ponios ir ponai, vulkaninių pelenų debesis virš Europos sutrikdEuropos institucijų darbą. Jis ypač sutrukdEuropos Parlamento plenarinės sesijos Strasbūre eigą, nes beveik pusEP narių negalėjo atvykti.
<P>
Strasbūras - sunkiai pasiekiama paskirties vieta, o išskirtinėmis aplinkybėmis atvykti į šį miestą visiškai neįmanoma Todėl norėčiau paklausti, ar tai nėra dar vienas ženklas, kad Europos Parlamentas turi apsispręsti dėl vienos pagrindinės vietos ir dėl to, kad ta vieta turėtų būti Briuselis? Manau, pritarsite, kad šios finansų krizės sąlygomis nustatęs vieną pagrindinę plenarinių sesijų vietą Parlamentas sutaupys milijonus mokesčių mokėtojų eurų. Kas mėnesį vykstančios mūsų kelionės, dažnai vadinamos keliaujančiu cirku, taip pat taps praeitimi.
<SPEAKER ID="059" NAME="Eduard Kukan" AFFILIATION="PPE">
(SK) Tautinėms mažumoms priklausančių žmonių apsauga visiškai pagrįstai sudaro svarbią tarptautinio vystymosi ir valstybių tarpusavio santykių dalį. Mes taip pat šiuo klausimu diskutuojame Europos Parlamente ir pabrėžiame europines vertybes bei vyriausybių pareigą jų laikytis.
<P>
Atsižvelgdamas į tai, norėčiau pakalbėti apie politinį šio klausimo delikatumą, nes šiuo požiūriu yra didelpiktnaudžiavimo tikimybė, ypač dabar, kai vyriausybės imasi vienašališkų veiksmų spręsdamos šiuos klausimus ir nesitaria su tais, kuriuos jų sprendimai veikia.
<P>
Manau, nepageidautina ir nepriimtina, kad šie klausimai sprendžiami nejautriai siekiant daryti įtaką kitos šalies vidaus politinei padėčiai, kartais prieš pat rinkimus, nes toks elgesys įprastai laikomas arogantišku. Jeigu kas nesuprato, apie ką kalbu, paaiškinsiu, kad turiu galvoje esamas Slovakijos ir Vengrijos tarpusavio santykių problemas.
<SPEAKER ID="060" NAME="Monica Luisa Macovei" AFFILIATION="PPE">
Pone pirmininke, korupcija - viena iš svarbių priežasčių, lėmusių esamą krizę, nes galingos bendrovės ir galingi asmenys piktnaudžiauja politika, institucijomis ir eikvoja lėšas siekdami asmeninės naudos. Korupcijos iššūkiai vystantis nedingsta: korupcija tik tampa rafinuotesnė. Kol kas pastangos pažaboti korupciją šalies lygmeniu nei vienoje valstybėje narėje nedavveiksmingų rezultatų. Neturėtume šios tikrovės ignoruoti, turime ją pripažinti. Atėjo laikas, kai Komisija ir Taryba privalo skubiai sukurti Europos Sąjungoje ir valstybėse narėse tvirtą kovos su korupcija mechanizmą. Bet koks delsimas tai padaryti pakenks Europos piliečių interesams.
<SPEAKER ID="061" NAME="Zoran Thaler" AFFILIATION="S&amp;D">
(SL) Slovėnija ir Kroatija - dvi kaimyninės šalys, tautos, šimtmečiais sugyvenusios be jokių rimtų problemų. Taip yra ir šiandien ir dauguma slovėnų pasisako už tai, kad Kroatija kuo skubiau atsiradus galimybei taptų Europos Sąjungos narė. Po aštuoniolikos metų derybų, 2009 m., abiejų šalių Vyriausybėms pavyko išspręsti ginčą dėl sienų. ypač nesutarimus dėl šiaurinės Adrijos jūros sienos, kėlusius teisėtą rūpestį Slovėnijai.
<P>
Siekiant teisingai išspręsti šią problemą, parengtas tarptautinis arbitražinis susitarimas, pasirašytas Stokholme dalyvaujant ES pirmininkaujančiai Švedijai. Dabar susitarimo ratifikavimo procesas veiksmingai artėja į pabaigą. Mes Slovėnijoje dėl šio susitarimo dar turėsime balsuoti referendume, kurį numatyta rengti šių metų birželio 6 d.
<P>
Raginu Europos politines jėgas, ypač Europos liaudies partiją, susipažinti su šį mėnesį mano šalyje vykstančia kampanija ir prisidėti prie teigiamos jos baigties, kuri sustiprins draugiškus kaimyninius santykius ir leis nestabiliems Balkanams turėti europinę ateitį.
<SPEAKER ID="062" NAME="Ramon Tremosa i Balcells" AFFILIATION="ALDE">
Pone pirmininke, prieš dešimt dienų euro zona vos visiškai nežlugo, bet europinis pagalbos priemonių paketas leido išsaugoti mūsų bendrą ateitį. Manau, krizę labiau lėmne spekuliacija, o kai kuriose euro zonai priklausančiose valstybėse narėse giliai įsišaknijusios problemos: fiskalinės drausmės nesilaikymas, neveiksmingos darbo rinkos ir didžiulės skolos privačiajame sektoriuje.
<P>
Kad išgelbėtume euro zoną, turime reformuoti jos valdymą. Praeitą savaitę Europos Komisijos pateiktame pasiūlyme dėl valdymo yra keletas gerų minčių: pvz., didesnis dėmesys fiskalinei politikai ir aiškus valstybių narių fiskalinės politikos koordinavimas. Šiuose pasiūlymuose taip pat turėtų būti atsižvelgta į bendrą struktūrinių reformų programą. Praeitą savaitę Ispanijoje J. L. R. Zapatero pasirinko taupymo programą, kad galėtų išvengti rinkimų požiūriu rizikingesnės darbo rinkos reformos.
<P>
Galiausiai nesijaudinkite dėl euro vertės: bendros valiutos kurso kritimas naudingas euro zonos ekonomikai.
<SPEAKER ID="063" NAME="Marie-Christine Vergiat" AFFILIATION="GUE/NGL">
(FR) Pone pirmininke, mes Parlamente sunerimome sužinoję, kad sudaryta darbo grupė, kuriai pavesta apsvarstyti klausimą dėl "aukštesnio statuso" suteikimo Tunisui.
<P>
Kodėl esame sunerimę? Esame sunerimę, nes nepraeina ndienos, kad mūsų nepasiektų žinios iš šios šalies, bylojančios apie dažnėjančius grasinimus ir bauginimo veiksmus, kurių griebiamasi prieš vyrus ir moteris, drįstančius kritikuoti šios šalies režimo metodus.
<P>
Nesigilindama į pastarųjų savivaldos rinkimų rezultatus - 90 proc. rinkėjų balsų gavo tie, kurie sėdi arčiau valdžios - pateiksiu tik keletą pavyzdžių. Gegužės 6 d. policija suėmžurnalistą Zouhairą Makhloufą šiam einant pietauti kartu su buvusiu Paryžiaus advokatų tarybos pirmininku ir su juo šiukščiai elgėsi. Gegužės 18 d. žurnalistas Fahem Boukadous neabejotinai bus nubaustas ketverių metų laisvės atėmimu. Kokį nusikaltimą jis padarė? Jis pranešapie socialinius neramumus Gafsos baseine ir vėlesnes represijas. Teisininkai Abderraouf Ayadi, Ayachi Hammami, Mohamed Abbou ir Radhia Nasraoui - nuolatinių bauginimų aukos.
<P>
Vis dažniau cenzūruojamas turinys internete. Jeigu galima, pone pirmininke, pateiksiu vieną pavyzdį: mano internetinis dienoraštis dabar cenzūruojamas...
<P>
(Pirmininkas nutraukkalbėtoją)
<SPEAKER ID="064" NAME="Martin Ehrenhauser" AFFILIATION="NI">
(DE) Pone pirmininke, šiuo metu praktiškai kiekvienose politinėse diskusijose dėl ekonomikos ir finansų krizės kalbama tik apie tai, kiek milijardų eurų reikia dar vienai juodajai skylei užkišti. Apskritai diskutuojant šiais klausimais tebėra remiamasi J. Ackermannu ir jo bendrininkais.
<P>
Tačiau tai, ko mums iš tikrųjų reikia, yra esminės diskusijos dėl esamos pinigų sistemos. Galų gale turėtume pradėti diskutuoti tokiais klausimais, kaip išvaduoti savo sistemą nuo jos augimo. Kaip galime patikrinti bankų reikmę teikti kreditus? Ar turėtume panaikinti palūkanas? Kaip galime nustatyti skirtumą tarp vertės ir pinigų vertės? Pinigus turėtume leisti siekdami sukurti mūsų visuomenės, bet ne pinigų vertę! Turime užbėgti įvykiams už akių ir tokiose diskusijose pabandyti reformuoti pinigų sistemą iš vidaus. Tačiau tai bus įmanoma tik tuo atveju, jeigu mūsų politika bus tvirta ir pirmiausia nepriklausoma.
<SPEAKER ID="065" NAME="Gerard Batten" AFFILIATION="EFD">
Pone pirmininke, esu tikras, visiems žinoma, kad Jungtinėje Karalystėje turime naują Vyriausybę, kurią galima pavadinti liberalų demokratų ir konservatorių koalicija. Konservatorių ir Liberalų demokratų partijų pasiektame susitarime teigiama: "Susitariame, kad kitą Parlamento kadenciją suverenumas ar galios nebebus perleidžiami" - t. y. Europos Sąjungai. Žinoma, bet kas, kas iš viso apie tai ką nors žino, supranta, kad suverenumas nebus perleidžiamas reikalaujant referendumo, nes visa tai padaryta pagal Lisabonos sutartį. Taigi nebus reikalo atsiklausti Jungtinės Karalystės ar bet kurios kitos Europos Sąjungos šalies piliečių, nes tai bet kuriuo atveju įvyks.
<P>
Tačiau jeigu D. Cameron iš tikrųjų kalba nuoširdžiai, tuomet jis turi puikią galimybę iš tikrųjų laikytis šio pažado, nes, kaip prieš keletą savaičių šioje salėje pažymėjo mano kolega Trevor Coleman, Europos Parlamento papildymas naujais nariais reiškia, kad visos valstybės narės turės iš naujo ratifikuoti Lisabonos sutartį. Taigi Jungtinės Karalystės atveju D. Cameron dabar turi puikią galimybę neratifikuoti Lisabonos sutarties arba atsiklausti Jungtinės Karalystės piliečių, ar jos nori, ir surengti referendumą. Tikėkimės, kad jis tesės savo pažadą.
<SPEAKER ID="066" NAME="Ivo Vajgl" AFFILIATION="ALDE">
(SL) Praeitą šeštadienį Belvederio rūmuose Vienoje paminėtos 55-osios Austrijos valstybės steigimo sutarties metinės. Ši data neabejotinai svarbi Austrijos istorijoje, nes ji iš tikrųjų žymi oraus Austrijos valstybingumo pradžią.
<P>
Slovėnijos užsienio reikalų ministerija per savo ambasadorių šia proga informavo Austrijos Vyriausybę ar, tiksliau sakant, atkreipjos dėmesį į tai, kad Austrijos valstybės steigimo sutarties nuostatos, susijusios su Slovėnijos mažumos Austrijoje teisėmis, dar nėra įgyvendintos. Dvikalbiai kelių ženklai Karintijoje tebėra, taip sakant, uždrausta tema ir VyriausybVienoje ne kartą pasidavekstremistinėms Karintijos nacionalistų pažiūroms.
<P>
Sveikindamas Austriją šių metinių proga, kartu norėčiau paraginti jos valdžios institucijas savo mažumų atžvilgiu vykdyti draugiškesnę politiką.
<SPEAKER ID="067" NAME="Sylvie Guillaume" AFFILIATION="S&amp;D">
(FR) Pone pirmininke, šiandien minima Tarptautindiena prieš homofobiją turi būti mums proga vėl pareikšti savo įsipareigojimą užtikrinti visuotinę pagarbą žmogaus teisėms visame pasaulyje, nes dar yra šalių, kuriose tebetaikomos nuostatos ar praktika, susijusios su diskriminacija dėl lytinės orientacijos ar lyties tapatybės.
<P>
Taip pat turime dar griežčiau pasmerkti dažnėjančius fizinių išpuolių atvejus ir kartojamus homofobinius pareiškimus. Tylos įstatymas tokiais atvejais turi liautis galioti. Viena išeitis - ugdyti toleranciją, nes požiūrį dar reikia keisti, taip pat Europos šalyse. Neturime į šį reikalą žiūrėti pro pirštus, privalome mokyti tolerancijos.
<P>
Galiausia būtina pasitelkti Europos diplomatiją siekiant užtikrinti, kad teisės aktai, kuriuose pareiškiama, kad homoseksualumas - nusikaltimas, būtų panaikinti tose šalyse, kur jie dar galioja. Naudodamasi proga norėčiau to paprašyti baronienės C. Ashton.
<SPEAKER ID="068" NAME="Andrey Kovatchev" AFFILIATION="PPE">
(BG) Pone pirmininke, norėčiau pasakyti, ką manau apie pastabas, kurias pateikkai kurie EP nariai iš Socialistų ir demokratų pažangiojo aljanso ir Liberalų ir demokratų už Europą frakcijų, nepagrįstai puolę Bulgarijos Vyriausybę.
<P>
Pirmą kartą nuo pokomunistinio pereinamojo laikotarpio pradžios Bulgarija parodpolitinę valią, ne tik žodžiais, bet ir veiksmais, kovoti su korupcija ir organizuotu nusikalstamumu. Pasiektus apčiuopiamus rezultatus vertina ir Bulgarijos tarptautiniai partneriai, ir šalies pilietinvisuomenė. Ministro Pirmininko ir Vidaus reikalų ministro reitingai siekia atitinkamai 56 proc. ir 60 proc.
<P>
Tačiau lieka neatsakytas klausimas, kodėl Bulgarija taip atsiliko ir kodėl pragyvenimo lygis joje žemiausias Europos Sąjungoje. Atsakymo į šį klausimą tebereikia ieškoti nuo devintojo dešimtmečio pabaigos komunistų elito puoselėtose savanaudiškose ambicijose. Per dvidešimties metų pereinamąjį laikotarpį jie sugebėjo, naudodami represinę valstybės saugumo sistemą ir jos čiuptuvus to meto valstybės ūkyje, paversti savo politinę valdžią ir ekonomine valdžia ir perduoti ją savo vaikams ir vaikaičiams, taip pat išlaikyti savo atstovus šalies pagrindinėse ministerijose, bankuose ir pramonės sektoriuose.
<P>
Esama Vyriausybkovoja su nereguliuojamais politiką ir ekonomiką saistančiais ryšiais pasitelkdama visas Europos konstitucinėje valstybėje leidžiamas naudoti teisines priemones.
<P>
Baigdamas norėčiau tiesiog paprašyti kolegų EP narių iš S&D frakcijos pasimokyti iš vokiečių kolegų patirties, susijusios su buvusios Komunistų partijos įpėdiniais VDR. BSP (Bulgarijos socialistų partija) - tiesioginBulgarijos komunistų partijos įpėdinė, tokia pat komunistų įpėdinyra ir Kairiųjų partija Vokietijoje. Sunkumai, su kuriais susiduriama formuojant Vyriausybę Šiaurės Reino-Vestfalijos žemėje, byloja apie tai, kad šis klausimas Europoje net šiuo metu tebėra aktualus.
<SPEAKER ID="069" NAME="Cătălin Sorin Ivan" AFFILIATION="S&amp;D">
(RO) Praeitą savaitę darbo reikalais vykau aplankyti sezoninių darbuotojų bendruomenę Huelvos regione Pietų Ispanijoje. Pamačiau ten kai kurių puikių dalykų, už kuriuos Ispanijos valdžios institucijos nusipelnsveikinimo žodžių. Tačiau yra ir daug problemų, susijusių su teisėta ir neteisėta imigracija, su darbo sutartimis, kurios ateityje turės būti sudaromos darbuotojų, kurie dirbs užsienio šalyje, gimtąja kalba, neminint daugybės problemų, susijusių su tokių darbuotojų darbo ir gyvenimo sąlygomis. Manau, kad Europos Sąjungos direktyva dėl sezoninių darbuotojų programos turi kuo skubiau pasiekti Parlamentą, kad galėtume kuo naudingiau ir veiksmingiau spręsti minėtas problemas.
<SPEAKER ID="070" NAME="Metin Kazak" AFFILIATION="ALDE">
(BG) Pone pirmininke, ketvirtadienį vakare, gegužės 14 d., Kerdžalai mieste Pietų Bulgarijoje man perduotas sąrašas su 54 000 parašų, surinktų iš piliečių, norinčių normalių darbo sąlygų ir stiprios vietos valdžios. Parašai surinkti iš septynių Kerdžalai miesto savivaldybių tik per dešimt dienų. Gyventojai pritaria tam, kad su korupcija būtų kovojama visais valdymo lygmenimis. Tačiau jie nepritaria parodomiesiems prievartos metodams ir veiksmams, kurių valdžia griebiasi siekdama pašalinti teismo ir prokuratūros pareigūnus iš pareigų, taip pat apriboti vietos valdžios galias ir slopinti ją.
<P>
Pvz., pats Kerdžalai miesto meras praeitais metais buvo apklausiamas 138 kartus, iš kurių trylika kartų tik dėl vieno projekto. Mažiau nei per metus atlikta per 700 patikrinimų trisdešimtyje savivaldybių, kurių merai atstovauja DPS partijai (Judėjimas už teises ir laisves), o merus iš GERB partijos (Piliečiai už europinę Bulgarijos plėtrą) tokie patikrinimai aplenkė. Be to, Kerdžalai provincijos gubernatorius net neleido mums įteikti peticijos pačiame administracijos pastate, todėl buvome priversti ją įteikti lauke. Pažadėjau pranešti Europos institucijoms apie šį pilietinį protestą.
<SPEAKER ID="071" NAME="Pirmininkas">
Pone M. Kazakai, kalbėjote pernelyg greitai mūsų vertėjams. Jie negalėjo tiksliai išversti jūsų kalbos.
<P>
Šis darbotvarkės klausimas baigtas.

<CHAPTER ID="005-05">
5. Padėtis Kinijoje po žemės drebėjimo ir prieš olimpines žaidynes (balsavimas) 
<P>
- Prieš balsavimą dėl 7 pakeitimo:
<SPEAKER ID="031" NAME="Vytautas Landsbergis" AFFILIATION="PPE-DE">
Gerb. pirmininke, mano žodinis pakeitimas skirtas 8 skirsniui, kuriame Kinijos valdžios institucijos raginamos liautis diskriminuoti įvairias grupes. Aš siūlau po žodžių "profesinių sąjungų veikėjų" įterpti žodžius "Falun Gong narių". Tai žmonės, kurie užsiima tam tikros rūšies judėjimu ir kvėpavimu, bet komunistinės valdžios institucijos laiko juos disidentais ir persekioja.
<P>
(Žodinis pakeitimas buvo priimtas)
<P>
- Po balsavimo:
<SPEAKER ID="033" NAME="Reinhard Rack" AFFILIATION="PPE-DE">
(DE) Gerb. pirmininke, šiandien daug svarbių balsavimų. Turint tai omenyje Cohn-Bendit nebūtina pateikinėti gausybę komentarų ir balsavimą palydėti kalbomis, tai blaško.
<SPEAKER ID="034" NAME="José Ribeiro e Castro" AFFILIATION="PPE-DE">
Gerb. pirmininke, aš norėčiau atkreipti dėmesį į faktą, kad mes ką tik atmetėme pakeitimą, kuriame prašome išlaisvinti žymų asmenį, jam mes skyrėme Sacharovo premiją. Kitą kartą, kai gruodžio mėn. skirsime Sacharovo premijas, verčiau įteikime jiems grandinių komplektus ir jie galės keliauti tiesiai į kalėjimą!
<P>
(Garsūs plojimai)

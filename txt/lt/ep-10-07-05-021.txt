<CHAPTER ID="021">
Jaunimo galimybių patekti į darbo rinką skatinimas, stažuotojo ir praktikanto statuso stiprinimas (trumpas pristatymas)
<SPEAKER ID="208" NAME="Pirmininkas">
Kitas klausimas - Emilie Turunen pranešimas Užimtumo ir socialinių reikalų komiteto vardu dėl jaunimo galimybių dalyvauti darbo rinkoje skatinimo, stažuotojų, stažuočių ir praktikos padėties stiprinimo.
<SPEAKER ID="209" NAME="Emilie Turunen" LANGUAGE="DA">
Pone pirmininke, šiandien kreipiuosi į jus kaip jauna politikir kaip pranešėja. Praėjusiais metais vis daugiau mano draugų tapo bedarbiais. Tai jauni, motyvuoti žmonės, norintys prisidėti prie visuomenės gerovės, bet atsidūrę bedarbių eilės gale, nes darbo nėra. Tokių jaunų žmonių Europoje yra milijonai, ir šis skaičius auga toliau. Todėl šiuo savo iniciatyva pateiktu pranešimu Europos Parlamentas kyla į naujos darbotvarkės viršūnę. Mes norime išnaikinti jaunimo nedarbo problemą. Mes neleisime, kad nedarbas užkluptų visą kartą, ir mes reikalausime, kad jauniems žmonėms per mokymą ir užimtumą būtų padedama atsispirti nuo žemės.
<P>
Statistiniais duomenis, darbo ES neteko apie 5,5 milijono jaunų žmonų iki 25 metų amžiaus, tad jaunimui ši problema yra dvigubai didesnnegu visiems gyventojams kartu paėmus.
<P>
Mane labiausiai neramina jaunimo nedarbo problema, nes ji gali palikti gilų randą asmeniui ir visuomenei. Iš patirties, įgytos praėjusio amžiaus devintąjį dešimtmetį, kai ištisa karta buvo pasmerkta ilgalaikiam nedarbui, pašalpoms ir socialinei atskirčiai, labai gerai žinome, kokie gali būti padariniai, jei viską paliksime taip, kaip yra. Kaina būtų per didelė. Juk kalbame ne tik apie ekonomines prognozes - kalbame apie realius egzistuojančius žmones. Kalbame apie jaunus, viltį puoselėjančius žmones, kurie mano, kad nėra pakankamai geri, apie jaunus žmones, kuriems bus sunku grįžti į darbo rinką, jei neištiesime jiems pagalbos rankos.
<P>
Todėl mes, Europos Parlamento nariai, prašome visų valstybių narių suteikti prioritetą kovai su jaunimo nedarbu ir investuoti į švietimą. Labai svarbu, kad ES jau dabar strateginį prioritetą skirtų bendroms strategijoms. Reikia visaapimančio ir plataus užmojo požiūrio, suderinto su švietimo, ekonomikos, užimtumo ir socialine politika. To reikia vietos, nacionaliniu ir Europos lygmeniu.
<P>
Šiuo savo iniciatyva pateiktu pranešimu Europos Parlamentas teikia Komisijai, Tarybai ir valstybėms narėms keletą konkrečių pasiūlymų. Norėčiau paminėti keletą svarbesnių:
<P>
1. Siūlome įsteigti Europos jaunimo garantiją, užtikrinančią kiekvienam jaunuoliui iki 25 metų amžiaus galimybę gauti darbo pasiūlymą, praktiką, papildomus mokymus po daugiausia keturių mėnesių nedarbo.
<P>
2. Siūlome parengti Europos stažuočių kokybės chartiją, pagal kurią stažuotės būtų vykdomos kaip švietimo dalis ir būtų užtikrinta, kad stažuotojai nebūtų išnaudojami kaip pigi darbo jėga. Kartu siūlome jaunimui suteikti daugiau ir geresnių galimybių atlikti praktiką per profesinį mokymąsi.
<P>
3. Siūlome visose ES valstybėse narėse įsteigti darbo grupes kovai su jaunimo nedarbu, taip pat jungtinę ES darbo grupę koordinavimui, žinių mainams ir naujoms iniciatyvoms.
<P>
4. Siūlome skirti daugiau išteklių iš Europos socialinio fondo: norime, kad 10 proc. - ir ne mažiau - šio fondo lėšų būtų skiriama jaunimui skirtiems projektams įgyvendinti.
<P>
Taip pat norime užtikrinti, kad darbo rinkoje būtų sustabdyta jaunimo diskriminacija dėl amžiaus, kai jaunimui nesuteikiamos socialinės paslaugos ir nemokamas tinkamas darbo užmokestis.
<P>
Šiais ir kitais pranešime išdėstytais pasiūlymais siekiame įveikti jaunimo krizę Europoje. Tinkama politika ir investicijomis galime pakeisti Europos darbo rinką ir sukurti geresnę ateitį Europos jaunimui. Čia, Europos Parlamente, esame pasirengę padaryti viską, ką galime, kad sukurtume daugiau darbo vietų ir užtikrintume geresnes stažuotes ir praktiką. Europos Parlamente esame pasirengę pasirūpinti Europos jaunimu.
<SPEAKER ID="210" NAME="Elena Băsescu" AFFILIATION="PPE">
(RO) Europos Sąjungos mastu jaunų žmonių iki 25 metų amžiaus nedarbas perženg5 milijonų ribą, o tai sudaro apie 20 proc.
<P>
Dėl sudėtingų ekonominių sąlygų jaunimui dar sunkiau rasti normalų darbą. Todėl manau, kad valstybės narės turi skatinti aktyvią jaunimo integraciją į visuomenę ir darbo rinką. Tačiau tai neįmanoma be gero ir kokybiško švietimo.
<P>
Jaunimo potencialas -išteklius, kuris nėra pakankamai gerai panaudojamas. Atsižvelgiant į demografinius pokyčius, jaunimas gali aktyviai padėti stiprinti socialinės rūpybos sistemą.
<P>
Baigdama norėčiau atkreipti dėmesį į kaimo jaunimo padėtį. Statistika rodo, kad jie kenčia labiau nei kiti. Jiems sunkiau rasti darbą negu miesto jaunimui.
<SPEAKER ID="211" NAME="Sidonia Elżbieta Jędrzejewska" AFFILIATION="PPE">
(PL) Pone pirmininke, jaunimo judumas ir švietimas yra įtraukti į Europos Parlamento 2011 m. biudžeto prioritetus. Vos prieš kelias savaites čia, šiame Parlamente, prisiėmėme įgaliojimus svarstyti Europos Sąjungos 2011 m. biudžetą. Man E. Turunen pranešimas labai aiškiai rodo, kad šioms sritims - jaunimo judumui ir švietimui - reikia skirti daug daugiau dėmesio ir imtis aktyvių priemonių.
<P>
Reikėtų pabrėžti, kad E. Turunen pranešimas - tai dar vienas įrodymas, patvirtinantis, kaip svarbu jaunimui užtikrinti tinkamas sąlygas mokytis ir remti visas praktines jaunimo judumo formas, kad būtų įgyvendinta strategija "Europa 2020". Padėti jaunimui įsilieti į darbo rinką - dar viena svarbi bendro nedarbo lygio mažinimo Europos Sąjungos valstybėse narėse priemonė, nes nedarbas - didžiausia problema ir kliūtis ekonomikos augimui. Ne mažiau svarbu šiuo metu svarstomame Europos Sąjungos biudžete numatyti pakankamai išteklių pranešime aprašytiems tikslams siekti.
<SPEAKER ID="212" NAME="Jarosław Kalinowski" AFFILIATION="PPE">
(PL) Pone pirmininke, nedarbas - tai problema, kuri pastaraisiais metais ypač skaudžiai smogEuropos Sąjungai, o ekonomikos krizšią problemą dar labiau paaštrino. Ši problema dar opesnė, kai su ja susiduria vis daugiau jaunų žmonių - žmonių, kurie baigia mokyklas ar universitetus ir nori patys save išlaikyti. Be skaudžių socialinių ir psichologinių nedarbo padarinių jaunam žmogui, šis reiškinys, kurio mastas didžiulis, daro milžinišką neigiamą poveikį šalių ekonomikai. Negalime leisti, kad vis naujoms ES piliečių kartoms tektų patirti įvairiausias socialinės diskriminacijos ir žiaurios ekonomikos apraiškas, todėl turime daryti viską, ką galime, kad jauniems žmonėms garantuotume gerą išsilavinimą ir galimybę įgyti darbo patirtį bei užsidirbti pagal nuopelnus, kad jie galėtų gyventi oriai ir pradėtų suaugusiųjų gyvenimą jam pasirengę.
<SPEAKER ID="213" NAME="Sergio Gaetano Cofferati" AFFILIATION="S&amp;D">
(IT) Pone pirmininke, ponios ir ponai, norėčiau padėkoti E. Turunen už darbą. Kaip rodo statistika, visose be išimties Europos Sąjungos šalyse labiausiai nuo krizės, deja, nukentėjo tie, kurie turėjo laikiną darbą, taip pat moterys ir imigrantai.
<P>
Laikiną darbą turėjo daugiausia jauni žmonės, tad darbo nerandančių jaunų žmonių dalis pasiekseniai matytas aukštumas. Lėtas augimas, kuris, kaip daugelis mano, truks dar mažiausiai dvejus metus, ir tai, kad vyresnio amžiaus žmonės, kaip mes visi žinome, dėl pensijų sistemos reformos ilgiau pasiliks darbo rinkoje, reiškia, kad ši problema tik didės.
<P>
Todėl šis pranešimas yra labai svarbus ir aš manau, jog svarbu, kad kiekviena valstybnarjaunimo užimtumo klausimą spręstų kaip atskirą valstybės pagalbos politikos aspektą.
<SPEAKER ID="214" NAME="Sylvana Rapti" AFFILIATION="S&amp;D">
(EL) Pone pirmininke, šiame labai gerame savo iniciatyva pateiktame E. Turunen pranešime - sveikinu ją - Europos Parlamentas ragina Tarybą ir Komisiją parengti geresnę užimtumo strategiją. Ragina dėl vienos paprastos priežasties: jauniems žmonėms reikia Europos, o Europai reikia jaunų žmonių.
<P>
Tai dvipusis santykis; jis labai svarbus ir turi veikti dėl vienos labai paprastos priežasties: jei šio santykio nebus, abiem pusėms bus tik blogiau. Nors jauniems žmonėms visas gyvenimas dar prieš akis ir jie tikrai turės ir antrą, ir trečią šansą, Europa yra gana sena ir kito šanso šiais sunkiais ekonomikos krizės laikais neturės.
<SPEAKER ID="215" NAME="Ilda Figueiredo" AFFILIATION="GUE/NGL">
(PT) Pone pirmininke, kaip teigiama šiame pranešime, jaunimui vis sunkiau susirasti darbą ir tai yra labai rimta problema.
<P>
Jaunimo nedarbas jau viršija 21 proc. vidutiniškai Europos Sąjungoje, o kai kuriose šalyse yra dar didesnis; jaunimui vis sunkiau baigti mokslus ir gauti darbą, kur būtų paisoma jų teisių ir mokamas tinkamas atlyginimas. Dažnai jiems siūlomas darbas, už kurį nemokama, taip išnaudojant jaunus žmones ir pasinaudojant jų poreikiu gauti darbą. Toks darbas nemokamas, laikinas arba mažai mokamas, o dirbančiajam nesuteikiamos jokios teisės.
<P>
Tokia padėtis nepriimtina, todėl turi būti vykdoma politika, skirta užkirsti kelią tokiam išnaudojimui, kurti naujas darbo vietas jaunimui ir ginti jų teises.
<SPEAKER ID="216" NAME="Oreste Rossi" AFFILIATION="EFD">
(IT) Pone pirmininke, ponios ir ponai, būtina padėti jauniems žmonėms ir vesti juos į darbo pasaulį. Mokyklos nepakanka būsimiems darbuotojams parengti - reikia skatinti praktiką darbo vietoje.
<P>
Kova su nedarbu, ypač jaunų žmonių, yra vienas iš svarbiausių iššūkių Europos Sąjungai. Būtent dėl šios priežasties turime per daug nereikalauti iš verslo įmonių, pvz., kovos su klimato kaita srityje, nes jei jos nuspręs nutraukti veiklą, tuomet mūsų darbuotojai neturės ateities. Verčiau sutelkime dėmesį į kovą su pigių prekių importu iš trečiųjų šalių, kuriose nesilaikoma mūsų taisyklių ir nepaisoma darbuotojų teisių, ypač nepilnamečių darbuotojų teisių.
<SPEAKER ID="217" NAME="Angelika Werthmann" AFFILIATION="NI">
(DE) Pone pirmininke, paaiškėjo, kas labiausiai nukentėjo nuo dabartinės ekonominės padėties ES: tai jauni žmonės iki 25 metų amžiaus, kurių nedarbo lygis siekia 21,4 proc. Tai dvigubai daugiau negu bendras nedarbo lygis ES. Jauni bedarbiai nedarbo pasekmes jaus ir tolesniame gyvenime. Be to, jaunimo nedarbas turi didelių neigiamų socialinių ir ekonominių padarinių visai visuomenei, visų pirma ekonomikos augimui. Jaunimas - mūsų ateitis. Turime jiems suteikti tikrą šansą, pvz., investuodami į geresnį švietimą ir mokymą, kad jie įgytų tvirtą pagrindą ateičiai.
<SPEAKER ID="218" NAME="Elisabeth Köstinger" AFFILIATION="PPE">
(DE) Pone pirmininke, Europos jaunimui reikia aiškios perspektyvos. Šis pranešimas - pirmas žingsnis teisinga linkme. Jiems reikia saugios ateities perspektyvos, kad jie galėtų tapti finansiškai nepriklausomi nuo kitų ir savarankiški.
<P>
Todėl jiems labai svarbu įžengti į darbo pasaulį, o stažuotės dažnai šį žingsnį padaro lengvesnį. Tačiau stažuotėmis per dažnai piktnaudžiaujama. Todėl reikia teisinio pagrindo, kuriuo būtų užtikrinta jaunų moterų ir vyrų apsauga ir kokybiškos stažuotės. Stažuotturi būti vertinama kaip jauno asmens mokymo proceso dalis, o ne kaip galimybdarbdaviams gauti pigią darbo jėgą. Motyvuoti ir pasirengę dirbti jauni vyrai ir moterys neturi būti išnaudojami ir diskriminuojami nei šiuo, nei kitais būdais. Turime ryžtingai imtis kovos su diskriminacija dėl amžiaus priemonių, nes Europos jaunimas - mūsų ateitis. Turime juos ginti ir remti.
<SPEAKER ID="219" NAME="Wojciech Michał Olejniczak" AFFILIATION="S&amp;D">
(PL) Pone pirmininke, aš taip pat atidžiai perskaičiau E. Turunen pranešimo projektą ir turiu pasakyti, kad jame nagrinėjama nepaprastai sudėtinga problema. Jaunimo nedarbas turi du aspektus.
<P>
Pirmas - ką turėtume padaryti, kad mokslą baigę žmonės rastų darbą. Visos Europos Sąjungos politikos kryptys, įskaitant ir žemės ūkio politiką, turėtų padėti to siekti. Vykdydami bendros žemės ūkio politikos reformą turėtume pasirūpinti, kad bendrajame Europos Sąjungos biudžete būtų skirta vietos atitinkamoms šių tikslų siekiančioms programoms, projektams ir finansavimui.
<P>
Antrasis aspektas susijęs su socialiniais projektais, kuriais būtų padedama jauniems žmonėms susitvarkyti šeimos klausimus ir jiems būtų teikiamos kokybiškos viešosios paslaugos. Kalbu apie mokyklas, darželius ir lopšelius. Netgi pačiuose didžiausiuose miestuose visoje Europos Sąjungoje jų labai trūksta, jau nekalbant apie miestelius ir kaimus.
<SPEAKER ID="220" NAME="Seán Kelly" AFFILIATION="PPE">
Pone pirmininke, jaunimo nedarbas - tai pasityčiojimas Europos Sąjungoje šiuo metu. Visiška katastrofa, kad 20 proc. jaunų žmonių yra bedarbiai. Daugelis jų yra ypač gerai išsilavinę, kvalifikuoti ir trokštantys dirbti, tačiau darbo negauna, nes moka už nuodėmes, kurias padarkiti - finansiniai teroristai, gobšūs spekuliantai, besočiai bankininkai, golfu, o ne darbo rezultatais besidomintys valdininkai. Todėl jauni žmonės negali rasti darbo.
<P>
Turime ko nors imtis. Turime jiems kurti stažuotes ir duoti darbo. Tas darbas nebūtinai turi būti gerai apmokamas, tai netgi neturi būti darbas visą darbo dieną, bet akivaizdu, kad jaunimas turi pradėti dirbti, nes kuo ilgiau žmogus neturi darbo, tuo sunkiau jam tapti geru darbuotoju. Turime pradėti veikti tuoj pat. Šitaip mes padarytume didžiulę paslaugą Europos Sąjungos jaunimui, kuri ilgai nebūtų pamiršta.
<SPEAKER ID="221" NAME="Frédéric Daerden" AFFILIATION="S&amp;D">
(FR) Pone pirmininke, Komisijos nary, ponios ir ponai, labai džiaugiuosi, kad Užimtumo ir socialinių reikalų komitetas priėmšį pranešimą. Kadangi šiuo metu kaip tik svarstome ES 2011 m. biudžetą, balsavimas dėl šio pranešimo vyks pačiu tinkamiausiu metu. Iš tiesų, Parlamentas pareišknorą su jaunimu susijusią politiką įtraukti į prioritetus. Sveikinu šį žingsnį. Tačiau ši politika neturėtų apsiriboti vien jaunimo judumo klausimu. Reikia nepamiršti ir jaunimo teisių. Būtent jos pastatytos ant kortos.
<P>
Stažuotojų išnaudojimas kelia rūpestį ir pavojų, kad jaunimui susikurs paraleli darbo rinka. Nesaugi jaunų stažuotojų padėtis, kai jie atlieka stažuotes su galimybe vėliau įsidarbinti toje pačioje darbo vietoje, yra žalinga Europos ekonomikai, ypač kalbant apie socialinio draudimo sistemų finansavimą.
<P>
Todėl džiaugiuosi, kad į šį pranešimą buvo įtrauktas mano siūlytas pakeitimas, kuriuo siūloma parengti priemones, skirtas padorioms darbo ir gyvenimo sąlygoms stažuotojams užtikrinti. Mano nuomone, šis pranešimas - tai žingsnis realaus Europos stažuotojų statuto link.
<SPEAKER ID="222" NAME="Katarína Neveďalová" AFFILIATION="S&amp;D">
(SK) Pagaliau jaunimas prabilo. Šiuo metu jaunimo nedarbo lygis Europos Sąjungoje vidutiniškai sudaro 21 proc., tačiau kai kuriose šalyse jis siekia net 40 proc. - tai milžiniškas skaičius ir neabejotinai turi būti mažinamas.
<P>
Šiuo metu jauni žmonės - pažeidžiamiausia visuomenės grupė, nes jei neturite darbo, negalite gyventi savarankiškai, todėl jaunimas negali kurti šeimų, o tai gilina ES demografinę problemą. Turime realiai padėti jauniems žmonėms - ne tik kalbėti, kad kažko imsimės, o iš tikrųjų imti ir pakeisti padėtį.
<P>
Taip pat būtina atminti, kad mažinti išlaidas švietimui pasaulinės ekonomikos krizės metu - pats kvailiausias kelias, nes juo eidami pasieksime tik tiek, kad ateityje turėsime neišsilavinusią visuomenę.
<SPEAKER ID="223" NAME="Maroš Šefčovič">
Komisijos pirmininko pavaduotojas. - Pone pirmininke, pirmiausia norėčiau padėkoti pranešėjai E. Turunen už pranešimą, pasirodžiusį pačiu laiku. Kaip prieš tai kalbėjusieji jau minėjo, visiškai akivaizdu, kad jaunoji karta ypač skaudžiai nukentėjo nuo ekonomikos krizės ir kad jaunimo nedarbo lygis - visiškai nepriimtinas. Negalime švaistyti mūsų jaunimo gabumų, kai kas penktas jaunas europietis neturi darbo ar tinkamos perspektyvos.
<P>
Todėl Komisija ir aš pats asmeniškai labai džiaugiuosi jau vien šio pranešimo pavadinimu, kuris yra labai geras, nes akivaizdu, jog jaunimui reikia kokybiškesnio darbo ir galimybių įgyti darbo patirties. Kur ir kaip geriau būtų galima įgyti darbo patirties, jei ne per kokybišką praktiką ir stažuotes? Todėl visiškai pritariu, kad šios mokymo darbo vietoje formos turėtų būti taikomos tinkamai ir ne vietoj normalaus darbo, kaip pabrėžprieš mane kalbėjusieji.
<P>
Komisijos pasiūlyme dėl strategijos "Europa 2020". buvo visiškai pripažintas neigiamas ekonomikos krizės poveikis jaunajai kartai. Neatsitiktinai du iš pagrindinių strategijos "Europa 2020" tikslai yra susiję su jaunimu - pripažįstama geresnio švietimo svarba, būtinybužtikrinti, kad daugiau jaunosios kartos atstovų turėtų aukštojo mokslo diplomą, ir būtinybsumažinti pradinės ar vidurinės mokyklos nebaigusių moksleivių skaičių.
<P>
Todėl Komisija pateiks konkretų pasiūlymą, kad padėtų valstybėms narėms pasiekti šiuos tikslus. Rugsėjo mėn. pateiksime pavyzdinę iniciatyvą "Aktyvus jaunimas" ir sutelksime dėmesį į visiškai integruotą politiką, apimančią švietimą, mokymą ir užimtumą.
<P>
Tikslas - sukurti ES pagrindą jaunimo užimtumui skatinti įvairiomis priemonėmis, taip pat per politiką, skirtą užtikrinti, kad jauni žmonės įgytų reikalingų įgūdžių ir gebėjimų, kurių reikia darbo rinkoje - tam bus taikomos konkrečios priemonės, skirtos padėti jauniems žmonėms gauti pirmą darbą ir užtikrinti, kad, įsilieję į darbo rinką, jie koptų toliau.
<P>
Pateiksime pasiūlymų, kaip galima būtų paremti jaunus verslininkus ir padidinti savarankišką jaunų žmonių darbą, taip pat pasiūlysime tikslinių veiksmų nekvalifikuotiems arba žemos kvalifikacijos jauniems žmonėms, kad jie įsitvirtintų darbo rinkoje.
<P>
Kaip sakiau pradžioje, pritariu visiems kalbėjusiems, kad turime rasti konkrečių ir pozityvių priemonių, kad nebūtų švaistomi jaunimo gebėjimai ir energija ir kad jauniems žmonėms Europoje būtų ištiesta pagalbos ranka. Esu įsitikinęs, kad Europos Parlamento padedami rasime tinkamą receptą šiai labai rimtai krizei įveikti.
<SPEAKER ID="224" NAME="Pirmininkas">
Diskusijos baigtos.
<P>
Balsavimas vyks rytoj, antradienį, liepos 6 d., 12:00 val.
<P>
Raštiški pareiškimai (Darbo tvarkos taisyklių 149 straipsnis)
<SPEAKER ID="996" NAME="Liam Aylward  " LANGUAGE="GA">
Visame pasaulyje sparčiai auga jaunimo nedarbas, tad šiuo metu jauni žmonės turi nedaug galimybių rasti nuolatinį darbą. Į darbo rinką ateinantys jauni žmonės diskriminuojami dėl amžiaus, todėl sveikinu šį pranešimą, kuriame raginama atverti darbo rinką jaunimui.
<P>
Labiausiai vertinu pasiūlymą skatinti darbdavius investuoti į jaunus žmones ir taip kurti daugiau darbo vietų. Tęstinis mokymas ir rengimas labai svarbus užtikrinant geresnes sąlygas jaunimui patekti į darbo rinką; šiuo požiūriu labai vertingas aukštasis mokslas.
<P>
Stažuotės ir praktika turi būti skatinamos, kad nebūtų išnaudojimo ir kad jauni žmonės galėtų užsidirbti svarbiausioms gyvenimo reikmėms ir ateityje įsilieti į darbo rinką bei nebūti diskriminuojami jokiu pagrindu. Taryba, Komisija ir valstybės narės turi užmegzti ryšį su jaunimu, kad, kai bus rengiama atitinkama politika, būtų atsižvelgta į jų poreikius ir prioritetus.
<SPEAKER ID="995" NAME="Corina Creţu  " LANGUAGE="RO">
Neraminantis didžiulis jaunimo nedarbo lygis, du kartus didesnis negu bendras ES nedarbo lygis, rodo, kaip sunku jauniems žmonėms rasti darbą; ekonomikos nuosmukis šią tendenciją dar labiau sustiprino. Dabartinei jaunajai kartai, kurią ekonomikos krizpaveiklabiau nei kitus, gresia socialinatskirtis. Daugiau kaip 5,5 mln. mokyklas baigusių jaunų, bet darbo neturinčių žmonių gresia skurdas ir vargas. Jauni žmonės yra priversti sutikti dirbti nesaugų darbą, už mažą atlyginimą ir su mažesnėmis socialinėmis garantijomis, o tai daro neigiamą poveikį jų sveikatai ir saugai darbo vietoje. Kaimo vietovėse jaunimas dar pažeidžiamesnis, pvz., Rumunijoje skurdas, nedarbas, darbas vaikystėje ir nebaigta mokykla griauna daugybės vaikų ir jaunų žmonių ateitį.
<P>
Manau, kad be tų strategijų, kurias vykdome siekdami atgaivinti ekonomiką, sukurti naujų darbo vietų, reformuoti švietimo sistemą, kad ji "nekeptų" naujų bedarbių, kovoti su nelegaliu jaunimo įdarbinimu ir išnaudojimu, turime įsteigti Europos jaunimo garantiją, kad kiekvienam jaunuoliui, neturėjusiam darbo keturis mėnesius, būtų suteikta teisgauti darbo pasiūlymą arba dirbti ir kartu mokytis.
<SPEAKER ID="994" NAME="Petru Constantin Luhan  " LANGUAGE="RO">
Dėl ekonomikos krizės smarkiai išaugo jaunimo nedarbas, kuris tapo opiausia Europos problema. Šiuo metu darbo neturi per 5,5 mln. jaunų žmonių iki 25 metų amžiaus, o tai sudaro 21,4 proc. - dvigubai daugiau negu bendras nedarbo lygis. Ankstesni nuosmukiai parodė, kad labiausiai nukenčia jaunimas, nes juos darbdaviai įdarbina paskutinius ir dažniausiai atleidžia pirmutinius.
<P>
Daugelis jaunų žmonių, ypač pietinėje Europos dalyje, dirba pagal trumpalaikes sutartis, todėl juos, ištikus krizei, lengva atleisti.
<P>
Europos Komisija turi padidinti finansavimą iš Europos socialinio fondo, bent 10 proc. šio fondo lėšų skirti jaunimui skirtiems projektams remti ir supaprastinti prieigą prie jo.
<P>
Manau, kad svarbiausi klausimai, kuriuos galima išspręsti ES lygmeniu norint padėti jaunimui, yra šie: Europos stažuočių kokybės chartija, kuria būtų užtikrinta, kad kai švietimo sistemoje yra numatytas praktinės patirties įgijimas, būtų laikomasi tam tikrų sąlygų, ir Europos jaunimo garantija, kuria kiekvienam keturis mėnesius darbo negavusiam ES jaunuoliui būtų garantuota teisgauti darbo pasiūlymą.
<SPEAKER ID="225" NAME="Rovana Plumb  " LANGUAGE="RO">
Jaunimas - Europos ateitis, bet kartu ir viena pažeidžiamiausių visuomenės grupių, ypač per šią ekonomikos ir finansų krizę. Pietų ir Rytų Europoje jaunimo nedarbas siekia beveik 30 proc. Jaunimui turi būti sudarytos didesnės galimybės švietimo ir užimtumo srityje, jų labui turi būti tobulinami socialinę įtrauktį ir aktyvų dalyvavimą visuomenėje skatinantys mechanizmai.
<P>
Norėdamos padėti sukurti "jaunosios kartos Europą", valstybės narės turi imtis šių veiksmų darbo rinkoje: užtikrinti sklandų perėjimą nuo švietimo sistemos prie darbo rinkos, skatindamos ir remdamos tokias priemones kaip mokamos stažuotės ir profesinis orientavimas; sudaryti galimybę jauniems žmonėms ir jaunoms motinoms įsilieti į darbo rinką ir gauti socialines lengvatas; skatinti darbdavius jaunimui siūlyti pastovų, ilgalaikį darbą ir darbą bei profesinius ir protinius gebėjimus atitinkantį darbo užmokestį; saugoti jaunus žmones nuo sutarčių, kuriose būtų nuostatų, dėl kurių jaunas darbuotojas patektų į nesaugią padėtį darbdavio atžvilgiu. Laikas stiprinti jaunų žmonių gerovę ir sukurti jiems civilizuotą, iš tikrųjų europietišką darbo ir gyvenimo aplinką.

<CHAPTER ID="001">
Posėdžio pradžia
<P>
(Posėdis pradėtas 9 val.)
<SPEAKER ID="005" NAME="Pirmininkas">
(IT) Iš D. Hannano sulaukiau užklausos dėl mūsų Darbo tvarkos taisyklių 19 straipsnio išaiškinimo.
<SPEAKER ID="006" NAME="Daniel Hannan" AFFILIATION="PPE-DE">
Pone Pirmininke, vakar Pirmininkas pranešapie Darbo tvarkos taisyklių 19 straipsnio išaiškinimą, kuris neabejotinai pažeidžia šios institucijos sukurtas taisykles. Dabar mes nukrypome nuo teisinės valstybės principų ir suteikėme nepagrįstą laisvę Pirmininkui sudarkyti mūsų taisyklių sąvadą ir imtis veiksmų, kurie jam atrodo tinkami. Pagal mūsų taisykles, tai yra visiškai neteisėta. Galbūt šioje salėje esantys ir yra nepriklausomi, tačiau vis dėlto privalo laikytis taisyklių.
<P>
Šiandien bus ginčijamas Konstitucinių reikalų komiteto išaiškinimas. Dėl to Parlamente gali vykti balsavimas. Jei balsuojame už tai kartu, balsuojame už taisyklių, kuriomis vadovaujamės, atsisakymą. Beveik norėčiau palyginti tai su 1993 m. Ermächtigungsgesetz, vis dėlto, manau, tai būtų kiek neproporcingas ir galbūt nemandagus palyginimas mūsų Pirmininko, kuris yra atsidavęs demokratas ir padorus žmogus, atžvilgiu.
<P>
Vietoj to leiskite pacituoti britų pasipriešinimo totalitarizmui iniciatoriaus Edmundo Burke'o žodžius "Jie yra visiški neregiai - jie nemato taikomos sistemos, todėl šiuo ir kitais atvejais jie vadovaujasi šia sistema, kuri skirta sunaikinti kiekvieną nepriklausomą valdžią... Jų noras yra įstatymas, ir ne tik jų šalyje, bet ir visais kitais klausimais, kurie rūpi kiekvienai tautai... Jie sunaikino visas konstitucijas, kurių pagrindu įstatymų leidėjai veikė..."
<P>
(Pirmininkas nutraukia pranešėją)
<SPEAKER ID="007" NAME="Pirmininkas">
(IT) Dėkoju jums. Atsižvelgiau į jūsų pastabas, tačiau jūs žinote, dėl darbo tvarkos taisyklių numatytas balsavimas 11 val., todėl tęsime posėdį toliau.

<CHAPTER ID="004">
ES ir JAV oro susisiekimo susitarimas - ES ir Kanados oro susisiekimo susitarimas - ES ir Vietnamo susitarimas dėl oro susisiekimo paslaugų (diskusijos)
<SPEAKER ID="008" NAME="Pirmininkė">
Kitas klausimas - bendros diskusijos dėl:
<P>
rekomendacijos dėl Tarybos ir Taryboje posėdžiavusių Europos Sąjungos valstybių narių vyriausybių atstovų sprendimo dėl Protokolo, kuriuo iš dalies keičiamas Jungtinių Amerikos Valstijų ir Europos bendrijos bei jos valstybių narių susitarimas dėl oro susisiekimo, sudarymo projekto, kurį Transporto ir turizmo komiteto vardu pateikA. Zasada (15381/2010 - C7-0385/2010 - http://www.europarl.europa.eu/oeil/FindByProcnum.do?lang=en&procnum=NLE/2010/0112" ),
<P>
rekomendacijos dėl Tarybos ir Taryboje posėdžiavusių Europos Sąjungos valstybių narių vyriausybių atstovų sprendimo dėl Europos bendrijos bei jos valstybių narių - vienos šalies ir Kanados - kitos šalies susitarimo dėl oro susisiekimo sudarymo projekto, kurią Transporto ir turizmo komiteto vardu pateikS. A. Ţicău (15380/2010 - C7-0386/2010 - 2009/0018(NLE)), ir
<P>
rekomendacijos dėl Tarybos sprendimo dėl Europos Sąjungos ir Vietnamo Socialistinės Respublikos vyriausybės susitarimo dėl oro susisiekimo paslaugų tam tikrų aspektų sudarymo projekto, kurią Transporto ir turizmo komiteto vardu pateikD. Riquet (14876/2010 - C7-0366/2010 - 2007/0082(NLE)).
<SPEAKER ID="009" NAME="Artur Zasada" LANGUAGE="PL">
Ponia pirmininke, protokolas, dėl kurio bus balsuojama, yra labai svarbus dokumentas. Kartu sudėjus Europos Sąjungos ir Jungtinių Valstijų aviacijos rinkos sudaro apie 60 proc. pasaulio oro transporto. Nediskriminuojant atvėrus rinką Europos Sąjungos ir Jungtinių Valstijų oro linijoms, keleiviai ir krovinių vežimo operatoriai gautų didelę ekonominę naudą ir būtų kuriamos darbo vietos. Mano vizija - kad keleiviams būtų naudinga rinkos principais pagrįsta oro linijų konkurencija, kad į Jungtines Valstijas tranzitu keliaujantiems keleiviams reikėtų pereiti vieną saugumo punktą, Europos Sąjungos ir Jungtinių Valstijų keleiviai galėtų naudotis vienodomis teisėmis ir, žinoma, kad jie jas žinotų.
<P>
Ar šiuo protokolu bus garantuojami šie dalykai? Ne. Tačiau esu įsitikinęs, kad juo bus žengiamas žingsnis tinkama linkme ir kad dėl jo ateityje bus gerokai lengviau pasiekti minėtus tikslus. Per keletą iš eilės vykusių ES ir Jungtinių Valstijų derybų raundų keletą kartų buvo neaišku, ar minėtas protokolas bus pasirašytas. Tačiau galiausiai mums pavyko jį priimti. Dėl to išvengta daug pavojų, įskaitant didžiausią pavojų, būtent, kad bus taikoma sustabdymo sąlyga, dėl kurios būtų sustabdytas minėtas susitarimas ir abiejų derybų etapų rezultatai būtų pripažinti negaliojančiais. Tai būtų reiškę grįžimą prie teisinės padėties, buvusios prieš septynerius metus, o tai būtų nepriimtina. Šešios ES narės neturi dvišalių susitarimų su Jungtinėmis Valstijomis dėl oro susisiekimo ir atmetus minėtą dokumentą šioms valstybėms narėms būtų trukdoma derinti skrydžių iš jų oro uostų į JAV tvarkaraščius.
<P>
Antruoju minėto susitarimo etapu nepasiektas galutinis tikslas rinką atverti visiškai, be jokių šalių apribojimų, bet juo sukuriamos paskatos skatinti reformą. Pirmiausia, JAV pakeitus savo teisės aktus, kuriais ES investuotojams bus leidžiama valdyti kontrolinius JAV oro linijų akcijų paketus, ES JAV investuotojams suteiks tokią pat teisę.
<P>
Ypač džiaugiuosi dėl to, kad pabrėžiama minėto susitarimo socialinio aspekto svarba. Į tai atsižvelgdama, Europos Komisija minėtą susitarimą turėtų naudoti skatindama siekti jo atitikties atitinkamoms tarptautinėms taisyklėms, reglamentuojančioms socialines teises, pirmiausia, atitikties užimtumo standartams, kurie nustatyti Tarptautinės darbo organizacijos ir ESBO konvencijose, ir Romos konvencijai. Tai padės užtikrinti tai, kad oro linijos geriau užtikrintų esamų darbuotojų teises. Šis susitarimas taip pat padės stiprinti bendradarbiavimą aplinkosaugos srityje, reikalaujant aplinkai nekenkiančių technologijų ir kuro bei oro eismo valdymo atitikties ir sąveikos.
<P>
Būdamas pranešėjas šį klausimą siekiau iškelti platesniame kontekste ir pateikti teigiamas ir neigiamas minėto protokolo ypatybes, nepasiduodamas pagundai dėmesį sutelkti vien į jo mažesnės svarbos ar didesnės svarbos aspektus. Pradėdamas dirbti neturėjau a priori nuostatos, kad šį protokolą turime paremti arba atmesti. Po daugelio susitikimų ir diskusijų priėjau išvadą, kad ES gerokai daugiau naudos suteiks šio dokumento priėmimas negu atmetimas.
<SPEAKER ID="010" NAME="Silvia-Adriana Ţicău">
pranešėja. - (RO) Ponia pirmininke, Lisabonos sutartimi, kuri įsigaliojo 2009 m. gruodžio 1 d., išplėtotos sąlygos, kurioms esant reikalingas Europos Parlamento sutikimas sudaryti tarptautinius susitarimus. Dabar oro susisiekimo susitarimai patenka į šią kategoriją, nes juose nustatyta sritis, kuriai taikoma įprasta teisėkūros procedūra.
<P>
Iki dabartinio susitarimo aviacijai buvo taikomi dvišaliai susitarimai su 19 ES valstybių narių. Kalbu apie Europos Sąjungos ir Kanados susitarimus. Daugelyje iš jų buvo numatyta daugybapribojimų ir nenumatytos galimybės laisvai veikti atitinkamose rinkose.
<P>
2002 m. lapkričio mėnesį Europos Sąjungos Teisingumo Teismas priėmnutartį, kad kai kurios šių dvišalių susitarimų nuostatos buvo nesuderinamos su Bendrijos teise.
<P>
Įgaliojimu derėtis nustatomas tikslas tarp Europos Sąjungos ir Kanados sukurti atvirą aviacijos erdvę. Taip būtų sukurta bendra oro transporto tarp Europos Sąjungos ir Kanados rinka, kurioje būtų investuojama be apribojimų ir kurioje Europos Sąjungos ir Kanados oro linijos be jokių apribojimų galėtų teikti oro susisiekimo paslaugas, įskaitant paslaugas abiejų šalių vidaus rinkose.
<P>
Susitarimas dėl ES ir Kanados oro susisiekimo inicijuotas 2008 m. lapkričio 30 d., 2009 m. gegužės 6 d. patvirtintas ES ir Kanados aukščiausiojo lygio susitikime ir pasirašytas 2009 m. gruodžio 17-18 d.
<P>
Koks šio susitarimo turinys? Jame numatytas laipsniškas oro eismo teisių ir investavimo galimybių įvedimas ir rimtų padarinių turėsiantis bendradarbiavimas daugeliu klausimų, įskaitant saugumą, apsaugą, socialinius klausimus, vartotojų interesus, aplinkosaugą, oro susisiekimo valdymą, valstybės pagalbą ir konkurenciją.
<P>
Visos Europos Sąjungos oro linijos galės vykdyti tiesioginius skrydžius į Kanadą iš bet kurios Europos Sąjungos vietos. Šiuo susitarimu pašalinami visi maršrutų, kainų arba kassavaitinių skrydžių iš Kanados į Europos Sąjungą (ir atgal) skaičiaus apribojimai. Oro linijos gali laisvai sudaryti komercinius susitarimus, kaip antai susitarimus dėl bendrojo kodo, kurie svarbūs į daugelį vietovių skraidinančioms oro linijoms ir norint nustatyti savo bilietų kainas laikantis konkurencijos teisės.
<P>
Šiame susitarime pateikiamos nuostatos dėl laipsniško rinkos atvėrimo. Pirmajame etape užsienio investuotojų valdomas kapitalas ribojamas iki 25 proc., o taip buvo tada, kai buvo baigtos derybos dėl minėto susitarimo. Antrasis etapas prasidės Kanadai ėmusis būtinų žingsnių siekiant Europos Sąjungos investuotojams leisti valdyti iki 49 proc. Kanados vežėjų paprastųjų akcijų. Trečiasis etapas prasideda abiem pusėms suteikus galimybę investuotojams įkurti ir valdyti naujas oro linijas abiejose rinkose. Ketvirtasis etapas - galutinis žingsnis, kai suteikiamos visos teisės vykdyti veiklą tarp abiejų rinkų, jose ir už jų ribų, įskaitant skraidinimą iš vienos vietos į kitą kitos šalies teritorijoje. Kalbu apie vietinį oro transportą.
<P>
Norėčiau paminėti keletą dalykų apie šį pranešimą. Nors šio susitarimo siekiai platesni už susitarimo su JAV dėl patekimo į jos rinką siekius, jis ne toks aiškus pripažįstant socialinio aspekto svarbą.
<P>
Svarbu, kad Europos Komisija panaudotų šį susitarimą ir, pirmiausia, galimybę kreiptis į Jungtinį komitetą, siekiant atitikties susijusiems tarptautiniams teisės aktams, reglamentuojantiems socialines teises, pirmiausia pagrindinėse Tarptautinės darbo organizacijos konvencijose numatytiems darbo standartams.
<P>
Atsižvelgiant į tai, kad Jungtinis komitetas atlieka svarbų vaidmenį, įskaitant jo vaidmenį sprendžiant politiniu požiūriu svarbius klausimus, kaip antai su aplinkosauga ir darbo standartais susijusius klausimus, svarbu, kad Europos Komisija užtikrintų, kad Europos Parlamentas būtų visiškai informuotas ir su juo būtų tariamasi dėl komiteto darbo ir dėl būsimų Sutarties pakeitimų.
<SPEAKER ID="011" NAME="Dominique Riquet">
pranešėjas. - (FR) Ponia pirmininke, kalbėsiu labai trumpai, bet ne dėl to, kad minėtas susitarimas su Vietnamu būtų mažiau svarbus, o dėl to, kad anksčiau pateiktame pranešime dėl Kanados S. A. Ticău priminteisėkūros ir reguliavimo sistemą, kurioje bus taikomi šie Europos Sąjungos ir trečiosios šalies susitarimai dėl oro susisiekimo.
<P>
Todėl minėto susitarimo padėtis - tokia pat, kaip ši, išskyrus tai, kad mūsų susitarimu, kuris yra paprastesnis ir ne tokių plačių užmojų, siekiama horizontaliojo oro susisiekimo paslaugų srities (17 dvišalių anksčiau buvusių Vietnamo ir Europos Sąjungos šalių susitarimų) reguliavimo ir, žinoma, išplėsti juos į visas ES šalis. Šis susitarimas nesusijęs su rinkos atvėrimu, nes Vietnamo ekonomika - valstybės reguliuojama ekonomika ir apie rinkos atvėrimą net nekalbama. Todėl tikslas - kaip teigpirmiau kalbėjęs pranešėjas - iki šiol Europos Sąjungos ir Vietnamo sudarytus dvišalius susitarimus dėl oro susisiekimo paslaugų suderinti su Europos Sąjungos teisės aktais.
<P>
Viena iš svarbiausių šio susitarimo ypatybių - su visais ES oro susisiekimo vežėjais susijusi susitarimų paskyrimo nuostata. Tai visiems ES oro susisiekimo vežėjams suteiks nediskriminacines galimybes vykdyti maršrutus tarp Europos Sąjungos ir Vietnamo. Šis susitarimas taip pat apima nuostatas dėl saugos, kurios, kaip ir nuostata dėl antikonkurencinės veiklos, skirtos tokioms nuostatoms standartizuoti ir suvienodinti. Susidūrėme su keletu sunkumų, o tai paaiškina tai, kodėl prireiktiek laiko - iš tiesų septynerių metų - kad pasiektume šį susitarimą.
<P>
Kalbant apie nuostatos dėl kuro apmokestinimo įtraukimą, šį sumanymą Vietnamas galiausiai atmetė. Šia nuostata, kuri paprastai būna įtraukta į susitarimus dėl oro susisiekimo, dėl kurių derasi Europos Komisija, suteikiama galimybapmokestinti trečiosios šalies vežėjus, vykdančius skrydžius ES. Žinoma, reikėtų pasakyti tai, kad Vietnamas kol kas Europos Sąjungoje skrydžių nevykdo ir nevykdys.
<P>
Be to, Vietnamo vyriausybpažadėjo dalyvauti dvišalėse derybose su valstybėmis narėmis, jeigu tai pasirodys esant būtina arba jeigu Vietnamo valstybinės oro linijos iš tiesų norėtų numatyti reisą Europos Sąjungoje.
<P>
Baigdamas norėčiau pasakyti, kad minėto susitarimo patvirtinimas neabejotinai suteiks daugiau pranašumų negu tokio susitarimo nebuvimas, nors jame trūksta nuostatos dėl kuro apmokestinimo. Tačiau patvirtinimas užtikrins tai, kad ES teisės principų būtų paisoma abipusiškai visų ES narių atveju. Todėl Europos Parlamentą akivaizdžiai raginame šį susitarimą patvirtinti.
<SPEAKER ID="012" NAME="Siim Kallas">
Europos Komisijos Pirmininko pavaduotojas. - Ponia pirmininke, norėčiau padėkoti Europos Parlamentui ir ypač pranešėjams už tai, kad jie remia Europos Komisiją šių svarbių susitarimų klausimu. Visus tris susitarimus tvirtai parėmTransporto ir turizmo komitetas.
<P>
Kalbant apie susitarimą su JAV, leiskite man pradėti padėka pranešėjui A. Zasadai už jo labai aiškią rekomendaciją dėl derybų su Jungtinėmis Valstijomis dėl oro susisiekimo susitarimo antrojo etapo rezultato. Tikriausiai pamenate, kad antrojo etapo diskusijų tikslas buvo palengvinti transatlantinės rinkos normalizavimą ir išplėtoti bei stiprinti puikius aviacijos srities santykius, kurie plėtojami nuo 2008 m. kovo mėn., pradėjus įgyvendinti pirmąjį minėto susitarimo etapą.
<P>
Dabar noriu paminėti svarbiausius antrojo etapo aviacijos susitarimo elementus. Antrojo etapo susitarimu sukuriamos papildomos galimybės investuoti ir patekti į rinką. Taip pat juo toliau stiprinama bendradarbiavimo aplinkosaugos, socialinės apsaugos, konkurencijos ir apsaugos klausimais sistema.
<P>
Aplinkosaugos klausimui spręsti minėtas susitarimas sukuria aiškią sistemą, padėsiančią spręsti vietos ir pasaulines problemas. Šiuo susitarimu siekiama sumažinti visų Europos Sąjungos keleivių, oro linijų ir oro uostų saugumo naštos klausimą. Pirmą kartą tokiame aviacijos susitarime pripažįstamas poreikis išlaikyti galimybės patekti į rinką ir užtikrinti griežtą socialinę apsaugą pusiausvyrą, priimant įsipareigojimą įgyvendinti minėto susitarimo nuostatas taip, kad nebūtų kenkiama darbo teisėms.
<P>
Komercijos srityje Europos Sąjunga įgijo daugiau teisių, įskaitant tiesioginę prieigą prie "Fly America" programos, išskyrus gynybą.
<P>
Antrojo etapo susitarimas nėra tobulas. Kaip ir jūs, norėčiau, kad JAV būtų nedelsiant ir negrąžinamai pakeitusi savo įstatymus, reglamentuojančius oro linijų nuosavybę ir valdymą. Tai buvo neįmanoma, bet sugebėjome pasiekti tai, kad Jungtinės Valstijos įsipareigotų ateityje siekti pakeisti šias taisykles. Minėtu susitarimu ES ir Jungtinės Valstijos įsipareigojo siekti tikslo panaikinti likusias pramonės rinkos kliūtis, įskaitant kliūtis, ribojančias oro linijų galimybes naudotis pasauliniu kapitalu.
<P>
Leiskite dabar pereiti prie susitarimo su Kanada. Dėkoju Transporto ir turizmo komitetui, ir pirmiausia S. A. Ţicău. Šiuo plačių užmojų susitarimu siekiama visiško rinkų atvėrimo eismo teisėms ir investicijoms, taip pat beprecedentės reguliavimo konvergencijos ir valdžios institucijų bendradarbiavimo.
<P>
Kalbant apie patekimą į rinką reikia pasakyti, kad minėtame susitarime numatyta daugybskrydžių teisių ir investavimo galimybių: tai reiškia visišką nuosavybę ir kontrolę. Tai turėtų būti daroma laipsniškai, keturiais etapais atveriant rinką. Vienas iš daugelio dalykų, kodėl tai naudinga abiem pusėms, yra tai, kad pramonei būtų sudarytos vienodos sąlygos, būtų nustatyti bendri arba suderinami saugumo, apsaugos ir oro susisiekimo valdymo standartai. Paskutinis, bet ne mažiau svarbus dalykas - esu įsitikinęs, kad panaikinus esamus reguliavimo apribojimus, dėl šio susitarimo gerokai padidės keleivių srautas, vartotojams jis bus naudingas įvairiais atžvilgiais ir padės kurti darbo vietas.
<P>
Kalbant apie Vietnamą, leiskite taip pat pradėti padėka pranešėjui D. Riquet už jo paramą šiam horizontaliajam susitarimui. Šiuo metu su įvairiomis pasaulio šalimis partnerėmis esame susitarę dėl 45 tokių horizontaliųjų susitarimų. Per 2010 m. spalio 4 d. vykusį vizitą į Europos Sąjungą Vietnamo ministras pirmininkas pasirašsusitarimą, kuris yra svarbus žingsnis siekiant stiprinti ES ir Vietnamo santykius aviacijos srityje.
<P>
Šis horizontalusis susitarimas padės atkurti teisinį tikrumą mūsų aviacijos santykių su Vietnamu srityje ir dvišalius 17 valstybių narių ir Vietnamo susitarimus dėl oro susisiekimo paslaugų suderinti su ES teise. Svarbiausia, kad dvišaliuose ES valstybių narių ir Vietnamo susitarimuose dėl oro susisiekimo paslaugų tai pašalins apribojimus dėl pilietybės. Taip ES oro linijos galės gauti naudos iš esamų dvišalių Vietnamo ir valstybių narių susitarimų.
<P>
Labai ačiū už dėmesį. Laukiu diskusijų.
<SPEAKER ID="013" NAME="Mathieu Grosch">
PPE frakcijos vardu. - (DE) Ponia pirmininke, pone S. Kallasai, ponios ir ponai, ir aš norėčiau padėkoti visiems pranešėjams už jų pranešimus. Mes, Europos liaudies partijos (krikščionių demokratų) nariai, šiuos susitarimus vertiname palankiai.
<P>
Šiuo atveju galimi 27 susitarimai, kuriuos buvo galima sudaryti minėtose srityse, pakeisti vienu susitarimu. Mums techninis suderinimas taip pat svarbus. Jis didina ne tik pačių oro linijų, bet ir keleivių saugumą. Abi pusės rinkos atvėrimą ir bendradarbiavimą Europos Sąjungos lygmeniu turėtų traktuoti vienodai. Svarbu pabrėžti, kad minėtas susitarimas su Kanada - labai geras pavyzdys, o susitarimas su JAV leidžia siekti kai ko daugiau.
<P>
Kita sritis, kurioje dar yra ko siekti - reguliari šių susitarimų patikra socialiniu ir aplinkosaugos aspektais, tokia patikra turėtų būti numatyta visuose būsimuose susitarimuose, nes ekonominių aspektų supaprastinimas mums taip pat turėtų suteikti galimybę šiuos susitarimus naudoti siekiant daryti įtaką ne tik Europos Sąjungos, bet ir pasaulio rinkai. Svarbu, kad šie susitarimai taip pat naudingi keleiviams, nes dėl jų gali būti supaprastinta kontrolkeleivių nepaliekant nepatikrintų.
<P>
Galiausiai norėčiau pasakyti, kad palankiai vertiname šį susitarimą, nes, kaip jau sakiau, vietoj 27 galimų susitarimų sudarytas vienas. Tai aiškiai rodo, kad, tikėtina, vietoj dabartinių 27 greitai turėsime tik septynias arba galbūt netgi tris oro erdves, tai dalis priemonių, kuriomis siekiama didinti oro saugą ir įgyvendinti siekį turėti vieną Europos dangų. Tai gerokai supaprastins derybas dėl šių susitarimų.
<SPEAKER ID="014" NAME="Saïd El Khadraoui">
S&D frakcijos vardu. - (NL) Ponia pirmininke, ponios ir ponai, Komisijos nary, pirmiausia norėčiau padėkoti trims pranešėjams už jų atliktą darbą ir už jų naudingą bendradarbiavimą. Reaguodami į Briano Simpsono pranešimą dėl aviacijos susitarimų netrukus pradėsime bendresnes diskusijas ir turėsime galimybę šio susitarimo atžvilgiu kruopščiau taikyti bendrąjį metodą ir strategiją.
<P>
Mes, Europos Parlamento socialistų ir demokratų pažangiojo aljanso frakcija, aiškiai remiame tai, kad seni dvišaliai mūsų valstybių narių ir trečiųjų šalių susitarimai būtų pakeisti išsamiais visuotiniais susitarimais Europos Sąjungos lygmeniu. Taip geriausiai užtikrintume, kad visoms mūsų oro linijoms būtų sukurtos vienodos sąlygos. Tai taip pat sustiprins mūsų aviacijos sektoriaus integraciją ir, žinoma, mūsų derybinę poziciją derantis su trečiosiomis šalimis.
<P>
Šiuo atžvilgiu dėmesį svarbu skirti ne tik rinkos atvėrimui papildomoms skrydžių ir panašioms teisėms, bet ir aplinkosaugos ir socialinės srities bei saugumo ir apsaugos sričių reguliavimo sistemos stiprinimui. Neabejotinai šiuos dalykus turime suderinti labai aukštu lygmeniu. Svarbu paminėti dar vieną dalyką - kad dabar, įsigaliojus Lisabonos sutarčiai, Europos Parlamentas turi ne tik pateikti nuomonę, bet ir iš tiesų pritarti šiems susitarimams. Todėl Europos Komisijai ir Tarybai noriu perduoti žinią, kad jos turi visiškai pasinaudoti savo įgaliojimais ir kad dėl to Europos Parlamentas turi išsaugoti savo žodžio teisę vėlesniuose etapuose pritarti arba pakeisti priedus arba kitus pakeitimus.
<P>
Kalbant apie šiuos susitarimus, mūsų frakcija mano, kad susitarimas su Kanada yra artimiausias mūsų sumanytam modeliui, t. y. plataus masto bendradarbiavimui saugumo, socialinių klausimų, vartotojų ir aplinkos apsaugos srityse. Iš tiesų, pranešėjas teisingai pastebėjo, kad pranešimo dalys, kuriose aptariami socialiniai klausimai, turėtų būti suformuluotos griežčiau, bet tai galima išspręsti Jungtiniame komitete, kuris dabar turės sukonkretinti keletą dalykų. Be minėto bendradarbiavimo, pranešime taip pat aptariamas papildomų skrydžių teisių įvedimas ir laipsniškas galimybės vienos šalies piliečiams tapti kitos šalies oro linijų akcininkais plėtojimas.
<P>
Susitarimas su Vietnamu mums taip pat primena apie didėjančią Azijos rinkos svarbą ir manau, kad konkrečiai šiuo klausimu turime atkreipti dėmesį į tai, kad Taryba daugelį metų delsia suteikti Europos Komisijai įgaliojimus derėtis su tokiomis šalimis kaip Kinija ir Indija. Šie įgaliojimai, žinoma, esminiai, jeigu norime padaryti pažangą.
<P>
Baigdamas norėčiau pasakyti keletą dalykų apie susitarimą su Jungtinėmis Valstijomis, pirmiausia apie antrąjį etapą. Jis susijęs su 60 proc. pasaulio aviacijos rinkos apimančiu plotu ir dėl to yra labai svarbus. Aš asmeniškai buvau EP pranešėjas, kai prieš keletą metų buvo pritarta pirmajam etapui. Kalbant apie Jungtines Valstijas, nesame visiškai patenkinti, nes kai kas dar turi įvykti patekimo į rinką srityje. Europos Komisijos prašome pasižadėti, kad tai nebus pabaiga, kad ji ir toliau sieks atverti rinką ir kad mes, Europos Parlamentas, visiškai dalyvausime Jungtinio komiteto veikloje.
<SPEAKER ID="015" NAME="Gesine Meissner">
ALDE frakcijos vardu. - (DE) Ponia pirmininke, pirmiausia ir aš norėčiau padėkoti pranešėjui. Jau aptarėme tai, kad priėmus Lisabonos sutartį Europos Parlamentas turi galimybę balsuoti už tokio pobūdžio susitarimus dėl oro susisiekimo arba juos atmesti. Negalime pakeisti turinio, bet galime jam pritarti arba nepritarti. Dėl to kartais būna nelengva, bet tai bent nauja užduotis, į kurią labai rimtai žiūrime.
<P>
Atrodo prasminga daugelį įvairių dvišalių susitarimų pakeisti vienu standartizuotu ES susitarimu. Suprantama, oro erdvėje nėra sienų, ir tai tinkamas paaiškinimas. Europos Sąjunga - taip pat tvirta ekonominbendrija, taigi būtų protinga aptarti ES su įvairiomis trečiosiomis šalimis sudarytus susitarimus, o tai dabar ir darome.
<P>
Šiandien aptariame keletą labai skirtingų susitarimų. Pradėsiu susitarimu su Vietnamu. Jis paprasčiausias. Jis susijęs su skirtingomis galimybėmis ir paslaugomis ir saugumo taisyklėmis, bet yra gana trumpas, todėl apie jį kalbu glaustai.
<P>
Išsamiausias - susitarimas su Kanada. Juo ne tik siekta užtikrinti galimybę laisvai ir įvairiais būdais naudotis oro susisiekimo paslaugomis, bet jame aptarti ir su aplinkosauga, sauga ir patekimu į rinką bei nuosavybe susiję klausimai. Šiuo požiūriu jau seniai praeitas 25 proc. pirmasis etapas ir jau pasiekėme antrąjį - 49 proc. kapitalo kitos šalies oro susisiekimo paslaugų rinkoje etapą. Tuoj prasidės trečiasis ir ketvirtasis etapai. Trečiajame galime steigti oro linijas kitoje šalyje ir kitame regione. Ketvirtajame etape būtų leidžiama Europos Sąjungos oro linijoms Kanadoje skristi iš taško A į tašką B.
<P>
Tardamiesi su JAV pasiekėme toli gražu ne tiek daug, nepaisant to, kad ilgai derėjomės. Norėčiau pasakyti dar vieną dalyką. S. Kallas sakė, kad visi labai rėmėme šį klausimą, bet JAV atveju esame santūresni, nes šis susitarimas nereiškia tikros partnerystės. JAV iš mūsų nori gauti daugiau, negu yra pasirengusi duoti. Turime toliau dėl to derėtis. Išskyrus šį klausimą, balsuosime "už", nes akivaizdu, kad pažanga padaryta.
<SPEAKER ID="016" NAME="Jacqueline Foster">
ECR frakcijos vardu. - Ponia pirmininke, mes taip pat palankiai vertiname sėkmingą antrojo etapo susitarimo dėl ES atviro dangaus sudarymą. Iš tiesų, jo sudarymas po septynerių metų buvo gana vėlyvas. Akivaizdu, kad šis susitarimas - svarbus proveržis ir jį reikia vertinti palankiai. Pripažįstu, kad derybininkai padardidžiulę pažangą saugumo, konkurencijos, patekimo į rinką ir bendradarbiavimo aplinkosaugos klausimais srityse. Bet, kaip ir Komisijos narys, esu nusivylusi, kad šiuo susitarimu nepasiektas galutinis tikslas visiškai atverti rinką, neribojant nvienos pusės. Norint, kad Europos Sąjungos vežėjai tikrai gautų naudos, per būsimas diskusijas būtina spręsti ne iki galo išspręstus užsienio investuotojų ir valdymo (vietinio oro transporto) klausimus. Žinoma, susitarimai reiškia kompromisus, bet tai nereiškia, kad juos sudaryti reikia bet kokia kaina.
<P>
Aviacijos pramonEuropos Sąjungai labai svarbi. Ji palengvina ekonomikos augimą, prekybą, investavimą ir turizmo plėtojimą. Oro susisiekimo susitarimai su trečiosiomis šalimis mūsų oro linijoms užsienio rinkose suteikia puikių galimybių ir dėl to raginu Europos Komisiją toliau siekti sudaryti oro susisiekimo susitarimus, kurie būtų teisingi, tvirti ir padėtų siekti visiško rinkos liberalizavimo, kuris bus naudingas Europos Sąjungos vežėjams ir vartotojams. Galiausiai, gal galime tiesiog išreikšti paramą ES ir Vietnamo susitarimui.
<SPEAKER ID="017" NAME="Eva Lichtenberger" LANGUAGE="DE">
Ponia pirmininke, S. Kallasai, ponios ir ponai, pastaraisiais metais sudarėme daugybę oro susisiekimo susitarimų, o jie visada buvo susiję su valstybių ankstesnių susitarimų apibendrinimu po Europos Sąjungos vėliava. Dabar Europos Sąjungos dalyvavimas ima keistis ir manau, kad tai labai svarbu.
<P>
Šis susitarimas su Vietnamu daugiausia sudarytas remiantis senuoju modeliu, kurį visada naudojome. Tačiau susitarimo su Kanada užmojai platesni, o tai vertinu palankiai. Bendradarbiavimas aplinkosaugos ir socialinių klausimų srityse yra geras dalykas, bet, mano nuomone, jį galima dar labiau plėtoti. Susitarimas su JAV kiek kitoks. Šiuo atveju, manau, pasidavėme gerokai per anksti. Patekimas į rinką - sąžiningumo klausimas ir šiame susitarime esančios taisyklės nėra teisingos. Tačiau mes nusileidome. Žymiu mastu, nesugebėta aptarti kai kurių socialinių sąlygų aspektų. Šioje srityje nuveikta gerokai per mažai. Turime užtikrinti, kad šiuo atžvilgiu nebūtų socialinio dempingo, nes, kalbant apie oro linijas, tai taip pat ir saugumo klausimas. Galiausiai turime tai suprasti.
<P>
Mano antroji pastaba - aplinkosaugos srityje kyla didelių problemų. JAV pradeda atkakliai daryti spaudimą, kad naktinių reisų apribojimai, kurie taikomi norint apsaugoti vietos gyventojus, nebūtų tokie griežti arba būtų panaikinti. Šioje srityje daromas spaudimas yra didžiulis ir bijau, kad turėsime pasiduoti. Turime gana aiškiai pareikšti, kad tai būtų nelaimvisiems, gyvenantiems netoli oro uosto. Kalbant apie saugumą, JAV laipsniškai griežtina sąlygas ir, deja, jų įgyvendinimas Europos Sąjungoje neginčijamas. Tai klaida ir noriu tai pasakyti labai aiškiai.
<P>
Galiausiai norėčiau paminėti bendrą kodą, kuris pateiktas kaip didžiulis pasiekimas. Norėčiau pasakyti vienintelį dalyką. Šis sumanymas galiausiai apribos keleivių pasirinkimą. Negalėsiu pasirinkti, su kuriomis oro linijomis skristi, ir priėjęs prie vartų galiu pamatyti visai kitas oro linijas. Konkurencijos sąvoka oro linijų pramonėje yra nereali ir ji darosi dar nerealesnkalbant apie keleivių padėtį.
<SPEAKER ID="018" NAME="Juozas Imbrasas">
EFD frakcijos vardu. - (LT) 2009 m. gruodžio 1 d. įsigaliojusi Lisabonos sutartis išplėtsąlygas, kurioms esant ir siekiant sudaryti tarptautinį susitarimą reikia Parlamento pritarimo. Šiuo metu aviacijos susitarimai patenka į šią kategoriją, nes jie priskiriami sričiai, kuriai taikoma įprasta teisėkūros procedūra. Manau, kad įgyvendinus šiuos susitarimus būtų gaunama didelekonominnauda ir kuriamos darbo vietos. Be to, labiau suderinus teisės aktus būtų skatinama sąžininga konkurencija. Nors antrojo etapo susitarimas yra svarbus žingsnis pirmyn, svarbu, kad jis nebūtų laikomas transatlantinės aviacijos rinkos kūrimo proceso pabaiga.
<P>
Kalbant apie Kanadą, gerai, kad visos Europos Sąjungos bendrovės turės galimybę vykdyti tiesioginius skrydžius į Kanadą iš bet kurios Europos šalies. Pagal šį susitarimą panaikinami visi maršrutų, kainų ar skrydžių tarp Kanados ir ES skaičiaus per savaitę ribojimai. Itin palankiai reikia vertinti platų šio susitarimo užmojį. Jį galima laikyti pavyzdžiu ir kitoms šiuo metu vykstančioms deryboms. Todėl manau, kad Parlamentas turėtų pritarti ES ir Kanados susitarimui dėl oro susisiekimo.
<P>
Tą patį galima pasakyti ir apie Europos Sąjungos ir Vietnamo Socialistinės Respublikos vyriausybės susitarimą dėl oro susisiekimo. Visi šie oro susisiekimo susitarimai yra naudingi ir reikalingi Europos Sąjungai, mūsų oro bendrovėms ir mūsų piliečiams.
<SPEAKER ID="019" NAME="Hella Ranner" AFFILIATION="PPE">
(DE) Ponia pirmininke, pirmiausia norėčiau pasinaudoti šia proga ir labai padėkoti visiems trims pranešėjams už jų įtemptą darbą. Šie susitarimai labai svarbūs keliaujant oru, taigi, jie svarbūs Europos Sąjungai. Tačiau pasinaudodamas proga taip pat norėčiau dar kartą paminėti 2010 m. lapkričio 20 d. pagrindų susitarimą. Tikiuosi, kad Europos Komisija Europos Parlamentą tinkamai ir laiku informuos apie derybas dėl būsimų susitarimų ir tai darys siekdama gero institucijų bendradarbiavimo ir veiksmingo informacijos perdavimo.
<P>
Žinome, kad derybos dėl šio ir kitų susitarimų yra aukščiausio lygio, bet susitarimams įsigaliojus mums svarbu žinoti jų svarbiausius ir mažesnės svarbos aspektus, kad galėtume daugiau prisidėti. Taip bus lengviau garantuoti Europos Parlamento paramą šiems susitarimams.
<SPEAKER ID="020" NAME="Inés Ayala Sender" AFFILIATION="S&amp;D">
(ES) Ponia pirmininke, rytoj sueis vieneri metai nuo dienos, kai po aštuonių sudėtingų derybų raundų antrajame etape pagaliau buvo pasirašytas Europos Sąjungos ir Jungtinių Valstijų oro susisiekimo susitarimas. Iš esmės manau, kad turėtume būti patenkinti - pirmiausia, žinoma, aš - kad tai buvo atlikta Tarybai pirmininkaujant Ispanijai ir vadovaujant Viešųjų darbų ir transporto ministrui José Blanco, kuris aviacijos srityje padardidelę pažangą, įskaitant pažangą bendro dangaus ir darbo santykių oro susisiekimo valdymo sektoriuje, kuriame pasiektas susitarimas, dėl kurio derėtasi.
<P>
Taip pat palankiai vertinu tai, kad Europos Parlamentas naudojasi savo naujaisiais įgaliojimais siekdamas, kad būtų pritarta tokiems tarptautiniams susitarimams, pirmiausia susijusiems su transporto pramone.
<P>
Antruoju ES ir JAV oro susisiekimo susitarimo etapu panaikinta sustabdymo sąlyga, dėl kurios kyla poreikis toliau siekti pažangos ir gerinti daugelio su aplinkosauga, konkurencija ir keleivių teisėmis susijusių klausimų sprendimą, o juo kol kas nesame visiškai patenkinti.
<P>
Pirmą kartą šiuo susitarimu dėmesys taip pat atkreipiamas į darbo santykius. Manau, kad tai labai svarbus klausimas, nes jis pirmą kartą suteikia galimybę apginti darbuotojų teises ir būsimą Tarptautinės darbo organizacijos ir Ekonominio bendradarbiavimo ir plėtros organizacijos konvencijų taikymą.
<P>
Šiuo susitarimu taip pat nustatomos aiškios gairės - ir manau, kad tai gana svarbu - saugumo srityje siekti abipusio pasitikėjimo. Galimybkurti "vieno langelio" sistemą turi išlikti.
<P>
Todėl manome, kad tai geras susitarimas, kuriuo nustatomas naujas nediskriminavimo pagrindas, numatoma galimybvisuomenei ir įmonėms gauti geresnes paslaugas, šis susitarimas naudingas ekonominiu ir socialiniu požiūriu ir skatina sąžiningą konkurenciją. Nepaisant to, kaip jau minėta, jis nėra tobulas, nes Europos Sąjungos siekiai reiškia, kad turime siekti daugiau negu pasiekėme šiame antrajame etape.
<P>
Todėl turime išnagrinėti ir išnaudoti visas turimas galimybes, įskaitant Jungtinį komitetą ir jo naujuosius įgaliojimus ir Tarptautinės civilinės aviacijos organizacijos suteiktas galimybes, susijusias su bendro Europos dangaus oro eismo valdymo mokslinių tyrimų programa ir kitomis galimybėmis. Todėl Europos Komisijos Pirmininko pavaduotoją S. Kallasą raginame siekti priimti šį susitarimą, jo atidžiai laikytis ir, žinoma, apie jo įgyvendinimą pranešti Europos Parlamentui.
<SPEAKER ID="021" NAME="Philippe Boulland" AFFILIATION="PPE">
(FR) Ponia pirmininke, Komisijos nary, ponios ir ponai, Europos Sąjungos ir Jungtinių Valstijų atvirosios oro erdvės susitarimas rodo pažangą, bet tai tik vienas etapas ir Europos Sąjungai jis kelia dilemą. Transporto komitetas ir Europos Komisija patys į tai atkreipdėmesį. Priimsime šį susitarimą, kuris naudingas Europos Sąjungos įmonėms, arba jį sustabdysime ir rizikuosime netekti nuo 2008 m. gaunamos naudos.
<P>
Taigi leiskite man sugretinti profesionalių ir privačių lakūnų licencijas - šis tekstas bus aptariamas prieš vasarą - nes lakūnai, kuriems priklausau, susiduria su dilema. Europos aviacijos saugos agentūra, kuri nori suderinti licencijas visoje Europos Sąjungoje, tai padarys ir tiesiogiai pakenks 80 000-90 000 bendrosios aviacijos lakūnų - kai kurie iš jų turi tik JAV licenciją - ir pakenks - o tai svarbus dalykas - su šia veikla susijusioms įmonėms ir darbo vietoms.
<P>
Norėčiau atkreipti jūsų dėmesį į šį projektą, kuris neturi nieko bendra su saugumu. JAV licencijų turėtojai nelaimingus atsitikimus patiria 31 kartą mažiau. Pagrindinio Reglamento (EB) Nr. 216/2008 tikslais numatyta pripažinti ir lygiavertiškai įvertinti licencijas, kurių atveju nebūtina laukti hipotetinių susitarimų, kurių sudarymas atidėtas iki 2014 m.
<P>
Taigi siūlau labai atvirą dangaus susitarimą ir netgi kviečiu jus lydėti mane tada, kai į Europos Parlamentą atskrendu savo lėktuvu, siekiant parodyti, kad ES lakūno licencija yra visiškai saugi.
<SPEAKER ID="022" NAME="Pirmininkė">
Dėkoju už kvietimą, P. Boullandai, pažiūrėsiu, ką galiu dėl to padaryti.
<SPEAKER ID="023" NAME="Vasilica Viorica Dăncilă" AFFILIATION="S&amp;D">
(RO) Ponia pirmininke, noriu pasveikinti S. A. Ţicău su šiuo plataus užmojo susitarimu su Kanada. Šis susitarimas - svarbus rinkos atvėrimo etapas. Taip pat jis padės sukurti naujus oro transporto maršrutus ir investuotojams šiapus ir anapus Atlanto padės kurti naujas galimybes plėtoti naujas investicijas ir Europos Sąjungos ir Kanados piliečiams siūlyti naujas paslaugas.
<P>
Manau, kad sprendimas oro linijoms be apribojimų leisti veikti bet kur Europos Sąjungoje ir Kanadoje yra vertingas ir bus naudingas vartotojams, oro linijoms ir apskritai - abiejų šalių ekonomikai. Įgyvendinusios šį susitarimą oro linijos galės teikti daugiau paslaugų ir atsiras daugiau krovininio transporto galimybių. Tačiau šis įvykis taip pat turi kelti didesnį susirūpinimą dėl klimato kaitos poveikio.
<P>
Šiuo susitarimu Europos Sąjungos ir Kanados rinkos bus padarytos saugesnės stiprinant bendradarbiavimą ir siekiant, kad būtų laikomasi sertifikavimo procedūros ir patikros, kuriomis siekiama garantuoti maksimalų keleivių ir prekių saugumą, reikalavimų.
<SPEAKER ID="024" NAME="Philip Bradbourn" AFFILIATION="ECR">
Ponia pirmininke, būdamas Delegacijos ryšiams su Kanada pirmininkas, su didžiuliu malonumu kalbu apie šį ES ir Kanados susitarimą. Manau, kad tikrai verta pakartoti kai kurias svarbias šio susitarimo ypatybes. Kaip jau minėta, pirmajame etape oro linijos turi neribotą laisvę vykdyti tiesiogines paslaugas tarp bet kurios ES ir Kanados vietos be paslaugų teikėjų arba paslaugų skaičiaus apribojimo. Pereiname prie trečiojo etapo, kuriame investuotojai galės kurti naujas oro linijas vieni kitų šalyse ir ketvirtajame etape jie turės visas vietinio oro transporto teises ir visiškai galės valdyti vežėjus.
<P>
Šiuo susitarimu taip pat nustatomi bendri saugumo ir saugos standartai. Tai svarbu, nes tai reiškia, kad supaprastinto metodo taikymas turėtų būti naudingas perkeliant keleivius, bagažą ir krovinius.
<P>
Šis susitarimas svarbus ES ir mūsų aviacijos sektoriui. Dėl jo padidės konkurencija, keliaujanti visuomenės dalis turės didesnį pasirinkimą. Ir ne tik tai, manau, kad tai, kad šis susitarimas toks išsamus, kad gali būti būsimų susitarimų su kitomis šalimis kriterijus. Ši rezoliucija aiškiai rodo, kad Kanada - mūsų iniciatyviausia tarptautinpartnerė, ir šią partnerystę remiu iš visos širdies.
<SPEAKER ID="025" NAME="João Ferreira" AFFILIATION="GUE/NGL">
(PT) Ponia pirmininke, šie susitarimai - šiuo metu oro transporto sektoriuje vykdomo liberalizavimo dalis. Jie yra aiškiai ideologiški. Netgi šiame strateginiame sektoriuje siekiama suvaržyti valstybės intervenciją ir reguliavimą, atverti duris monopolistinei koncentracijai, kuri visada kyla dėl šventa ir neliečiama laikomos laisvos konkurencijos.
<P>
Remiantis dingstimi, kad siekiama palengvinti verslo galimybes tarptautinio oro transporto srityje, skatinamas šio sektoriaus tarptautinių bendrovių susidomėjimas valstybių narių bendrovių ir jų atitinkamų strateginių interesų, įskaitant tuos, kurie, kaip Portugalijos TAP atveju, priklauso valstybei, sąskaita.
<P>
Tai reiškia, kad tokiu atveju pralaimi darbuotojai ir keleiviai. Darbuotojai pralaimi dėl to, kad liberalizuojant palengvinamas tarptautinių bendrovių dempingas, o tai kelia su darbu susijusį nesaugumą, nes priverstinai blogėja darbo sąlygos. Keleiviai taip pat pralaimi, nes, be kitų dalykų, aviacijos saugumo klausimas priklausys nuo įnoringo įmonių kainos (ir naudos) įvertinimo.
<P>
Tai nieko nauja. Kitų sektorių, kaip antai geležinkelių transporto sektorius, kuriame vyko vis didesnis liberalizavimas, padėtis aiškiai rodo laisvosios rinkos principų įgyvendinimo pasekmes.
<SPEAKER ID="026" NAME="Siim Kallas">
Europos Komisijos Pirmininko pavaduotojas. - Ponia pirmininke, labai norėčiau padėkoti gerbiamiems EP nariams už jų pastabas. Žinoma, sudėtingiausias klausimas - minėtas susitarimas ir derybos su Jungtinėmis Valstijomis. Galiu jus patikinti, kad tai toli gražu ne pabaiga. Tai tik dalis proceso ir mes neabejotinai toliau deramės su Jungtinėmis Valstijomis, bet norėčiau pabrėžti, kad derėtis su jomis labai sudėtinga. Kaip daugelis iš jūsų minėjote, 60 proc. pasaulio aviacijos susijusi su ES ir Jungtinėmis Valstijomis. Tai, ką nuspręsime bendradarbiaudami, apibrėš ir visą sistemą bei visą pasaulio aviacijos aplinką, taigi šis bendradarbiavimas svarbus visam pasauliui. Taip pat reikėtų aiškiai pareikšti, kad amerikiečiai turi tokias pat parlamentines procedūras: jie turi JAV Kongresą, su kuriuo sunku bendradarbiauti būtent dėl protekcionizmo, bet dirbame kartu ir plėtojame savo santykius.
<P>
Po keleto savaičių vyksiu į Vašingtoną, kur įsipareigojome dirbti penkiose srityje: pirmiausia - saugos, antra - saugumo, trečia - bendradarbiavimo technologijų srityje - Budapešte pasirašėme svarbų susitarimą dėl oro susisiekimo valdymo sistemų sąveikos, kuris labai svarbus Europos Sąjungai, kad neprarastume savo konkurencinio pranašumo - ketvirta - aplinkosaugos ir penkta - prekybos arba verslo srityje.
<P>
Verslo srityje, kaip žinote ir minėjote, nuosavybės teisėms taikomi absurdiški apribojimai. Bet taip pat turėtume labai aiškiai pareikšti, kad Jungtinių Valstijų negalime priversti pasiduoti; privalome derėtis ir kartais tai nėra taip akivaizdu. Privalome derėtis ir turime atsižvelgti į jų interesus. Derybos teikia daug vilčių, bet tikrai negalime laimėti prekybos ar ypač technologijų akistatos: jos reikėtų vengti, ji gali būti labai pavojinga.
<P>
Taigi, kaip sakiau, spalio mėn. įsipareigojome judėti šiomis penkiomis kryptimis, o po to neabejotinai bus sudaryti kiti susitarimai ir su naujuoju JAV Kongresu bandysime palengvinti rinkos atvėrimą, o tai bus sudėtingiausia dalis, kaip keletas iš jūsų jau minėjote.
<P>
Taip pat norėčiau pasakyti, kad taip, Vietnamo susitarimas gerokai mažiau reikšmingas negu kiti susitarimai, bet mums labai svarbu suformuoti aviacijos erdvę, kurioje būtų laikomasi tų pačių taisyklių, o toks yra šių susitarimų tikslas, pirmiausia - ši derybų su trečiosiomis šalimis dalis sudėtinga - kad ES vežėjai būtų pripažinti. Žinote, kad šis klausimas - labai sunkus, ir šiais susitarimais su trečiosiomis šalimis Europos Sąjungos oro linijoms taip pat suteikiame geresnių galimybių.
<P>
Ačiū už jūsų pastabas. Pažadu, kad jus informuosime apie visus būsimus pokyčius. TRAN komitete keletą kartų aptarėme šių derybų idėją ir būsimą plėtojimą, ir šiuo atžvilgiu taip pat turime derėtis su sunkiai sukalbamais partneriais. Taip visada būna visose derybose, bet padėtis nėra tokia prasta. Pasiekėme daug, įskaitant derybas su Jungtinėmis Valstijomis dėl ES vežėjų pripažinimo ir keletą kitų dalykų. Šiuo atžvilgiu galiu jus patikinti, kad dar kartą susitiksiu su JAV transporto politikos lyderiais; jie neabejotinai nori bendradarbiauti ir rasti būdų mūsų prieštaringoms problemoms išspręsti.
<SPEAKER ID="027" NAME="Artur Zasada" LANGUAGE="PL">
Ponia pirmininke, labai dėkoju už visas išsakytas nuomones apie Europos Sąjungos ir Jungtinių Valstijų oro susisiekimo susitarimą. Sutinku, kad šis susitarimas nėra tobulas, bet tai dar vienas žingsnis teisinga linkme, nors kelio galo tikrai dar nepasiekėme. Šio dokumento negalėjome pakeisti dėl procedūrinių priežasčių. Šio susitarimo atmetimas vis tiek būtų reiškęs per abiejų derybų etapus pasiektų laimėjimų paaukojimą.
<P>
Į savo pranešimą įtraukiau raginimą kai ką pakeisti, ir Jungtinis komitetas dirbdamas galėtų dėmesį telkti į šiuos pokyčius arba jais galėtų būti pagrįstas trečiasis derybų etapas. Pirmiausia raginu toliau liberalizuoti skrydžių teises, sudaryti papildomas galimybes užsienio investuotojams, laikytis gerokai platesnio užmojo pozicijos aplinkosaugos klausimais ir siekti geresnio keleivių teisių politinių strategijų koordinavimo siekiant keleiviams užtikrinti didžiausią galimą apsaugą.
<P>
Ponios ir ponai, dar nebaigiau su šiuo dokumentu susijusio savo darbo. Ketinu stebėti Jungtinio komiteto, kuris buvo paskirtas, kad užtikrintų šio susitarimo nuostatų tinkamą įgyvendinimą ar net išplėtojimą, veiksmus. Sieksiu užtikrinti, kad Europos Parlamento vardu Jungtinio komiteto posėdžiuose dalyvautų nuolatinis stebėtojas. Jeigu minėtas komitetas nepateisins vilčių, Europos Parlamentas turėtų raginti Europos Komisiją pradėti trečiąjį derybų etapą.
<P>
Galiausiai, žinoma, norėčiau nuoširdžiai padėkoti visiems šešėliniams pranešėjams už jų pastabas ir pagalbą rengiant šį pranešimą.
<SPEAKER ID="028" NAME="Silvia-Adriana Ţicău">
pranešėja. - (RO) Ponia pirmininke, šį Europos Sąjungos ir Kanados oro susisiekimo susitarimą galima apibūdinti kaip plačiausio užmojo Europos Sąjungos ir svarbios jos pasaulinės partnerės oro susisiekimo susitarimą.
<P>
Jis labai pagerins abiejų šalių rinkų ir žmonių tarpusavio ryšius, taip pat atvers naujų galimybių oro bendrovių sektoriuje, nes numatyta laipsniškai liberalizuoti užsienio subjektų nuosavybės taisykles. Pirmiausia, šis susitarimas platesnio užmojo ir konkretesnis nei Europos Sąjungos ir Jungtinių Valstijų susitarimas dėl skrydžių teisių, nuosavybės ir kontrolės, net ir po laikino taisomojo protokolo taikymo (2-asis etapas).
<P>
Remiantis Europos Komisijos atliktu tyrimu, atviras susitarimas su Kanada per pirmuosius metus pritrauktų papildomą pusę milijono keleivių, o per keletą metų, tikėtina, 3,5 mln. naujų keleivių pasinaudotų tokio susitarimo teikiamomis galimybėmis.
<P>
Šis susitarimas galėtų sudaryti sąlygas vartotojams sutaupyti bent 72 mln. EUR, nes būtų taikomos mažesnės kainos, ir padėtų sukurti naujų darbo vietų.
<P>
Ponia pirmininke, palankiai vertiname platų šio susitarimo užmojį. Jis turėtų būti kitų šiuo metu vykstančių derybų tikslas ir modelis.
<P>
Baigdama norėčiau pasakyti, kad Europos Parlamentui rekomenduoju pritarti šiam ES ir Kanados oro susisiekimo susitarimui.
<SPEAKER ID="029" NAME="Dominique Riquet" LANGUAGE="FR">
Ponia pirmininke, kalbėsiu labai trumpai, nes, kaip nurodEuropos Komisijos narys S. Kallas, susitarimas su Vietnamu yra paprastas, ir jam pritarvisi. Jis nesukėljokių sunkumų rengti mūsų pranešimą ir yra vertingas dėl Vietnamo rinkos atvėrimo visoms Europos Sąjungos suinteresuotosioms šalims, nes juo taikomas abipusiškumo principas dirbant su kitokį ekonomikos modelį turinčiomis šalimis.
<P>
Manau, kad šį susitarimą taip pat reikėtų laikyti svarbiu žingsniu geografiniu požiūriu, nes juo mums atveriami Rytai ir Pietryčių Azija. Todėl nemanau, kad galėčiau pasakyti ką nors daugiau negu tai, kad džiaugiuosi, jog šiuo susitarimu galėjome pasiekti pakankamai, kad jis suteiks daugiau galimybių keliauti iš Vietnamo į Europą ir atgal.
<SPEAKER ID="030" NAME="Pirmininkė">
Bendrosios diskusijos baigtos.
<P>
Balsavimas vyks šiandien 11.30 val.
<P>
Raštiški pareiškimai (Darbo tvarkos taisyklių 149 straipsnis)
<SPEAKER ID="031" NAME="Nuno Teixeira" AFFILIATION="PPE">
raštu. - (PT) Pastaraisiais metais Europos Sąjunga derėjosi su kitomis šalimis ir sudarkeletą susitarimų dėl oro susisiekimo.
<P>
Remiantis Teisingumo Teismu, įprasti esamų dvišalių susitarimų straipsniai dėl paskyrimo prieštarauja ES teisei, nes jais diskriminuojami vienos valstybės narės teritorijoje įsisteigę, bet kitų valstybių narių piliečiams priklausantys ir jų kontroliuojami ES vežėjai. Kadangi tokiais susitarimais pažeidžiamas įsisteigimo teisės principas, kuris nustatytas Sutarties dėl Europos Sąjungos veikimo 49 straipsnyje, ES pradėjo ir tęsia ES ir trečiųjų šalių derybas ir sutarčių dėl oro susisiekimo sudarymą. Galime nurodyti pagrindines šių susitarimų dalis, susijusias su saugumu, keleivių teisėmis, abipusiu pažymėjimų pripažinimu ir bendradarbiavimu reglamentavimo srityje.
<P>
Šiomis sąlygomis norėčiau atkreipti dėmesį į Europos Parlamento ribotą vaidmenį šių dokumentų atžvilgiu. Įsigaliojus Lisabonos sutarčiai, Europos Parlamento nuomonyra privaloma, bet tik jeigu ji pareikšta galutiniame tekste, kuris jau pasirašytas; EP negali dėl tokio dokumento teikti pasiūlymų ir keisti jo turinio.
<SPEAKER ID="032" NAME="Judith A. Merkies" AFFILIATION="S&amp;D">
raštu. - (NL) Be abejo, Europos Parlamento Nyderlandų darbo partijos delegacija šio antrojo etapo susitarimo nelaiko tobulu, bet ji laikosi nuomonės, kad jis padės pasiekti pažangą svarbiose srityse. Be to, jis Jungtinėms Valstijoms neleis įgyvendinti sustabdymo sąlygos, jeigu nebus tokio susitarimo. Dėl sustabdymo Europos Sąjungos keleiviai ir oro linijos galimai nebegalėtų gauti svarbios naudos, kurią dėl šio protokolo jie gavo nuo 2008 m. kovo mėn. Gaunama nauda ir teigiami aspektai pirmiausia susiję su susitarimais dėl oro linijų personalo darbo standartų, dalijimusi gerąja patirtimi mažinant triukšmą, bendradarbiavimo aplinkosaugos srityje stiprinimu ir t. t. Europos Parlamento Nyderlandų darbo partijos delegacija pripažįsta dabartinį poreikį tęsti reikiamas diskusijas dėl saugumo reikalavimų (kaip antai diskusijas dėl skaitytuvų naudojimo) ir dėl tokių reikalavimų poveikio keleivių privatumui ir sveikatai. Be to, šiomis diskusijomis būtų pabrėžtas poreikis Europos Sąjungos ir JAV piliečių privatumą laikyti esminiu dalyku ir jį gerbti ES ir JAV apsikeičiant keleivių asmens duomenimis. Europos Parlamentui būtina toliau dalyvauti šiose derybose ir siekti, kad nebūtų laužomos Europos Sąjungos taisyklės.
<SPEAKER ID="033" NAME="Kinga Gál" AFFILIATION="PPE">
raštu. - (HU) Svarbu rimtai žiūrėti į Europos Sąjungos piliečių susirūpinimą dėl jų teisių į duomenų apsaugą. Manome, kad svarbu turėti Europos Sąjungos ir Jungtinių Valstijų susitarimą dėl duomenų apsaugos bendradarbiavimo baudžiamųjų bylų ir teisminiais atvejais srityse. Palankiai vertiname tai, kad Tarybai pirmininkaujanti Vengrija aktyviai sprendžia duomenų apsaugos klausimą. Šiuo atžvilgiu ypač turime atsižvelgti į Tarybos išvadas dėl duomenų apsaugos, kurios priimtos vasario mėn. vykusiame Teisingumo ir vidaus reikalų tarybos susitikime. Laukiame Europos Komisijos pasiūlymų, kad galėtume užtikrinti, jog mūsų teisės ir duomenų apsauga būtų užtikrintos ir jų būtų paisoma.

<CHAPTER ID="013">
Darbų programa
<SPEAKER ID="020" NAME="Pirmininkas">
Galutindarbotvarkės projekto versija, kurią pirmininkų sueiga parengper posėdį, vykusį 2010 m. spalio 21 d., ketvirtadienį, vadovaudamasi Darbo tvarkos taisyklių 130 ir 131 straipsniais, išdalyta.
<P>
Pasiūlyti šie pakeitimai:
<P>
Trečiadienis:
<P>
Diskusija "ESBO stiprinimo. Europos Sąjungos vaidmens" klausimu vyks remiantis Tarybos pareiškimu, padarytu Komisijos pirmininko pavaduotojos ir Europos Sąjungos vyriausiosios įgaliotinės užsienio reikalams ir saugumo politikai vardu.
<P>
J. P. Gauzès pranešimas dėl alternatyvių investicijų fondo vadovų ir Komisijos pareiškimas dėl Bendrosios rinkos akto bus skaitomi šia tvarka po diskusijų dėl ES keleivio duomenų įrašų išorės strategijos ir prieš klausimą žodžiu dėl inovacijų partnerysčių.
<P>
N. Griesbeck rekomendacijos dėl Europos Sąjungos ir Gruzijos susitarimo iš darbotvarkės išbrauktos.
<P>
Ketvirtadienis:
<P>
E. Lichtenberger pranešimas dėl prašymo dėl Krzysztofo Liseko imuniteto atšaukimo įtrauktas į ketvirtadienio balsavimo sąrašą.
<P>
Balsavimas dėl pasiūlymo dėl Europos Parlamento sprendimo dėl Europos policijos koledžo 2008 finansinių metų sąskaitų uždarymo atidėtas iki kitos mėnesinės sesijos.
<P>
Balsavimas dėl pasiūlymų dėl rezoliucijų dėl Ukrainos atidėtas iki antrosios lapkričio mėnesinės sesijos Strasbūre.
<SPEAKER ID="021" NAME="Marta Andreasen" AFFILIATION="EFD">
Pone pirmininke, mūsų frakcija nesutinka atidėti balsavimo dėl CEPOL sąskaitų uždarymo, nes šios institucijos biudžeto įvykdymas nebuvo patvirtintas dėl pažeidimų. Manome, jog reikia skubių sprendimų, kad balsavimas nebūtų atidėtas.
<SPEAKER ID="022" NAME="William" AFFILIATION="The Earl of) Dartmouth  (EFD">
Pone pirmininke, nekalbėsiu labai ilgai. ES apskaitos procedūrų istorija ilga ir niekuo neišsiskirianti. Suprantu, kad Audito Rūmai jau 14 kartą atsisakpatvirtinti biudžetą. Aptariamo subjekto istorija panaši ir net nelabai išskirtinė. Svarbu, kad Europos Parlamentas nedelsdamas svarstytų šį klausimą, jeigu šiuose reikaluose jis išvis nori įgyti pasitikėjimo.
<SPEAKER ID="023" NAME="Véronique Mathieu" AFFILIATION="PPE">
(FR) Pone pirmininke, norėčiau jums priminti, kad tai aš buvau pranešimo dėl Europos policijos koledžo (CEPOL) biudžeto įvykdymo patvirtinimo referentė. Galiu pasakyti, kad Biudžeto kontrolės komitete kartu su šešėliniais pranešėjais lapkričio 30 d. planavome posėdį dėl biudžeto įvykdymo patvirtinimo ir sąskaitų uždarymo, kuriame išklausytume ne tik CEPOL direktorių, bet ir valdybos pirmininką, ir kad Biudžeto kontrolės komitetas dar nebaigtyrimo dėl 2008 m. biudžeto įvykdymo patvirtinimo.
<P>
Vadovaujant naujajam CEPOL direktoriui padaryta kai kurių 2008 m. sąskaitų pataisymų. Tačiau mane tikrai nuliūdintų, jeigu Parlamentas neužbaigtų šio tyrimo, todėl, pone pirmininke, ponios ir ponai, visų pirma siūlau neuždaryti sąskaitų. Darytume išties didelę klaidą, jeigu uždarytume sąskaitas per šią mėnesinę sesiją.
<SPEAKER ID="025" NAME="Elmar Brok" AFFILIATION="PPE">
(DE) Pone pirmininke, savo frakcijos vardu norėčiau paprašyti surengti balsavimą. Kartą jis jau buvo atidėtas prieš rinkimus. Neturėtume jo atidėlioti iki tada, kai pasibaigs ES ir Ukrainos aukščiausiojo lygio susitikimas. Šioje rezoliucijoje kreipiamės į aukščiausiojo lygio susitikimo dalyvius, Komisiją ir Tarybą paskubinti derybas su Ukraina dėl laisvosios prekybos susitarimo, vizų režimo supaprastinimo ir asociacijos susitarimo. Tačiau taip pat norėtume, kad būtų aptarta, kodėl opozicijai nebuvo sudarytos tinkamos sąlygos dalyvauti regioniniuose ir vietos savivaldos rinkimuose, kodėl ji negalėjo iškelti kandidatų visose apylinkėse ir kodėl vykdomosios valdžios ir teismų atskirtis mažėja.
<P>
Svarbu aiškiai išdėstyti savo teigiamą požiūrį į Ukrainą. Ši Europos šalis turi turėti ateitį Europoje. Nenorime, kad ji grįžtų prie autoritarinio režimo, dėl kurio neįmanoma įgyvendinti šio tikslo. Turėtume priimti rezoliuciją prieš aukščiausiojo lygio susitikimą, nes priešingu atveju gali būti klaidingai suprasta, kad Europos Parlamentas neprieštarauja tokioms neigiamoms nuomonėms. Beveik visos rinkimų stebėtojų organizacijos priėjo prie išvados, kad rinkimai buvo sudėtingi. Praktiškai likome paskutinieji, kurie neišreiškšiuo klausimu savo nuomonės. Neturėtume prarasti pasitikėjimo.
<SPEAKER ID="026" NAME="Gunnar Hökmark" AFFILIATION="PPE">
Pone pirmininke, iš esmės kalbama apie Parlamentą prieš aukščiausiojo lygio susitikimą arba po jo. Kalbama apie mėginimą daryti įtaką arba vėliau apsiriboti pastabomis. Tiesa, kad Ukrainoje yra teisingų poslinkių, bet yra ir nemažai nukrypimų ne ta linkme, ir jeigu tai tęsis toliau, Ukraina atitols nuo bendradarbiavimo su Europa.
<P>
Išreikšdami savo nerimą ir susirūpinimą nemėginame daryti kliūčių, tik stengiamės jų atsikratyti, štai kodėl norime, kad rezoliucija būtų priimta dabar. Žinome, kad Ukrainos visuomenir Ukrainos vyriausybyra suinteresuotos išgirsti Europos Parlamento nuomonę šiais klausimais. Jeigu išreikšime savo nuomonę, jie ją išgirs ir žinos. Jeigu to nepadarysime, į tai jie irgi atkreips dėmesį. Todėl sutinkame su sprendimu dėl rezoliucijos priėmimo per mėnesinę sesiją.
<SPEAKER ID="027" NAME="Hannes Swoboda" AFFILIATION="S&amp;D">
(DE) Pone pirmininke, esu nustebęs, kadangi visos šalys susitarlabai kruopščiai parengtą rezoliuciją priimti per antrąją lapkričio sesiją Strasbūre. Žinoma, visi turi teisę apsigalvoti. Tiesiog manau, kad pirmiausia būtų protinga palaukti rinkimų stebėtojų pranešimo, ir tada, kai viskas bus aiškiai išdėstyta, daryti pareiškimus remiantis turima informacija. Antra, nėra abejonių, kad, mūsų nuomone, dėl šių rinkimų kilo problemų, o kai kuriais atvejais ir rimtų problemų. Nesame ex officio gynėjai, bet, Europos liaudies partijos (krikščionių demokratų) frakcijos nariai, nebūkite ex officio opozicijos gynėjai. Jeigu jūs galėtumėte į opoziciją pažvelgti taip pat kritiškai, kaip mes žvelgiame į vyriausybę, tada galėtume rasti bendrą vardiklį.
<P>
Laikausi nuomonės, kad Ukrainoje vykstančius procesus stebime objektyviai ir neatsižvelgdami į politines pažiūras. Siūlau sprendimą priimti lapkritį. Tačiau jeigu šiandien šiame Parlamente dauguma nuspręs, kad turime balsuoti šiandien, paprašyčiau ir paraginčiau PPE frakciją prisijungti prie mūsų ir kartu ieškoti bendro kritinio visų šių svarbių klausimų sprendimo nenusistatant prieš vyriausybę.

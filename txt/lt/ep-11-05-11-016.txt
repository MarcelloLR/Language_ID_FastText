<CHAPTER ID="016">
TDO konvencija, papildyta rekomendacijomis dėl namų darbininkų (diskusijos) 
<SPEAKER ID="688" NAME="Pirmininkas">
Kitas klausimas - diskusija dėl Pervenches Berès Užimtumo ir socialinių reikalų komiteto vardu Komisijai pateikto žodinio klausimo dėl TDO konvencijos, papildytos rekomendacija dėl namų darbininkų - B7-0305/2011).
<SPEAKER ID="689" NAME="Pervenche Berès" LANGUAGE="FR">
Ponia pirmininke, Komisijos nary, džiaugiuosi, kad, artėjant kitai Tarptautinės darbo organizacijos (TDO) generalinei asamblėjai, galime apsvarstyti šią palankiai vertintiną TDO iniciatyvą, kuria šiai organizacijai priklausančioms valstybėms narėms siūloma konvencija, papildyta rekomendacija dėl namų darbininkų.
<P>
Pone Komisijos nary, viso Parlamento vardu norėčiau padėkoti jums, kad sutikote surengti šią diskusiją artėjant minėtai konferencijai. Mūsų manymu, tokia praktika yra geriausia.
<P>
Žinome, kad oficialiai darbas namuose sudaro 5-9 proc. viso užimtumo Europos Sąjungoje. Turint omenyje tai, ką drauge patvirtinome strategija "Europa 2020", aišku, kad vadinamieji vietiniai darbai, būtent tie, kuriais sudaromos sąlygos mums rūpintis pagyvenusiais piliečiais, ir tie, kurie padeda mažus vaikus auginančioms moterims sugrįžti į darbą, yra kaip tik tie, dėl kurių toks darbas namų ūkyje gali būti plėtojamas.
<P>
Mano manymu, ypač svarbu, kad Europos Sąjungoje palaikytume šią remtiną TDO iniciatyvą, nes mūsų visuomenveikiama mums žinomų tendencijų. Visuotinis namų darbo paslaugų poreikis ir toliau didės, tačiau negalime, viena vertus, pritarti, kad TDO priimtų orumo nepažeidžiančio darbo darbotvarkę, kita vertus, visą darbo rinkos sektorių palikti visiškai nereglamentuotą ir neapsaugotą jokiais teisės aktais.
<P>
Europos Sąjunga turi rodyti pavyzdį. Žinau, jog kartais esame linkę manyti, kad TDO konvencijos galbūt ne mums. Ne. Ir mes privalome rodyti kelią sprendžiant šį klausimą. Manau, kad darbo namų ūkyje srityje TDO suteikia mums puikią galimybę parodyti, kaip veikia kai kurios mūsų darbo rinkos, nes darbas namų ūkyje pernelyg dažnai yra nesaugus, menkai vertinamas ir neteisėtas darbas. Pasakysiu jums paprastai. Žinau, kad kai kurie iš jūsų pareišksusirūpinimą dėl nelegalių imigrantų pripažinimo ar įteisinimo, tačiau dar man kelia nerimą kova su neteisėtu darbu, kurią turime vykdyti kiekvienoje valstybėje narėje. Žinome, kaip ši praktika darbo namų ūkyje srityje, deja, susidarė.
<P>
Tikimės, kad ateinantį birželio mėn., remiantis trišalėmis derybomis, Tarptautinės darbo organizacijos konferencijos 100-ojoje sesijoje bus išjudintas klausimas dėl šių konvencijų ir rekomendacijų. Mūsų manymu, jos yra esminės siekiant teisiniais santykiais paversti tai, kas pernelyg dažnai būna išnaudojimo santykiai. Tikimės, įmanoma pasiekti, kad darbas namų ūkyje būtų teisiškai pripažintas. Su mūsų pagyvenusiais piliečiais ir vaikais dirbantys asmenys turi turėti teisę burtis ir ilsėtis, jie neturi tapti priekabiavimo ir savivalės aukomis.
<P>
Be to, turime užtikrinti, kad ši mūsų TDO siūloma priemonsuteiktų galimybę apibrėžti, ką šioje srityje reiškia sąvoka orumo nežeminantis darbas, ar tai vertintume darbo laiko, mokamų atostogų ar apgyvendinimo sąlygų požiūriu.
<P>
Norėčiau sužinoti, kaip Europos Komisija ketina pradėti šias derybas ir kaip vertina šį konvencijos projektą, taip pat kokiais įgaliojimais remdamasi ji veiks visų mūsų vardu, kad ateityje darbo namų ūkyje srityje Europos Sąjunga galėtų rodyti pavyzdį ir kad mes taip pat galėtume reikšti Europos Sąjungos vertybes.
<SPEAKER ID="690" NAME="László Andor">
Komisijos narys. - Ponia pirmininke, pritariu šios dienos diskusijai dėl naujos TDO priemonės, skirtos namų darbininkams.
<P>
Tai svarbus įnašas į antrojo etapo diskusijas dėl naujų tarptautinių normų, kurios tikriausiai bus priimtos po kelių savaičių vyksiančioje Tarptautinės darbo organizacijos konferencijos 100-ojoje sesijoje.
<P>
Kaip žinote, Europos Komisija tvirtai palaiko TDO orumo nežeminančio darbo darbotvarkės klausimą. Komisija atidžiai kontroliuoja ir lengvina valstybių narių koordinavimą, be to, ji padėjo skubiau ratifikuoti ne vieną svarbią per pastarąjį dešimtmetį priimtą priemonę.
<P>
Esama daugybės priežasčių naujoms su darbu namų ūkyje srityje susijusioms normoms kurti. Pvz., pasaulyje yra daug žmonių, dirbančių namuose, daugelis jų priklauso pažeidžiamųjų grupėms. Jų padėtis nesaugi ir tai, kad jie dažnai patenka į neoficialųjį sektorių, - irgi labai svarbi problema.
<P>
Atsižvelgiant į pokyčius visuomenėje ir didesnį moterų dalyvavimą darbo rinkoje, tikėtina, kad Europos Sąjungoje užimtumas šiame sektoriuje didės. Todėl svarbiausia tobulinti namų darbininkų profesinius įgūdžius ir gerinti jų įvaizdį.
<P>
Dabar apžvelgsiu praktinius su šiuo klausimu susijusius dalykus ir pirmiausia paaiškinsiu Komisijos vaidmenį TDO derybose dėl naujos orumo nežeminančio darbo konvencijos ir rekomendacijos.
<P>
Reikia paisyti institucinio aspekto. Naujoji priemon- tai būsimas tarptautinis susitarimas. Taigi Komisija vykdys Sutartyje jai skirtą vaidmenį, deramai atsižvelgdama į TDO pobūdį, nes Europos Sąjunga gali tik stebėti, skirtingai nuo valstybių narių, esančių narėmis. Būtent todėl Europos Sąjunga negali pati ratifikuoti TDO konvencijų.
<P>
Per pirmąjį TDO diskusijų etapą 2010 m. Komisija aktyviai stebėjo diskusijas ir palengvino valstybių narių ekspertų veiklos koordinavimą. Per derybas ji nagrinėjo priemonių plėtotę atsižvelgdama į ES teisės aktus. Komisija buvo atidi, ypač dėl bet kokių konvencijos projekto skirsnių, kuriais galėtų būti suvaržyta darbininkų judėjimo laisvė.
<P>
Kadangi naujoji TDO konvencija apims klausimus, priklausančius ES kompetencijai, valstybėms narėms reikia laikytis ES acquis.
<P>
Per kitą ir paskutinį diskusijų etapą, vyksiantį birželio mėn., Komisija, dirbdama su valstybių narių ekspertais, vėl koordinuos jų veiklą ir sudarys palankesnes sąlygas jų darbui. Mano skyriai palaikryšius su socialiniais partneriais ir daugybe nevyriausybinių į Komisiją besikreipusių organizacijų, pasikeitnuomonėmis su Europos ekonomikos ir socialinių reikalų komiteto referentu apie darbo namų ūkyje profesionalizavimą.
<P>
Antra, kyla klausimas, koks strategijos "Europa 2020" vaidmuo užtikrinant, kad nesaugūs darbai namų ūkyje taptų orumo nežeminančiomis tvariomis darbo vietomis. Turime atsižvelgti į tai, kad šiame sektoriuje yra galimybių kurti darbo vietas ir derinti darbo ir šeimos įsipareigojimus, taigi atsižvelgti ir į šio sektoriaus vaidmenį vykdant užimtumo strategijos tikslus. Drauge neturime pamiršti, jog reikia užtikrinti, kad darbai namų ūkyje - iš kurių ne visi turėtų būti laikomi nesaugiais ir menkai vertinamais ar nepakankamai apmokamais - išties būtų orumo nežeminantys darbai.
<P>
Be to, kova su neteisėtu darbu, kuris plačiai paplitęs darbo namuose sektoriuje, yra neatsiejama strategijos "Europa 2020" dalis, tai patvirtinta pirmojoje metinėje augimo apžvalgoje. Būdai, kuriais galima pereiti nuo neoficialaus ar neteisėto darbo prie teisėto įdarbinimo, bus aptarti pagrindiniuose principuose dėl palankių darbo vietų kūrimo sąlygų, kuriuos Komisija paskelbkomunikate dėl strategijos "Europa 2020" pavyzdinės iniciatyvos "Naujų įgūdžių ir darbo vietų kūrimo darbotvarkė". Šiuos pagrindinius principus pateiksime kitąmet. Daugelis valstybių narių turi naudingos darbo patirties mažinant neoficialųjį sektorių ir nesaugų darbą, pvz., taikydamos kvito už paslaugas išrašymo sistemos įvedimą.
<P>
Trečias klausimas susijęs su tuo, kad būtų iš dalies pakeisti dabartiniai norminiai teisės aktai dėl darbuotojų sveikatos ir saugos - Direktyva 89/391/EEB ir dėl kovos su diskriminacija - Direktyva 2000/78/EB.
<P>
Vertėtų atkreipti dėmesį į tai, kad TDO konvencijos projekte namų darbininko sąvoka labai plati. Ji apima ne tik asmenis, dirbančius privačiuose namų ūkiuose, bet ir jiems, taip pat asmenis, įdarbintus įdarbinimo agentūrų.
<P>
Pagrindų direktyvoje dėl darbuotojų sveikatos ir saugos apibrėžta darbuotojo sąvoka neapima namų tarnų. Tačiau atrodo, jog ES teisės aktų leidėjas sąmoningai siekė, kad namų tarnų sąvoka būtų suprantama siaurąja prasme, kad ne visi namų tarnai pagal Konvenciją būtų neįtraukti į ES darbuotojų sveikatos ir saugos acquis taikymo sritį.
<P>
Galiausiai ES darbuotojų sveikatos ir saugos teisės aktuose pateikta labai mažai reikalavimų ir dėl to jais negalima jokiai valstybei narei sutrukdyti įvesti griežtesnes priemones nacionaliniu lygmeniu. Todėl valstybės narės nevaržomos gali įtraukti namų tarnus į savo nacionalinių teisės aktų taikymo sritį.
<P>
Šiuo metu Komisija neketina keisti pagrindų direktyvos dėl darbuotojų sveikatos ir saugos. Vis dėlto, Komisijos manymu, dabartinTDO iniciatyva - tai gera proga apsvarstyti namų tarnų padėtį Europoje.
<P>
Norėčiau pridurti, kad Direktyva 2000/78/EB, nustatanti vienodo požiūrio užimtumo ir profesinėje srityje bendruosius pagrindus, apima namų darbininkus, taigi TDO konvencijai ratifikuoti nereikia jokių pataisų. 2008 m. Komisija paskelbšios direktyvos taikymo ataskaitą ir toliau atidžiai stebės, kaip ji įgyvendinama valstybėse narėse.
<P>
Ketvirtas klausimas - kaip informuoti namų darbininkus apie jų teises ir kaip jas stiprinti. Nors ne visi namų darbininkai yra žemos kvalifikacijos ir ne visi dirba nesaugiomis sąlygomis, jie priklauso pažeidžiamų žmonių kategorijai, todėl Komisija skatina valstybes nares tinkamai juos ginti, tobulinant ir įgyvendinant jų darbo teises.
<P>
Komisija tikisi, kad neteisėto ES nepriklausančių šalių piliečių darbo problema bus iš dalies išspręsta Direktyvoje 2009/52/EB dėl sankcijų darbdaviams, kurią valstybės narės privalo perkelti į nacionalinę teisę iki šių metų liepos 20 d. Ši direktyva padės nutraukti nelegaliai Europos Sąjungoje esančių trečiųjų šalių piliečių išnaudojimą, kurio griebiasi kai kurie darbdaviai, mokėdami nepakankamą atlyginimą ir suteikdami nepatenkinamas darbo sąlygas.
<P>
Susitarimas dėl pasiūlymo dėl direktyvos dėl vieno leidimo, suteikiančio vienodas teises valstybėje narėje teisėtai gyvenantiems trečiųjų šalių darbuotojams, būtų žingsnis į priekį.
<P>
Dabar pereisiu prie penktojo ir paskutinio klausimo dėl Komisijos vaidmens skatinant keitimąsi geriausia patirtimi, susijusia su namų darbininkų politika. Šia proga noriu paminėti privatų projektą, šiuo metu Komisijos įgyvendinamą šio Parlamento prašymu, - juo siekiama skatinti, kad nesaugus darbas virstų su teisėmis siejamu darbu.
<P>
2010 m. paskelbus kvietimą teikti pasiūlymus pagal bandomąjį projektą, Komisija bendrai finansuoja projektą, kuriame skiriamas dėmesys ekonomikos ir finansų krizės padariniams, kuriuos patiria nesaugūs namų darbininkai, darbuotojai migrantai ir jauni darbuotojai, bei priemonėms, kurių imasi valstybės narės, kad pagerintų jų teises. Projektu raginama keistis geriausia patirtimi, pirmiausia susijusia su nesaugių darbuotojų kolektyviniu atstovavimu. Antras šiemet skelbsimas kvietimas teikti pasiūlymus bus labiau susijęs su veiksmais, skirtais pagerinti neturtingiausių darbuotojų, tarp jų ir namų darbininkų, teises.
<P>
Vykdant bandomąjį projektą bus atliktas tyrimas, kuriuo siekiama geriau suprasti nesaugų darbą 12-oje valstybių narių ir skatinti jį paversti daugiau socialinių teisių turinčiais darbo santykiais, ypač kreipiant dėmesį į tai, kaip valstybės narės galėtų skatinti šį virsmą praktiškai ir nustatyti pagrindinių socialinių teisių branduolį. Neseniai Italijoje atliktas bendrai su Komisija finansuotas migrantų namų darbininkų padėties tyrimas, susijęs su orumo nežeminančio darbo ir darbo santykių projektu.
<P>
Ir baigdamas pasakysiu, kad Europos saugos ir sveikatos darbe agentūra, taip pat Vyresniųjų darbo inspektorių komitetas paragino imtis viso sektoriaus informavimo ir sąmoningumo didinimo kampanijų, skirtų darbuotojų sveikatai ir saugai užtikrinti.
<SPEAKER ID="691" NAME="Csaba Őry" LANGUAGE="HU">
Ponia pirmininke, Europos liaudies partija labai patenkinta šios dienos diskusija. Manau, reikėtų padėkoti P. Berès už tai, kad ją pradėjo, suteikdama mums galimybę, pirma, prisidėti prie TDO iniciatyvos, antra, priversti mus susimąstyti apie tai, ką reikia nuveikti dėl tos kategorijos darbuotojų, apie kurių sąlygas dažnai nieko nežinome, o jei ką nors žinome, tai ta informacija neretai slogi.
<P>
Taip pat manome, kad paskelbtą sprendimo projektą reikia paremti. Mūsų nuomone, ypač naudingos tos dalys, kuriose pabrėžiama, kad šio projekto tikslas - sukurti deramas darbo sąlygas ir reglamentuoti įdarbinimą srityje, kurioje neteisėtai ir nekontroliuojamai, kartais sąlygomis, panėšėjančiomis į šių dienų vergovę, išties daugiausia dirba darbuotojai migrantai (ypač tai pasakytina apie kai kurias šalis).
<P>
Jau minėjome, kad reglamentuojant darbo teisę yra juodųjų skylių. Tai buvo aptarta kalbant apie netipines sutartis. Aišku, tai galėtų būti tolesnis žingsnis siekiant užtikrinti būtiniausias darbo sąlygas ir kitas su įdarbinimu susijusias teises. Be abejo, sutinku su Komisijos nariu, kad pirmiausia mums reikia susitvarkyti savo pačių namuose. Remdami TDO iniciatyvą, mes patys galime paraginti Europos Sąjungos valstybes nares, reglamentuojant joms savo darbo teisę, daryti viską, kas įmanoma, kad ši juodoji skylbūtų atskleista ir atitinkamai reglamentuota.
<SPEAKER ID="692" NAME="Alejandro Cercas" LANGUAGE="ES">
Ponia pirmininke, Komisijos nary, visų pirma noriu pasakyti, kad visi socialistų delegatai sutinka su P. Berès, Užimtumo ir socialinių reikalų komiteto pirmininkės, žodžiais, mus tenkina ką tik Komisijos nario išdėstyta nuomondėl Tarptautinės darbo organizacijos (TDO) iniciatyvos.
<P>
Socialistų partijos delegatai nepaprastai vertina TDO nuo pat jos įkūrimo atliekamą darbą. Manome, kad ji įnešneįkainojamą indėlį į žmonijos, taip pat ir Europos istoriją. Be abejo, ši naujoji iniciatyva dėl darbo namų ūkyje labai svarbi: tokį darbą dirba labai daug žmonių, jis labai susijęs su moterimis ir imigrantais.
<P>
Mes, Socialistų partijos delegatai, manome, kad būtų labai gerai, jei per kitą, birželio mėn. vyksiantį, susitikimą šis konvencijos projektas ir rekomendacija būtų patvirtinti, o Parlamentas, Komisija ir Taryba aktyviai - ne pasyviai, o aktyviai - prisidėtų, kad Europa įgyvendintų tai, ką sako, kad jos veiksmai atitiktų žodžius.
<P>
Jei tai įgyvendinsime, padėsime bent jau pratęsti Orumo nežeminančio darbo programą. Padėsime pasauliui ir daugybei žmonių, bet pirmiausia padėsime ir sau būti padoriems ir gerbti vienam kitą kaip instituciją, kaip europiečius, taip pat, kad mūsų žemynas išlaikytų savo socialinį modelį, kurio neįmanoma išlaikyti, jei būsime apsaugos ir teisių sala skurdo apimtame ir apsaugos nesuteikiančiame pasaulyje.
<P>
Komisijos nary, galbūt atėjo laikas Komisijai, Tarybai ir mums visiems pakalbėti apie Europą, nes ir čia ne viskas išsprendžiama iki galo. Europoje šioje namų ūkiams teikiamų paslaugų srityje yra rizikingų ir daug svarbių spragų turinčių sutarčių formų, galinčių pakenkti imigrantams ir moterims.
<P>
Apsidžiaugčiau, jei, vykstant šiai diskusijai ir svarstymams, suprastume, kad ES teisės aktuose ir daugelyje valstybių narių yra tam tikrų naikintinų spragų. Dėl šių darbuotojų sveikatos ir saugos turime problemų. Daugelyje šalių kyla klausimų, susijusių su teisine forma, pagal kurią yra dirbama. Be to, labai svarbi kovos su prievarta prieš imigrantus, kurių dauguma Europoje dirba šeimose, ir jų diskriminavimo problema.
<P>
Šiuo metu vykdoma daugybiniciatyvų. Komisijos nary, dabar būtų laikas sustiprinti savo moralinį įsipareigojimą pagelbėti TDO, padėti sau ir atlikti darbą, vertą žmonijos ateities.
<SPEAKER ID="693" NAME="Marian Harkin">
ALDE frakcijos vardu. - Ponia pirmininke, artėjant TDO Konvencijos dėl namų darbininkų priėmimui manau, kad svarbu surengti šią diskusiją. Mano manymu, šiame Parlamente turėtume pagirti TDO už puikų darbą.
<P>
Darbas namuose, pvz., šeimos priežiūra, vyksta tik privataus asmens namuose. ES tradiciškai tai buvo moterų darbas, nors ši tendencija keičiasi. Taip pat labiau tikėtina, kad namų sąlygomis dirba migrantai ir žmonės iš labiau socialiai atskirtų bendruomenių. Darbo namų ūkyje sukuriama vertneįtraukiama į mūsų BVP skaičiavimus, tad dėl šios ir kitų priežasčių darbas namuose dažnai yra beveik nepastebimas ir neabejotinai nepakankamai vertinamas. Be jokios abejonės, dėl to namų darbininkų padėtis yra nesaugi, dažniausiai jiems belieka kliautis darbdavių geranoriškumu. Tai tiesiog nepriimtina. Kaip teigiama mūsų rezoliucijoje, dėl to namų darbininkai dažniau susiduria su diskriminacija, tiesą sakant, su įvairių formų diskriminacija.
<P>
Ši TDO konvencija svarbi dėl to, kad ja darbas namų ūkyje bus teisiškai pripažintas kaip darbas. O nuo tada namų darbininkai turėtų geresnę galimybę naudotis savo teisėmis. Manau, be galo svarbu, kad namų darbininkai turėtų teisę naudotis pagrindiniais darbo standartais, tarp jų, be abejo, yra teisį socialinį draudimą, sveikatos apsaugą ir darbo saugą, motinystės apsaugą, taip pat darbo ir poilsio laiko nuostatas.
<P>
Kadangi darbas namų ūkyje vyksta daugiausia privataus asmens namuose, gali kilti klausimų dėl privatumo. Turime rasti novatoriškų ir įvykdomų sprendimų, kuriais būtų užtikrinta namų darbininkų sveikata bei darbo sauga ir apskritai užtikrinta, kad jų teisių būtų visapusiškai paisoma. Vienas iš galimų sprendimų - naudoti tipines sutartis. Pvz., Ženevos kantone yra tipinsutartis, automatiškai sudaroma visų darbdavių ir darbuotojų: joje, inter alia, nurodomas minimalus darbo užmokestis, priemokos šeimai ir atostogos. Atrodo, panašios sutartys naudojamos ir Belgijoje. Jomis namų darbininkams suteikiama daugiau garantijų, supaprastinami darbdavių reikalai ir panaikinamos "pilkosios zonos" bei neaiškumai.
<P>
Taip pat noriu pasakyti, kad su džiaugsmu remsiu Žaliųjų frakcijos pakeitimus, kuriais siūloma įtraukti dirbančius au pair ir dirbančius neteisėtai, teikiami praktiški pasiūlymai, kuriais siekiama, kad aktyviai užtikrintume namų darbininkams galimybę patekti į atvirąją darbo rinką.
<P>
Galiausiai noriu pritarti rezoliucijos autorės P. Berès teiginiui, kad Europos Sąjunga turėtų rodyti pavyzdį gerindama namų darbininkų sąlygas. Komisijos nary, mane sudomino jūsų žodžiai apie darbuotojų sveikatą ir darbo saugą, tad, nors ir nenumatote plėsti direktyvos taikymo srities, manau, kad, sprendžiant iš jūsų komentarų, paliekamos tam tikros lanksčios galimybės geresnėms namų darbininkų sveikatos ir saugos sąlygoms užtikrinti.
<SPEAKER ID="694" NAME="Jean Lambert">
Verts/ALE frakcijos vardu. - Ponia pirmininke, aš taip pat norėčiau pasveikinti P. Berès dėl jos iniciatyvos šiuo klausimu, į kurį atsakoma žodžiu, ir dėl rezoliucijos. Be to, norėčiau padėkoti Komisijos nariui už atsakymą. Pernelyg retai iš Komisijos narių sulaukiame labai konkrečių atsakymų į klausimus, į kuriuos atsakoma žodžiu.
<P>
Mano frakcija labai palankiai vertina TDO pateiktą konvencijos ir rekomendacijos pasiūlymą dėl namų darbininkų. Žinome, kad mažiausiai 20 mūsų valstybių narių jau pateiksavo pastabas dėl šio projekto ir aktyviai jame dalyvauja. Tikimės, kad šios valstybės narės iš anksto ratifikuos šią konvenciją ir išties įdomiai ją įgyvendins.
<P>
Daug kalbama apie tai, kad ši darbininkų grupitin pažeidžiama. Daug darbo atliekama už uždarų durų, jis vos pastebimas. Neretai patys darbininkai yra izoliuoti, tokiomis aplinkybėmis labai sunku susisiekti su profesinėmis sąjungomis. Gana dažnai, kai esi įdarbinamas ir gyveni darbdavio namuose, manoma, kad esi pasirengęs dirbti ištisą parą be poilsio dienų. Mes šiame Parlamente žinome, kad darbas pagal pareikalavimą labai prieštaringas dalykas, tai tikrai ne itin palaikome.
<P>
Kaip minėta, darbas namų ūkyje dažnai nepakankamai vertinamas arba tradiciškai laikomas moterišku, kaip darbas, kurį "gali dirbti bet kas", be to, minėjome, kad neretai tokiam darbui tikrai reikia kvalifikuotų darbininkų. Dažnai tai būna slaugytojos ar įvairiais vaiko ugdymo aspektais užsiimantys asmenys. Namų darbininkai dažnai pelno darbdavių pasitikėjimą. Dauguma darbdavių tai vertina, tačiau yra nemažai ir tokių, kurie nevertina. Pvz., neseniai Jungtinėje Karalystėje stebėjome bylą, kurioje asmuo dėl kaltinimo prekiavus žmonėmis namų tarnystei buvo nuteistas laisvės atėmimo bausme. Jauna su byla susijusi moteris, dirbdama pas darbdavį, kuris galiausiai buvo nuteistas kalėti devynis mėnesius, prarado ketverius savo gyvenimo metus. Taigi, reikia atkreipti dėmesį į tai, kaip atpažinti tokią prekybą žmonėmis.
<P>
Darbuotojos migrantės tikrai labai pažeidžiamos. Pasitaikatvejų, kai, pvz., darbininkai atvykdavo į šalį kartu su diplomatais, iš jų būdavo atimamas pasas. Tokiomis aplinkybėmis žmonės iš esmės netenka laisvės, negali kreiptis pagalbos ir nežino, kokios yra jų teisės.
<P>
Noriu iškelti klausimą, susijusį su siūlomos Konvencijos 17 straipsniu, kuriame kalbama apie agentūrų vaidmenį. Manau, kad tai - problema, kurią turėtume svarstyti Europos lygmeniu, ji vis dažniau tampa silpnąja grandimi sprendžiant klausimus, su kuriais susiduriame.
<SPEAKER ID="695" NAME="Thomas Händel" LANGUAGE="DE">
Ponia pirmininke, p. L. Andor, ponios ir ponai, iš to, ką pasakėte, sprendžiu, kad Europos Komisija neabejotinai atkreipdėmesį į šią problemą. Taip pat manau, kad ši problema sprendžiama pernelyg suvaržytai.
<P>
Taip yra ne dėl to, kad, kaip anksčiau šioje diskusijoje minėjo C. Őry, turime per mažai informacijos apie tai, ką Europoje daro namų darbininkai. Priešingai, žinome tiek daug, kad skubiai reikia tai reglamentuoti. 5-9 proc. visų darbuotojų dirba privačiuose namų ūkiuose. Tai - mažiausią darbo užmokestį Europoje gaunanti darbuotojų grupė, turinti mažiausiai teisių, ir čia daugiausia neteisėtai dirbančių darbininkų. Šioje srityje reikia skubiai imtis veiksmų, kuriuose turėtų dalyvauti ir Europos Komisija. Laisvas darbuotojų judėjimas nepadės pagerinti esamos padėties. Dėl to šios Tarptautinės darbo organizacijos (TDO) konvencijos iniciatyva sveikintina ir mūsų remtina.
<P>
Norėčiau pareikšti nuomonę dėl keturių dalykų. Pirmiausia, TDO konvencijos apibrėžtyse yra spragų. Jei namų darbininkai negali dirbti nereguliariai, kartkartėmis ar pagal turimą šio sektoriaus profesiją, atsiranda galimybių gudrauti ir nesilaikyti galiojančių teisės aktų. Antra, šioje srityje būtinos privalomos darbo sutartys. Trečia, reikia ne tik reglamentuoti visuotinai privalomą pagrįsto dydžio minimalų darbo užmokestį, bet ir lygias darbo teises. Ketvirta, šie darbuotojai turi būti įtraukti į privalomą socialinio draudimo sistemą, ypač atsižvelgiant į tai, kad tai - minimalaus darbo užmokesčio sektorius.
<P>
Esu patenkintas, kad P. Berès savo pareiškimu ragina pradėti kampaniją standartinėms darbo sąlygoms įvesti. Tai - geras dalykas. Privalome užtikrinti, kad ateityje darbas, už kurį mokamo užmokesčio nepakanka pragyventi, visuomenės būtų suprantamas kaip neteisėtas ir nebebūtų toleruojamas.
<SPEAKER ID="696" NAME="Jaroslav Paška" LANGUAGE="SK">
Ponia pirmininke, pagal Tarptautinės darbo organizacijos ataskaitą, darbas namų ūkyje sudaro apie 5 proc. visų darbų. Tai vos pastebima darbo, kuris dirbamas ne gamyklose, parduotuvėse ar įstaigose, bet privačių asmenų namuose, forma. 90 proc. tokių darbininkų sudaro moterys, dirbančios ne kolektyve, bet vienos, namuose. Jų darbu nesiekiama kurti pridėtinę vertę, jų tikslas - teikti priežiūrą ar paslaugas, panašias į tas užduotis, kurias moterys paprastai nemokamai atlieka savo pačių namuose.
<P>
Todėl šis darbas nepakankamai finansiškai vertinamas ir pagal darbo teisę dažniausiai nėra laikomas įprasta darbo vieta, taigi su darbuotojais elgiamasi neteisėtai ir nesąžiningai. Šis darbas dažniausiai yra nelegalus, iš kaimo ar iš užsienio atvykę darbininkai yra žemos kvalifikacijos, nežino savo teisių, taigi tampa pažeidžiamais asmenimis. Dirbdami neteisėtai, darbininkai nėra socialiai apsaugoti, o visuomennegauna socialinio draudimo įmokų. Norėdami įteisinti darbą namų ūkyje, turime paversti jį derama profesija ir įveikti įprastus stereotipus, pagal kuriuos toks darbas dažnai vaizduojamas kaip bevertis.
<P>
Taigi, turime šį darbą įteisinti kaip profesiją. Norėdami tai padaryti, į tam tikrų valstybių narių užimtumo sistemas turime įtraukti naujų priemonių, tarp jų konkrečias nuostatas mokesčių, socialinės apsaugos, užimtumo ir civilinių teisių srityje, kuriomis būtų atsižvelgiama į savitą šio darbo pobūdį. Dabartintendencija neteisėtai siūlyti ir imtis darbo namų ūkyje dažniausiai skatinama finansinių priežasčių, nelegalus darbas abiem šalims naudingesnis negu oficialiai deklaruotas darbas, kuris, be mokesčių ir kitų atskaitymų, abi šalis dar slegia plačiai išsikerojusiais biurokratiniais reikalavimais.
<P>
Taigi, valstybėse narėse priimamų priemonių tikslas turėtų būti pakeisti ar net panaikinti nelegalaus darbo pranašumus, kad darbas namų ūkyje taptų pagarbos verta užimtumo forma.
<SPEAKER ID="697" NAME="Elisabeth Morin-Chartier" AFFILIATION="PPE">
(FR) Ponia pirmininke, pirmiausia norėčiau padėkoti Užimtumo ir socialinių reikalų komiteto pirmininkei P. Berès, dėl kurios pastangų, artėjant Tarptautinės darbo organizacijos (TDO) konferencijai, galėjome surengti šią diskusiją, ir Komisijos nariui L. Andorui, sutikusiam vadovauti šiai Parlamento ir Komisijos diskusijai.
<P>
Visų pirma norėčiau pabrėžti pirmąjį klausimą. Daugelis kalbėjo apie tai, kiek žinių turime ar neturime apie šią darbo namų ūkyje sritį. Kai kiek abejodami sakome, kad darbas namų ūkyje sudaro 5-9 proc. visų darbo vietų, tik patvirtiname, kad apie darbą namų ūkyje nežinome nieko. Santykis yra 1:2. Taigi mūsų priimtos nuostatos turi suteikti mums galimybę Europos lygmeniu geriau suprasti darbo namų ūkyje sritį, kad galėtume geriau ją apsaugoti.
<P>
Antras dalykas, kurį norėčiau pabrėžti, kadangi sukūrėme strategiją "Europa 2020" ir žinome, kad šioje strategijoje žemos kvalifikacijos darbams pirmiausia iškils grėsmė, darbo namų ūkyje srityje privalome padaryti viską, kad specializacija būtų visiškai pripažįstama.
<P>
J. Lambert ką tik pasakė, kad nemažai darbo namų ūkyje atliekama gana kvalifikuotai. Reikia nustatyti kvalifikuotai atliekamą darbą ir jį skatinti, taip pat skatinti susijusius įgūdžius.
<P>
Trečia, Europa negali būti grindžiama žmogaus teisių ir socialinių teisių vertybėmis ir negali plėtoti atitinkamo ES acquis, jei drauge negerinama darbo užmokesčio, darbo laiko apsauga, sveikatos apsauga, negerinamos žinios apie darbo namų ūkyje poreikį ir namų darbininkams nesuteikiamos tam tikros garantijos. Norėčiau jus įspėti, kad negalima leisti integruotis darbininkams, kurių statusas visiškai neteisėtas. Be to, privalome žinoti, kaip neleisti atimti iš mūsų ginamas vertybes.
<SPEAKER ID="698" NAME="Edite Estrela" AFFILIATION="S&amp;D">
(PT) Ponia pirmininke, visiškai sutinku su prieš mane kalbėjusiais kolegomis iš Europos Parlamento Socialistų ir demokratų pažangiojo aljanso frakcijos. Norėčiau pasveikinti Užimtumo ir socialinių reikalų komiteto pirmininkę P. Berès su šia iniciatyva, leidžiančia mums diskutuoti labai svarbia tema. Dėkoju ir jums, Komisijos nary, už dalyvavimą ir už parodytą supratingumą.
<P>
Darbas namų ūkyje svarbus ekonominiu ir socialiniu požiūriu, tačiau šis darbas prastai apmokamas, kasdienis ir nepakankamai vertinamas visuomenės. Jau minėta, kad darbą namų ūkyje dažniausiai atlieka moterys, kurios gali būti įvairiais būdais diskriminuojamos. Tiesą sakant, jei kalbėsime apie diskriminaciją, norėčiau paminėti, kad savo pranešime dėl Direktyvos dėl motinystės atostogų peržiūros siūlau įtraukti namų darbininkus į direktyvos taikymo sritį.
<P>
Šiuo metu namų darbininkai nėra įtraukti į Direktyvą dėl motinystės atostogų ar į kokį kitą Europos teisės aktą, kuriuo užtikrinama motinystės apsaugos teisė. Jie nėra minimi net Darbuotojų saugos ir sveikatos pagrindų direktyvoje. Tokia diskriminacija nepriimtina ir tai reikia ištaisyti.
<P>
Taigi todėl ši Tarptautinės darbo organizacijos iniciatyva yra sveikintina ir turėtų būti remiama, kad darbas namų ūkyje taptų garbingesnis ir šioms moterims būtų suteiktos kitų moterų turimos teisės.
<SPEAKER ID="699" NAME="Kyriacos Triantaphyllides" AFFILIATION="GUE/NGL">
(EL) Ponia pirmininke, daugelyje valstybių narių atliekami tyrimai rodo, kad namų darbininkai susiduria su įvairiomis problemomis, tarp jų yra ir mažas darbo užmokestis, diskriminacija, didelis darbo krūvis, nederamas darbdavio elgesys, net lytinis priekabiavimas. Šias problemas sunkina tai, kad su šiais asmenimis elgiamasi ne kaip su darbuotojais, taigi jų teisės nesaugomos tarptautinių konvencijų ar ES teismų praktikos. Todėl terminą "namų darbininkas" reikia skubiai pakeisti terminu "namų darbuotojas", taip pat reikia skubiai reglamentuoti sutarčių ir įdarbinimo sąlygų klausimą.
<P>
Patvirtinus TDO konvenciją dėl namų darbininkų būtų žengtas pirmas žingsnis užtaisant esamą spragą - užtikrinant su įdarbinimu susijusių teisių apsaugą, atlyginimų pakėlimą, darbdavių kriterijų nustatymą, net išaiškinimą, kad namų darbuotojai neprivalo gyventi darbdavio namuose. Siekdama šio tikslo, Europos Sąjunga, bendradarbiaudama su valstybėmis narėmis, turėtų siekti pakeisti galiojančius teisės aktus, įtraukiant į juos namų darbuotojo sąvoką ir, svarbiausia, skatinant valstybių narių bendradarbiavimą ir keitimąsi geriausia patirtimi.
<SPEAKER ID="700" NAME="Thomas Mann" AFFILIATION="PPE">
(DE) Ponia pirmininke, pone L. Andorai, ponios ir ponai, Vokietijoje namų darbininkai nėra įtraukti į užimtumo apsaugos teisės aktus. Be to, jie neįtraukti į Europos pagrindų direktyvą. Taip yra todėl, kad valstybei neleidžiama tikrinti, ar privačių asmenų namuose laikomasi teisės aktų. Kitose valstybėse narėse yra panašių kliūčių. Iš viso 15-oje iš jų namų darbininkai nėra įtraukti į užimtumo apsaugos teisės aktus.
<P>
Bet šie darbininkai tikrai nusipelno ypatingos apsaugos. Todėl manau, kad Tarptautinės darbo organizacijos (TDO) konvenciją reikia patvirtinti, tačiau nemanau, kad būtų prasminga įtraukti dideles konvencijos dalis į ES teisyną. Dėl to nacionaliniai parlamentai negalėtų priimti savarankiškų sprendimų dėl atskirų TDO konvencijų ratifikavimo. Vis dėlto norėčiau padėkoti TDO darbo grupėms už puikų darbą.
<P>
Dar lieka keletas problemų, pvz., dėl apibrėžčių. 1 straipsnyje turėtų būti numatytas ne tik darbas namų ūkyje, bet ir namų ūkio paslaugos. Problemų kyla ir dėl straipsnio, susijusio su poilsio laiku. Kiekvienam darbuotojui per savaitę turi būti suteikiama viena poilsio diena, tačiau nebūtinai tą pačią savaitę. Valstybės narės turi atskirai susitarti dėl laikotarpių, čia reikia šiek tiek lankstumo.
<P>
Nesuprantu, kodėl draudžiamos tiesiogiai su darbu susijusios išmokos natūra, pvz., uniformos, įrankiai ar asmeninės apsaugos priemonės. Įtariu, jog norėta pasakyti, kad jų negalima išskaičiuoti iš atlyginimo. Kitaip sakant, reikia uždrausti išskaitymus iš atlyginimo natūra.
<P>
Kai šie neatitikimai bus pašalinti, manau, turėtume pasirašyti TDO konvenciją dėl namų darbininkų. Ponia P. Berès, labai jums ačiū už jūsų iniciatyvą, dėkoju visiems, kurie saknorį pabandyti pasiekti pažangos žmonių, kurie, kaip visi žinome, nusipelno apsaugos, labui.
<SPEAKER ID="701" NAME="Elena Băsescu" AFFILIATION="PPE">
(RO) Ponia pirmininke, pritariu iniciatyvai dėl Tarptautinės darbo organizacijos konvencijos papildymo rekomendacija dėl namų darbininkų. Turėčiau paminėti, kad jie sudaro 9 proc. visos darbo jėgos, tačiau jie neturi tokių pačių socialinių garantijų. Nesugebėjimas pripažinti šios veiklos kenkia ir darbininkams, ir valstybei, nes ji negali apmokestinti šių žmonių. Manau, kad šios kategorijos darbininkai yra ypač neapsaugoti nuo darbdavių prievartos. Daugeliu atvejų namų darbininkai - tai imigrantai, neturintys reikalingų dokumentų, todėl nesikreipsiantys į valdžios institucijas, kai bus išnaudojami. Raginu Komisiją kuo greičiau priimti priemonių, kuriomis siekiama apsaugoti šiuos asmenis ir teikti jiems informaciją, rinkinį. Siekiant pagerinti šios kategorijos darbininkų darbo sąlygas, reikia glaudaus nacionalinių valdžios institucijų ir Europos institucijų bendradarbiavimo.
<SPEAKER ID="702" NAME="Silvia-Adriana Ţicău" AFFILIATION="S&amp;D">
(RO) Ponia pirmininke, senėjant visuomenei didėja slaugos paslaugų namuose poreikis. Dėl ekonomikos krizės nedarbo lygis pakilo maždaug iki 10 proc., o jaunimo nedarbo lygis siekia net 20 proc. Daugelyje valstybių narių vykdant ekonomikos atgaivinimo programas, buvo sumažinti sveikatos apsaugai skirti biudžetai, dėl to buvo atleista iš darbo nemažai šiame sektoriuje dirbusių darbuotojų.
<P>
Dėl to, kad nesugebama pripažinti namų slaugos ar valymo paslaugų, šie darbuotojai netenka galimybės tinkamai gyventi ir ypač gauti deramo dydžio pensiją. Atsižvelgdama į tai, kad šiuose sektoriuose dažniausiai dirba moterys, kurios paprastai rūpinasi savo šeima augindamos vaikus ar rūpindamosi pagyvenusiais giminėmis, norėčiau paklausti Komisijos, ar esama kokių nors statistikos duomenų apie namų darbininkus ES ir atskirai kiekvienos valstybės narės mastu. Taip pat norėčiau paklausti, kokių priemonių Komisija ketina imtis, kad užtikrintų ne tik reikiamą lankstumą, bet ir pagarbą šių darbininkų teisėms.
<SPEAKER ID="703" NAME="Ilda Figueiredo" AFFILIATION="GUE/NGL">
(PT) Ponia pirmininke, manau, jog mūsų vykdoma diskusija yra svarbi, kaip ir Užimtumo ir socialinių reikalų komiteto pirmininkės iniciatyva, kad reikia pripažinti namų darbininkų, kurių dauguma yra pagalbą namų ūkyje, t. y. valymo ir maitinimo paslaugas, teikiančios moterys, be to, dar neretai tampančios rimto išnaudojimo ir diskriminacijos aukomis, vertę. Dar baisiau, kai jos yra imigrantės. Taigi labai svarbu išspręsti šią problemą.
<P>
Be to, manau, kad naujosios Tarptautinės darbo organizacijos konvencija ir rekomendacija galėtų būti naudingos ir, jei įmanoma, turėtų būti priimtos per 100-ąją Tarptautinės darbo organizacijos konferencijos sesiją. Taigi, be jokios abejonės, Komisijos vaidmuo - jūsų vaidmuo, pone Komisijos nary - skatinant valstybes nares ir atkreipiant didesnį dėmesį į tikslų konvencijos turinį gali būti labai svarbus. Be to, kviečiu jus visą dėmesį skirti Europos Sąjungos teisės aktams, kuriais namų darbininkams - ir vyrams, ir moterims - būtų užtikrinamos darbo, atlyginimo, motinystės ir ligos apsaugos, taip pat socialinės apsaugos teisės.
<SPEAKER ID="704" NAME="Elisabeth Schroedter" AFFILIATION="Verts/ALE">
(DE) Ponia pirmininke, dar kartą norėčiau grįžti prie L. Andoro kalbos. Jis labai atsargiai paklausė, ar Europos Sąjunga turi įgaliojimų ir įsipareigojimų šioje srityje. Manau, kad ji turi daugiau įsipareigojimų, ypač susijusių su judėjimo laisve.
<P>
Iš karto ateina į galvą komandiruoti darbuotojai. Vienas toks pavyzdys - Berlynas, kur profesinės sąjungos įsteigkonsultavimo centrą komandiruotiems darbuotojams. Didžiausią ne tik iš Berlyno, bet ir iš visos Vokietijos į centrą besikreipiančių darbininkų grupę sudaro slaugės - namų darbininkės, kartais dirbančios pasibaisėtinomis ir nesaugiomis darbo sąlygomis. Tai vienas iš būdų, kaip ignoruoti būtiniausias darbo sąlygas. Kai kurie iš šių žmonių netgi turi savarankiškai dirbančio asmens statusą. Štai dėl ko pateikėme šį pakeitimo pasiūlymą. Dauguma šių žmonių yra darbuotojai, atvykę iš kitų ES valstybių narių ar iš trečiųjų šalių. Tai rodo, kad Komisija tikrai yra įsipareigojusi imtis veiksmų ir įvesti šioje srityje būtiniausias taisykles.
<SPEAKER ID="705" NAME="László Andor">
Komisijos narys. - Ponia pirmininke, šia diskusija patvirtinama, kad TDO vaidmuo darbo sferoje yra lemiamas. Manau, turime tęsti glaudų bendradarbiavimą su TDO, nes jos darbas šioje srityje ir, be abejo, kitose srityse tikrai taikytinas Europos kontekste.
<P>
Be to, per diskusijas paaiškėjo, kad nemažai mūsų nagrinėjamų užimtumo ir socialinių politikų nuostatų taikoma namų darbininkams, nors manoma, kad jie sudaro atskirą grupę.
<P>
Įgūdžių tobulinimas, sveikata ir darbo sauga, deramas atlyginimas ir socialinapsauga, sutarčių sudarymas - aišku, galėčiau tęsti šį sąrašą - visa tai - aspektai, kurie turi būti siejami su darbu namų ūkyje, o Europos Sąjunga išties turi pirmauti ir pasaulio mastu.
<P>
Turime glaudžiai bendradarbiauti su valstybėmis narėmis, nes daug galimybių veikti gali rastis valstybių narių lygmeniu. Mes ir toliau dalysimės geriausia šios srities patirtimi.
<P>
Kaip minėjau įžanginiame pranešime, Parlamento prašymu šiuo metu vykdome bandomąjį projektą, kurio tikslas - nesaugų darbą padaryti orumo nežeidžiančiu darbu. Jau pateikti du kvietimai teikti paraiškas. Antruoju, paskelbtu anksčiau šiemet, raginama imtis veiksmų stiprinant skurdžiausių darbininkų teises. Taip pat bus atliktas tyrimas, kurio tikslas - geriau suprasti nesaugaus darbo reiškinį.
<P>
Kalbant apie sveikatos apsaugos ir saugos teisės aktus ir jų taikymą namų darbininkams, pasakytina, kad šiuo metu Komisija neketina išplėsti Direktyvos dėl darbuotojų sveikatos apsaugos ir saugos taikymo srities, tačiau dabar turime galimybę pagalvoti apie naujas taisykles namų darbininkams, kaip grupei. Svarbu pažymėti, kad valstybėse narėse, be abejo, gali būti priimtos griežtesnės nacionalinės taisyklės. Pvz., jose gali būti numatyta įtraukti namų darbininkus į nacionalines taisykles ir eiti toliau nei nustatyti tik būtiniausius reikalavimus.
<SPEAKER ID="706" NAME="Pirmininkė">
Diskusijoms užbaigti gavau vieną pasiūlymą dėl rezoliucijos.
<P>
Diskusijos baigtos.
<P>
Balsavimas vyks gegužės 12 d., ketvirtadienį, vidurdienį.

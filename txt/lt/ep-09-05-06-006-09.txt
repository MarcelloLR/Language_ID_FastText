<CHAPTER ID="006-09">
9. Finansų rinka: centrinių įstaigų kontroliuojami bankai, tam tikrų nuosavų lėšų straipsniai, didelės pozicijos, priežiūros priemonės ir krizių valdymas (Kapitalo reikalavimų direktyvų 2006/48/EB ir 2006/49/EB dalinis keitimas) (
<SPEAKER ID="189" NAME="Udo Bullmann">
PSE frakcijos vardu. - (DE) Gerb. pirmininke, dėl šio pranešimo buvo daug ginčijamasi keliose frakcijose, todėl siekdamas užtikrinti sąžiningą balsavimą norėčiau paprašyti suteikti man galimybę pasisakyti prieš balsavimą dėl 3 konstatuojamosios dalies, kad galėčiau išsakyti savo nuomonę dėl balsavimo tvarkos.
<SPEAKER ID="191" NAME="Udo Bullmann" LANGUAGE="DE">
Gerb. pirmininke, šiam pranešime išdėstytos įvairios idėjos, kaip reguliuoti pagrindinį kapitalą, o 91 ir 92 pakeitimai yra dar išsamesni, nes juose pateikiamas aiškesnis ir tikslesnis pagrindinio kapitalo apibrėžimas, todėl ateityje turėsime mažiau darbo. Todėl prašau, kad iš pradžių būtų balsuojama dėl jų, o vėliau dėl 3 konstatuojamosios dalies 89 pakeitimo. Tikiuosi, kad mano kolegos EP nariai sutiks, todėl norėčiau paprašyti, kad balsavimas dėl 3 konstatuojamosios dalies 89 pakeitimo vyktų vardinis balsavimas.
<SPEAKER ID="192" NAME="Othmar Karas">
pranešėjas. - (DE) Gerb. pirmininke, norėčiau pasakyti, kad per diskusijas mes aiškiai parodėme, kad kompromise pakankamai smulkiai atsižvelgta į pakeitimus. Todėl prašau laikytis šios tvarkos. Neturiu jokių prieštaravimų dėl vardinio balsavimo.

<CHAPTER ID="009-18">
18. Viena paraiškų dėl leidimo apsigyventi ir dirbti pateikimo procedūra (
<SPEAKER ID="141" NAME="Francesco Enrico Speroni" AFFILIATION="EFD">
(IT) Pone pirmininke, ar įmanoma vėl pateikti pakeitimų sąrašą ekrane?
<SPEAKER ID="142" NAME="Pirmininkas">
Taip, pone F. E. Speroni, dabar aiškinamasi, kas ten vyksta.
<P>
Bet ar galite matyti šį sąrašą mažajame ekrane? Taip? Na, tai geriau negu nieko.
<P>
Po balsavimo dėl iš dalies pakeisto pasiūlymo:
<SPEAKER ID="143" NAME="Neelie Kroes">
Komisijos Pirmininko pavaduotoja. - Pone pirmininke, turbūt suprantate, kad dabar tiesiog klausausi ir stebiu, kas įvyko. Man pasakyta, kad būčiau čia ir perduočiau žinią - o ji yra aiški - kolegijai. Pažadu, kad perduosiu žinią ir, žinoma, ji bus objektyvi, nes čia daug kas vyko. Bet mano kolegos grįš prie šio klausimo po diskusijų kolegijoje.
<SPEAKER ID="144" NAME="Pirmininkas">
Taigi pasiūlymas bus grąžintas Komisijai.
<SPEAKER ID="145" NAME="Alejandro Cercas" AFFILIATION="S&amp;D">
(ES) Pone pirmininke, pagal Darbo tvarkos taisyklių 175 straipsnio 56 dalį turime žinoti, ar Komisija atsiima šį pasiūlymą dėl teisės akto. Taigi pasiūlymas nebus automatiškai grąžintas atsakingam komitetui. Komisija dabar turi apsispręsti, ar atsiima savo pasiūlymą, ir pateikti Parlamentui naują pasiūlymą.
<SPEAKER ID="146" NAME="Pirmininkas">
Pone A. Cercasai, kaip supratau iš Komisijos narės žodžių, pasiūlymas bus grąžintas Komisijai. Būtent taip supratau. Tačiau paprašysime, kad Komisijos narišaiškintų Komisijos poziciją.
<P>
Ponia Komisijos nare, išaiškinkite prašom Komisijos poziciją.
<SPEAKER ID="147" NAME="Véronique Mathieu" LANGUAGE="FR">
Pone pirmininke, turiu prisipažinti, kad esu nustebinta.
<P>
(Triukšmas salėje)
<P>
Dėl šio teksto derėjomės metus. Pirmiausia norėčiau pasakyti, kad pasiekėme susitarimą su Liberalų ir demokratų aljanso už Europą frakcija, bet paskutinę akimirką paaiškėjo, kad patariama balsuoti visiškai priešingai nuostatoms, dėl kurių susitarėme. Paaiškėjo, kad susitarimų, kuriuos pasiekėme su ALDE frakcija, nesilaikoma. Atvykome į plenarinį posėdį manydami, kad turime susitarimą, bet paaiškėja, kad jo nepaisoma.
<P>
Antra, A. Cercas siūlo iš dalies pakeisti - norėčiau, kad man būtų leista kalbėti, kitaip nėra prasmės - Socialistų frakcija ir ypač A. Cercas siūlo, kad Komisija iš dalies pakeistų savo pasiūlymą.
<P>
Bet, pone A. Cercasai, jau metus diskutavome dėl šio klausimo. Siūlote daugybę dalykų. Jau praėjo metai, bet mums nepavyko susitarti. Taigi kokia prasmviską pradėti iš naujo? Galėtume diskutuoti dešimt metų, pone A. Cercasai, bet jūs vis tiek nesutiktumėte. Stengėmės kaip įmanoma, bet jūs niekada nesutikote su niekuo.
<P>
Taigi neįsivaizduoju, kaip galima susitarti, kai yra teikiami vis nauji pasiūlymai. Iš tikrųjų gėda. Jūs pasipriešinote tam, kad migrantai galėtų įvažiuoti į Europos Sąjungą. Socialistų frakcija atsisaksuteikti migrantams tokias pačias teises, kokias turi Europos darbuotojai.
<P>
(Protesto šūksniai)
<P>
Tai viskas, ką norėjau pasakyti, ir man iš tikrųjų gaila, nes su šia frakcija buvo susitarta šiuo klausimu dėl vienodų teisių. Tenka apgailestauti dėl tokios padėties.
<P>
(Plojimai)
<SPEAKER ID="148" NAME="Pirmininkas">
Ponios ir ponai, prašom liaukitės triukšmavę, taikysime Darbo tvarkos taisykles.
<P>
Komisija turi pranešti mums, ar atsiima savo pasiūlymą.
<P>
Taigi prašom leiskite Komisijos narei pasakyti mums, pageidautina, pateikiant objektyvius argumentus, ar jos pasiūlymas tegalioja, ar ji jį atsiima.
<SPEAKER ID="149" NAME="Neelie Kroes">
Komisijos Pirmininko pavaduotoja. - Pone pirmininke, turbūt nekaltinsite manęs, kad po tokių diskusijų, kurios nebuvo visiškai aiškios, pateiksiu jų rezultatą Briuselyje. Aš neabejotinai supažindinsiu su šios diskusijos rezultatais kolegiją. Komisija juos aptars ir vėliau praneš apie savo sprendimą.
<SPEAKER ID="150" NAME="Pirmininkas">
Taigi Komisijos naraiškiai pasakė, kad kol kas neatsiima pasiūlymo.
<P>
Ji taip pasakė, žiūrėsime, kas bus toliau.
<P>
Kol kas Komisija neatsiima savo pasiūlymo.

<CHAPTER ID="002">
Pirmininko pareiškimas
<SPEAKER ID="006" NAME="Pirmininkas">
Ponios ir ponai, daug kartų paragintas, norėčiau padaryti trumpą pareiškimą dėl Ingrid Betancourt ir kitų įkaitų išlaisvinimo.
<P>
Ingrid Betancourt, Keith Stansell, Thomas Howes, Marc Gonsalves, Juan Carlos Bermeo, Raimundo Malagón, José Ricardo Marulanda, William Pérez, Erasmo Romero, José Miguel Arteaga, Armando Florez, Julio Buitrago, Armando Castellanos, Vianey Rodrķguez ir John Jairo Duran buvo pagrobti Kolumbijos teroristų organizacijos FARC ir daugelį metų laikyti įkaitais. Kolumbijos kariuomenei įvykdžius sėkmingą operaciją, 2008 m. liepos 2 d. jie buvo išlaisvinti.
<P>
Europos Parlamentas džiaugiasi dėl Ingrid Betancourt ir kitų išlaisvintų asmenų ir jų šeimų. Išlaisvinimu baigėsi kankinantis laikotarpis; jis mums primena, kad niekada negalima prarasti vilties.
<P>
Praėjusį ketvirtadienį kalbėjausi su prezidentu Alvaru Uribe ir pasveikinau jo vyriausybę ir kariuomenę, taip pat Kolumbijos žmones dėl šio sėkmingos operacijos. Norėčiau dar kartą pabrėžti, kad demokratija niekada negali pasiduoti terorizmui ir kad privertimas laikytis įstatymų yra politinir moralinpareiga.
<P>
Privalome toliau dėti visas pastangas, kad būtų paleisti visi įkaitai. Ingrid Betancourt buvo pagrobta 2002 m. vasario 23 d. Nuo to laiko Europos Parlamentas dalyvavo dažnose iniciatyvose dėl jo paleidimo. 2006 m. ji kartu su Paķs Libre fondu buvo viena iš trijų pretendentų A. Sacharovo premijai už minties laisvę gauti.
<P>
Ponios ir ponai, Europos Parlamentas mano, kad Ingrid Betancourt atsidavimas buvo ir yra labai svarbus siekiant ilgalaikės taikos Kolumbijoje. Šiuo metu esame atsakingi už tai, kad visuomenžinotų apie dramatišką įkaitų Kolumbijoje padėtį, ir įsipareigoję siekti jų išlaisvinimo.
<P>
Praėjusią savaitę pakviečiau Ingrid Betancourd apsilankyti Europos Parlamente - tinkamu jai metu, kai ji atsigaus. Dabar norėčiau paraginti FARC ir visas kitas teroristų organizacijas sudėti ginklus ir nutraukti iracionalų ir beprasmį smurtą. Mes niekada nenusileisime teroristams! Reikalauju, kad visi įkaitai būtų paleisti, o su teroristine veikla susijusius asmenis raginu priimti Kolumbijos vyriausybės pasiūlymą dirbti kartu siekiant taikaus problemų sureguliavimo.
<P>
(Plojimai)
<P>
Ponios ir ponai, norėčiau nuoširdžiai pasveikinti Prancūzijos valstybės sekretorių, atsakingą už Europos reikalus, Jean-Pierre Jouyet, kuris yra ir naujosios Tarybai pirmininkaujančios valstybės narės atstovas. Tai pirmas kartas, kai vyriausybės atstovas dalyvauja mūsų posėdyje nuo pat darbo pradžios. Tikiuosi, kad sėkmingai tęsime išskirtinai gerai prasidėjusį darbą.
<P>
(Plojimai)

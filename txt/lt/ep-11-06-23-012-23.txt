<CHAPTER ID="012-23">
23. BŽŪP artėjant 2020 m. Su aprūpinimu maistu, gamtos ištekliais ir teritorine pusiausvyra susijusių būsimų uždavinių sprendimas (
<SPEAKER ID="194" NAME="Manfred Weber" AFFILIATION="PPE">
(DE) Ponia pirmininke, ponios ir ponai, Europos Parlamentas neabejotinai yra labai stropiai dirbanti institucija, tačiau turime skirti daugiau dėmesio pusiausvyrai, kad būtų išvengta atvejų, kai vieną dieną iš viso nebalsuojama, o kitą dieną balsuojama dėl daugybės klausimų. Todėl dabar siūlau sustabdyti balsavimą ir balsuoti dėl likusių klausimų per kitą plenarinį posėdį.
<P>
(Plojimai)
<P>
Darbotvarkėje nėra tokių skubių klausimų, kad būtinai reikėtų balsuoti šiandien. Dėl klausimų, susijusių su teisėkūra, jau balsavome. Manau, tai buvo svarbiausias dalykas šiandien.
<P>
(Plojimai)
<SPEAKER ID="195" NAME="Alexander Graf Lambsdorff" AFFILIATION="ALDE">
(DE) Ponia pirmininke, M. Weberio pasiūlymas protingas. Užbaigėme iš tikrųjų didžiulę programą, apimančią keletą didelių ir svarbių pranešimų. Daugiau su teisėkūra susijusių pranešimų, dėl kurių reikia balsuoti, nėra. Jau po pusės antros. Būtų geriausia atidėti balsavimą dėl pranešimų, nesusijusių su teisėkūrą, liepos mėn. sesijai. Jokio didelio nuostolio nebūtų.
<SPEAKER ID="196" NAME="Bas Eickhout" AFFILIATION="Verts/ALE">
Ponia pirmininke, kalbėsiu labai trumpai: turime dar du pranešimus, o diskusijos klimato klausimu labai svarbios, nes turime nusiųsti signalą Tarybai, kurios susitikimas prasideda šį vakarą.
<P>
Todėl siūlau balsuoti dėl šio ir kito pranešimo dabar. Liko du pranešimai. Balsuokime dėl jų ir padarykime tai greitai.

<CHAPTER ID="014">
Mobiliųjų telefonų kroviklių sąveika (diskusijos) 
<SPEAKER ID="465" NAME="Pirmininkė">
Kitas klausimas - diskusijos dėl M. Cappato klausimo Komisijai žodžiu (B6-0225/2009) Liberalų ir demokratų aljanso už Europą frakcijos vardu dėl mobiliųjų telefonų kroviklių sąveikos.
<SPEAKER ID="466" NAME="Marco Cappato">
autorius. - (IT) Gerb. pirmininke, ponios ir ponai, kalbame apie labai aiškų ir paprastą dalyką: Europoje naudojamasi apie 500 mln. mobiliųjų telefonų ir trisdešimt skirtingų rūšių kroviklių. Nėra jokio techninio šio skirtingumo paaiškinimo. Jokio techninio paaiškinimo. Iš vienos pusės, tai paprasčiausiai gamintojų nesąžiningos spekuliacijos šaltinis, iš kitos pusės, tai akivaizdus žalos aplinkai darymas, turint omenyje, kad vartotojams patekus į šiuos neišvengiamus spąstus, šimtai milijonų kroviklių patenka į aplinką kas dvejus ar trejus metus.
<P>
Europos Komisija, Komisijos narys G. Verheugen labai greitai sureagavo į mūsų klausimą, kuriuo buvo prašoma imtis veiksmų šiems įrenginiams standartizuoti, taigi šiandien būdami čia norime paklausti Komisijos nario, kas yra daroma šio klausimo atžvilgiu. Vienas iš galimų kelių yra savireguliacija, turiu omenyje, kad mobiliųjų telefonų, taigi ir kroviklių gamintojai labai greitai gali susitarti nustatyti standartus, dėl kurių būtų panaikinta ši tikrai absurdiška padėtis.
<P>
Todėl mes, Komisijos nary G. Verheugenai, nieko nelaukdami pasakytume, jog kad ir kokių savireguliacijos garantijų norėtų gamintojai, turėsime labai aiškiai nurodyti, kad mes įsitrauksime į šią sritį, ją reglamentuodami, net jeigu tokia reakcija jų netenkins, ir kad šis reglamentavimas turėtų apimti ne tik mobiliuosius telefonus ir jų kroviklius, bet ir kitus skaitmeninius prietaisus, dėl kurių kyla tokia pati problema. Šiuo atžvilgiu Europa - jau baigiau, pirmininke - taip pat galėtų nustatyti standartus, kurie galiausiai galėtų būti taikomi ir kaip tarptautiniai standartai. Tai puiki galimybė, kalbant apie techninę sritį, tačiau labai svarbi Europos vartotojams.
<SPEAKER ID="467" NAME="Günter Verheugen">
Komisijos Pirmininko pavaduotojas. - (DE) Gerb. pirmininke, ponios ir ponai, džiaugiuosi galėdamas informuoti Europos Parlamento narius, kad padaryta tikra pažanga, siekiant Europoje suvienodinti mobiliųjų telefonų kroviklius.
<P>
Vis dėlto pirmiausia norėčiau padėkoti M. Cappato ir T. Mandersui už jų įsipareigojimus šios problemos, kuri yra kasdienEuropos piliečių realybė, atžvilgiu.
<P>
Visiškai sutinku su jais, kad turime padaryti galą itin didėjančiam kroviklių skaičiaus augimui ir kad ateityje turi būti įmanoma įkrauti mobiliuosius telefonus, naudojant vieną, standartizuotą kroviklį. Šimtai milijonų nenaudojamų kroviklių ir adapterių uždeda absurdišką naštą aplinkai Europoje, kurie tuo pačiu metu yra daug kainuojantis vartotojų susierzinimas. Šiais laikais asmeniui, kuris pakeičia mobilųjį telefoną, reikalingas visiškai kitoks kroviklis. Netgi to paties gamintojo skirtingiems modeliams nenaudojamas standartizuotas kroviklis.
<P>
Tai nėra naujas dalykas. Vis dėlto svarbu suvokti, kad mobiliojo telefono krovimas nėra tas pats, kaip automobilio pripildymas degalais; tai techniškai sudėtingesnis dalykas. Prieš keletą metų technologijos dar nebuvo pasiekusios tokio lygio, kai buvo galimas visiškas suderinamumas, ypač dėl pavojaus saugumui. Kraunami mobilieji telefonai galėtų perkaisti ar net sprogti.
<P>
Šie sunkumai buvo įveikti, todėl nebeliko jokių techninių priežasčių, kurios užkirstų kelią suderinimui.
<P>
Todėl ėmiausi tam tikrų veiksmų paskatinti pramonės atstovus pateikti į rinką standartinį kroviklį.
<P>
Esu įsitikinęs, kad pramonės atstovai greitai imsis veiksmų. Vis dėlto kaip Europos Sąjungos institucija turime toliau imtis veiksmų. Jokiu atveju neturėtume atsisakyti galimybės teisiškai tai sureguliuoti. Kaip jūs turbūt jau žinote, pastarojo suvažiavimo Barselonoje metu tinklo operatoriai pareiškė, kad nuo 2012 m. daugumą naujų mobiliųjų telefonų, kuriuos jie parduoda, bus galima įkrauti vienu standartizuotu krovikliu.
<P>
Tai geras dalykas, tačiau to tikrai nepakanka. Komisija norėtų matyti visišką suderinimą, kurio pramonės atstovai imtųsi vienodo standarto ir privalomų įsipareigojimų pagrindu. Komisija tikisi, kad pramoniki balandžio mėn. pabaigos pasieks įpareigojantį susitarimą memorandumo forma. Memorandumą turėtų pasirašyti pagrindiniai mobiliųjų telefonų gamintojai, kurie užtikrintų, kad kiekvienu krovikliu galima įkrauti bet kurį mobilųjį telefoną, o kiekvienas mobilusis telefonas gali būti įkrautas bet kuriuo krovikliu.
<P>
Komisija neabejodama pateiks pasiūlymą dėl teisės akto, jei pramonės atstovai nesudarys savanoriško susitarimo.
<P>
Tikiuosi, kad ši problema savaime išsispręs kitų tokių įtaisų kaip skaitmeninių fotoaparatų ir MP3 grotuvų atžvilgiu, kai tik ją išspręsime mobiliųjų telefonų atžvilgiu. Jeigu nepavyks to pasiekti, tokiu atveju taip pat būtų galima imtis teisinės intervencijos.
<P>
Komisija ir toliau tikisi vertingos Europos Parlamento paramos, siekiant visiems laikams išspręsti šią nemalonią problemą.
<SPEAKER ID="468" NAME="Paul Rübig" LANGUAGE="DE">
Gerb. pirmininke, Komisijos nary, ponios ir ponai, šiandien galime švęsti Europos mobiliųjų telefonų dieną, nes šiandien kartu su Komisija ir Taryba priėmėme reglamentą dėl tarptinklinio ryšio II. Priėjome prie gerų išvadų, kurios garantuos, kad bus sumažintos naudojimosi mobiliuoju telefonu išlaidos. Tai geras dalykas ekonomikos krizės metu. Taip pat planuojame išlaidų sumažinimo programą kroviklių atžvilgiu, o tai labai svarbu Europos Sąjungos piliečiams.
<P>
Ant kroviklių turėtų būti etiketė, kurioje būtų nurodama jų naudingumo kategorija, kad galėtumėte matyti, kiek elektros energijos jie sunaudoja, kaip panašiai yra šaldytuvų atžvilgiu. Taip pat labai svarbu nustatyti savaiminio išsijungimo reikalavimą, kad įkrovus įtaisą, kroviklis savaime išsijungtų. Be to, turėtume paprašyti standartų institutų pateikti pasiūlymus, kaip būtų įmanoma tą padaryti.
<P>
Manau, kad Komisijos pateiktas planas yra tinkamas, nes jame numatytas pasiūlymas sudaryti savanorišką susitarimą iki balandžio mėn., jo nesudarius, tai bus pagrindas techniniams teisės aktams priimti. Žinoma, tą padaryti nėra taip lengva, kaip atrodo. Iš vienos pusės kalbant, mobilųjį telefoną galime prijungti prie kroviklio. Todėl bus paprasta tam nustatyti techninį standartą. Vis dėlto iš kitos pusės žiūrint, naudojant sienos kištukinį lizdą paaiškėja, kad mes žinome tik Europoje galiojančius standartus. Šiuo atveju taip pat turėtume rengti pasiūlymus šiai problemai išspręsti, nes tai susiję ne tik su Europa, bet ir visu likusiu pasauliu. Galbūt į tai galėtume įtraukti Tarptautinę standartizacijos organizaciją (ISO), siekiant surasti pasaulinio masto sprendimą.
<SPEAKER ID="469" NAME="Silvia-Adriana Ţicău" LANGUAGE="RO">
Ši tema, apie kurią kalbame, iš tikrųjų palies daugybę vartotojų Europos Sąjungoje. Taip pat turiu paminėti, kad 2009-aisiais - Europos kūrybiškumo ir inovacijų metais galėtume žengti žingsnį standartizavimo link, jeigu būtų savanoriškai sudarytas susitarimas tarp mobiliųjų telefonų gamintojų, nors ir šiam kartui.
<P>
Manau, kad pirmiausia mums reikia nustatyti bendrą techninį standartą. Taip pat manau, kad tai svarbu Europos Sąjungos institucijoms, kurios siekia standartizavimo, kad rinkoje būtų pritaikomi reikiami tyrimai.
<P>
Manau, kad vartotojų informavimo kampanija taip pat labai svarbi, nes mums nepakanka tik turėti lipduką ant mobiliojo telefono, kuriame nurodomas jų energetinis efektyvumas. Taip pat manau, kad vartotojų informavimo kampanijos metu svarbu pateikti informaciją apie mobiliųjų telefonų kroviklių rūšis.
<P>
Nedaug liko iki 2012 m. Manau, kad jeigu gamintojai iš tikrųjų siekia sukurti bendrą naujo tipo kroviklį, tikrai užteks laiko iki 2012 m. numatyto termino.
<P>
Vis dėlto noriu paminėti, kad per tyrimą buvo nustatyta, kad rinkoje jau pastebėti tokie atvejai: jau yra kroviklių, kuriais iš labai arti galima įkrauti du ar tris įrenginius. Net jeigu įrenginiai yra skirtingų markių ir modelių, jie gali būti įkraunami tuo pačiu metu.
<P>
Todėl turime daugiau dėmesio skirti tyrimams, ypač, mano nuomone, tyrimams informavimo ir ryšių technologijų srityje. Pažanga jau pastebima. Septintojoje bendrojoje mokslinių tyrimų programoje numatytos didelės pinigų sumos. Vis dėlto atrodo, kad dar nepakankamai nuveikta tokios gana siauros srities kaip mobiliųjų telefonų kroviklių klausimas atžvilgiu. Todėl manau, kad susitarimas tarp gamintojų būtų žingsnis į priekį, tačiau reikalingi ir bendri standartai.
<SPEAKER ID="470" NAME="Toine Manders">
ALDE frakcijos vardu. - (NL) Gerb. pirmininke, šiandien mūsų aptariama tema yra ypač aktuali vartotojams, būtent standartinmobiliųjų telefonų kroviklių jungtis. Žinoma, kaip liberalas, aš pritariu vidaus rinkos veikimui ir kuo mažesniam valdžios vaidmeniui joje. Kitaip sakant, vartotojai taip pat turi turėti pasirinkimą. Dabar vartotojai, pirkdami naują telefoną, neturi jokio pasirinkimo. Kartu su telefonu būtina pirkti ir kroviklį, o tai dažnai sukelia vartotojų nepasitenkinimą. Dar daugiau, tyrimai rodo, kad vartotojai kasmet išleidžia 300 mln. EUR naujiems krovikliams įsigyti, nes jų kaina yra įtraukta į naujų telefonų kainą. Tai taip pat reiškia, kad aplinkai taip užkraunama 300 mln. EUR našta, jau nekalbant apie energijos iššvaistymą, kurį sukelia pigūs krovikliai, nes jie dažnai paliekami įjungti į elektros lizdą, toliau naudodami energiją, net jei telefonas yra atjungiamas.
<P>
Mes su kolega M. Cappato daugybę metų reikalavome nustatyti standartus Europos mastu, todėl labai norėčiau pagirti Komisijos narį už tai, kokiu būdu jis to siekė, žaismingai kalbėdamas ir kartu gąsdindamas pramonės atstovus, sakydamas: "Raskite sprendimą arba mes priimsime įpareigojantį teisės aktą." Tuo labiau noriu jį pasveikinti dėl šio požiūrio dėl to, kad aš kaip liberalas esu nusiteikęs prieš privalomą reglamentavimą, kai tą galima pasiekti ką nors įkalbinėjant. Įkalbinėjimas reiškia, kad žmonės labiau linkę patys imtis veiksmų, nes tada jie mato naudą, ir aš manau, kad šiuo atveju Komisijos nariui išimtinai pasisekė.
<P>
Neseniai pasakojau tokį juokelį: kai prieš 35 m. sutikau savo žmoną, įkalbinėjau ją eiti su manimi į pasimatymą. Jeigu būčiau ją vertęs tą daryti, ji greičiausiai nebūtų pamačiusi tos pridėtosios vertės, kurią dabar turime, o pats sumanymas nebūtų taip ilgai trukęs. Manau, kad šis pavyzdys tinka ir pramonei, nes jeigu pramonės atstovai patys turi išspręsti šią problemą, iš to jiems bus daugiau naudos nei iš politikų priimto sprendimo.
<P>
Todėl manau, kad tai puiki išeitis. Tikiuosi, kad laikui bėgant jums pavyks nustatyti ne tik telefonų kroviklių, bet ir kitų elektrinių įtaisų standartus, nes toks pats nepasitenkinimas kyla ir dėl kitų elektrinių įtaisų. Jeigu šeima savaitgalį kur nors išvyksta, ji turėtų pasiimti 30 kroviklių. Vis dar yra žmonių, įskaitant ir, pvz., šiuose Rūmuose, kuriems reikia paklausti, ar kas nors turi kroviklį, kurį jie galėtų pasiskolinti, nes savąjį jie pamiršo. Tokiu atveju reikia rasti tam tikros markės ir modelio kroviklį. Dar kartą mano sveikinimai jums, Komisijos nary. Tikiuosi, kad tai tikrai įvyks 2012 m. ir kad jūs imsitės aktyvių veiksmų, jeigu pramonės atstovai nesilaikys savo įsipareigojimų, nes tai labai svarbu. Kaip atsarginį variantą turite turėti didelę lazdą, tačiau verčiau siekti sprendimo įkalbinėjimo ir savireguliacijos būdu. Jums tai pavyko, todėl sveikinu jus.
<SPEAKER ID="471" NAME="Paul Rübig" AFFILIATION="PPE-DE">
(DE) Gerb. pirmininke, turiu klausimą Komisijos nariui G. Verheugenui. USB 2 jungtis gali perkelti ne tik energiją, bet ir informaciją. Ar tai negalėtų būti alternatyvus sprendimas?
<SPEAKER ID="472" NAME="Günter Verheugen">
Komisijos Pirmininko pavaduotojas. - (DE) Gerb. pirmininke, ponios ir ponai, aš tą jau pasižymėjau, P. Rübigai. Norėjau jums pasakyti, kad būtent todėl esu ramus dėl šios problemos, nes nemanau, kad mes be reikalo apsunkiname pramonę, turint omenyje, kad jau yra nustatytas USB standartas. Visi mano ekspertai man sako, kad dabartinis standartas gali būti naudojamas visiems nešiojamiesiems įtaisams. Negalite jo vienu metu naudoti staliniam kompiuteriui ir mobiliesiems telefonams, tačiau tai įmanoma visų nešiojamųjų įtaisų atžvilgiu.
<P>
Tai taip pat mano atsakymas į S. -A. Ţicău klausimą. Standartas, apie kurį jūs klausiate, jau egzistuoja. Be to, norėčiau jums pasakyti, S. -A. Ţicău, kad intensyviai dirbama energijos suvartojimo ir tokio tipo kroviklių poveikio aplinkai srityse. Vėliausiai šį klausimą nagrinėsime, kai pradėsime įgyvendinti direktyvą dėl energiją naudojančių gaminių, dėl kurios jau pateikėme jums pasiūlymą.
<P>
Paskutinmano pastaba vėlgi skirta P. Rübigui. Manau, kad labai gera automatinio išjungimo idėja, ir ji tinka ne tik krovikliams. Manau, kad tai tema, kuri turėtų būti plėtojama toliau. Komisija jau ėmėsi darbo šio klausimo atžvilgiu ir informuos jus apie rezultatus.
<SPEAKER ID="473" NAME="Pirmininkė">
Diskusijos baigtos.

<CHAPTER ID="007-01">
1. Europos Parlamento Pirmininko pavaduotojo rinkimai (balsavimas)
<SPEAKER ID="128" NAME="Pirmininkas">
Dabar rinksime Europos Parlamento Pirmininko pavaduotoją pagal Darbo tvarkos taisyklių 13, 15 ir 18 straipsnius.
<P>
Kaip žinote, vienas iš mūsų kolegų EP narių, buvęs vienuoliktuoju Parlamento Pirmininko pavaduotoju, išrinktas į savo valstybės narės parlamentą ir dabar eina jo pirmininko pareigas. Tai mūsų kolega P. Schmitt. Šiandien renkame naują pirmininko pavaduotoją, kuris užims jo vietą. Gavau pasiūlymą dėl šios kandidatūros: László Tőkés. Kandidatas man oficialiai pranešė, kad sutinka kandidatuoti. Kadangi yra tik vienas kandidatas, siūlau jį rinkti pagal Darbo tvarkos taisyklių 13 straipsnio 1 dalį, t. y. be balsavimo, dalyvaujantiems posėdyje balsu pritarus.
<P>
Norėčiau paklausti, ar yra su šiuo pasiūlymu nesutinkančių? Pagal šį straipsnį esu įpareigotas tą padaryti.
<SPEAKER ID="129" NAME="Corneliu Vadim Tudor" AFFILIATION="NI">
Pone pirmininke, šiandien pirmą kartą jaučiu gėdą, kad esu Europos Parlamento narys. Tai pirmas kartas, kai toks žmogus, kuris nepripažįsta po Pirmojo pasaulinio karo pasirašytos Trianono sutarties, yra iškeliamas kandidatu ir renkamas eiti tokias svarbias pareigas Europoje. Rumunijos žmonės...
<P>
(Pirmininkas nutraukkalbėtoją.)
<SPEAKER ID="130" NAME="Pirmininkas">
Kolega nesutinka su šiuo pasirinkimu, taigi balsuosime oficialiai. Balsuosime naudodami elektroninę sistemą.
<SPEAKER ID="131" NAME="Hannes Swoboda" AFFILIATION="S&amp;D">
(DE) Pone pirmininke, mums buvo pasakyta, kad kandidatas pirma nori padaryti pareiškimą. Galbūt mus neteisingai informavo, bet jeigu kandidatas nori padaryti pareiškimą, turėtumėte suteikti jam žodį.
<SPEAKER ID="132" NAME="László Tőkés" AFFILIATION="PPE">
Pone pirmininke, esu parengęs trumpą pareiškimą ir norėčiau jį perskaityti.
<P>
Man didelgarbbūti iškeltu kandidatu remiant Europos liaudies partijai eiti Europos Parlamento Pirmininko pavaduotojo pareigas. Tokia pati garbman buvo gauti aukščiausio laipsnio oficialų Rumunijos apdovanojimą, Žvaigždės ordiną, kuris man buvo įteiktas 2009 m. gruodžio mėn. minint dvidešimtąsias komunistų diktatūros žlugimo Rumunijoje metines. Prieš du dešimtmečius Timišoaroje skirtingos tautinės kilmės ir skirtingų įsitikinimų žmonės susivienijo ir nepaisydami visiems jiems gresiančio pavojaus drąsiai sukilo prieš N. Čiaušesku režimą. Kaip ir tuo metu, šiandien stengiuosi atstovauti savo šalies interesams kovos už žmogaus, mažumų ir religines teises, kovos už laisvę dvasia, kartu likdamas įsipareigojęs Europai ir ištikimas krikščioniškoms vertybėms.
<P>
Esu įsipareigojęs remti buvusių komunistinių šalių ir tautų iš Rytų ir Vidurio Europos, ypač vengrų tautinės mažumos bendruomenės Rumunijoje, kuriai aš atstovauju kaip Europos liaudies partijos narys, integraciją į Europą. Džiaugiuosi, kad esu Europos Parlamento narys šiuo svarbiu laikotarpiu, kai įsigaliojo Lisabonos sutartis, kuria atveriamas naujas vieningos Europos istorijos puslapis. Ačiū už dėmesį.
<P>
(Plojimai)
<SPEAKER ID="133" NAME="Pirmininkas">
Balsuosime elektroniniu būdu. Man paskelbus, kad balsavimas pradedamas, ekrane bus pateikta tokia informacija: klausimas, dėl kurio balsuojama, ir kandidato pavardė. Jeigu balsuojate už kandidatą, spauskite mygtuką "+". Žinoma, taip pat galite susilaikyti nuo balsavimo ir tokiu atveju, kaip žinote, spaudžiamas mygtukas "0". Taigi viskas labai paprasta. Pagal Darbo tvarkos taisyklių 15 straipsnį išrenkamas tas kandidatas, kuris gavo absoliučią balsų daugumą, o tai reiškia, kad bus atsižvelgiama tik į balsus "už".
<SPEAKER ID="134" NAME="Marc Tarabella" AFFILIATION="S&amp;D">
(FR) Pone pirmininke, atleiskite, galbūt esu vienintelis iš šioje salėje esančių žmonių, nesuprantantis, kas čia vyksta, bet iš tikrųjų nesuprantu, kaip reikės balsuoti. Yra trys mygtukai - "0", "1" ir "+" . Atvirai sakant, iš tikrųjų nežinau, kurį jų spausti balsuojant "už", "prieš" ar susilaikant. Prašyčiau tinkamai paaiškinti.
<SPEAKER ID="135" NAME="Martin Schulz" AFFILIATION="S&amp;D">
(DE) Pone pirmininke, su visa pagarba norėčiau pateikti jums klausimą. Turite čia daugybę gerai apmokamų kolegų ir esu tikras, jie padės jums atsakyti. Savo monitoriuje matau užrašytą pavardę Tőkés.
<P>
Mano įrenginys turi tris mygtukus, kuriuos reikia spausti balsuojant pagal vardinį sąrašą. Pirmasis mygtukas reiškia "už", antrasis "susilaikau", o trečiasis "prieš". Ar taip?
<P>
(Pritarimo šūksmai)
<P>
Ar tai reiškia, kad tie, kurie nori balsuoti už L. Tőkésą, turės spausti mygtuką "taip", tie kurie nenorės už jį balsuoti, turės spausti mygtuką "ne", o norintieji susilaikyti nuo balsavimo - kaip mano frakcija - turės spausti mygtuką "susilaikau"? Ar taip?
<P>
(Plojimai)
<SPEAKER ID="136" NAME="Pirmininkas">
Būtent tą prieš akimirką ir sakiau. Norintieji balsuoti už kandidatą spaudžia mygtuką "taip", norintieji balsuoti prieš spaudžia mygtuką "ne", o tie, kurie nori susilaikyti nuo balsavimo, spaudžia mygtuką "0".
<SPEAKER ID="137" NAME="Marc Tarabella" AFFILIATION="S&amp;D">
(FR) Pone pirmininke, atleiskite, kad vėl kalbu po to, kai pateikėte labai aiškų atsakymą į M. Schulzo klausimą, tačiau jis prieštarauja tam, ką man paaiškino Parlamento tarnybos.
<P>
Parlamento tarnybos ką tik man paaiškino, kad galiu balsuoti "už" arba susilaikyti, bet negaliu balsuoti "prieš". Taigi visiškai neaišku. Atsiprašau, kad trukdau, bet gal galėtume pasistengti būti nuoseklūs. Būčiau dėkingas, jeigu galėtumėte man pateikti aiškų atsakymą, pone pirmininke.
<SPEAKER ID="138" NAME="Pirmininkas">
Mano aiškus atsakymas toks: šiuo atveju reaguosime tik į balsus "už". Balsų "prieš" ir susilaikiusiųjų skaičius bus sumuojamas, nes svarbus tik balsų "už" skaičius. Reikalas aiškus. Ar spausite mygtuką "ne", ar "susilaikau", rezultatas bus tas pats.
<P>
Dabar atsakysiu dar į tris klausimus.
<SPEAKER ID="139" NAME="Georgios Toussas" AFFILIATION="GUE/NGL">
(EL) Pone pirmininke, manau, kad šiurkščiai pažeidžiame Europos Parlamento darbo tvarkos taisykles. Toks metodas nepriimtinas. Nepriimtina, kad nematysime, kas balsavo "už", kas balsavo "prieš" ir kas susilaikė. Matome iš to, kaip šie mygtukai veikia, kad balsai "prieš" nėra fiksuojami. Turite nurodyti, kad būtų aiškiai rodoma, kas balsavo "už", kas balsavo "prieš" ir kas susilaikė.
<SPEAKER ID="140" NAME="Robert Atkins" AFFILIATION="ECR">
Pone pirmininke, protingiems žmonėms neabejotinai turėtų būti aišku, kad norime balsuoti "už", "prieš" arba susilaikyti, kaip įprastai tą darome. Ar negalite to suorganizuoti? Jeigu negalite, tuomet mes negalime balsuoti.
<SPEAKER ID="141" NAME="Hans-Peter Martin" AFFILIATION="NI">
(DE) Pone pirmininke, norėčiau pateikti techninio pobūdžio pastabą. Mūsų balsavimo įrenginiuose pirma reikia paspausti mygtuką "taip", o po to, kai spaudžiamas mygtukas "ne", jis tebešviečia mėlyna spalva. Spaudžiant mygtuką "ne", ekrane nieko nerodoma. Kitaip sakant, prie "ne" einama per "taip", o toks techninis sprendimas netinkamas.
<SPEAKER ID="142" NAME="Dagmar Roth-Behrendt" AFFILIATION="S&amp;D">
(DE) Pone pirmininke, galbūt pabandykime ramiau išsiaiškinti visą šią procedūrą. Įprastai renkame Parlamento Pirmininko pavaduotojus pagal visą sąrašą kadencijos pradžioje arba per ją. Taip rinkdami, mieli kolegos, mes tik sužinome, kiek narių atidavsavo balsus už kandidatą. Tokia tvarka renkami ir biuro nariai. Kadangi vienas EP Pirmininko pavaduotojas paliko Parlamentą, šiandien balsuojame dėl kandidato užimti jo vietą, taigi vienintelis svarbus dalykas yra tas, ar jis surinks tiek balsų "už", kiek reikalinga, kad jis būtų išrinktas. Visa kita neturi reikšmės. Šį kartą renkame kitaip.
<P>
(Plojimai)
<P>
Parlamento Pirmininkas puikiai paaiškino, kaip balsuoti slaptu balsavimu. Man viskas puikiai pavyko ir nereikėjo spaudinėti įvairių mygtukų. Tiesiog nuspaudžiau tą mygtuką, kurį norėjau nuspausti, ir mėlyna šviesa užsidegė. Galbūt tiesiog galėtume pabandyti paskutinį kartą balsuoti iš naujo, pone pirmininke.
<P>
(Plojimai)
<SPEAKER ID="143" NAME="Pirmininkas">
Skelbiu balsavimo pradžią.
<P>
(Balsavimo elektroniniu būdu rezultatai: iš viso balsavo 621 narys, už kandidatą balsavo 334 nariai, susilaik287 nariai. Parlamentas išrinko László Tőkésą)
<P>
Mūsų Pirmininko pavaduotojas išrinktas kvalifikuota balsų dauguma. Norėčiau pasveikinti mūsų kolegą L. Tőkés gavus balsų skaičių, reikalingą tam, kad jis galėtų būti Parlamento Pirmininko pavaduotoju. Linkiu jam sėkmės einant šias pareigas. Pagal Pirmininko pavaduotojų vyresnumą L. Tőkés bus vienuoliktoje vietoje.
<SPEAKER ID="144" NAME="Norica Nicolai" AFFILIATION="ALDE">
(RO) Mano kortelneveikė. Balsuoju prieš.
<SPEAKER ID="145" NAME="Stavros Lambrinidis" AFFILIATION="S&amp;D">
Pone pirmininke, tikrai nenoriu dar ilgiau užtęsti viso proceso, bet aiškindamas prieš balsavimą pasakėte, kad galima balsuoti "už" arba susilaikyti. Tačiau pateikus galutinį rezultatą rodoma, kiek narių balsavo "už", "prieš" ir susilaikė. Manau, atsirastų nemažai narių, kurie būtų balsavę kitaip, jeigu būtų žinoję, kad gali pasirinkti iš trijų alternatyvų. Norėčiau paklausti, ar iš tikrųjų teisingai padarėme, gal galima būtų pabandyti paskutinį kartą balsuoti iš naujo.
<SPEAKER ID="146" NAME="Pirmininkas">
Ponios ir ponai, išklausysiu visų jūsų abejonių dėl balsavimo per specialią procedūrą po balsavimo. Šio reikalo čia dabar nespręsime. Pagal balsavimo rezultatą, gautą kvalifikuota balsų dauguma, išrinkome L. Tőkésą. Į visų jūsų abejones bus atsižvelgta. Praneškite man apie jas dar šiandien. Sprendimą šiuo reikalu priimsime rytoj. Atsakysiu į jūsų abejones tiesiogiai. Labai dėkoju.
<SPEAKER ID="148" NAME="Hannes Swoboda" AFFILIATION="S&amp;D">
(DE) Pone pirmininke, norėjau tik atkreipti jūsų dėmesį į tai, kad pagal ankstesnio balsavimo rezultatus išeina taip, kad šis Parlamentas turi 789 narius. Šis skaičius šiek tiek užaukštintas. Tikiuosi, ateityje balsuojant tokių kuriozų daugiau nebus.
<SPEAKER ID="149" NAME="Pirmininkas">
Jeigu bus dar ką pridurti balsavimo pabaigoje, pranešiu jums.
<SPEAKER ID="150" NAME="Robert Atkins" AFFILIATION="ECR">
Pone pirmininke, H. Swobodos pastaba visiškai pagrįsta. Mano geras draugas Malcolm Harbour paskaičiavo rezultatus ir gavosi, kad balsavo daugiau narių nei jų iš tikrųjų yra - 785 ar galbūt net 789. Tokiu atveju šis balsavimas neabejotinai negali būti laikomas galiojančiu.
<P>
(Plojimai)
<P>
Dabar turime aptarti - ir raginu jus apie tai pranešti biurui iš karto, kai baigsite pirmininkauti - kad rytoj privalome balsuoti dar kartą, pageidautina naudodami popierinius biuletenius ar bent tinkamai veikiančią sistemą.
<SPEAKER ID="151" NAME="Pirmininkas">
Kaip sakiau, pasistengsiu viską išsiaiškinti ir pranešti jums iki šio balsavimo pabaigos. Panašu, kad būta skaičių neatitikimo. H. Swoboda į jį atkreipdėmesį, Robert Atkins jį taip pat užfiksavo. Pasistengsime kuo greičiau išsiaiškinti šią problemą ir jus informuoti. Iš tikrųjų nenoriu, kad šis procesas užsitęstų. Kilo klausimas, jį reikia išsiaiškinti ir jau aiškinamasi ir kai tik bus išsiaiškinta, pranešiu jums.

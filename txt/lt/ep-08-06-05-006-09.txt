<CHAPTER ID="006-09">
9. Patekimas į keleivių vežimo tolimojo susisiekimo ir miesto autobusais rinką (nauja redakcija) (
<P>
-Prieš balsavimą:
<SPEAKER ID="097" NAME="Hannes Swoboda" AFFILIATION="PSE">
(DE) Gerb. Pirmininke, aš tik norėjau padėkoti gerb. M. Groschui ir Transporto ir turizmo komiteto nariams už tai, kad leido mums šį klausimą atidėti iki šios dienos. Kaip matote, pasiekėme neabejotinai palankų sutarimą.
<SPEAKER ID="098" NAME="Pirmininkas">
Na, mes dar nebalsavome, bet viliuosi, kad esate teisus.
<SPEAKER ID="099" NAME="Mathieu Grosch">
pranešėjas. - (DE) Gerb. Pirmininke, mes jau buvome surengę diskusijas šiuo klausimu Strasbūre, todėl šiandien daugiau svarstyti nebereikia. Kalbant apie vadinamąsias 12 dienų keliones, mes pasiekėme puikų bendrą įvairių partijų kompromisą, kartu buvo pateikti derybų su socialiniais partneriais rezultatai. Iš tiesų galima būtų pasakyti, kad čia, šiuose rūmuose, pagerinome su socialiniais partneriais pasiektą kompromisą. Viliuosi, kad esant dideliam pritarimui, šį klausimą gebėsime užbaigti labai sėkmingai.
<P>
Norėčiau taip pat pažymėti, kad derėtų balsuoti už 31 pakeitimo tekstą anglų kalba, nes pastebėjau, kad tekstuose prancūzų ir vokiečių kalbomis trūksta labai svarbaus žodžio.
<SPEAKER ID="100" NAME="Pirmininkas">
Tekstai įvairiomis kalbomis bus patikrinti.

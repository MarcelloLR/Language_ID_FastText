<CHAPTER ID="006">
Pereinamojo laikotarpio biudžeto reikalų procedūros gairės, skirtos atsižvelgti į Lisabonos sutarties įsigaliojimą (diskusijos)
<SPEAKER ID="046" NAME="Pirmininkas">
Kitas klausimas - Biudžeto komiteto vardu pateiktas A. Lamassoure pranešimas (Α7-0045/2009) dėl pereinamojo laikotarpio biudžeto reikalų procedūros gairių, skirtų atsižvelgti į Lisabonos sutarties įsigaliojimą [2009/2168(ΙΝΙ)].
<SPEAKER ID="047" NAME="Alain Lamassoure" LANGUAGE="FR">
Pone pirmininke, pirmiausia norėčiau pasinaudoti galimybe padėkoti pirmininkui J. M. Barrosso ir Komisijos nariui A. Šemetai už tai, kad jie nusprendatidėti Komisijos pasiūlymų dėl būsimos biudžeto politikos ir dėl finansinės perspektyvos atnaujinimo paskelbimą iki kito pusmečio.
<P>
Žinoma, Europos Vadovų Taryba ir Parlamentas susitarė, kad atnaujinimai bus atlikti 2008-2009 m., tačiau tai buvo prieš ketverius metus, vaizdžiai tariant, prieš visą amžinybę. Per tą laiką parengta Lisabonos sutartis, įvyko pirmasis referendumas Airijoje, kilo finansų krizė, buvo atidėtas naujos Sutarties įsigaliojimas ir t. t.
<P>
Taigi išmintingiau būtų Komisiją įpareigoti po kelių mėnesių kartu pateikti savo politinę programą ir jos finansinius pagrindus.
<P>
Kita vertus, atsižvelgiant į tai, kad Lisabonos sutartis turėtų įsigalioti gruodžio 1 d., turime nedelsdami priimti pereinamąsias priemones, kurių reikia, kad biudžeto srityje nuo vienos Sutarties taikymo pereitume prie kitos Sutarties taikymo.
<P>
ES pirmininkaujanti Švedija pasiūlpasinaudoti lapkričio 18 d. Taikinimo komitetu kaip galimybe trims institucijoms pasiekti politinį susitarimą šiuo klausimu. Taigi Parlamentui dabar reikia nuspręsti dėl įgaliojimų derėtis suteikimo jo delegacijai Taikinimo komitete.
<P>
Kaip įmanoma greičiau reikia išspręsti keturis klausimus; nei vienas iš jų neturėtų sukelti rimtų politinio pobūdžio problemų.
<P>
Pirma, pervedimo procedūra: panaikinus išlaidų skirstymą į privalomąsias ir neprivalomąsias reikia nustatyti bendrą procedūrą, nustatančią abiem biudžeto valdymo institucijoms vienodas teises, tačiau neatimti iš Europos Komisijos būtinybės elgtis lanksčiai valdant biudžetą.
<P>
Antra, papildomi biudžetai: nuo 2010 m. pradžios bus reikalingas pirmas papildomas biudžetas, kad visoms susijusioms institucijoms būtų suteikta finansinių lėšų naujiems Lisabonos sutartyje numatytiems įgaliojimams vykdyti. Todėl būtina supaprastinta procedūra, parengta remiantis nauja Sutartyje nustatyta pagrindinio biudžeto procedūra.
<P>
Trečia, trijų institucijų parengiamųjų susitikimų tvarkaraštis arba, kaip mes vadiname, praktinis tvarkaraštis: šiuo klausimu mums visiškai nebūtina keisti savo ankstesnės elgsenos.
<P>
Galiausiai ketvirta, naudojimasis laikinos vienos dvyliktosios dalies sistema mažai tikėtinu, tačiau įmanomu atveju, jeigu nepavyktų pasiekti susitarimo dėl 2010 m. biudžeto: manome, kad šiuo klausimu Lisabonos sutarties nuostatos pakankamai aiškios ir papildomų priemonių neprireiks.
<P>
Jūsų Biudžeto komitetas pritaršiems pasiūlymams labai didele balsų dauguma. Raginu Parlamentą pasielgti taip pat, kad galėtume baigti derybas su Taryba ir Komisija iki nustatyto termino.
<SPEAKER ID="048" NAME="Algirdas Šemeta">
Komisijos narys. - Pone pirmininke, norėčiau padėkoti A. Lamassoure už pranešimą.
<P>
Įsigaliojus Lisabonos sutarčiai taisyklės biudžeto srityje iš dalies pasikeis - Europos Parlamentas ir Taryba bus lygiateisiai bendro sprendimo procedūros dalyviai visų išlaidų atžvilgiu. Tai nauja teisinsistema, kurią institucijos tarpusavyje turės nuodugniai apsvarstyti.
<P>
Turint omenyje, kad turime bendrą atsakomybę užtikrinti, kad biudžeto procesai ir operacijos būtų atliekami nepertraukiamai ir sklandžiai, pritariu pranešėjo nuomonei, kad nedelsdami turime susitarti dėl gairių pereinamuoju laikotarpiu. Šios pereinamojo laikotarpio taisyklės yra labiau techninio pobūdžio ir jos galios tik iki naujos teisinės sistemos įsigaliojimo.
<P>
Pranešime pranešėjas teisingai nuroddiskutuotinas problemas. Reikės naujų taisyklių pervedimams atlikti ir naujų taisomųjų biudžetų priėmimo taisyklių. Reikės tvarkaraščio, kuris suteiks galimybę visiems dalyviams įsitraukti vienodai. Taip pat turime susitarti dėl aiškių bendradarbiavimo principų ir, esant būtinybei, reikės tam tikrų taisyklių dėl laikinos vienos dvyliktosios dalies sistemos.
<P>
Dabar galiu patvirtinti, kad esu pasirengęs teikti reikiamus pasiūlymus, kad būtų pasiektas darnus susitarimas. Siūlau pradėti diskutuoti šiais klausimais šios popietės trišaliame susitikime. Tikiuosi, trys institucijos ras būdų pasiekti susitarimą per lapkričio mėnesio taikinimo procedūrą.
<SPEAKER ID="049" NAME="Salvador Garriga Polledo" LANGUAGE="ES">
Pone pirmininke, Lisabonos sutartis įneš daug pokyčių, tačiau tik nedaugelis jų bus tokie dideli kaip biudžeto procedūros pakeitimai.
<P>
Bet kuris bendrasis pranešėjas biudžeto klausimais žino, kaip veikia dabartindviejų etapų derybų strategija: akivaizdu, jog tam, kad vieno etapo derybos šiuo klausimu būtų sėkmingos, įvairios institucijos turės stengtis glaudžiau bendradarbiauti ir siekti konsensuso.
<P>
Ši nauja padėtis jau daro poveikį dabartinėms deryboms dėl biudžeto procedūros ir kitos savaitės taikinimo procedūrai šiuo klausimu, nes žinome, kad dabar taikomu būdu ji atliekama paskutinį kartą. Norėčiau pasveikinti Biudžeto komitetą greitai ir lanksčiai mums pateikus šias pereinamojo laikotarpio taisykles.
<P>
Artimiausi keli mėnesiai bus labai svarbūs biudžeto politikos požiūriu: reikės atlikti skubius pervedimus; artimiausius pora mėnesių skubos tvarka bus teikiami taisomieji biudžetai, kuriuos reikės nuodugniai išnagrinėti pagal naują procedūrą, ir, be kita ko, pagal naują procedūrą reikės aptarti biudžeto balansą, dėl kurio keičiamas biudžetas, taigi prireiks didelio visų institucijų atsakingumo.
<P>
Šių pereinamojo laikotarpio taisyklių klausimu mano frakcija mano, kad visi mes turėsime dėti daugiau pastangų, tačiau būsimo Europos Vadovų Tarybos pirmininko vaidmuo bus itin svarbus, ypač paliekant galioti dabartinį neoficialų susitarimą. Gali būti, kad Taryba sieks palankesnės padėties sprendžiant itin skubius biudžeto klausimus, pvz., dėl Europos išorės veiksmų tarnybos, tačiau, žinoma, trys institucijos bus lygiateisės ir Parlamentas elgsis labai atsakingai.
<SPEAKER ID="050" NAME="Göran Färm" LANGUAGE="SV">
Pone pirmininke, Lisabonos sutartis įneš didelių pokyčių, pirmiausia biudžeto srityje. Kaip daugelis atkreipį tai dėmesį, svarbiausias pakeitimas - bus panaikintas išlaidų sričių skirstymas į privalomąsias ir neprivalomąsias. Taigi Europos Parlamentui bus suteiktos bendro sprendimo galios dėl viso biudžeto ir bus nustatyta nauja supaprastinta biudžetinprocedūra. Sutartis parengta ir patvirtinta, tačiau tai nereiškia, kad iš karto galime imti ir taikyti naują procedūrą.
<P>
Pirma, mes visiškai sutariame dėl to, kad šių metų biudžeto sudarymo procedūrą turime vykdyti vadovaudamiesi senosiomis taisyklėmis, nes bandymas pakeisti procedūrą įpusėjus biudžeto svarstymui sukeltų chaosą. Antra, kad galėtume taikyti visą naują Sutartį, reikalingas naujas tarpinstitucinis susitarimas. Priimant naujus teisės aktus būtina atnaujinti Finansinį reglamentą ir iš naujo persvarstyti ilgalaikį biudžetą, priimti daugiametę finansinę programą.
<P>
Tai užtruks. Taigi, kad 2010 m. galėtume dirbti biudžeto klausimu, būtinos tam tikros pereinamojo laikotarpio nuostatos. Norėčiau pasinaudoti galimybe padėkoti Biudžeto komiteto pirmininkui A. Lamassoure, kuris labai greitai inicijavo šio pranešimo rengimą ir glaudžiai bendradarbiaudamas su įvairiomis komiteto frakcijomis jį parengper rekordiškai trumpą laiką. Dėkoju jums.
<P>
Pranešime taip pat pateikėme tam tikrų nuomonių dėl naujų ilgalaikių sprendimų. Keletą nuomonių visų pirma pateikėme mes, socialdemokratai. Svarbiausia jų - užtikrinti, kad net ir pereinamuoju laikotarpiu Parlamentas naudotųsi naujomis savo galiomis ir kad remiantis pasiūlymais, kuriuos reikia pateikti, ateityje būtų sudarytas naujas tarpinstitucinis susitarimas, ir kad persvarstytas Finansinis reglamentas būtų laikomas vienu paketu, kad būtų pasiektas funkcinis vientisumas be dubliavimo ir aiškinimo sunkumų.
<P>
Tikiuosi, kad šiandienos trišaliame susitikime taip pat galėsime susitarti dėl pirminių šio klausimo aspektų. Baigdamas tenorėčiau pasakyti, kad šie biudžetinės procedūros pakeitimai yra geras visai ES žūtbūt reikalingo biurokratinių procedūrų supaprastinimo ir sumažinimo pavyzdys.
<SPEAKER ID="051" NAME="Anne E. Jensen" LANGUAGE="DA">
Pone pirmininke, aš taip pat norėčiau pradėti pasidžiaugdama, kad parengta Lisabonos sutartis, kuri, žinoma, suteiks Parlamentui daugiau galių sprendžiant biudžeto klausimus ir pakeis ES metinio biudžeto priėmimo tvarką. Šiuo pereinamuoju laikotarpiu 2010 m. biudžetas priimamas pagal ankstesniosios Sutarties nuostatas, tačiau jo vykdymas bus prižiūrimas ir vykdomi tolesni veiksmai pagal naują Sutartį. Vis dėlto praktikoje šis klausimas išsprendžiamas, jį pradėjome spręsti A. Lamassoure pranešimu ir norėčiau jam padėkoti, kad taip greitai ėmėsi iniciatyvos. Liberalų ir demokratų aljansas už Europą visiškai pritaria pranešimui, kuriame nurodoma, kaip reikės dirbti su taisomaisiais biudžetais bei pervedimais ir elgtis kitais minėtais atvejais.
<P>
Laisvos ir demokratiškos Europos frakcija pateiktam tikrų pakeitimų, kuriais siūloma panaikinti taisomuosius biudžetus ir pervedimus. Galiu jus patikinti, kad ALDE frakcija balsuos prieš visus EFD frakcijos pasiūlymus. Pritariame A. Lamassoure, kad taisomųjų biudžetų skaičių reikėtų sumažinti. Vis dėlto per metus pasitaiko nenumatytų atvejų ir todėl mums reikia tokios priemonės. Be to, nacionaliniai parlamentai taip pat naudojasi tokia priemone. Per metus galima atlikti pakeitimų. Tam tikri taisomieji biudžetai, žinoma, bus reikalingi vien dėl su atleidimų iš darbo gausa siejamo prašymų skirti lėšų iš Prisitaikymo prie globalizacijos padarinių fondo skaičiaus padidėjimo. Taip pat neturėtume atsisakyti galimybės atlikti pervedimus tarp sąskaitų. Nustatytos labai tikslios taisyklės dėl to, kokias sumas ir kaip Komisija gali jas pervesti; pervedimai negali būti atliekami tiesiog Komisijos nuožiūra. Pirmiausia ji turi atsiklausti Parlamento ir Tarybos.
<P>
Pranešime taip pat pabrėžiama, kad dabar reikėtų pakeisti ir Finansinį reglamentą bei tarpinstitucinį susitarimą, ir labai tikiuosi greitai sulaukti Komisijos pasiūlymo.
<SPEAKER ID="052" NAME="Helga Trüpel" LANGUAGE="DE">
Pone pirmininke, Komisijos nary, Žaliųjų frakcijos / Europos laisvojo aljanso vardu norėčiau pasakyti, kad mes atvirai remiame Biudžeto komiteto pirmininką Alainą Lamassoure. Esame tikri, kad dabartiniu pereinamuoju laikotarpiu derybas jis ves labai gerai ir užtikrintai. Žinome, kad pereinamuoju laikotarpiu, kurio prireiks nuo Nicos sutarties taikymo pereinant prie Lisabonos sutarties, kurios visi laukėme ir kuri būtina, kad Europa taptų demokratiškesnir skaidresnė, taikymo, būtinos aiškios taisyklės.
<P>
Biudžeto komitetas kartu su Taryba ir kitomis institucijomis yra atsakingi už Europos biudžetą ir Tarybai aiškiai norime pasakyti, kad saugosime ir stiprinsime savo parlamentines teises. Neleisime, kad - ir tai galioja nkiek nemažiau A. Lamassoure vadovaujant deryboms - šios teisės būtų kaip nors ribojamos, nes esame visiškai tikri, kad galių santykis neturėtų pasikeisti Tarybos naudai.
<P>
Kalbant apie naujus biudžetus per ateinančius kelerius metus, norėčiau priminti, jog būtina, kad Europos biudžetą sudarytų bendrai valstybės narės ir Europos Parlamentas įkvėpti tikros Europos dvasios. Tik taip galime parengti Europą ateičiai. Kalbant apie finansinius reglamentus ir konkrečiai apie tai, kaip lėšos iš tikrųjų skirstomos valstybėms narėms ir valstybėse narėse, taip pat norėčiau priminti, kad tai, žinoma, turi būti daroma apsisaugant nuo piktnaudžiavimo. Neturi būti jokių skandalų ar sukčiavimo atvejų, tačiau finansiniai reglamentai turėtų būti supaprastinti ir skaidresni, kad mūsų Europos programos iš tikrųjų pasiektų žmones, o ne sukeltų nepatogumų. Taip mes turėtume formuoti savo Europos biudžeto politiką per ateinančius kelerius metus.
<SPEAKER ID="053" NAME="Marta Andreasen">
EFD frakcijos vardu. - Pone pirmininke, gerbiamai Europos Parlamento narei C. Guy-Quint 2008 m. balandžio mėn. parengus pranešimą dabar turėtume būti pasirengę priimti naują teisinę sistemą, susijusią su biudžeto klausimais. Visos institucijos sutartai padaryti, kad būtų išvengta bet kokių teisinių spragų. Todėl neturėtume reikalauti pereinamojo laikotarpio gairių biudžeto klausimais.
<P>
Gerbiamo Europos Parlamento nario A. Lamassoure pranešime daugiausia dėmesio skiriama taisomųjų biudžetų ir pervedimų tvirtinimui, kurie yra rizikingi ir netinkami ir tai rodo neprofesionalumą biudžeto sudarymo ir planavimo procese ir jie bus dar rizikingesni pereinamuoju laikotarpiu.
<P>
Dabartinis taisomųjų biudžetų skaičius pernelyg didelis ir net neatitinka Finansinio reglamento 37 straipsnyje nustatytų sąlygų.
<P>
Dabartinis pervedimų skaičius taip pat pernelyg didelis ir to nebūtų, jeigu biudžetas būtų suplanuotas geriau suvokiant įvairių sektorių skirtingose šalyse poreikius.
<P>
Kaip Biudžeto komiteto narę, mane gąsdina tai, kad beveik visas komitetas, išskyrus mane, patvirtina visus tokius prašymus dėl pervedimų.
<P>
Todėl pereinamuoju laikotarpiu neturėtų būti tvirtinami taisomieji biudžetai arba pervedimai ir visas dėmesys turėtų būti nukreipiamas į teisinės sistemos priėmimą, kad nebūtų dar labiau pakenkta mokesčių mokėtojų interesams.
<SPEAKER ID="054" NAME="Daniël van der Stoep" AFFILIATION="NI">
(NL) Pone pirmininke, Nyderlandų laisvės partijos (PVV) nariai į Europos Parlamentą išrinkti pirmą kartą ir yra sukrėsti šių rūmų narių savanaudiškumo. Tai niš tolo neprimena Parlamento. Priešingai, atrodo, kad siekiama išsunkti kaip įmanoma daugiau pinigų iš sunkiai dirbančių Europos, ir ypač Nyderlandų, piliečių.
<P>
Milijardai išleidžiami kairiųjų pažiūrų politikų mėgstamose srityse, pvz., paramai su klimatu ir vystymusi susijusiose srityse, o Nyderlanduose žmonėms nesuteikiamas gydymas slaugos namuose, pensinis amžius valstybės senatvės pensijai gauti (AOW) pailgintas iki 67 metų, o policijos pajėgos priverstos taupyti. Pone pirmininke, šis Parlamentas, užuot tarnavęs piliečiams, įgyvendina tik savo ir artimiausių šalininkų politiškai tinkamus, brangiai kainuojančius planus.
<P>
Deja, airiai pritarpasibjaurėtinai Lisabonos sutarčiai, bet jiems bent jau buvo suteikta teisrinktis. PVV mano esant gėdinga, kad ši baisi Sutartis Nyderlandų žmonėms buvo primesta. Deja, bet tai realybė, ir gaila, kad ir mes turėsime išmokti susitaikyti su tuo.
<P>
PVV šiuose rūmuose konstruktyviai bendradarbiauja. Tačiau negalime pritarti nagrinėjamam pranešimui. Nyderlandų nuosavų išteklių įmokos, tenkančios vienam piliečiui, yra didžiausios ir norime, kad tai nedelsiant pasikeistų. Pranešėjo norėčiau paprašyti papildyti pranešimą Europos Parlamento raginimu Tarybai, kad ši kaip įmanoma greičiau ištaisytų Nyderlandų, kaip daugiausia vienam piliečiui tenkančių nuosavų išteklių įmokų mokėtojo, padėtį.
<P>
Jeigu pranešime bus tai nurodyta, dar keturi nariai balsuos "už" per šiandienos balsavimą šiuose rūmuose. Taip aš suteikiu puikią progą pranešėjui. Taip pat norėčiau pridurti, kad mes paremsime visus Laisvos ir demokratiškos Europos frakcijos pateiktus pakeitimus.
<SPEAKER ID="055" NAME="László Surján" AFFILIATION="PPE">
(HU) Ponios ir ponai, po Pirmojo pasaulinio karo Vengrijoje, Budapešte, pastatyti laikini angarai stacionaraus gydymo paslaugom teikti namo grįžtantiems karo belaisviams. Šie laikini angarai veikia dar ir šiandien.
<P>
Norėtume, kad būtų nustatytos pereinamojo laikotarpio procedūros, kad būtų apsaugotas biudžeto procesas. Manau, kad pranešėjas ir komiteto pirmininkas A. Lamassoure paminėjo ir siekia, kad būtų įgyvendinti principai, kurie galios ne trumpiau kaip mano ką tik minėti 90 metų veikiantys lakini angarai. Labai svarbu tai, kad Lisabonos sutartis mums daug kainavo. Atsisakėme tam tikrų principų ir vienos šalies, Čekijos, piliečiai negalės taip naudotis žmogaus teisėmis, kaip didžioji dalis europiečių. Mūsų svarbiausia pareiga - sklandžiai ir veiksmingai įgyvendinti šią Sutartį, už kurią taip brangiai sumokėjome. Manau, kad pasiūlymai, kuriuos pranešėjas prašo leisti įgyvendinti, ypač tinkami šiam tikslui įgyvendinti. Būtent todėl mano frakcija norėtų, kad didžioji Parlamento narių dauguma pritartų jiems be jokių pakeitimų.
<P>
Galiausiai, vis dar kalbant apie laikinus dalykus, prieš kelis dešimtmečius paskelbta, kad ilgalaikei nuosavybei skirti butai pastatyti Tarybų Sąjungos pareigūnams, laikinai paskirtiems dirbti Vengrijoje. Tai reiškia, kad neatsižvelgiant į tai, kiek laiko, mūsų manymu, laikinumas turėtų trukti, po kurio laiko tai tampa nebeaktualu. Tikiuosi, kad dabartinėms taisyklėms nustojus galioti, jas pakeis geresnės taisyklės. To tikėdamasis visų prašau paremti šį pasiūlymą.
<SPEAKER ID="056" NAME="Eider Gardiazábal Rubial" AFFILIATION="S&amp;D">
(ES) Pone pirmininke, kaip jau minėta, Lisabonos sutartis galiausiai įsigalios ir tam tikras šio įsigaliojimo pasekmes pajusime iškart po jos pasirašymo; pvz., nuo sausio mėn. tam tikra Biudžeto komiteto veikla turi būti reguliuojama naujų taisyklių. Todėl trys institucijos jau dirba, kad būtų parengtos laikinos mūsų veiklą reguliuojančios taisyklės, kol aptariamos ir priimamos naujos Sutartyje minimos taisyklės.
<P>
Mes visiškai pritariame A. Lamassoure pranešimui. Manome, kad prie jo išvadų daugiau nieko negalima pridurti. Tik tikiuosi, kad tarp trijų institucijų beprasidedančiu dialogu bus pasiektas konsensusas ir kad niekas nebandys dialogo pakreipti sau naudinga linkme.
<P>
Jums leidus norėčiau pateikti keletą pastabų, nes susidariau įspūdį, kad kartais Biudžeto komiteto skyrius yra nusiteikęs pernelyg optimistiškai ir kad dėl šio optimizmo priėmėme konstatuojamąją dalį, kad Lisabonos sutartimi labai supaprastinama biudžeto procedūra.
<P>
Tik neseniai tapau šio Parlamento nariu ir akivaizdu, kad neturiu patirties Europos biudžeto srityje, tačiau, kalbant sąžiningai, tai, ką sugebėjau suvokti iš naujų biudžeto nuostatų, manęs nenuteikia taip optimistiškai. Procedūra bus paini ir, atsižvelgiant į tai, dėl ko Parlamentas ir Taryba susitars arba, labiau tikėtina, nesusitars, sudėtinga. Vis dėlto tuo nebūsime tvirtai įsitikinę, kol nebus įvykdytos tam tikros biudžeto procedūros pagal naujas taisykles.
<P>
Iš karto aiškus Tarybos požiūris ir tuo klausimu tiesa yra ta, kad nesu per daug optimistiškai nusiteikęs, nes matau, kaip Taryba bando pasiglemžti kaip įmanoma daugiau galių, kad galėtų sukliudyti priimti įprastam požiūriui prieštaraujančius sprendimus. Kitaip tariant, ji nori turėti galimybę sukliudyti priimti bet kokį sprendimą, pagal kurį reikėtų išleisti vienu euru daugiau, negu planuota, kad ir kas nutiktų. Jeigu taip ir yra, jeigu ji siekia viską kontroliuoti, manau, kad Taryba daro didelę klaidą, nes Tarybai reikia stipraus Parlamento, su kuriuo ji galėtų bendradarbiauti.
<SPEAKER ID="057" NAME="Timo Soini" AFFILIATION="EFD">
(FI) Pone pirmininke, pritariu kolegės M. Andreasen pateiktiems gerai pagrįstiems pasiūlymams. Šiame pranešime jūs palankiai vertinate Lisabonos sutartį. Tai - jūsų teisė, tačiau pasikartodamas pasakysiu, kad man liūdna matyti, kaip gniuždomas mūsų suverenitetas. Jūs nugalėjote, tačiau mes būsime čia ir apeliuosime į jūsų sąžinę, nes pasirinktas Lisabonos sutarties priėmimo kelias nebuvo teisingas. Suvereniteto klausimas niekada nebus paliktas nuošalyje. Pranešime minima, kad reikės atlikti tam tikrus teisės aktų pakeitimus, kad ši finansų konstitucija - taip jame ir nurodyta - galėtų įsigalioti. Jūs tą pripažinote. Taigi tai konstitucija - finansiniu, politiniu ir teisiniu požiūriu. Mes buvome teisūs ir čia mes toliau kovosime dėl suvereniteto.
<P>
(Plojimai)
<SPEAKER ID="058" NAME="Czesław Adam Siekierski" AFFILIATION="PPE">
(PL) Pone pirmininke, Lisabonos sutartimi neabejotinai įnešama didelių pokyčių dėl biudžeto ir jo priėmimo procedūrų. Paminėsiu tik privalomų ir neprivalomų išlaidų skirtumo panaikinimą, kuris turėtų sustiprinti Parlamento padėtį, ir daugiametės finansinės programos pripažinimą teisiškai įpareigojančiu teisės aktu. Toks pat svarbus ir biudžeto procedūros supaprastinimas.
<P>
Vis dėlto galvodami apie šiuos pakeitimus neturėtume pamiršti juos veiksmingai įgyvendinti, kad galėtume užtikrinti kaip įmanoma sklandesnį perėjimą prie naujų principų taikymo. Tai ypač svarbu ES biudžeto lėšų gavėjams.
<P>
Dabar mūsų užduotis - nustatyti sritis, kuriose laikinų gairių reikia labiausiai. Todėl norėčiau išreikšti savo pritarimą šiam pranešimui, kartu turėtume dėti visas pastangas ir imtis priemonių, kad biudžeto klausimai būtų išspręsti laikantis naujos Sutarties.
<SPEAKER ID="059" NAME="Reimer Böge" AFFILIATION="PPE">
(DE) Pone pirmininke, ponios ir ponai, asmeniškai ir kaip pranešėjas daugiamečio finansinio planavimo srityje, labai džiaugiuosi mūsų komiteto pirmininko A. Lamassoure parengtu pranešimu, nes juo plėtojamas reikiamas bendradarbiavimas, įskaitant teisinio tikrumo sritį, kuris mums reikalingas, kol pasieksime, kad būtų susitarta dėl tarpinstitucinio susitarimo pritaikymo ir dėl kitų techninio pobūdžio procedūrų, kurias mums reikia pakeisti pagal Sutarties teisinius reikalavimus. Norėčiau pasakyti, kad šis sprendimas taip pat paaiškina, kad, mūsų nuomone, visas paketas derybose ateityje tebebus toks, koks yra, aptariant klausimus nuo tarpinstitucinio susitarimo pritaikymo iki santykių su Europos išorės veiksmų tarnyba, pvz., išimtinai biudžeto srityje.
<P>
Atsižvelgdamas į dabartinį susitarimą taip pat manau, kad į šį bendrą Lisabonos sutarties įgyvendinimui reikalingą paketą būtų teisinga tinkamai įtraukti atitinkamą dabartinio tarpinstitucinio susitarimo taikymo įvertinimą tiek, manyčiau, techniniu, tiek ir biudžeto politikos aspektais. Be to, jeigu iš tikrųjų siekiame įgyvendinti Lisabonos sutartį biudžeto politikos srityje, taip bus ne tik sprendžiami klausimai techniniu ir procedūriniu požiūriu, bet taip pat bus nagrinėjamas biudžeto lankstumas ir laisvdisponuoti jo lėšomis.
<SPEAKER ID="060" NAME="Jiří Havel" AFFILIATION="S&amp;D">
(CS) Pone pirmininke, norėčiau pradėti padėkodamas A. Lamassoure už jo parengtą pranešimą. Mano nuomone, šis dokumentas reikalingas ir parengtas pakankamai greitai. Žinome, kad Lisabonos sutartis įsigalios šių metų gruodžio mėn., taigi mums šio pranešimo iš tikrųjų reikia. Norėčiau atsakyti į kai kuriuos pasisakymus, kuriuose aptariamas Lisabonos sutarties galiojimas. Lisabonos sutartis jau galioja ir nėra prasmės dėl to toliau diskutuoti. Taip pat norėčiau pakalbėti apie vieną László Surjáno išsakytą pastabą. Čekijos vardu norėčiau L. Surjánui pažadėti, kad Čekijos socialdemokratai padarys viską, kas įmanoma, siekdami užtikrinti, kad Čekija atsiims prezidento V. Klauso pareikalautą išimtį, nes manome, kad ji yra įžeidžiama.
<SPEAKER ID="061" NAME="Lajos Bokros" AFFILIATION="ECR">
(HU) Europos konservatorių ir reformistų frakcija taip pat su džiaugsmu pritaria pereinamojo laikotarpio biudžeto reikalų procedūros gairėms, tačiau nori padaryti esminę pastabą, kad mes taip pat nenorėtume, kad pereinamojo laikotarpio biudžeto reikalų procedūros gairės taptų nuolatinėmis. Kita vertus, manome, kad perėjimas nuo vienos sistemos prie kitos būtinas, todėl pereinamojo laikotarpio gaires reikia parengti. Tai nebūtinai reiškia, kad procesui gali kilti per didelių perskirstymų pavojus. Ateityje privalome išvengti kassavaitinių ir kasmėnesinių perskirstymų. Todėl nuolatinėse gairėse turi būti nurodyta, kad tokie perskirstymai gali būti atliekami ne dažniau kaip dukart per metus, kad galėtų būti išsaugotas biudžeto vientisumas, stabilumas ir skaidrumas.
<SPEAKER ID="062" NAME="Pirmininkas">
Pone A. Lamassoure, galbūt tai jums bus pirmas kartas, tačiau, jeigu pageidaujate, pirmininkas jūsų kalbai skiria penkiolika minučių diskusijoms užbaigti.
<P>
Manau, kad galite pasakyti viską, ką norite, arba laikytis dviejų minučių kalbėjimo laiko, kuris baigiamajam pranešimui numatytas darbotvarkėje!
<SPEAKER ID="063" NAME="Alain Lamassoure" LANGUAGE="FR">
Pone pirmininke, nenorėčiau piktnaudžiauti šia išskirtine teise, kurią man suteikėte.
<P>
Norėčiau padėkoti visiems frakcijų, kurios pritaria pagrindiniams pranešime pateiktiems pasiūlymams, kalbėtojams ir visas frakcijas užtikrinti, kad laikydamiesi tų pačių bendradarbiavimo principų kartu su Europos Komisija ir Taryba toliau dirbsime, kad derybos būtų užbaigtos sėkmingai. Manau, kad diskusija parodė, jog didžioji dauguma EP narių pritaria šiems principams. M. Andreasen, kuri jau paliko posėdį, pateiktam tikrus pakeitimus, kurių dėl skubos negalime aptarti.
<P>
Norėčiau pabrėžti, kad nuo gruodžio 1 d. Europos Sąjunga turės tam tikrų naujų institucijų: Europos Vadovų Tarybos pirmininką, vyriausiąjį įgaliotinį su visiškai naujomis galiomis ir Europos išorės veiksmų tarnybą. Todėl, jeigu norime, kad nauja Sutartis įsigaliotų nustatytą dieną, turėsime priimti kai kuriuos itin skubius sprendimus.
<P>
Deja, bet jau išeikvojome per daug laiko Lisabonos sutarčiai pritarti 27 šalyse, ratifikuoti 27 parlamentuose, arba 27 tautose, kad ji įsigaliotų iki metų pabaigos, ir dabar privalome užtikrinti, kad kaip įmanoma greičiau galėtų būti užbaigtos ir taikomos pereinamojo laikotarpio nuostatos.
<P>
Sutiksiu su E. Gardiazábala Rubiala, kad galutinis susitarimas galbūt nebus toks paprastas, kokio norėtume ir kokio reikėtų, tačiau bet kuriuo atveju turėtume stengtis užtikrinti, kad jis tiktų visoms institucijoms ir kad juo būtų užtikrintas veiksmingumas, skaidrumas ir demokratiškumas, kurių Europos Sąjungai labai reikia.
<SPEAKER ID="064" NAME="Pirmininkas">
Diskusijos baigtos.
<P>
Balsavimas vyks 11.00 val.
<P>
Raštiški pareiškimai (Darbo tvarkos taisyklių 149 straipsnis)
<SPEAKER ID="065" NAME="Georgios Stavrakakis  " LANGUAGE="EL">
Pirmiausia norėčiau pasveikinti pranešėją per labai trumpą laiką atlikus puikų darbą. Lisabonos sutarties įsigaliojimas - labai svarbus žingsnis Europos Sąjungos suvienijimo procese, stiprinant institucijas ir mūsų Europos tapatybę. Kartu Lisabonos sutartyje nustatyti svarbūs Bendrijos biudžeto tvirtinimo procedūros pakeitimai. Atsižvelgdami į biudžeto sudarymo procedūros išskirtinumą privalome užtikrinti, kad laukiant, kol bus patvirtinti naujoje Sutartyje numatyti teisiniai dokumentai, per būsimus susitikimus su Taryba būtų patvirtintos pereinamojo laikotarpio gairės. Pereinamojo laikotarpio nuostatomis privalu užtikrinti vienodą požiūrį į visas institucijas, ypač Parlamentą, remiantis kompetencijomis, kurių jis įgis pagal naują Sutartį. Vis dėlto, pirmenybę turėtume teikti ne tik pereinamojo laikotarpio nuostatų patvirtinimui, bet ir neatidėliotinam pasiūlymo dėl reglamento, apimančio Europos Sąjungos daugiametę finansų programą ir Finansinį reglamentą, pateikimui ir jo patvirtinimui. Europos Komisijos pasiūlymai dėl abiejų dokumentų turėtų būti pateikti kaip vienas paketas, dėl kurio būtų rengiamos bendros derybos su Taryba.

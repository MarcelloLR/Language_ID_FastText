<CHAPTER ID="001">
Posėdžio pradžia
<P>
(Posėdis pradėtas 9.00 val.)
<SPEAKER ID="005" NAME="Mario Pirillo" AFFILIATION="S&amp;D">
(IT) Pone pirmininke, ponios ir ponai, spalio 18-osios naktį Paolos mieste, šventojo Pranciškaus gimtinėje, kilo smarki audra, kurios poveikį pajuto visas Kalabrijos regionas: daug žalos padaryta visuomeniniams pastatams, privatiems gyvenamiesiems namams, vandentiekio ir nuotekų, elektros ir telefono ryšio tinklams, o ką jau kalbėti apie nuošliaužas. Daug šeimų turėjo palikti savo namus, o mokyklos buvo uždarytos.
<P>
Tokių kaip šis įvykių Kalabrijoje pasitaiko jau ilgą laiką, galbūt dėl klimato kaitos poveikio. Netrukus bus paskelbta gaivalinės nelaimės padėtis, ir tikimės, kad bus galima panaudoti Europos solidarumo fondo lėšas. Norėčiau išreikšti savo solidarumą su visais gyventojais, įskaitant nuostolių patyrusius aplinkinių miestų gyventojus, ir tikiuosi, kad šis Parlamentas man pritars.
<SPEAKER ID="006" NAME="Pirmininkas">
Žinoma, labai atidžiai išklausėme jūsų pranešimą. Norėtume išreikšti savo solidarumą ir susirūpinimą dėl Kalabrijoje kilusios nelaimės, ir, savaime aišku, visi šio Parlamento nariai palaiko visus nukentėjusius šio gražaus Italijos ir Europos regiono žmones.

<CHAPTER ID="009">
Balsuoti skirtas laikas (tęsinys) 
<SPEAKER ID="091" NAME="Hans-Peter Martin" AFFILIATION="NI">
- (DE) Ponia pirmininke, pastarąjį kartą, kai valstybės ar vyriausybės vadovo vizito metu matėme tokį nuomonės demonstravimą, šio Parlamento pirmininkas reagavo labai griežtai. Tąkart tai buvo įsisiję su klausimu, kuris taip pat rūpėjo jam asmeniškai, t.y. Lisabonos sutartis. Šiandieną, kai socialistai nutraukia ir taip įžūliai elgiasi Prezidento, suverenaus išrinkto valstybės Prezidento, kalbos metu, pirmininkas nedaro nieko. Ar žinote, kas tai yra? Tai ne demokratija, tai despotizmas. Reikalauju imtis atitinkamų priemonių.
<SPEAKER ID="092" NAME="Avril Doyle" AFFILIATION="PPE-DE">
- Ponia pirmininke, manau, kad yra didelis šio Parlamento, o taip pat Pirmininkaujančiosios Čekijos, orumo įžeidimas, kai yra kenkiama Prezidento V.Klauso oficialiam vizitui, leidžiant panaudoti šią progą medžiagos, skirtos paveikti Lisabonos Sutarties ratifikavimo rezultatus, platinimui. Jei tai leistina (noriu išgirsti Jūsų sprendimą šiuo klausimu), logiška išvada bus chaoso receptas mūsų koridoriuose, kai gausūs būriai kiekvienos ginčo pusės šalininkų užpildys šiuos rūmus ir konkuruos agresyviai gindami savo nuomones. Prašau užtikrinti, kad Biuras neleistų panašiems atvejams pasikartoti.
<P>
(Įvairi reakcija)
<SPEAKER ID="093" NAME="Martin Schulz" AFFILIATION="PSE">
(DE) Ponia pirmininke, labai Jums dėkoju. Siūlau prieš pradedant šūkauti pirmiausia išklausyti, ką noriu pasakyti.
<P>
Ką tik kalbėjo kolegParlamentarė, kuri dažnai skirtingai prisimena įvairius dalykus. Noriu kai ką Jums priminti: kai Ministras Pirmininkas J. Sócrates norėjo pasisakyti šiame Parlamente Europos Sąjungos pagrindinių teisių chartijos pasirašymo proga, jis negalėjo to padaryti, nes buvo nutildytas šauksmais. Prezidentas Klausas galėjo kalbėti netrukdomai. Štai kuo mes skiriamės nuo jų. Labai Jums dėkoju.
<P>
(Plojimai)
<SPEAKER ID="094" NAME="Pirmininkas">
Dabar galime balsuoti.

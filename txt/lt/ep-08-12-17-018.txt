<CHAPTER ID="018">
Agentūros FRONTEX ir Europos sienų stebėjimo sistemos EUROSUR vertinimas ir būsima plėtra
<SPEAKER ID="451" NAME="Pirmininkas">
Kitas klausimas - Javiero Moreno Sánchezo pranešimas Piliečių laisvių, teisingumo ir vidaus reikalų komiteto vardu dėl FRONTEX agentūros ir Europos sienų stebėjimo sistemos EUROSUR vertinimo ir būsimos plėtros.
<SPEAKER ID="452" NAME="Javier Moreno Sánchez" LANGUAGE="ES">
Komisijos pirmininko pavaduotojau, ponios ir ponai, akronimai FRONTEX ir EUROSUR mums primena apie negailestingą tikrovę, su kuria turime kovoti, t. y. apie tūkstančius žmonių, kurie ir toliau kiekvieną dieną nelegaliai atvyksta į Europą, bėgdami nuo skurdo ir ieškodami geresnės ateities. Jie patiria milžinišką socialinį ir šeimos spaudimą, kuris kyla dėl to, jog laukiama, kad jie galės atgal namo parsiųsti pinigų. Deja, daugelis tokių žmonių už savo europietiškąją svajonę sumoka savo gyvybėmis.
<P>
Mes, turintys Europos politinę atsakomybę, privalome spręsti šią padėtį taikydami bendrą atsaką, pagrįstą pagarba imigrantų orumui ir pagrindinėms teisėms. Privalome atverti savo sienas teisėtai imigracijai ir darbuotojų, turinčių teises ir pareigas, integracijai, bei uždaryti sienas neteisėtai imigracijai, nusikalstamoms organizacijoms ir prekeiviams žmonėmis.
<P>
Šiam uždaviniui turime FRONTEX ir EUROSUR, t. y. priemones, kurios duoda pridėtinės vertės valstybių narių darbui ir atspindi reikalingą Europos bendradarbiavimo ir solidarumo dvasią.
<P>
Tikslas, kurio siekiame, yra Europos integruotos valdymo sistemos, skirtos visoms ES išorės sienoms, plėtra, remiantis operatyviniu derinimu ir valstybių narių stebėjimo sistemų tarpusavio sąveika, nes kai uždaromas vienas nelegalios imigracijos kelias, per mažiau nei savaitę nusikalstomos organizacijos atveria kitą kelią.
<P>
Ponios ir ponai, kaip ir pabrėžta Piliečių laisvių, teisingumo ir vidaus reikalų komiteto pranešime, mes pritariame Komisijos metodui.
<P>
Dabar, kai agentūra žengpirmuosius teigiamus žingsnius, privalome apibrėžti jos būsimą vaidmenį ir jos vystymosi tempą.
<P>
Ponios ir ponai, agentūra FRONTEX veikia. Tai patvirtina operacijos "Hera" Kanarų salose duomenys ir tūkstančiai išgelbėtų gyvybių Viduržemio jūroje, bei tai patvirtina pagerintas derinimas, keitimasis gerosios praktikos pavyzdžiais ir specialistų mokymas tokiose srityse kaip prieglobstis, jūrų teisar pagrindinės teisės.
<P>
Taigi iki šiol viskas vyko gerai, tačiau turime eiti toliau. Agentūra FRONTEX privalo turėti tinkamų materialinių ir logistinių išteklių, kad galėtų vykdyti vienkartines bendras operacijas bei nuolatines stebėjimo misijas didelės rizikos zonose.
<P>
Kai kurios valstybės narės kalba apie solidarumą, tačiau jo netaiko ir tai mažina agentūros FRONTEX veiksmingumą. Atsižvelgiant į tokią padėtį, raginame Komisiją ir valstybes nares pasirinkti vieną iš dviejų galimybių: arba keičiame FRONTEX reglamentą ir solidarumą padarome privalomu, kaip tai yra padaryta RABIT reglamente, arba leidžiame agentūrai FRONTEX pirkti arba samdyti savo įrangą.
<P>
Tai, be abejonės, reikštų nemažą agentūros biudžeto padidinimą, tačiau tai sustiprintų agentūros Europos aspektą ir sudarytų sąlygas agentūrai lengviau prieiti prie materialinių išteklių, ypač trumpuoju laikotarpiu.
<P>
Be to, raginame Komisiją pasiūlyti agentūros įgaliojimų persvarstymą, kad būtų panaikintas teisinis vakuumas, trukdantis agentūros veiksmams jūrų gelbėjimo ir grąžinimo į tėvynę operacijoms.
<P>
Ponios ir ponai, nebendradarbiaudami su kilmės valstybėmis, nesugebėsime veiksmingai valdyti migracijos srautų. Tokie eksperimentai, kaip, pvz., Ispanijos ir Senegalo bendradarbiavimas, davlabai teigiamų rezultatų ir tokius eksperimentus reikėtų pakelti iki Europos lygio.
<P>
Todėl raginame Komisiją įtraukti bendradarbiavimą dėl imigracijos į visus susitarimus, kuriuos ji pasirašo su trečiosiomis šalimis ir rengti su jomis informavimo kampanijas apie nelegalios imigracijos pavojus.
<P>
Agentūra FRONTEX turi ir toliau galėti plėsti darbo susitarimus ir plėsti bendradarbiavimą su kilmės valstybėmis pagal savo specifinius poreikius. Taip pat yra labai svarbu ištirti bendradarbiavimo su regionų organizacijomis, pvz., MERCOSUR ar Vakarų Afrikos valstybių ekonomine bendrija, kurios valdomos taikant laisvą asmenų judėjimo principą, kanalus.
<P>
Ponios ir ponai, privalome atminti, kad agentūra FRONTEX ir sistema EUROSUR nėra panacėja, tačiau tai vertingos Europos migracijos politikos priemonės, kurių svarbiausias tikslas - pasiekti, jog imigracija lemtų vystymąsi: ir priimančiųjų valstybių ir kilmės valstybių, bet svarbiausia - pačių imigrantų vystymąsi.
<P>
Imigracija negali tapti mirties spąstais. Privalome imtis žingsnių, kad užtikrintume, jog imigracija nebebūtų privalomu dalyku, o taptų teisėtu dalyku, kurį asmuo galėtų pasirinkti.
<SPEAKER ID="453" NAME="Jacques Barrot">
Komisijos pirmininko pavaduotojas. - (FR) Gerb. pirmininke, be abejojo, norėčiau pagirti pranešimą dėl FRONTEX agentūros ir Europos sienų stebėjimo sistemos EUROSUR vertinimo ir būsimos plėtros. Esu dėkingas J. Moreno Sánchezui.
<P>
Europos Parlamentas visuomet rėmagentūrą FRONTEX nuo pat jos sukūrimo, ypač teikdamas finansinių išteklių. Esu patenkintas, kad dar kartą matau tokį pritarimą šiuo gyvybiškai svarbiu agentūros gyvavimo laikotarpiu, kai svarstome galimybę išplėsti agentūros įgaliojimus.
<P>
Beveik visi pranešime keliami klausimai atitinka mūsų komunikatus ir jiems aš visiškai pritariu. Pvz., pažymiu specialų kvietimą Komisijai pateikti pasiūlymus dėl agentūros įgaliojimų išplėtimo, raginimą dėl nuolatinio patruliavimo didelės rizikos zonose ir poreikį padaryti Europos solidarumą veiksmingą, kai reikia kontroliuoti mūsų sienas. Tačiau dar nemažai punktų reikia geriau paaiškinti.
<P>
Šiuo metu valstybės narės teikia techninę įrangą savanoriškai. Keletu atvejų Komisija primygtinai reikalavo, kad valstybės narės duotų įsipareigojimus, siekiant užtikrinti, jog įranga bus iš tiesų prieinama bendroms operacijoms, ypač labai rizikinguose sektoriuose.
<P>
Tačiau šių metų patirtis rodo, kad vis dar kyla problemų, norint panaudoti tinkamą laivų skaičių. Todėl reikia apsvarstyti kitus sprendimus. Tokie sprendimai, pvz., gali būti valstybių narių vertimas suteikti agentūrai tam tikrą įrangą arba leisti agentūrai nuomotis arba pirkti savo įrangą. Tai bus svarbiausias klausimas, kurį reikia išnagrinėti pasiūlyme, kurį Komisija pateiks dėl agentūros teisinio pagrindo pritaikymo.
<P>
Šiuo požiūriu norėčiau pabrėžti, kad nepriklausomo agentūros įgaliojimų vertinimo rezultatai, kaip nustatyta FRONTEX reglamento 33 straipsnyje, bus žinomi 2009 m. Būtent tuo metu Komisija pateiks savo pasiūlymus dėl agentūros būsimų įgaliojimų. Persvarstant gali būti pateiktos specialios nuostatos, susijusios su indėliu į jūrų gelbėjimo operacijas, į dalyvavimą repatriacijos veiklose ir į didesnį bendradarbiavimą su trečiosiomis valstybėmis.
<P>
Tikra tiesa, ponios ir ponai, kad Komisija nori rengti informavimo kampanijas per savo atstovybes trečiosiose šalyse ir tai daryti remiantis ES išorės santykių politika ir bendru agentūros FRONTEX įgaliojimų ir vaidmens apibrėžimu. Komisija išnagrinės pagalbos tipus, kuriuos būtų galima pasiūlyti kaimyninėms trečiosioms šalims.
<P>
Esu vienas iš tų, kurie mano, jog agentūra FRONTEX galėtų vykdyti savo stebėjimo operacijas kiek įmanoma arčiau trečiųjų valstybių pakarančių sienų, nes tai užkirstų kelią humanitarinėms nelaimėms ir sudarytų sąlygas daug veiksmingiau stebėti mūsų sienas.
<P>
Bet kuriuo atveju esu dėkingas Europos Parlamentui už šį pranešimą, kuriame pakartojami Komisijos pasiūlymai. Todėl norėčiau jums padėkoti už Europos Parlamento svarbią ir visapusišką paramą Komisijos pasiūlymų dėl agentūros FRONTEX atžvilgiu. Manau, kad pasiekėme sutarimą tarp Europos institucijų dėl bendrų agentūros FRONTEX būsimos plėtros bruožų.
<SPEAKER ID="454" NAME="Tobias Pflüger">
Vystymosi komiteto nuomonės referentas. - (DE) Gerb. pirmininke, ką agentūra FRONTEX turi bendro su vystymusi? Iš tiesų ji turi labai daug bendro, kaip tai šių metų kovo mėn. leidinyje Le monde diplomatique aiškiai aprašbuvęs JT specialusis pranešėjas dėl Teisės į maistą Jean Ziegler. Jis rašė: "Tai mums rodo FRONTEX ir Komisijos narių Briuselyje veidmainiškumą, kurie iš pradžių stumia Afriką į badą, o vėliau baudžia savo politikos aukas - bado pabėgėlius".
<P>
Specialus pavyzdys - ES vykdo žemės ūkio dempingą, taip žlugdydama vietinę Afrikos maisto produktų gamybą ir versdama vis daugiau žmonių palikti savo namų valstybes. Kitas pavyzdys - ES pramoniniai laivai eikvoja žvejybos rajonus Afrikos valstybių išimtinėse zonose. Taip sparčiai žlugdomi tradiciniai žvejų kaimai, pvz, Sahelyje - tą patį galima pasakyti ir apie Malį ir Gvinėją Bisau.
<P>
Tai reiškia, kad agentūra FRONTEX yra institucija, kuri fiziškai uždaro Europą ir organizuoja deportacijas ir taip daro nepaisydama JT konvencijos dėl Pabėgėlių statuso. Šiuo metu rengiamos masinės deportacijos, pvz., viena tokių buvo surengta lapkričio 14 d. - iš Vienos deportuoti asmenys iš 11 ES valstybių narių. Pranešime daug kalbama apie "solidarumą". Tačiau čia kalbama ne apie solidarumą su žmonėmis, kurie bėga iš savo valstybių, bet apie solidarumą tarp valstybių narių. Visiškai aišku, kad reikia solidarumo su žmonėmis, kurie bėga nuo nepakenčiamų gyvenimo sąlygų. Agentūra FRONTEX pasieksime tik tai, kad pailgės pabėgėlių maršrutai. Kategoriškai teigiu, kad tai nesuteikia jokio sprendimo. Todėl vienintelis protingas dalykas, kurį galima raginti daryti - išformuoti agentūrą FRONTEX.
<P>
Esant tokioms aplinkybėms, jums visiems patarčiau retkarčiais pažiūrėti į Afrikos nuomones, pvz., buvęs Malio Kultūros ir turizmo ministras Aminata Traore labai aiškiai pasakė: "Žmogiškieji, finansiniai ir technologiniai ištekliai, kuriuos Europa naudoja prieš migrantų bangas iš Afrikos, iš tiesų yra karo priemonė, vykstančio tarp šios pasaulinės jėgos ir jaunų iš kaimų ir miestų kilusių afrikiečių, kurių teisį švietimą, ekonominį dalyvavimą, darbą ir maistą yra visiškai ignoruojama jų kilmės valstybėse dėl struktūrinio atitikimo." Manau, kad šie žodžiai pakankamai aiškūs.
<SPEAKER ID="455" NAME="Pirmininkas">
Esu tikras, kad Malio Turizmo ministro nuomonės yra svarbios, tačiau mieliau išklausytume jūsiškę, gerb. T. Pflügeri.
<SPEAKER ID="456" NAME="Simon Busuttil">
PPE-DE frakcijos vardu. - (MT) Pirmiausia norėčiau padėkoti savo kolegai Javierui Moreno Sánchezui už jo pranešimą ir padėkoti už tai, kad pranešimo išvadose jis atvirai priėmmūsų mintis ir mūsų pakeitimus. Asmeniškai, gerb. pirmininke, negaliu pasakyti, kad esu patenkintas agentūra FRONTEX ir jos veikla. Tiesą pasakius, praėjusios vasaros pabaigoje Agentūros vykdantysis direktorius apie Viduržemio jūros misiją pavadinimu NAUTILUS kalbėjo kaip apie nesėkmingą. Tai kaip galiu būti patenkintas? Tai būtų neįmanomo dalyko prašymas. Iš agentūros FRONTEX direktoriaus tikėjausi išgirsti ne apie misijos nesėkmę, bet apie tai, kaip FRONTEX galėtų būti sėkminga ir veiksminga. Norėčiau dar pasakyti, kad nepaisant to, Europos Parlamentas visuomet tvirtai rėmagentūrą FRONTEX, kaip teisingai minėjo Komisijos narys. Kasmet šios agentūros biudžeto eilutbuvo didinama, siekiant, kad jos misijos būtų nuolatinės ir produktyvesnės. Kaip galėtume padaryti agentūrą FRONTEX veiksmingesnę? Pirmiausia - apsvarstydami, kaip galime išplėsti jos įgaliojimus, kaip siūlir Komisijos narys, ir kaip siūloma pranešime. Taip pat mums reikia sustiprinti jos veiksmingumą, nustatant, kaip mes galėtume įtikinti valstybes nares laikytis jų duotų pažadų, kai jos įsipareigojo teikti įrangą agentūros FRONTEX operacijoms. Kitu atveju, turime apsvarstyti galimybę agentūrą FRONTEX aprūpinti nuosava įranga. Antras elementas, kurio reikia, norint padidinti efektyvumą - tarptautinis bendradarbiavimas. Neseniai Europos Parlamentas lankėsi Senegale, kur stebėjo bendradarbiavimo metodą, kurį taiko Ispanija ir Senegalas. Tokį bendradarbiavimo būdą turime taikyti ir kitose zonose, pvz., Viduržemio jūroje, bei prie Graikijos. Galiausiai yra teigiančių, jog agentūra FRONTEX kažkaip nesilaiko ar neturi įgaliojimų laikytis žmogaus teisių. Visiškai nesutinku. Tiesą pasakius, manau, kad jei ne agentūra FRONTEX, būtų nuskendę ar žuvę daug daugiau žmonių nei dabar. Tai rodo, kad agentūra FRONTEX gerbia žmogaus gyvybę ir laikosi žmogaus teisių. Tačiau mes norime padaryti daugiau, norime, kad agentūra FRONTEX savo operacijose būtų produktyvesnė. Jei jai pavyks tai padaryti, vienu šūviu nušausime du zuikius. Pirmiausia užkirsime kelią vykdomoms nelegalioms kelionėms ir, antra, užbaigsime šias žmonių tragedijas, kurios dažnai nutinka mūsų jūrose ir kurios daro gėdą mums visiems.
<SPEAKER ID="457" NAME="Inger Segelström">
PSE frakcijos vardu. - (SV) Gerb. pirmininke, Komisijos nary ir Komisijos pirmininko pavaduotojau J. Barrotai, ponios ir ponai, pirmiausia norėčiau padėkoti J. Moreno Sánchezui ir komitetui, nes šį kartą dėl FRONTEX ir EUROSUR turėjome konstruktyvias diskusijas ir taip pat norėčiau jiems padėkoti už tai, kad jie ir toliau artimai seka agentūros FRONTEX darbą. Tai būtina, nes daug žmonių yra susirūpinę dėl to, kaip turėtų būti plėtojama agentūra FRONTEX - ar ji taps ES siena ir tvirtove nuo likusio pasaulio ir vargingesnės pasaulio dalies.
<P>
Neseniai paaiškėjo, kad agentūra FRONTEX nesuprato vieno iš savo uždavinių - kovoti su prekyba žmonėmis. Džiaugiuosi, kad šiuo klausimu gavau pritarimą ir kad dabar šį klausimą paaiškiname. Manau, kad visi čia esantys sutaria dėl to, kad mums yra labai svarbu visais galimais būdais padėti užkirsti kelią žmonių patekimui į pavojų, kai jie nori patekti į ES. Tie žmonės nėra nusikaltėliai, jie yra neturtingi žmonės, ieškantys geresnio gyvenimo savo šeimoms. Taip pat džiaugiuosi, kad gavau paramą dėl taisyklių išplėtimo ir jų taikymo jūroms, ypač Viduržemio jūrai, ES teisėje ir tarptautinėje teisėje.
<P>
Yra nepriimtina, jog į laivą priėmęs pabėgėlius žvejys yra įtariamas žmonių prekyba ir kad trūksta aiškumo, ar tokiu atveju turėtų būti leidžiama palikti pabėgėlius artimiausiame uoste ir kokias taisykles reikėtų taikyti. Todėl yra gerai tai, kad būsimoje ES prieglobsčio, pabėgėlių ir migracijos politikos programoje mes atkreipsime dėmesį ir į tai, kaip būsimame darbe geriau panaudosime agentūrą FRONTEX. Prieš baigdama, norėčiau visiems nariams, mūsų fantastiškam Piliečių laisvių, teisingumo ir vidaus reikalų komitetui, Pirmininkui ir Komisijos nariui J. Barrotui palinkėti linksmų Šv. Kalėdų ir laimingų Naujųjų Metų. Ačiū.
<SPEAKER ID="458" NAME="Adina-Ioana Vălean">
ALDE frakcijos vardu. - Gerb. pirmininke, pirmiausia norėčiau pasveikinti pranešėją, J. Moreno Sánchezą su jo puikiai suderintu pranešimu. Esu dėkinga, kad jis atsižvelgį daugumą man susirūpinimą kėlusių aspektų ir netgi į mano kritiką.
<P>
Agentūra FRONTEX - esminimigracijos politikos priemonir ji įrodesanti reikalinga ir veiksminga. Tačiau agentūra vis dar yra pernelyg politizuota įstaiga, kuri per daug priklauso nuo valstybių narių geros valios ir nuo valstybių narių interesų, kuriuos diktuoja spauda ir viešoji nuomonė.
<P>
Buvo labai svarbu valstybėms narėms priminti apie jų moralinę pareigą ir įsipareigojimus. Taip pat labai svarbu priminti, kad agentūra FRONTEX yra pirmojo Bendrijos ramsčio įstaiga. Todėl ji turėtų ne tik gerbti ES pagrindines vertybes savo veikloje, bet ir dirbti jas skatindama, ypač tose srityse, kurios siejasi su kritiniais klausimais, susijusiais su migracija ir judėjimo laisve.
<P>
Tačiau galima kelti klausimą dėl jos veiksmų teisėtumo. Pirmiausia dėl to, kad agentūros FRONTEX vykdomos žvalgybos duomenimis grindžiamų operacijų koordinavimas remiamas rizikos analize ir pavojaus įvertinimu, kurie vykdomi slaptai. Tai reiškia mažai skaidrumo ir jokios demokratinės atskaitomybės. Antra, dėl to, kad bendras operacijas koordinuoja agentūra FRONTEX ir taip išplečiama siena ir dėl to kyla klausimas dėl agentūros atitikimo ES įsipareigojimui dėl prieglobsčio prašytojų ir pabėgėlių apsaugos principo.
<P>
Todėl raginu atlikti išsamų agentūros FRONTEX veiklos ir jos atskaitomybės įvertinimą ir persvarstymą, kuriame dalyvautų Parlamentas. Taip pat prašau Komisijos visapusiškai įvertinti agentūros veiklas, jų poveikio pagrindinėms laisvėms ir teisėms, įskaitant atsakomybę apsaugoti, požiūriu.
<P>
Galiausiai manau, kad iki šiol didžiausias dėmesys buvo sutelktas į jūrų klausimus, nors kaip minėta, reikia spręsti visus migracijos maršrutus. Netrukus didelio dėmesio pareikalaus ir žemės maršrutai, rytinėse sienose ir bent kartą turėtume būti aktyvūs ir spręsti problemą prieš ten susidarant nepaprastosioms padėtims.
<SPEAKER ID="459" NAME="Giusto Catania">
GUE/NGL frakcijos vardu. - (IT) Gerb. pirmininke, ponios ir ponai, manau, kad turėtume pabandyti parengti agentūros FRONTEX pastarųjų trejų metų nesėkmių balansą. Jei tai padarysime, pamatysime, kad buvo vykdoma nemaža propaganda.
<P>
Pasienyje buvo surengta tik kiek daugiau nei 30 bendrų operacijų, per pastaruosius trejus metus mirčių skaičius jūrose išaugo ir didžioji dalis išteklių, kurie vis didinami, skiriami jūrų sienų apsaugai, nors pati agentūra FRONTEX skelbia, kad tik apie 15 proc. neteisėtų imigrantų į Europos Sąjungą atvyksta jūra. Juos taip ir vadinkime - neteisėtais imigrantais. Žinau, kad tam pritaria ir Komisijos narys J. Barrot, taigi nebevadinkime jų nelegaliais migrantais.
<P>
Vienas iš dalykų, kuriuos mums parodagentūra FRONTEX, yra tai, kad galima beatodairiškai ir savavališkai naudoti šaunamuosius ginklus. Bendroje operacijoje rugsėjo mėn. prie Lampedūzos matėme sumaištį. Dabar nepaisant to, kad kai kurie mūsų punktai buvo įtraukti į J. Moreno Sánchezo pranešimą, noriu pabrėžti savo kritiką, nes esu visiškai įsitikinęs, kad šis Parlamentas gali greitai pakeisti savo nuomonę apie agentūrą FRONTEX. Nelabai seniai, kai pasakiau, kad yra būtina pakeisti agentūros FRONTEX įgaliojimus, nustatant pirmenybę gelbėjimui jūrose, nesulaukiau jokio pritarimo, tačiau galiausiai tai gali tapti bendru šio Parlamento požiūriu.
<P>
Ir toliau esu kritiškas agentūros FRONTEX atžvilgiu, nes manau, jog agentūros veiklomis nesilaikoma prieglobsčio prašytojų teisių. Žmonių išsiuntimas atgal prie sienų yra reakcinga utopija ir manau, kad yra labai sudėtinga panaikinti natūralų vyrų ir moterų laisvo judėjimo poreikį. Šiandien agentūra FRONTEX - Europos tvirtovės simbolis ir tikra mūsų sienų sukarinimo priemonė.
<SPEAKER ID="460" NAME="Johannes Blokland">
IND/DEM frakcijos vardu. - (NL) Gerb. pirmininke, TvirtovEuropa dabar imasi Afrikos žemyno, kur nelegalius imigrantus perima valdžios institucijos prieš šiems pasiekiant Europos Sąjungą ir tai yra daroma vietos valdžios institucijų vardu su finansine ir logistine Europos Sąjungos pagalba. Pati Europos pagalba Afrikos valstybėms, skirta kovoti su nepageidaujama imigracija į Europą veikia, tačiau ar tokio poveikio mes norėjome?
<P>
Vertinu tai, kad padedant agentūrai FRONTEX jūrose buvo išgelbėta daug žmonių, tačiau bijau dėl tų, kurie pabėgo dėl politinių ar religinių priežasčių. Pasak organizacijos "Amnesty International" ir Jungtinių Tautų pabėgėlių reikalų vyriausiojo komisaro (angl. UNHCR) pranešimų, žmonės grąžinami atgal į savo kilmės valstybes be jokio tyrimo. Valstybės narės nori apsisaugoti nuo nelegalių imigrantų, kad jie negalėtų pasinaudoti mūsų teisinėmis sistemomis ir teisingai daro. Tačiau kyla moralinis klausimas, ar tokiu metodu sudaromos sąlygos politiniams ir kitiems pabėgėliams pasiekti prieglobsčio prašymo procedūrą.
<P>
Ar Afrikos valstybės laikosi Pabėgėlių sutarties? Esant tokioms aplinkybėms norėčiau paraginti Komisiją ir Komisijos narį J. Barrotą susieti pagalbą Afrikos valstybėms su humanišku elgesiu su politiniais pabėgėliais pagal JT konvenciją, susijusią su Pabėgėlių statusu. Pritariu J. Moreno Sánchezo pranešimo 4 pakeitimui.
<P>
Taigi, gerb. pirmininke, agentūros FRONTEX veikla kelia naują problemą - norime mes to, ar ne. Dėl šios priežasties, agentūra FRONTEX turėtų prisiimti visišką atsakomybę. Norėčiau paraginti padaryti susitarimus trumpuoju laikotarpiu, kurie užtikrintų, kad politiniai ir kitokie pabėgėliai galėtų ir toliau tikėtis humaniško elgesio, nes iš dalies agentūros FRONTEX sėkmpriklausys kaip tik nuo to.
<SPEAKER ID="461" NAME="Philip Claeys" AFFILIATION="NI">
(NL) Gerb. pirmininke, turėjau garbės Užsienio reikalų komiteto vardu parengti nuomonę dėl agentūros FRONTEX, tačiau ji nedidele balsų dauguma buvo atmesta, nes kairieji atsisakpritarti, jog tekste aiškiai minimos su Libija ir Turkija susijusios problemos. Įsivaizduokite mano nustebimą ir, tiesą pasakius, džiaugsmą, kai pastebėjau, Piliečių laisvių komitetas sugebėjo iškelti man rūpimus klausimus.
<P>
Libija - svarbi tranzito valstybnelegaliai migracijai Europos kryptimi. Tiesą pasakius, tokia pat yra ir Turkija, tik dar reikia paminėti, kad iš jos pačios atvyksta daug imigrantų. Todėl yra labai svarbu, kad šios valstybės ir jų pasienio kontrolės institucijos pradėtų visapusiškai bendradarbiauti su agentūra FRONTEX. Tiesą sakius tai taikytina ir pakartotinio priėmimo susitarimams, kuriuose Turkija jau daugelį metų nepalenkiamai atsisako dalyvauti. Turkija atsisako pasirašyti susitarimą ir veiksmingai neprižiūri savo sienų Europos kryptimi. Iš valstybės, kuri nori prisijungti prie Europos Sąjungos, norėtųsi matyti daugiau pastangų. Jei Komisija ir Taryba nesugebėtų priminti Turkijai apie jos atsakomybę, tai sukeltų pasipiktinimą.
<P>
FRONTEX ir EUROSUR - svarbios kovos su nelegalia imigracija priemonės ir jos taip pat galėtų būti naudojamos kovojant su tarptautiniu nusikalstamumu, prekyba narkotikais, prekyba žmonėmis ir ginklais. Jei nebus veiksmingo bendrų išorės sienų valdymo, neveiks ir Šengenas ir mes net negalėsime galvoti apie bendros imigracijos politikos patvirtinimą. Taigi tai nėra paprasčiausiai lėšų klausimas, iš esmės tai - politinės valios klausimas. Kai girdžiu pavadinimą Europos tvirtovė, su liūdesiu pastebiu, kad mums reikia įdėti dar labai daug darbo, nes kol kas ta frazturėtų būti Europos rėtis.
<SPEAKER ID="462" NAME="Carlos Coelho" AFFILIATION="PPE-DE">
(PT) Gerb. pirmininke, Komisijos pirmininko pavaduotojau, ponios ir ponai, pirmiausia noriu pasveikinti pranešėją Javierą Moreno Sánchezą su jo puikiu darbu ir savo kolegą Simoną Busuttilą, kuris buvo pagalbinis pranešėjas Europos liaudies partijos (krikščionių demokratų) frakcijos ir Europos demokratų vardu. Zona be vidus sienų negali veikti, jei nebus dalijamasi atsakomybe ir nebus solidarumo valdant išorės sienas. Tai yra labai svarbu, siekiant išspręsti migracijos reiškinį pasauliniu ir suderintu būdu, kovoti su nelegalia imigracija ir užtikrinti suderintą sienų valdymą, bendrai naudojant fizinius ir žmogiškuosius išteklius.
<P>
Sienų kontrole dėmesys skiriamas ne tik neteisėtam sienos kirtimui, bet ir kitiems sienos kirtimo nusikaltimų aspektams, pvz., terorizmo, prekybos žmonėmis, narkotikų kontrabandos ir neteisėtos prekybos ginklais prevencijai, taip prisidedant prie bendro vidaus saugumo didinimo.
<P>
Neabejoju, kad agentūra FRONTEX gali vaidinti gyvybiškai svarbų vaidmenį, taikant šią bendra strategiją ES sienoms. Svariai padidinus agentūros biudžetą, kaip to visuomet reikalavo šis Parlamentas ir tam pritarKomisijos narys J. Barrot, manau, kad po to reikėtų persvarstyti agentūros įgaliojimus, kad būtų panaikintos teisinės spragos, susijusios su jūrų gelbėjimo operacijomis, bendradarbiavimo grąžinimo operacijose ir netgi su galimybe trečiosioms šalims naudoti jų įrangą, kaip jau minėjo pirmininko pavaduotojas J. Barrot.
<P>
Taigi pritariu agentūros FRONTEX vaidmens stiprinimui, tačiau laipsniškam ir atitinkančiam tikruosius poreikius. Taip pat pripažįstu, kad yra labai svarbu optimizuoti visų stebėjimo sistemų ir priemonių naudojimą, ypač išplečiant dabar esančią taikymo sritį, kuriant sinergijas ir didinant bendradarbiavimą su Europos agentūromis, pvz., Europolu, bei kitomis tarptautinėmis organizacijomis.
<SPEAKER ID="463" NAME="Marian-Jean Marinescu" AFFILIATION="PPE-DE">
(RO) Pirmiausia norėčiau pasidžiaugti Skubios pasienio pagalbos būrio (angl. RABIT) veikla, šių metų spalio mėn. vykdyta prie Rumunijos rytinės sienos. Šią operaciją koordinavo Europos agentūra FRONTEX. Tokios rūšies veikla, jau trečioji, parodė, kokį svarbų vaidmenį vaidina agentūra FRONTEX, teikdama paramą valstybėms narėms, turinčioms Europos Sąjungos išorės sienų ir todėl turinčioms didesnį poreikį techninei ir veiklos pagalbai.
<P>
Taip pat džiaugiuosi dėl šio mėnesio pradžioje pasirašyto susitarimo tarp agentūros FRONTEX ir Gruzijos pasienio tarnybos, nes tai - svarbus žingsnis, užtikrinant sienų saugumą ir kovojant su nelegalia imigracija. Europos Komisijos siūloma ilgalaiksienų valdymo strategija yra sveikintina šiais laikais, kai pietines išorines sienas turinčios valstybės narės susiduria su didelėmis nelegalios imigracijos keliamomis problemomis. Šią strategiją reikia papildyti kaimyninių valstybių pastangomis, skirtomis padidinti jų pačių sienų saugumą. Dėl to į Europos kaimynystės politiką įtrauktais veiksmų planais reikia skatinti projektus ir finansinę pagalbą, skirtą trečiųjų valstybių sienas padaryti dar saugesnes.
<P>
Dėl Parlamento ES sienų ilgalaikio valdymo strategijos paketo įvertinimo, turiu pasakyti, kad apgailestauju, jog diskusija dėl FRONTEX ir EUROSUR nesutapo su diskusija dėl Komisijos pasiūlymų dėl patekimo ir (arba) išvykimo sistemos, kelionių registracijos programos ir Elektroninės leidimo keliauti sistemos (angl. ESTA), nes taip galėtume turėti bendrą viziją, kaip ateityje bus plėtojama Europos Sąjungos rytų sienų priežiūra.
<SPEAKER ID="464" NAME="Dushana Zdravkova" AFFILIATION="PPE-DE">
(BG) Komisijos nary, ponios ir ponai, jau daugiau kaip dvejus metus 670 km. Juodosios jūros pakrantės yra Europos Sąjungos išorinės rytinės sienos dalis.
<P>
Bulgarijos ir Rumunijos pasienio kontrolės tarnybų dalyvavimas bendruose agentūros FRONTEX rengiamuose projektuose ir veiklose duoda gerų rezultatų. Tačiau šiais metais vykę kariniai veiksmai tarp Rusijos ir Gruzijos ir tebesanti įtampa šių valstybių santykiuose bei bendras Kaukazo regiono nestabilumas rodo, kad mūsų bendra Juodosios jūros siena vis dar susiduria su bauginančiais iššūkiais.
<P>
Siekiant sėkmingai įveikti šiuos iššūkius, Juodosios jūros regionui reikia parengti saugumo strategiją, kad ši zona taptų tikra saugumo ir stabilumo zona. Strategija turi būti skirta įtraukti pagrindines valstybes į projektus ir veiklas, kurias vykdo Europos Sąjungos valstybės narės. Tai yra vienintelis būdas, kuriuo galime užtikrinti tinkamą Juodosios jūros sienos apsaugą ir užtikrinti mūsų piliečių ramybę.
<P>
Kita svarbi iniciatyva, kuriai reikia skirti daugiau išteklių ir finansavimo - ir net tik iš Europos institucijų, bet ir valstybių narių - yra agentūros FRONTEX logistikoje ir operacijose dalyvaujančio personalo didesnis mokymas. Šiandieniame pasaulyje sienos apsauga nėra vien tik fizinsienos apsauga - sienos apsaugai reikia papildomų žinių ir įgūdžių įvairiose srityse.
<P>
Siekiant sudaryti sąlygas, kad dirbantieji valstybių narių pasienio kontrolės tarnybose galėtų sėkmingai atlikti jiems pavestas užduotis, jie turi nusimanyti tarptautinėje ir jūrų teisėje bei prieglobsčio teisėje ir pagrindinėse žmogaus teisėse.
<P>
Norėčiau sutikti su pranešėjo J. Sánchezo pateikta pastaba, kad reikia parengti išsamų bendrą planą, kuriame turi būti nustatyta bendri Europos Sąjungos sienos kontrolės strategijos pagrindai.
<SPEAKER ID="465" NAME="Rareş-Lucian Niculescu" AFFILIATION="PPE-DE">
(RO) Norėčiau pabrėžti ypatingą, kai kurių J. Moreno Sánchezo pranešime ir Komisijos komunikate esančių įvertinimų svarbą. Kalbu apie tuos punktus, kur mums primenama apie žemės migracijos maršrutų, einančių per rytinę sieną, keliamas problemas. Todėl noriu pabrėžti, kad ES rytų sienoms reikia skirti daugiau dėmesio ir išteklių.
<P>
Tiesą pasakius, pagal kai kuriuos skaičiavimus, apie 25 proc. dabar ES esančių nelegalių imigrantų yra kilę iš palei rytinę sieną esančių valstybių ir į ES pateko būtent per rytų sieną. Europos Sąjungos išorės rytų siena yra ne tik labai ilga, bet ir labai sudėtinga, dėl mūsų kaimyninių regionų. Be nelegalios imigracijos problemos turime atsižvelgti į organizuoto nusikalstamumo, kurio pagrindiniai maršrutai taip pat kerta šią geografinę zoną, pavojų.
<P>
Būdamas Europos Parlamento nariu iš Rumunijos, kuriai tenka apie 2 000 km. ES išorės rytų sienos, norėčiau pabrėžti, kad labai svarbu šiai sienai skirti tinkamą dėmesį.
<SPEAKER ID="466" NAME="Czesław Adam Siekierski" AFFILIATION="PPE-DE">
(PL) Gerb. pirmininke, Europos Sąjungai šiuo metu trūksta išsamaus plano, skirto bendradarbiauti su valstybėmis, esančiomis prie jos rytų sienos.
<P>
Kartu su ilgalaikiais tikslais, kuriuos toms valstybėms nustatEuropos Sąjunga, turėtume nustatyti ir trumpalaikius tikslus ir įdiegti sistemą, skirtą nustatyti, kiek tos valstybės laikosi nustatytų bendradarbiavimo dėl sienos kirtimo principų. Mūsų sienų su trečiosiomis valstybėmis požiūriu, agentūros FRONTEX darbas turėtų apimti priemones, skirtas kovoti su prekyba žmonėmis. Svarbiausia visose didelio rizikingumo zonose turi būti bendrai, reguliariai nuolat ir veiksmingai vykdomas stebėjimo patruliavimas visus metus.
<P>
Kaip svarbus Europos Sąjungos pasaulinės strategijos dėl imigracijos elementas, agentūros FRONTEX misija turėtų būti apsaugoti Sąjungos išorės sienas, užtikrinant, kad tai netaps naujų sienų kūrimo - Europą dalinančių ribų - ir naujų sienų statymo priemone.
<SPEAKER ID="467" NAME="Carl Schlyter" AFFILIATION="Verts/ALE">
(SV) Gerb. pirmininke, teigiamai vertinu tas pranešimo dalis, susijusias su žmogaus gyvybės šventumu ir tai, kad turėtume laikytis pabėgėlių readmisijos teisių, t. y. teisės būti neparsiųstiems atgal į nepriimtiną padėtį. Tačiau nepaisant to, man didelį susirūpinimą kelia tai, kad agentūra FRONTEX bus "Europos tvirtovės" kūrimo dalis.
<P>
Mano nuomone, atrodo, kad mūsų vienų su kitais solidarumas dėl mūsų sienų sugriežtinimo yra didesnis už mūsų solidarumą su žmonėmis, kurie pas mus atvyksta. Laikomės klaidingos minties, jog Europai tektų neproporcingai didelis pasaulio pabėgėlių kiekis. Tai visiškai neteisinga. Daugiausia pasaulio gauna neturtingiausios pasaulio valstybės. Mums tenka tik mažyttokių žmonių dalis. Be to, kai mes kalbame apie readmisijos susitarimų įtraukimą į visus susitarimus su kitomis valstybėmis, manau, kad esame visiškai neteisingame kelyje.
<P>
Pirmiausia turėtume plėtoti vystymą, taikydami sąžiningų prekybos susitarimų priemones ir tuomet, galbūt, mums teks mažiau pabėgėlių. Tai yra daug geresnpolitika ir mums, ir kitoms valstybėms.
<SPEAKER ID="468" NAME="Jacques Barrot">
Komisijos pirmininko pavaduotojas. - (FR) Gerb. pirmininke, atidžiai klausiau visų kalbėjusiųjų. Pirmiausia jums norėčiau labai sąžiningai pasakyti, kad negaliu pritarti teiginiui, kad agentūra FRONTEX yra Europos - tvirtovės simbolis, kuri yra uždaryta visiems, kam reikalinga pagalba, ar kurie nori atvykti į Europą. Tai yra visiškai neteisinga! Kaip labai teisingai pastebėjo S. Busuttil, C. Coelho, Ch. Cederschiöld ir A.I. Vălean, akivaizdu, kad iki šiol agentūra FRONTEX jau išgelbėjo daug gyvybių ir aš niekaip negaliu pritarti teiginiui, kad agentūra FRONTEX yra tam tikras Europos militarizavimas. Negaliu leisti taip sakyti.
<P>
Nepaisant to, yra tiesa, kad mums reikia pažangos. Ch. Cederschiöld pateiklabai gerą punktą, kad agentūra FRONTEX gali padėti mums kovoti su prekyba žmonėmis, nors A.I. Vălean taip pat nurodė, kad mums reikia atkreipti dėmesį į sausumos sienas ir priminti valstybėms apie jų pareigas.
<P>
Reikia pasakyti, kad šiuo metu apie 80 proc. žmonių,, nelegaliai kertančių sieną, padeda kontrabandininkai, skrupulų neturintys verteivos. Reikėtų pabrėžti, kad šiandien norėdami iš Libijos nukeliauti į Kanarų salų pakrantes žmonės turi mokėti ypač dideles pinigų sumas - 2 000 EUR, 3 000 EUR - ir kartu patenka į didelį laivų sudužimo ir nuskendimo prieš pasiekiant krantą, pavojų. Todėl negaliu leisti taip sakyti.
<P>
Manau, kad agentūrai FRONTEX turi labai svarbus vaidmuo šioje srityje. Mums reikia tokio integruoto sienų valdymo, apie kurį kalbėjo C. Coelho ir mums iš teisų reikėtų pagalvoti apie naujus agentūros FRONTEX įgaliojimus. Taikant tokį pasaulinį metodą, kuriuo susiejamas vystymas ir bendras migracijos srautų valdymas, savo vietą turi turėti ir agentūra FRONTEX. Tai - tikrasis atsakymas į jūsų klausimus.
<P>
Taip pat norėčiau jums priminti, jei dar reikia priminti, kad akivaizdu, jog Komisija turi parengti gaires bendroms jūrų operacijoms, kurias rengia agentūra FRONTEX. Prie valstybių narių ir agentūros FRONTEX ekspertų prisijungs Jungtinių Tautų Vyriausiojo pabėgėlių komisaro biuro ir Tarptautinės migracijos organizacijos ekspertai, siekiant užtikrinti agentūros FRONTEX atitikimą konvencijai dėl žmogaus gyvybės apsaugos jūroje, kurioje nustatyta, kad išgelbėti žmonės turi būti apgyvendinti saugioje vietoje, vietoje, kurioje nebegresia pavojus jų gyvybei ir kurioje galima patenkinti jų poreikius, kol bus priimtas sprendimas dėl jų likimo.
<P>
Būtent tai norėjau pasakyti. Puikiai suprantu, kad agentūrai FRONTEX trūksta išteklių, ir greičiausiai reikės vienaip ar kitaip arba priversti valstybes nares iš tiesų agentūrai FRONTEX suteikti išteklių arba aprūpinti agentūrą savais ištekliais, nors tai atsižvelgiant į dabartinius biudžeto pagrindus, gali būti gana sudėtinga.
<P>
Bet kuriuo atveju, agentūros FRONTEX įgaliojimai iš tiesų turi būti išplėsti. Taigi turi tapti įmanoma bendradarbiauti su trečiosiomis šalimis, iš kurių atvyksta imigrantai, kad būtų galima kartu užtikrinti protingą ir žmogišką tokios nelegalios migracijos, kuri, kartoju, vyksta dalyvaujančių asmenų sąskaita, priežiūrą.
<P>
Noriu padėkoti J. Moreno: jo pranešimas yra suderintas ir nutiesia kelią geriau aprūpintai agentūrai FRONTEX, kurios uždavinys, mano manymu, bus žmonių gyvybių išsaugojimas. Būtent tai turime omenyje, kai galvojame apie agentūrą FRONTEX. Negalime to pamiršti. Kalbant paprastai, būtent tai norėjau pasakyti, atidžiai išklausęs visus dalyvavusius diskusijose ir galiu neabejodamas pasakyti, kad kai agentūrai FRONTEX rengsime gaires, būtinai atsižvelgsiu į šias diskusijas.
<SPEAKER ID="469" NAME="Javier Moreno Sánchez">
pranešėjas. - (FR) Gerb. pirmininke, J. Barrotai, manau, kad esame gerame kelyje. Tie, kas jau daugelį metų seka Europos veiksmus, žino, kad kai Parlamentas ir Komisija dirba ranka rankon, Europos Sąjungoje pasiekiama pažanga.
<P>
Manau, kad esame gerame kelyje, todėl turime tęsti savo darbą.
<P>
(ES) Pirmiausia norėčiau padėkoti visiems šį vakarą kalbėjusiems nariams. Manau, kad tai buvo diskusija, kurioje išgirdome skirtingų nuomonių, kaip būna šiame Parlamente ir kurios reiškia demokratiją, tačiau manau, kad turime gana apčiuopiamą sutarimą. Be abejo, noriu padėkoti pagalbiniams pranešėjams iš kitų politinių frakcijų ir Piliečių laisvių, teisingumo ir vidaus reikalų komiteto nariams, nes jų indėlis sudarmums sąlygas parengti tai, kas čia buvo pavadinta suderintu pranešimu, kuris, mano manymu, yra pakankamai užbaigtas.
<P>
Taip pat noriu padėkoti agentūros FRONTEX vykdančiajam direktoriui Ilkkai Laitinenui ir jo pavaduotojui Gilui Ariasui, kurie visuomet man teikmano prašomą informaciją, ir visai agentūroje dirbančiai komandai.
<P>
Turėjau galimybę savo akimis pamatyti - pvz., kai buvome Senegale bei agentūros pagrindinėje būstinėje Varšuvoje - kad visi agentūroje FRONTEX dirbantys vyrai ir moterys yra labai atsidavę savo darbui ir puikiai nusimano savo dirbamame darbe. Todėl paprašiau Piliečių laisvių, teisingumo ir vidaus reikalų komiteto pirmininko G Deprezo kartu su Biudžeto komitetu surengti klausymą, kad jie mums galėtų paaiškinti viską, ką jie daro.
<P>
Tai nėra vien tik operacijų klausimas. Jie, kaip jau paaiškino M. J. Marinescu, puikiai dirba mokydami personalą RABIT pratybose ir nustatant falsifikuotus kelionių dokumentus. Tai yra labai svarbus ir retai minimas darbas. Būtent todėl pasiūliau surengti minėtą klausymą.
<P>
Mano nuomone, yra du aspektai, kuriuos mums reikia labai išsamiai aptarti. Manau, čia jau buvo pasakyta - tai paminėjo Komisijos pirmininko pavaduotojas ir kiti mūsų kalbėjusieji - agentūra FRONTEX turi būti grindžiama pačiu didžiausiu teisiniu aiškumu, nes be tokio aiškumo agentūra dažnai negali veikti ir dažnai atsiduria neįmanomose padėtyse.
<P>
Kai bus suteikti nauji, persvarstyti įgaliojimai, turime žinoti, ką jie gali daryti jūrų gelbėjimo repatriacijos atvejais, ir ko ne.
<P>
Baigiant noriu pasakyti, kad, mano manymu, pats svarbiausias dalykas, kaip matėme delegacijose įvairiose valstybėse, yra Europos ženklas ir Europos dvasia. Daugelis valstybių mieliau nori matyti "Europos" vardą, o ne tam tikros valstybės vardą, kuri praeityje buvo kolonijinjėga - tokį vardą jos mato ne taip aiškiai. Manau, kad tai duoda pridėtinę vertę. Manau, kad privalome investuoti į agentūrą FRONTEX ir eiti į priekį. Turime galvoti apie tempą ir įtikinti valstybes nares.
<SPEAKER ID="471" NAME="Pirmininkas">
Diskusijos baigtos.
<P>
Balsavimas įvyks rytoj, 2008 m. gruodžio 18 d., ketvirtadienį.
<P>
Raštiški pareiškimai (Darbo tvarkos taisyklių 142 straipsnis)
<SPEAKER ID="962" NAME="Cristian Silviu Buşoi  " AFFILIATION="ALDE">
raštu. - Pirmiausia norėčiau pareikšti savo optimizmą agentūros FRONTEX veiklos atžvilgiu, atsižvelgiant į teigiamus agentūros veiklos įvertinimo skaičius.
<P>
Tačiau visiškai pritariu pranešėjo požiūriui, kad agentūros FRONTEX veiklą turi lydėti teisinimigracijos politika, kad būtų galima veiksmingai kovoti su nelegalia imigracija. Neprotinga statyti Europos tvirtovę, dėmesį sutelkiant tik į nelegalius imigrantus, nes kol bus ekonominio vystymosi atotrūkis, vyks ir migracija. Be to, pritariu tam, kad saugant mūsų išorės sienas, reikia visapusiškai gerbti žmogaus orumą ir pagrindines teises, nes tai - Europos vertybių dalis.
<P>
Norėčiau pabrėžti ES valstybių narių solidarumo svarbą. Atsižvelgiant į sienų kontrolės panaikinimą Šengeno erdvėje, valstybės narės negali dar labiau priklausyti viena nuo kitos; jos yra kartu atsakingos už sienų apsaugą. Būtent todėl visos valstybės narės turėtų dalyvauti agentūros FRONTEX veiklose ir suteikti būtinų išteklių. Galiausiai - ir tai yra ne mažiau svarbu - pirmenybę reikia suteikti ir bendradarbiavimui su trečiosiomis šalimis, kad būtų padidintas agentūros FRONTEX veiksmingumas.
<SPEAKER ID="961" NAME="Janusz Lewandowski  " AFFILIATION="PPE-DE">
raštu. - (PL) Agentūros FRONTEX darbas mane domina, nes tai yra vienintelLenkijoje įkurta Europos Sąjungos institucija. Nepaisant ankstesnių nuogąstavimų dėl Europos Sąjungos rytų sienos saugumo, pasirodo, kad didžiausias su nelegalia migracija susijęs pavojus kyla ties Viduržemio jūros baseinu. Taigi didžioji dalis agentūros FRONTEX darbo yra susijusi su ta sritimi. Turėjau galimybę lankytis Maltoje ir pamatyti ten įkurtas Afrikos pabėgėlių stovyklas, taigi suprantu problemos rimtumą ir neišmatuojamą žmogiškojo nusivylimo lygį, dėl kurio desperatiškai bandoma kirsti jūrą ir pasiekti Maltą bei žemyne esančią Europos Sąjungą.
<P>
Nelegali imigracija kelia pavojų mums visiems ir jai spręsti reikia bendros strategijos ir Bendrijos priemonių. Nuo 2005 m. tokias priemones teikagentūra FRONTEX bei sienų stebėjimo sistema EUROSUR. Parlamentas žino apie didėjantį finansavimo poreikį ir jau trečius metus ragina padidinti agentūros FRONTEX biudžetą. Iki šiol atskiros valstybės narės dalyvavo labai nevienodai - finansavimo, įrangos ir operacijų klausimais buvo stebimi didžiuliai skirtumai. Geografinės priežastys ir imigracijos problemos jautrumo lygio skirtumai reiškia, kad nevienodas valstybių narių dalyvavimas šioje Bendrijos politikos srityje, greičiausiai, ir toliau bus nuolatine problema, kurią bus sunku įveikti.
<SPEAKER ID="960" NAME="Bogusław Rogalski  " LANGUAGE="PL">
Atsižvelgiant į nelegalios migracijos keliamą pavojų, Europai reikia tvarkyti savo sienas taikant labiau integruotą metodą, bei migracijos reiškiniui, įskaitant legalios migracijos valdymą, taikyti labiau suderintą metodą. Netgi jei pritarsime, kad kiekviena valstybės narturėtų kontroliuoti savo sienas, atsižvelgiant į padėtį prie mūsų rytinių ir pietinių sienų, turėtume bendradarbiauti ir dalytis turimais materialiniais ir žmogiškaisiais ištekliais, kad galėtume įveikti šį reiškinį.
<P>
Tinkamų pasienio kontrolės sistemų įgyvendinimas apribotų tarptautinį nusikalstamumą ir taip prisidėtų prie mūsų vidaus saugumo didinimo. Be priemonių, skitų kontroliuoti nelegalių imigrantų antplūdį, agentūra FRONTEX turėtų taip pat prisidėti prie pasaulinės partnerystės su trečiosiomis šalimis stiprinimo ir turėtų būti atsakinga už tam tikrų sprendimų, susijusių su teise į prieglobstį, priėmimo.
<P>
Nelegali imigracija taip pat yra susijusi su dideliu mirčių skaičiumi, kurios įvyksta, kai žmonės bando nelegaliai kirsti sieną. Atsižvelgiant į šį faktą, turėtume vykdyti visus metus trunkantį patruliavimą didelio rizikingumo zonose, kur kyla pavojus, kad žus žmonės. Taip pat gyvybiškai svarbu sukurti du atskirus padalinius, kurių vienas stebėtų sausumos sienas, o kitas stebėtų jūrų sienas, ypatingą dėmesį skiriant migrantų naudojamiems maršrutams rytinėse sienose.
<P>
Taip pat labai reikia tęsti agentūros FRONTEX veiklose dalyvaujančio personalo mokymą, siekiant didesnio efektyvumo ir didesnio profesionalumo lygio, bei kurti bendrą keitimosi informacija sistemą, siekiant optimizuoti agentūros FRONTEX veiklas.

<CHAPTER ID="023">
Kova su cigarečių kontrabanda (EB ir koncerno "Philip Morris" susitarimas) (diskusijos) 
<SPEAKER ID="229" NAME="Pirmininkas">
Kitas klausimas yra Barto Staeso pranešimas Biudžeto kontrolės komiteto vardu dėl Bendrijos, valstybių narių ir koncerno "Philip Morris" susitarimo dėl kovos su cigarečių kontrabanda poveikio ir tolesnio tyrimo komiteto rekomendacijų dėl Bendrijos tranzito sistemos svarstymo
<SPEAKER ID="230" NAME="Bart Staes  " LANGUAGE="NL">
Pone pirmininke, Komisijos nary, ponios ir ponai, Biudžeto kontrolės komiteto pranešimuose dažnai pranešama ganėtinai blogų naujienų, juk galiausiai tai EP kovos su sukčiavimu komitetas. Tai dažnai susiję su trūkumais, pažeidimais, apgaudinėjimais, o kartais ir sukčiavimu ir apgavyste. Man malonu, ponios ir ponai, kad šiandien mano pranešime pateikiama ir teigiamų dalykų, sėkmės istorija parodanti, kaip Europos Komisijos, Europos Parlamento ir valstybių narių bendradarbiavimu galime užtikrinti problemų sprendimą.
<P>
Apie kokį kontekstą kalbama? XX a. paskutiniame dešimtmetyje su cigarečių kontrabanda susijęs sukčiavimas peraugo į stambų verslą. Šimtai milijonų ekiu (tuo laikotarpiu mes vis dar kalbėjome apie ekiu, o ne apie eurą) dingdavo nusikaltėlių kišenėse Europos Sąjungos ir valstybių narių biudžetų sąskaita. Dar 1994 m. tuometinUCLAF (OLAF pirmtakė) įsteigtikslinę cigarečių grupę. 1996 ir 1997 m. EP tyrimo komitetas, kuris atsitiktinai taip pat buvo pirmasis pagal Europos Sąjungos sutartį įsteigtas komitetas, išnagrinėjo visus sukčiavimo tranzito srityje aspektus.
<P>
Tyrimų komitetas nustatė, kad stebėjimo sistema tranzito sektoriuje buvo senoviška. Tranzitu vykstant sunkvežimiams reikėjo antspauduoti dokumentą muitinėje, įvežant prekes į Sąjungą, tuomet sekkelionper Sąjungą, o prekes išvežant iš Sąjungos tie patys dokumentai vėl būdavo antspauduojami muitinėje. Tuomet dokumentas buvo siunčiamas atgal importo muitinei. SU tuo buvo susiję daugelis problemų. Dokumentai atvykdavo pernelyg vėlai: kartais tai trukdavo iki trijų ar keturių mėnesių. Egzistavo padirbtų dokumentų ir padirbtų antspaudų problema. Todėl viena iš svarbiausių tyrimų komiteto rekomendacijų buvo pakeisti visą šią archajišką sistemą, pagrįstą popieriumi ir antspaudais kompiuterizuota sistema.
<P>
Ši nauja kompiuterizuota tranzito sistema (NCTS) buvo įvesta palaipsniui ir šiuo metu veikia visose valstybėse narėse. Ji padeda muitinės tarnyboms realiu laiku nustatyti, ar prekės neteisėtai išvengia muitų priežiūros; tai didžiulis žingsnis į priekį. Tai neužkerta melagingų deklaracijų pateikimo galimybės, todėl prašome Komisijos įsteigti šiam klausimu skirtą sistemą, skirtą užkirsti kelią teikti melagingas prekių deklaracijas. Taip pat prašome suteikti OLAF tiesioginę prieigą prie šios kompiuterizuotos sistemos.
<P>
Kaip minėta, Tyrimo komitetas pagrindinį dėmesį skyrcigarečių problemai. Cigaretės buvo gabenamos per teritoriją nuo vieno sienos kirtimo taško iki kito, tačiau labai dažnai šios prekės, šios cigaretės, patekdavo į juodąją rinką. Be to, šios prekės būdavo labai dažnai kontrabanda įvežamos atgal į Sąjungą. Tai sukėldidžiulių problemų kartais net prievartą. Pvz., Italijoje du finansinės politikos agentai buvo nužudyti.
<P>
Bendras tyrimas taip pat atskleidė, kad kai kurios tabako bendrovės veikkartu su kontrabandininkais ir šios informacijos pagrindu Komisija kartu su daugeliu valstybių narių Niujorko teisme pareiškieškinį koncernui "Philip Morris". Palaipsniui paaiškėjo, kad "Philip Morris" būtų itin sudėtinga laimėti bylą, ir 2004 m. su šia bendrove buvo sudarytas susitarimas. Komisija ir valstybės narės mainais už reikalavimą toliau nagrinėti ieškinį Niujorko teisme sutiko paimti 1,25 mlrd. JAV dolerių sumą 12 metų laikotarpiu.
<P>
Faktiškai antroji susitarimo su "Philip Morris" dalis buvo net svarbesnė. Ji apėmnuostatas dėl "Philip Morris" ir Europos Sąjungos bendradarbiavimo sekant cigaretes. Jei muitinės tarnybos nustatytų cigarečių krovinį, už šio susitarimo nuostatų nesilaikymą, "Philip Morris" privalėtų nedelsdama sumokėti išvengtas muitinės rinkliavas, o ši suma už cigarečių konteinerį gali siekti iki 1,5 mln. EUR.
<P>
Pasikartodamas pasakysiu, kad kalbu apie sėkmės istoriją: ji parodo, kaip Parlamentas ir Komisija gali sėkmingai bendradarbiauti. Tačiau turiu ir keletą kritinių pastabų. Paskirsčius 1,25 mlrd. JAV dolerių Komisijai ir valstybėms narėms, Komisijai teko tik 9,7 proc. sumos, o liūto dalį pasiėmvalstybės narės. Mano manymu, tai nesąžininga, nes OLAF ir Komisija atliko didžiąją darbo dalį.
<P>
Antroji pastaba - tai, kad pagal susitarimo dvasią šie pinigai turėjo būti panaudoti kovai su sukčiavimu. Komisija savo darbą atliko. Ji išleido dalį šių pinigų programai "Hercules II". Kita vertus, valstybės narės paprasčiausiai įskaitšiuos pinigus į iždą, kai iš tikrųjų derėjo juos panaudoti savo tyrimo tarnybų įrangai, pvz., muitinės tarnybų, ir stiprinti kovą su šia sukčiavimo sritimi.
<P>
Pasikartosiu, pone pirmininke, tai ši tiesų sėkmės istorija, kurią visai galimas daiktas pavyktų pritaikyti ir kitiems produktams, pvz., alkoholiui ir kai kuriems žemės ūkio produktams. Taip pat, tikiuosi, kad šis pranešimas teigiamai prisidėjo prie S. Kallaso, Komisijos ir mūsų Parlamento darbo kovoje su sukčiavimu.
<SPEAKER ID="231" NAME="Siim Kallas">
Komisijos Pirmininko pavaduotojas. - Pone pirmininke, privalau padėkoti B. Staesui už jo iniciatyva parengtą pranešimą ir Europos Parlamentui už paramą šiais klausimais bei pastangas rasti atsakymą į šiuos sunkius klausimus.
<P>
Savo pasisakyme pirmiausia kalbėsiu apie Bendrijos tranzito sistemą, už kurią atsakingas mano kolega Lázló Kovács. Europos Parlamentas džiaugiasi nauja kompiuterizuota tranzito sistema. Tai išties didžiulis pokytis palyginti su archaine rašytiniais dokumentais pagrįsta tvarka. Atnaujinta sistema bus visiškai įgyvendinta iki 2009 m. liepos 1 d.
<P>
Rizikos valdymas yra moderni kontrolės priemonė. Komisija aktyviai įgyvendina muitinės rizikos valdymo sistemą, siekiant tikslingesnių patikrinimų. Šiuo metu valstybėse narėse nustatomi kriterijai, prioritetai ir IT platforma. Naujoje sistemoje taip pat numatoma galimybatlikti nuolatinį atliekamos rizikos analizės efektyvumo monitoringą. Jei prieš sukčiavimą nukreipta tranzito informacinsistema vystysis kaip planuota, galėsime geriau analizuoti ir užkirsti kelią sukčiavimo tranzito srityje rizikai, pirmiausia jautrių prekių ir visų tranzitu gabenamų prekių atžvilgiu. Tačiau tai priklauso nuo to, ar valstybės narės leis Komisijai plačiau pasinaudoti NTCS judėjimo duomenimis. Tačiau tolesnio NTCS finansavimo, kaip siūloma pranešime, įšaldymas neigiamai atsilieptų tolesnei veiksmingesnės tranzito kontrolės plėtrai.
<P>
Keletas žodžių apie sukčiavimą pridėtinės vertės mokesčio srityje. Jungtinės Karalystės Lordų Rūmų parengtame pranešime nurodoma daugelis sukčiavimą prekybos srityje kaip reiškinį lemiančių veiksnių. Tačiau neturime įrodymų, kad tranzito sistemos silpnosios vietos savo ruožtu sukelia sukčiavimą. Norėčiau paaiškinti, kad nors tranzitas nebuvo priskiriamas prie prioritetų tradicinių nuosavųjų išteklių patikrinimų metu vykstant 2001-2006 m. pokyčiams, tačiau jis nebuvo ir visiškai pamirštas. Atlikus daug patikrinimų buvo pareikalauta sumokėti nuosavaisiais ištekliais su palūkanomis. Šis metodas parodo veiksmingą Komisijos tikrinimams skirtų išteklių naudojimą ir nesidubliuoja su išankstiniu auditu.
<P>
Dabar norėčiau pakalbėti apie Bendrijos, valstybių narių ir koncerno "Philip Morris" susitarimą dėl kovos su cigarečių kontrabanda, kuris priklauso mano žinybos kompetencijai. Privalau padėkoti Parlamentui už nuolatinę tvirtą paramą. Komisija nuolat nurodo susitarimą laikanti modeliu panašiems susitarimams su kitomis bendrovėmis rengti. Kalbant apie iš šio susitarimo gautas lėšas, Graikijoje naujoji programa "Herkulis" gavo lėšų, skirtų kovai su cigarečių kontrabanda ir klastojimu; tai yra nauji programos tikslai. Šiuo metu svarstome, ar pagal šią programą būtų galima finansuoti laboratorijos steigimą cigarečių autentiškumui tikrinti.
<P>
Tačiau privalau taip pat nurodyti, o B. Staesui tai labai gerai žinoma, kad pinigų skirstymas prilygo košmarui, ir neatrodo, kad mūsų lauktų lengvesnis kelias ir ateityje. Be abejonės, man labai džiugu dėl Parlamento paramos ir nuolatinio susidomėjimo, kaip naudojami pinigai, nes aš taip pat suinteresuotas šiuos pinigus panaudoti kovai su cigarečių kontrabanda ir kitais sukčiavimo būdais.
<P>
Kalbant apie statistinius konfiskacijos duomenis, daugelis valstybių narių kas ketvirtį informuoja Komisiją apie atitinkamus kiekius. Tačiau ne visos valstybės narės nurodo cigarečių pavadinimus, todėl šiuo metu neturime išsamių duomenų. Be to, valstybės narės pranešdamos apie konfiskuotas cigaretes ne visuomet išskiria originalias ir suklastotas cigaretes iš dalies dėl to, kad tai nėra svarbu vykdytojų atsakomybei ir rinkliavų ir mokesčių ėmimui, taip pat iš dalies dėl to, kad kartais šias dvi cigarečių rūšis išskirti yra itin sudėtinga. Mes ir toliau skatiname valstybes nares teikti mums išsamesnius duomenis.
<P>
Galiausiai Komisija nori parengti OLAF ataskaitą šiuo klausimu pagal Parlamento siūlymą, tačiau, mano manymu, siekiant išsamesnės apžvalgos derėtų palaukti iki 2010 m. Tai susiję su tuo, kad nemažai svarbių pokyčių muitinės srityje vis dar įgyvendami, o 2008 m. ataskaita būtų tik tarpinio pobūdžio ir fiksuotų padėtį konkrečiu momentu.
<SPEAKER ID="232" NAME="Jean-Pierre Audy">
PPE-DE frakcijos vardu. - (FR) Pone pirmininke, Komisijos nary, ponios ir ponai, pirmiausia norėčiau pasveikinti pranešėją Bartą Staesą, parengusiam puikų pranešimą sudėtingu klausimu dėl mūsų Bendrijos tranzito sistemos trūkumų. Taip pat esu labai dėkingas Europos Audito rūmams, kurie savo 2006 m. gruodžio mėn. pranešime labai aiškiai pabrėžproblemos mastą.
<P>
Šia prasme esu nusivylęs, kad painiojami "Philip Morris" susitarimo (reikia turėti omenyje, kad tai susitarimas dėl ieškinio atsisakymo, o ne partnerystės susitarimas) ir sudėtingų Bendrijos tranzito problemų atgarsiai. Būtent dėl šios priežasties pateikiau pakeitimą PPE frakcijos vardu, kuriame siekiama šią painiavą išspręsti.
<P>
Pramonės klausimu siūlau Europos Sąjungai ir visai tabako pramonei kartu finansuoti programą kovai su cigarečių kontrabanda ir padirbinėjimu.
<P>
Tačiau norėčiau skirti dėmesio savo pastaboms dėl Bendrijos tranzito sistemos trūkumų. Europos Komisija teigia sustiprinusi muitų tranzito sistemą, įvedusi šiuolaikinę griežtą kompiuterinę sistemą. Ji pamiršta, kad nors kompiuterinsistema yra būtina, jos niekada nepakanka, o iš tiesų pati sistema turi daugelį trūkumų. Ji turi trūkumų, nes ja operuojama prižiūrint valstybėms narėms, o tai reiškia, kad kaip pagrįstai nurodmūsų pranešėjas ir Europos Audito Rūmai, valstybės narės taiko naująsias Bendrijos tranzito taisykles gan netobulai.
<P>
1997 m. Parlamentas įsteigtyrimų komitetą, kuris aiškiai nurodė, kad ES turėtų įsteigti pagrindą, kuris leistų muitų tarnyboms funkcionuoti kaip vienai visumai. Kol kas šioje srityje tepadaryta mažai pažangos.
<P>
2005 m. mūsų kolega, Parlamento narys Herbert Bösch savo puikiame pranešime pabrėžproblemų mastą bei poreikį kovoti su sukčiavimu ir klaidomis. Faktiškai, ponios ir ponai, šiame pranešime esame raginami gerokai plačiau pagalvoti apie mūsų muitų sistemos kokybę, mūsų finansinius ciklus ir apskritai apie Europos Sąjungos finansinių interesų apsaugą.
<P>
Šiuo klausimu, Komisijos nary, galite būti tikras dėl visiškos EP narių paramos.
<SPEAKER ID="233" NAME="Herbert Bösch">
PSE frakcijos vardu. - (DE) Pone pirmininke, mes labai džiaugiamės šiuo puikiu pranešimu. Sąvoka "savo iniciatyva parengtas pranešimas" nėra visiškai tiksli. Šiuo atveju mes toliau tęsiame Parlamento pirmojo tyrimų komiteto pradėtą klausimą ir ketiname toliau tai daryti. Nenoriu skųstis, tačiau gana nepatogu, kai mes čia susirinkę tokiu vėlyvu laiku. Man labai įdomu stebėti kalbėjusių sąraše frakcijas prašiusias kalbėti šiuo klausimu šiandien. Atrodo, kad visuomet yra kiek paprasčiau skųstis dėl skandalų ES nei ieškoti konkrečių teigiamų sprendimų. Kartais mūsų laukia ilgas kelias (kalbama apie cigaretes, tačiau tai tinkamas kelias). Mes judame į priekį, kas aiškiai nurodoma B. Staeso pranešime.
<P>
Be abejonės, šioje srityje tenka skaitytis su nevisiška Europos integracija. Įvairūs finansų ministrai vis dar negali paprasčiausiai atsispirti pagundai šiek tiek pakelti tabako mokestį, kai iždas tuštėja, ir kartu be pagrindo susilaukia pagyrų iš kai kurių sveikatos srities politikų ar kitų asmenų. Sakau "nepagrįstai", nes cigarečių vartotojai paprasčiausiai pradeda vartoti kontrabandines cigaretes ar vis labiau - padirbtas cigaretes. Pelnas iš šio sukčiavimo patenka tiesiai organizuotam nusikalstamumui.
<P>
Dėl turimos progos mums visiems džiaugtis pažanga šį vakarą esu dar labiau linkęs priminti Parlamentui apie epizodą, nedarantį garbės Europai ir pirmiausia Komisijai. Turima įrodymų, kad 1992-2001m. apie 10 000 sunkvežimių su cigaretėmis buvo kontrabanda įvežta į ES per Juodkalniją, pirmiausia kroviniui judant link Italijos. Tai greičiausiai didžiausias sukčiavimo prieš ES biudžetą atvejis, koks tik kada nors buvo. Augsbure Vokietijoje prokuratūra pateik60 teisinės pagalbos prašymų šioje byloje. Šveicarijoje išgauti prisipažinimai, priimti nuosprendžiai ir pan. Tačiau Europos Sąjunga nepateikJuodkalnijos Respublikai jokių reikalavimų dėl savo išteklių susigrąžinimo. Komisijos nary, norėčiau, kad galėtume pažiūrėti mokesčių mokėtojams į akis ir pasakyti: šį klausimą mes taip pat nagrinėjome.
<P>
Daugelis eilinių muitinės pareigūnų Vokietijoje, Austrijoje ir Vidurio Europoje padardidžiulį darbą šioje srityje. Tačiau tai Europos Komisija neatsižvelgė. Privalome nagrinėti šį didžiulį reikalą, kuriam dar nesuėjo senaties terminas. Būtent tokį pageidavimą norėčiau pareikšti šia labai malonia šios dienos diskusijų proga.
<SPEAKER ID="234" NAME="Ingeborg Gräßle" AFFILIATION="PPE-DE">
(DE) Pone pirmininke, Komisijos nary, ponios ir ponai, šiam Parlamentui labai patinka nagrinėti išlaidas pajamoms gauti, todėl B. Staes didžiai nusipelnė, kad šiandien dar kartą grįžtame prie tokios smulkmenos kaip pajamos. Nepaisant to, tai susiję su 17 mlrd. EUR PVM ir nuosavų išteklių ir 14 mlrd. EUR muitinės rinkliavų, o tai beveik 30 proc. Mano manymu, šiandien atėjo tinkamas laikas nagrinėti šią problemą.
<P>
Akivaizdu, kad galima kalbėti tik apie du nugalėtojus, ir taip pat reikėtų pasveikinti Komisijos narį ta proga. Mums malonu, kad pavyko rasti būdą, bendradarbiaujant su valstybėmis narėmis. Labai svarbu apibrėžti OLAF, Europos kovos su sukčiavimu tarnybos, ateitį, kad ši galėtų dar geriau ir efektyviau vykdyti savo funkcijas. OLAF darbo rezultatai iki šiol sveikintini. Mes labai didžiuojamės šia sėkme, nes ji buvo įmanoma tik ekspertų dėka. Tai nebuvo išvada ypač atsižvelgiant į temą, kad mes norėtume realios pažangos kovos su padirbtais tabako gaminiais srityje ar kad su tuo bendradarbiautų ir valstybės narės.
<P>
Norėtume, kad šis scenarijus būtų pakartotas ir kitose srityse, susijusiose su Sąjungos finansinių interesų apsauga, pvz., kovoje su PVM sukčiavimu. Tuomet galėtume pasveikinti tikruosius nugalėtojus: Europos mokesčių mokėtojus, kurie mus čia atsiuntir turi tam tikrų lūkesčių.
<P>
Manau, kad labai svarbu tęsti kovą su cigarečių kontrabanda ir būtina skubiai iškviesti OLAF tyrėją Pekine, taip pat turime stiprinti kovos su sukčiavimu aplinką visame pasaulyje. Komisijos galima būtų paklausti, kaip padidinti spaudimą kitiems cigarečių gamintojams, norint paskatinti juos prisijungti prie "Philip Morris" ir Bendrijos susitarimo valstybėse narėse. Mano nuomone, būtina labai konkrečiai nagrinėti galimybę tęsti šį darbą, nes priešingu atveju kyla grėsmmūsų patikimumui.
<SPEAKER ID="235" NAME="Paulo Casaca" AFFILIATION="PSE">
(PT) Mūsų pranešėjas ir šiuo atveju taip pat Europos Komisija nusipelno visų mūsų sveikinimų. Tai buvo didžiausia sėkmė, kurios, kiek pamenu, Europos Sąjungai pavyko iki šiol pasiekti kovojant su kontrabanda ir sukčiavimu mokesčių srityje.
<P>
Tačiau mūsų pranešėjas teigia ir prie jo prisideda visi kalbėjusieji, kad mes privalome plėsti šią kovą į kitas sritis. Iš esmės tai susiję su būtinybe užtikrinti medžiagų judėjimo visa muitų sistema efektyvų valdymą, norint apsaugoti Europos Sąjungos ir visų valstybių narių finansinius interesus; manome, kad reikia dar daug nuveikti. Todėl norėčiau pirmiausia paraginti Europos Komisiją daugiau dėmesio skirti šiam klausimui.
<SPEAKER ID="236" NAME="Monica Maria Iacob-Ridzi" AFFILIATION="PPE-DE">
(RO) Europos Komisijos ir bendrovės "Philip Morris" susitarimas yra labai geras Bendrijos finansinės priemonės, kuria vienu metu siekiama kelių tikslų, pavyzdys.
<P>
Pirmiausia nėra ribojama gamybos pramonės galimybpatekti į rinką, kartu kovojama su mokesčių vengimu ir tais, kurie importuoja padirbtą produkciją - tam pasitelkiama 1,25 mlrd. dolerių vertės programa, kurią visiškai finansuoja Europos bendrovė.
<P>
Tačiau pasirašytame susitarime turėtų dalyvauti gerokai daugiau valstybių narių.
<P>
Susitarimas buvo sudarytas 2004 m., o vėliau valstybėmis narėmis tapo su Europos Sąjunga besiribojančios Rumunija ir Bulgarija.
<P>
Kai į rinką patenka Sąjungos valstybėse narėse nelicencijuoti produktai, Europos biudžetas patiria esminių nuostolių dėl nesurinktų akcizų, o nacionaliniai biudžetai - nuo nesumokėtų pajamų mokesčių.
<P>
Reikia sutikti su tuo, kad asmenys, mėginantys į Bendriją įvežti padirbtas prekes, pasirenka Europos uostus, kuriuose nėra įrengta pažangių technologijų, pvz., prekių padėklų skenavimo ir registravimo srityje.
<P>
Kadangi ši padėtis daro įtaką Europos Sąjungos pajamoms, manau, visiškai normalu uostų įrangai modernizuoti pasitelkti Bendrijos finansinę paramą.
<P>
Į rinką už nedidelę kainą patenkant padirbtai produkcijai vis daugiau jaunimo pradėjo rūkyti, o tai, be abejonės, ilgainiui valstybių narių socialinio draudimo ir sveikatos priežiūros sistemoms kainuos nemažai pinigų.
<P>
Iš Pasaulinės sveikatos organizacijos ataskaitų matyti, kad daugeliu atvejų padirbtose cigaretėse yra 75 proc. daugiau dervų, 28 proc. daugiau nikotino ir 63 proc. daugiau anglies monoksido.
<P>
Kadangi nagrinėjame pražūtingą rūkymo įtaką, mes apskritai nepriklausomai nuo cigarečių teisėto ar neteisėto šaltinių turėtume taip pat apsvarstyti kitą klausimą: Europos Sąjunga skatina politikos sritis kovai su rūkymu, tačiau, kita vertus, mokamos nemažos subsidijos už tabako pasėlius, o tai, mano manymu, prieštarauja Europos sveikatos politikai.
<SPEAKER ID="237" NAME="Szabolcs Fazakas" AFFILIATION="PSE">
(HU) Pone pirmininke, dėkoju už suteiktą žodį. Didžiai gerbiamas Komisijos nary, S. Kallasai, ponios ir ponai., B. Staes yra teisus, todėl norėčiau pasveikinti jį su jo darbu; jis tvirtas, tačiau čia taip pat pasirengta daryti nuolaidų ir su šiuo pranešimu.
<P>
Europos Sąjungos ir jos institucijų, įskaitant Komisiją, Audito Rūmus, OLAF, Europos Parlamentą ir net biudžeto kontrolės komitetą - manymu, su "Philip Morris" 2004 m. pasirašytas susitarimas ir tolesnveikla yra išties sėkmingas pavyzdys ir tam yra pagrindo.
<P>
Kovojant su kontrabanda ir sukčiavimu mums pavyko pasiekti sėkmingų rezultatų ne tik prekybininkams ir vartotojams proceso pabaigoje, bet ir stambiam tarptautiniam gamintojui proceso pradžioje. Šiuo susitarimu ne tik kompensuojami patirti finansiniai nuostoliai, bet ir aptariama būsimų nuostolių prevencija.
<P>
Mums pavyko įtikinti "Philip Morris", kad ji taip pat turėtų būti suinteresuota bendros strategijos prieš kontrabandą ir sukčiavimą rengimu ir užtikrinti jai įgyvendinti reikalingas finansines priemones. Tai ypač malonu ir mums, neseniai įstojusioms šalims, labai svarbu, kad bendradarbiavimas apims ne tik dešimties valstybių narių susitarimą, bet ir naująsias šalis, kurioms kyla ypač didelis kontrabandos ir sukčiavimo pavojus, todėl taip pat užtikrinsime finansines ir technines sąlygas kovoti su kontrabanda ir sukčiavimu, nors kova gali būti nevienodai sėkminga. Dėkoju.
<SPEAKER ID="238" NAME="Bogusław Liberadzki" AFFILIATION="PSE">
(PL) Pone pirmininke, pone Komisijos nary, sutinku su B. Staeso pranešimu ir jam pritariu, kuriame pirmiausia siekiama kuo labiau apriboti kontrabandą. Tai - stiprioji šio pranešimo pusė. Antra, jame randame svarbų patarimą dėl įmanomai efektyvesnio rinkliavų rinkimo.
<P>
Esu kilęs iš Lenkijos, šalies, turinčio labai ilgą rytinę sieną, tačiau norėčiau atkreipti dėmesį į išorines sienas. Herbert Bösch yra visiškai teisus, kalbėdamas apie patyrusius muitinės darbuotojus. Šie žmonės bus iš tiesų gerokai svarbesni nei įranga ir sistemos, todėl, Komisijos nary, labai prašau jūsų atidžiai išnagrinėti pateiktus pasiūlymus ir rekomendacijas ir į juos atsižvelgti. Nuo kovos su kontrabanda efektyvumo ir veiksmingumo priklausys mūsų Bendrijos reputacija.
<SPEAKER ID="239" NAME="Siim Kallas">
Komisijos Pirmininko pavaduotojas. - Pone pirmininke, dėkoju jums už nuolatinę paramą kalbamais klausimais. Mano manymu, didžiausia problema yra tai, kad visa kompetencija muitinės ir pridėtinės vertės mokesčio srityje sutelkta valstybių narių rankose.
<P>
Iš tiesų nesuprantu, kodėl kai kurios valstybės narės taip nesižavi galimybe pasinaudoti Europos Sąjungos institucijų siūlomomis sąlygomis. Pavyzdžiui, OLAF kai kuriais atvejais pasiroditin veiksmingas pasirinkimas, "Philip Morris" veiklos ir "Diabolo" kovos su klastojimu operacijose; tai įmanoma tik valstybėms narėms bendradarbiaujant Europos lygmeniu ir nepasiekiama be konkrečių Komisijos tarnybų palaikymo.
<P>
Kalbant teisiniais terminais, šis klausimas visiškai patenka į valstybių narių rankas, kaip ir muitinių stiprinimas joms skiriant reikiamus išteklius. Komisija daro visa, kas įmanoma bendradarbiavimui stiprinti. Turiu pasakyti, kad veiksmingai kovoti su cigarečių kontrabanda ir ypač sukčiavimu pridėtinės vertės mokesčio srityje įmanoma tik valstybėms narėms bendradarbiaujant.
<P>
Manau, kad šioje vietoje mus sieja bendri interesai, o prie šio klausimo reikėtų nuolat grįžti ir stiprinti bendradarbiavimą. Be to, o galbūt aš neteisingai supratau iš vertimo žodžiu, susitarimą sudar10 valstybių narių ir Europos Komisija bei "Philip Morris". Tai visiškai nebūdinga. Susitarimą pavyko pasiekti Komisijos, jos teisės tarnybos ir OLAF pastangomis ir susitarimas tęsiasi I. Gräßle'o dėka. Todėl, manau, galėsime šį tą pasakyti ateityje.
<P>
Tačiau pagrindinis klausimas yra kai kurių valstybių narių nenoras priimti pasiūlymus dėl abipusės administracinės pagalbos; šie pasiūlymai buvo išsiųsti ir juos galima naudoti kaip pagrindą. Siūlome bendradarbiavimo pagrindą, tačiau vis dar lieka kelios valstybės narės, taip pat ir didžiosios (aš asmeniškai mėginau įkalbėti kai kuriuos didžiausių valstybių narių ministrus priimti pasiūlymą. Tačiau dėl tam tikrų priežasčių kyla nemažai įtarimų; kartu man, kaip buvusiam finansų ministrui, žinoma, kad su sukčiavimu pridėtinės vertės mokesčio ir muitinių srityje įmanoma kovoti tik valstybėms narėms bendradarbiaujant.
<SPEAKER ID="240" NAME="Pirmininkas">
Diskusijos baigtos.
<P>
Balsavimas vyks ketvirtadienį, 2007 m. spalio 11 d.
<P>
Rašytiniai pareiškimai (pagal Darbo tvarkos taisyklių 142 straipsnį)
<SPEAKER ID="745" NAME="Francesco Musotto  " AFFILIATION="PPE-DE">
raštu. - (IT) Man, pranešėjui dėl kovos su sukčiavimu ES, džiugu dėl svarbaus susitarimo su koncernu "Philip Morris" dėl kovos su cigarečių kontrabanda muitinėje. Sukčiavimas muitų srityje yra vienas iš pagrindinių žalos Bendrijos finansiniams interesams šaltinis, o sukčiavimas cigarečių srityje yra vienas iš labiausia pažeidžiami sektorių.
<P>
OLAF neseniai atliktos operacijos, pvz., operacija "Diabolo" (konfiskuota 135 mln. cigarečių, preliminarūs nuostoliai - 220 mln. EUR) parodė, kad su sukčiavimu muitų srityje galima ir būtina kovoti; svarbu stiprinti Europos institucijų darbinius pajėgumus. Susitarimas su "Philip Morris" - tai pavyzdys ne tik tabako srityje, bet ir kitose kovos su klastojimu srityse. "Philip Morris" išmokėta kompensacijos suma, sudaranti apie 1 mlrd. EUR, panaudotina kovai su klastojimu ES.

<CHAPTER ID="014">
Klausimų valanda (klausimai Taryba) 
<SPEAKER ID="316" NAME="Pirmininkas">
Kitas klausimas - klausimų valanda (B6-0006/2009).
<P>
Tarybai pateikti šie klausimai.
<P>

<P>
Tema: Mažosios ir vidutinio dydžio įmonės
<P>
Jei ekonomika yra viena iš trijų prioritetinių Tarybai pirmininkaujančios Čekijos sričių, kokių konkrečiai priemonių Taryba ketina imtis siekdama padidinti mažųjų ir vidutinio dydžio įmonių pasitikėjimą rinkos ekonomika esamoje ekonominėje situacijoje?
<SPEAKER ID="318" NAME="Alexandr Vondra">
einantis Tarybos Pirmininko pareigas. - Leiskite pradėti tuo, kad džiaugiuosi gavęs klausimą apie mažąsias ir vidutinio dydžio įmones, nes per ekonominę krizę didelės įmonės yra didelės įmonės - jos visada pakankamai stiprios, kad susiorganizuotų paramą, MVĮ daug sunkiau, todėl joms, be abejo, reikia sisteminių sprendimų.
<P>
Kaip žinote 2008 m. gruodžio 1 d. Taryba patvirtino Europos ekonomikos atkūrimo planą, kurį 2008 m. lapkričio 26 d. pristatKomisija. Atsižvelgdama į finansų krizę Taryba pritar1,5 proc. BVP paramai, padėsiančiai atkurti verslą ir vartotojų pasitikėjimą. Be to, plane numatytos konkrečios MVĮ rėmimo priemonės, pagrindinės iš jų nukreiptos į MVĮ finansavimą ir administracinės naštos mažinimą.
<P>
Taryba taip pat pritarė, kad bendrųjų verslo sąlygų gerinimas, ypač mažoms ir vidutinio dydžio įmonėms, yra būtinas siekiant atremti krizės kirčius įmonių konkurencingumui ir palaikyti bei skatinti naujų darbo vietų kūrimą.
<P>
Taryba priėmėme ir du išvadų dokumentus, susijusius su pagalba MVĮ bendrojo konkurencingumo aplinkybėmis. Pirmiausia, išvadose pritariama pasiūlymams remti MVĮ, pateiktiems Komisijos komunikate, pavadintame, kaip turbūt žinote, "Pradėk nuo mažo: Europos smulkiojo verslo aktas", įskaitant veiksmų planą, nustatantį prioritetines, ypatingas priemones.
<P>
Antra, Komisijos komunikato išvadose pritariama "Pasaulinio lygio žinių ekonomikos branduolinių kūrimui - įvairialypės naujovių strategijos diegimui Europos Sąjungoje". Nors žinių ekonomikos branduoliai nėra skirti tik MVĮ, jos gali būti svarbios daugelyje žinių ekonomikos branduolių, įsteigtų visoje ES.
<P>
2008 m. gruodžio mėn. vidurio posėdyje Europos Vadovų Taryba priėmEuropos ekonomikos atkūrimo planą ir visiškai pritarVeiksmų plano dėl smulkaus verslo akto įgyvendinimui. Ypač buvo pritarta Europos investicijų banko įsikišimui su 30 mlrd. EUR 2009-2010 m. parama MVĮ, kuri pridėjus įprastai šiam sektoriui suteikiamas paskolas išaugs dar 10 mln. EUR.
<P>
Taryba taip pat pritarlaikinai dviejų metų lengvatai viršyti de minimis 50 000 EUR valstybės paramos ribą, ir gairių valstybės paramai gauti adaptavimui, nes buvo prašoma labiau remti įmones, ypač MVĮ.
<P>
Taryba taip pat ragino taikyti pagreitintas viešųjų pirkimų sutarčių, numatytų EB įstatymais, sudarymo procedūras bei mažinti administracinę naštą įmonėms.
<P>
Tarybai pirmininkaujant Čekijai ši praktika bus tęsiama, nes mūsų ekonomika paremta mažosiomis ir vidutinio dydžio įmonėmis, ir mes turime patirties šioje srityje. Todėl abi Konkurencijos tarybos, vyksiančios Tarybai pirmininkaujant Čekijai - viena visai netrukus, kovo mėn. pradžioje, o kita, neformali, Prahoje - spręs administracinės naštos mažinimo klausimą, nes manome, kad geresnis reguliavimas itin svarbus siekiant padidinti įmonių, ypač MVĮ, konkurencingumą, ir tai ypač svarbu ekonominės krizės metais.
<P>
Dar daugiau, Tarybai pirmininkaujant Čekijai bus siekiama pažangos įgyvendinant minėtąjį veiksmų planą ir iškeliant MVĮ politiką į pirmąją vietą bei susiejant veiksmų plano įgyvendinimą su valstybių narių reformų programomis.
<P>
Čekija tęs darbą sutelkdama pastangas į teisinių pasiūlymų dėl MVĮ nagrinėjimą; bus svarstomas reglamentas dėl Europos privačiosios bendrovės statuto, suteiksiančio MVĮ galimybę panaudoti turimą potencialą vystant tarptautinę veiklą.
<P>
Norėčiau paminėti dar vieną teisės aktą - tai direktyva dėl PVM tarifų mažinimo, kuri bus aptariama artimiausiose ECOFIN tarybose.
<P>
Be to, Taryba rūpinsis, kad būtų persvarstyta šiuo metu ruošiama Pavėluoto mokėjimo direktyva, skirta užtikrinti atsiskaitymus laiku už verslo sandorius su mažosiomis ir vidutinėmis įmonėmis. Vėlgi, tai labai svarbu dabartinėje situacijoje.
<SPEAKER ID="319" NAME="Pirmininkas">
Kadangi jau vėlu, siūlau, kad Taryba iš karto atsakytų į visus papildomus klausimus. Kaip žinote, galiu priimti tik du papildomus klausimus. Todėl iš pateiktųjų išrinkau du klausimus, vadovaudamasis skirtingų politinių grupių ir tautų kriterijumi. Philip Bushill-Matthews ir Silvia-Adriana Ţicău.
<SPEAKER ID="320" NAME="Olle Schmidt">
autorius. - Paprastai kalbu gimtąja kalba, tačiau šiuo metu pasisakysiu vietoje Mariano Harkino, todėl bandysiu kalbėti laužyta anglų kalba. Tai - bendroji Parlamento kalba.
<P>
Ministre, minėjote administracinę naštą ir siekį ją sumažinti 25 proc. iki 2012 m. Ar tikrai manote, kad tai ambicingas tikslas? Ar negalime padaryti daugiau, ir gal galėtumėt konkrečiai įvardyti, kas padaryta iki šiol? Kokie jūsų siekiai? Ar negalėtume kalbėti apie tarkim 25 proc. iki 2010 m.?
<SPEAKER ID="321" NAME="Philip Bushill-Matthews" AFFILIATION="PPE-DE">
Minėjote Pavėluoto mokėjimo direktyvos persvarstymą, tai, mano manymu, yra itin svarbu. Maniau, kad konsultacijų šiuo klausimu laikas baigėsi rugpjūčio mėn. pabaigoje, visai prieš tikrąjį finansų krizės kirtį. Pratęsę konsultacijų laiką galėtume išgirsti daug daugiau tvirtų atsakymų, naudingų minėtos direktyvos persvarstymui.
<SPEAKER ID="322" NAME="Silvia-Adriana Ţicău" AFFILIATION="PSE">
(RO) Norėčiau užduoti Tarybai klausimą apie Europos ekonomikos atkūrimo planą. Šiame plane numatyta skirti 30 mlrd. EUR mažosioms ir vidutinio dydžio įmonėms. Komisija pranešmums, kad parama bus teikiama principu "pirmas atėjai, pirmas gavai".
<SPEAKER ID="323" NAME="Alexandr Vondra">
einantis Tarybos Pirmininko pareigas. - Bandysiu aš. Pirmasis klausimas, dėl administracinės naštos sumažinimo tikslų: mano šalis, kaip ir kai kurios kitos panašios šalys, jau anksčiau pradėjo šį procesą. Kaip Olandija ir kai kurios kitos šalys, mes siekiame sumažinti administracinę naštą 20 proc. iki 2010 m.. Matysime, ar galime padaryti daugiau iki 2012 m.
<P>
Komisija 2009 m. sausio mėn. pabaigoje nustatgaires, numatančias, kad dokumentų, būtinų administracinei naštai Bendrijos lygiu sumažinti 20 proc., pasiūlymai būtų pateikti iki 2009 m. pabaigos. Į pasiūlymus, pateiktus per pirmąjį šių metų pusmetį, Taryba atsakys dar pirmininkaujant Čekijai, todėl mes, be abejo, su jais dirbsime. Galėsime įvertinti šį procesą pavasario Europos Vadovų Taryboje. Tikiuosi, kad dirbsime sąžiningai. Žinoma, to nori ir Tarybai pirmininkaujanti valstybė.
<P>
Dėl Pavėluotos mokėjimo direktyvos: Komisija ketina pateikti pasiūlymą 2009 m. vasario mėn. pabaigoje. Tarybiai pirmininkaujanti valstybpradės diskutuoti šiuo klausimu Tarybos parengiamuosiuose organuose.
<P>
Paskutinis klausimas, kurį aš praleidau, buvo apie Europos ekonomikos atkūrimo planą. Konkrečiai apie galimos EIB paskolos sumą. Tikiuosi, kad MVĮ galės konkuruoti su didelėmis savo šakų įmonėmis. Prieš valandą iš esmės diskutavome apie automobilių pramonę, todėl tikrai manau, kad visi norime, jog į šias priemones būtų įtrauktos ir MVĮ.
<P>
Tema: Pagrindas naujam pasaulinės prekybos susitarimui
<P>
Ar atsižvelgdama į praėjusią vasarą įstrigusį Dohos daugiašalių prekybos derybų ratą ir susitarimus, pasiektus vadinamosios dvidešimties grupės viršūnių susitikime Vašingtone praėjusį lapkričio mėn., Taryba nemano, kad yra pagrindo Europos Sąjungai pateikti naujus pasiūlymus prekybos srityje, kurie tenkintų besivystančias šalis?
<SPEAKER ID="325" NAME="Alexandr Vondra">
einantis Tarybos Pirmininko pareigas. - Atsakydamas į Manuelio Medina Ortega klausimą, susijusį su PPO, manau, kad tai svarbi tema. Visi skaitėme Davoso Pasaulio ekonomikos forumo ataskaitas, kai kurie netgi aktyviai dalyvavome jame, ir išklausėme Pascalio Lamy bei kitų pranešėjų komentarus. Nėra abejonės, kad egzistuoja augančio protekcionizmo grėsmė, ir mes visi labai gerai žinome apie šią problemą.
<P>
Norėčiau paminėti, kad praėjusių metų lapkričio 15 d. G20 nariai pabrėžė, kaip svarbu numatyti susitarimo sąlygas iki 2008 m. pabaigos, tačiau ši data jau praėjo. Šiomis aplinkybėmis PPO narių delegacija ir Europos Komisija, suintensyvino darbą Ženevoje siekdama suteikti politinio impulso.
<P>
Nuveikta nemažai - peržiūrėti AGRI ir NAMA tekstai. Dar daugiau, atsižvelgdama į politinę ir ekonominę plėtrą Europos Vadovų Taryba praėjusių metų gruodžio mėn. viduryje pateikišvadas, kad ji pritaria tikslui dar šiemet pasiekti susitarimo dėl sutarties sąlygų, remiantis PPO, kuris leistų užbaigti Dohos derybų ratą ambicingu ir harmoningu pranešimu bei atitinkamais rezultatais.
<P>
Taryba ir Komisija buvo pasiruošusios konstruktyviam ES dalyvavimui ministrų susitikime, jei būtų pakviestos. Tačiau 2008 m. gruodžio 12 d. PPO generalinis direktorius Pascalis Lamy neformaliame delegacijų vadovų susitikime pareiškė, kad jis nekvies ministrų įforminti susitarimo sąlygas iki šių metų pabaigos, nes, nepaisant intensyvių konsultacijų, kol kas nėra sąlygų sėkmingam ministrų susitikimui surengti.
<P>
Dohos plėtros darbotvarkės tikslas - daugiašaliu susitarimu pasiekti skaidraus prekybos liberalizavimo, kuris suteiktų ilgalaikę naudą ir augimo galimybes pasaulio ekonomikai, ypač besivystančioms šalims, - nes šis derybų ratą nukreiptas būtent į vystymąsi.
<P>
Nors iki 2008 m. pabaigos nebuvo pateikta jokių išvadų, Komisija lieka ištikima daugiašaliai prekybos sistemai ir tikisi ambicingų, harmoningų ir aiškių PPO Dohos derybų rato rezultatų. O ekonominės ir finansinės krizės akivaizdoje tai dar svarbiau.
<P>
Nors pirmininkaujanti valstybpuikiai žino apie kliūtis sėkmingai baigti visą procesą, ji neabejotinai sieks įgyvendinti šiuos įsipareigojimus ir dės visas pastangas, kad būtų atnaujintos diskusijos dėl Dohos plėtros darbotvarkės, kai tik leis aplinkybės. Ji skatins intensyviau dirbti remiantis kitomis PPO programomis, ypač paslaugų ir TRIPS srityse.
<SPEAKER ID="326" NAME="Manuel Medina Ortega" AFFILIATION="PSE">
(ES) Dėkoju Alexandrui Vondrai, einančiam Tarybos pirmininko pareigas, už atsakymą, kuris, mano manymu, buvo gana išsamus. Tačiau norėčiau priminti, kad 2008 m. vasarą buvo galima baigti Dohos derybų ratą, tačiau susitarimo nebuvo pasiekta, nes kai kurios BRIC valstybės atsisakdaryti kokias nors nuolaidas.
<P>
Turint omeny, kad Vašingtono susitikime BRIC valstybėms atiteko svarbesnis vaidmuo, gali būti, jog šių valstybių nenoras daryti nuolaidas kilo įsižeidus, kad čia, jų manymu, joms buvo skirtas antraeilis vaidmuo, nors Vašingtono susitikime jos griežpirmuoju smuiku. Ar Tarybos pirmininkas turi informacijos, kad BRIC šalys po Vašingtone prisiimtų įsipareigojimų galėtų atsisakyti aktyviai dalyvauti Dohos derybų rate ir prisidėti prie sėkmingos jo baigties?
<SPEAKER ID="327" NAME="Syed Kamall" AFFILIATION="PPE-DE">
Papildydamas ankstesnį klausimą noriu sužinoti, ar žvelgiant į naujus Europos Sąjungos pasiūlymus, arba jei Europos Sąjunga ketintų pateikti naujus pasiūlymus, būtų pritarta siekiui pašalinti nelygybę iš bendrosios žemės ūkio politikos ir atnaujinti NAMA derybas ir derybas dėl paslaugų, kurios sudaro 70 proc. ES BVP. Ir dar, ar nemanote, kad atėjo metas įrodyti ES paramą laisvajai prekybai?
<SPEAKER ID="328" NAME="Gay Mitchell" AFFILIATION="PPE-DE">
Noriu paklausti gerbiamo ministro, ar jis atkreipdėmesį į protekcionistinius elementus Jungtinių Amerikos Valstijų ekonomikos atkūrimo plane, pasiūlytus Atstovų rūmų ir Senato, ir ar jis Tarybos vardu išreiškJungtinių Amerikos Valstijų administracijai Europos Sąjungos susirūpinimą šiuo klausimu.
<P>
Tai nežada nieko gero Dohos derybų ratui. Ar galėtumėt užtikrinti, kad mūsų susirūpinimas bus perduotas JAV administracijai, kol Kongresų rūmai nepriims atitinkamų įstatymų?
<SPEAKER ID="329" NAME="Alexandr Vondra">
einantis Tarybos Pirmininko pareigas. - Manau, kad visi žinome, kur slypi problema. Ji ne Europos Sąjungoje. Mano manymu, Europa norėtų baigti Dohos derybų ratą - praėjusiais metais mes padarėme viską, kas buvo būtina, ir jau beveik baigėme derybas.
<P>
Kur tuomet problema? Pirmiausia turime palaukti JAV administracijos (jau susitarta dėl kelių susitikimų) ir kai kurių kitų šalių, ir matysime, ar JAV administracija liks ištikima prekybos liberalizavimo idėjai. Gali kilti abejonių, ar verta skubėti dabartinėmis aplinkybėmis. Kita šalis, su kuria reikia aptarti šį klausimą, yra Indija; joje, kaip žinome, pavasarį vyks rinkimai.
<P>
Kadangi esu Tarybos atstovas, atvykęs iš mažos ar vidutinio dydžio šalies, kurioje tradiciškai gyvuoja atvira ekonomika, norėčiau remti šią idėją ir norėčiau pasakyti jums, kad mūsų pirminis tikslas - kaip įmanoma greičiau sėkmingai baigti derybas, tačiau bijau, kad turime būti realistai, todėl negaliu pažadėti jums neįmanomų dalykų.
<P>
Optimistinis scenarijus toks: aiškiai palanki žinia iš G20 susitikimo, vyksiančio balandžio mėn. pradžioje Londone, tolesnis įsipareigojimų vykdymas, o vėliau birželio ar liepos mėn. galima surengti ministrų susitikimą Ženevoje. Galėtų būti susitarta dėl patekimo į žemės ūkio ir ne žemės ūkio rinką sąlygų. Mes visi to tikimės. Stengsimės įgyvendinti šį tikslą, tačiau kaip mums seksis, pamatysime susitikę čia Čekijos prezidentavimo pabaigoje.
<P>
Tema: Priemonės energijos vartojimo pastatuose efektyvumui gerinti
<P>
Taryba nustattikslą iki 2020 m. 20 proc. sumažinti šiltnamio efektą sukeliančių dujų išmetimą ir 20 proc. padidinti energijos vartojimo efektyvumą, bei pasiekti, kad 20 proc. sunaudojamos energijos būtų pagaminta iš atsinaujinančių šaltinių. Keturiasdešimt procentų visų šiltnamio efektą sukeliančių dujų išmetama dėl energijos naudojimo pastatuose. Pagerinus energijos vartojimo pastatuose efektyvumą, būtų ženkliai mažiau išmetama šiltnamio efektą sukeliančių dujų. Lapkričio mėn. Komisija siūlpersvarstyti direktyvą dėl efektyvaus energijos vartojimo pastatuose.
<P>
Gal Komisija, žinodama, koks svarbus efektyvus energijos vartojimas gyventojams ir koks didelis potencialas sumažinti sąskaitas už elektrą ir šildymą jame slypi, galėtų pasakyti, kiek dėmesio bus skiriama šiai sričiai 2009 m. sausio-balandžio mėn.?
<SPEAKER ID="331" NAME="Alexandr Vondra">
einantis Tarybos Pirmininko pareigas. - Norėčiau padėkoti Silviai-Adrianai Ţicău už aktualų klausimą. Gyvenamųjų namų statybos, arba energijos vartojimo pastatuose efektyvumo gerinimo įsipareigojus iki 2020 m. jį padidinti 20 proc., klausimą reikia spręsti rimtai.
<P>
Taryba pritaria nuomonei, kad būtina persvarstyti direktyvos dėl efektyvaus energijos vartojimo pastatuose projektą norint pasiekti Bendrijos tikslų energijos efektyvumo didinimo, atsinaujinančių energijos išteklių naudojimo bei šiltnamio efektą sukeliančių dujų išmetimo mažinimo srityse. Nesena krizdujų sektoriuje dar kartą parodė, kokia vis-à-vis pažeidžiama ir priklausoma ES šioje srityje. Jei mums pavyktų įgyvendinti šį ambicingą tikslą nedidinant energetinės priklausomybės rizikos, turėtume imtis visų trumpalaikių, vidutinės trukmės ir ilgalaikių priemonių energetinei priklausomybei sumažinti.
<P>
Energijos vartojimo pastatuose efektyvumo gerinimas - neabejotinai viena iš pagrindinių priemonių. Todėl Tarybai pirmininkaujanti šalis pradeda nagrinėti šią direktyvą darbo grupės lygmeniu. Direktyvos persvarstymo tikslas - nustatyti šio teisinio akto silpnybes. Tikimės, kad klausimas apie direktyvos aprėptį bus pateiktas svarstyti pirmiausia. Direktyvos aprėptis - svarbus momentas ne tik galvojant apie galimą energijos sutaupymą, bet ir apie administracinę naštą namų ūkiams. Todėl Čekija pasistengs, kad artimiausiais mėnesiais darbas vyktų intensyviai. Aš nuolatos diskutuoju su kolega Čekijos vyriausybėje Aplinkos ministru ir Tarybos nariu Martinu Bursíku.
<P>
Taryba taip pat akylai stebės, ką šiuo klausimu daro Pramonės, mokslinių tyrimų ir energetikos komitetas. Jūsų žiniai, po klausimų valandos aš susitinku su šio komiteto pirmininku. Tarybai pirmininkaujanti valstybyra pasiryžusi siekti tokios pažangos, kokia tik įmanoma, ir kuo anksčiau priimti šią direktyvą. Todėl birželio mėn. viduryje planuojame pateikti pažangos ataskaitą Transporto, telekomunikacijų ir energetikos tarybai. Komisijos išvadas dėl antrosios Strateginės energetikos apžvalgos numatoma patvirtinti pirmoje Transporto, telekomunikacijų ir energetikos taryboje, kuri vyks vasario 19 d., ir įneš indėlį į kovo mėn. Europos Vadovų Tarybos posėdį.
<P>
Bus skirta dėmesio ir Ukrainos ginčui su Rusija dujų klausimu bei jo padariniais. Vyks politindiskusija dėl Tarybos direktyvos projekto naftos atsargų klausimu. Bendrai tariant, Tarybos manymu, yra svarbu artimiausiais mėnesiais baigti derybas su Europos Parlamentu dėl trečiojo energetikos vidaus rinkos įstatymų paketo. Taryba ragina išplėsti efektyvaus energijos vartojimo klausimą apimantį ir energetinio saugumo bei aplinkosaugos aspektus bei antrosios Strateginės energetikos apžvalgos kontekstą.
<SPEAKER ID="332" NAME="Silvia-Adriana Ţicău" AFFILIATION="PSE">
(RO) Noriu pranešti jums, jog skaitydama pranešimą ketinu siūlyti įsteigti Europos efektyvaus energijos vartojimo ir atsinaujinančios energijos fondą, padėsiantį pritraukti privačias ir valstybines lėšas visoje Europos Sąjungoje, ir norėčiau paprašyti Tarybos paramos šiai svarbiai iniciatyvai.
<SPEAKER ID="333" NAME="Zita Pleštinská" AFFILIATION="PPE-DE">
- (SK) Efektyvus energijos vartojimas pastatuose Europos vartotojams gali reikšti tiesioginį sutaupymą. Aš matau tokį sprendimą: pradėti diegti namų ūkiuose pažangius automatinius prietaisus energijos vartojimui matuoti ir sistemas, fiksuojančias energijos vartojimą minutės tikslumu.
<P>
Ką gali nuveikti Taryba įgyvendindama šį sprendimą? Koks tvarkaraštis jums atrodytų realus? Ar gali Taryba paskatinti Europos technologijų institutą Budapešte spręsti efektyvaus energijos vartojimo pastatuose problemą?
<SPEAKER ID="334" NAME="Colm Burke" AFFILIATION="PPE-DE">
Ar Taryboje vyko kokia nors diskusija apie tai, kaip priversti valstybes nares teikti finansines paskatas efektyviau vartoti energiją, ypač vyresnio amžiaus žmonėms? Jos užtikrintų efektyvesnį energijos vartojimą ir sukurtų naujų darbo vietų.
<SPEAKER ID="335" NAME="Alexandr Vondra">
einantis Tarybos Pirmininko pareigas. - Visiškai sutinku su požiūriu, kad efektyvus energijos vartojimas - svarbi priemonsprendžiant aplinkosaugos ir energetinio saugumo problemas.
<P>
Iš tiesų, ką tik apie tai kalbėjome namuose, Prahoje - truputį nukrypsiu nuo Tarybai pirmininkaujančios valstybės vaidmens - kur nusprendėme, kad svarbiausios dvi priemonės. Kitos taip pat svarbios, tačiau jos efektyvios ilgalaikėje perspektyvoje arba nėra tokios veiksmingos. Viena - gyvenamųjų namų statyba ir efektyvus energijos naudojimas. Kita - atominenergija, nors žinau, kad kai kurioms valstybėms narėms ši sritis probleminė. Šie du aspektai yra patys svarbiausi siekiant sustabdyti klimato kaitą ir užsitikrinti energetinį saugumą. Todėl surasti tinkamų priemonių efektyviam energijos vartojimui bei gyvenamųjų namų statybai skatinti - mūsų laikmečio užduotis.
<P>
Norėčiau aptarti ir finansavimo klausimą. Kaip siūlKomisija, išteklių investicijoms į gyvenamųjų namų statybą ir efektyvų energijos vartojimą galėtų rasti Europos regioninės plėtros fondas; tai priemonė, kurią galima panaudoti dabar remiantis Europos ekonomikos atkūrimo planu.
<P>
Kita galimybė, tokios šalims kaip Rumunija - žinau tai iš savo šalies patirties, - pasinaudoti išmetimo leidimų prekybos sistema, kurią numato Kyoto protokolas, ir panaudoti taip gautas pajamas.
<P>
Manau, mes turime priemonių. Kalbant apie šią naująją direktyvą: mes turėsime omeny, kad diskusija apie jos aprėptį laikoma viena svarbiausių. Žinoma, šiuo metu ES pirmininkaujanti Čekija, bendradarbiaudama su po jos pirmininkausiančia Švedija (šiai šaliai bus teikiamas prioritetas), pasistengs padaryti viską, kas įmanoma, ir negaišti per daug laiko.
<P>
Tema: Energetika, užsienio santykiai ir ekonomika Čekijos pirmininkavimo laikotarpiu
<P>
Galvodamas apie prioritetus, kuriuos Tarybai pirmininkaujanti valstybpasirinko savo pirmininkavimo laikotarpiui, noriu paklausti, kaip ji ketina integruoti šiuos tris prioritetus į konkrečias iniciatyvas? Aš kalbu konkrečiai apie diskusijas su partneriais rytuose dėl strateginių energetinių koridorių, kurie galėtų tapti ES energetinio saugumo ir ekonomikos konkurencingumo garantais ateityje.
<SPEAKER ID="337" NAME="Alexandr Vondra">
einantis Tarybos Pirmininko pareigas. - Noriu padėkoti Colmui Burke už klausimą dėl ketinimų atidaryti pietų koridorių ir susitikimų, planuojamų Čekijai pirmininkaujant Tarybai. Mes užtikrinsime, kad šios trys tarpusavyje glaudžiai susijusios sritys - energetika, užsienio santykiai ir ekonomika - taptų prioritetinėmis ir būtų integruotos į konkrečias iniciatyvas; ši viena iš jų. Ypač daug dėmesio skirsime patikimam energijos tiekimui, plėtosime energetinius ryšius su trečiosiomis šalimis ir regionais, dirbsime energijos išteklių bei tranzito maršrutų įvairinimo srityje.
<P>
Čekijai pirmininkaujant Tarybai ketinama tęsti pradėtą darbą vadovaujantis Komisijos komunikatu dėl antrosios Strateginės energetikos apžvalgos. Tikimės, kad vasario mėn. Taryba patvirtins šio komunikato išvadas, ir energetinis saugumas atsidurs 2009-ųjų pavasario Europos Vadovų Tarybos dėmesio centre.
<P>
Remiantis šiuo darbu planuojama surengti daugybę susitikimų su trečiomis šalimis ir trečiųjų šalių organizacijomis. Susitikimuose arba bus kalbama išskirtinai energetikos klausimais, arba energetikos problemos bus aptartos kartu su kitomis. Jei kalbėtume apie diskusijas specialiai dėl strateginių energetikos koridorių, apie kuriuos ką tik klausgerbiamas parlamentaras, Tarybai pirmininkaujanti valstyborganizuoja toliau išvardytus susitikimus. Svarbiausi susitikimai yra šie: pirma - tarptautinkonferencija dėl investicijų į Ukrainos dujų tranzito tinklą, vyksianti 2009 m. kovo 23 d. Briuselyje; antra - vadinamasis Pietų koridoriaus viršūnių susitikimas, kurį planuojame surengti kartu su Rytų partnerystės programos renginiais gegužės mėn. pradžioje Prahoje. Šio susitikimo tikslas - pradėti abipusiai naudingą dialogą tarp ES ir energetinių išteklių tranzito bei gamybos šalių Kaspijos jūros regione. Šis susitikimas padėtų užsitikrinti didesnę energijos tiekimo maršrutų, tiekėjų ir šaltinių įvairovę ir sustiprintų ES energetinį saugumą. Vienas iš konkrečių tikslų - remti Nabucco projektą.
<P>
Tikimasi, kad strateginio energetikos koridoriaus klausimu bus kalbama ES ir Rusijos nuolatinės partnerytės energetikos tarybos posėdyje, surengtame Čekijai pirmininkaujant Tarybai, greičiausia gegužės mėn., norint pasiruošti ES ir Rusijos viršūnių susitikimui, vyksiančiam 2009 m. gegužės 22 d. strateginių energetikos koridorių, kuriuos minėjo gerbiami parlamento nariai, svarbą aiškiai pabrėžUkrainos ir Rusijos ginčas dėl dujų, kilęs sausio pradžioje.
<P>
Taryba per neeilinę 2009 m.sausio 12 d. sesiją, skirtą būtent šiam klausimui, patvirtino numatomas trumpalaikes, vidutinės trukmės ir ilgalaikes priemones. Tarybai pirmininkaujant Čekijai bus siekiama užtikrinti tinkamą ir konkrečią numatytų priemonių tąsą, nes energetinį saugumą matome kaip vieną iš prioritetinių sričių.
<SPEAKER ID="338" NAME="Colm Burke" AFFILIATION="PPE-DE">
Norėčiau padėkoti Alexandrui Vondrai, einančiam Tarybos Pirmininko pareigas, už išsamų atsakymą. Iš tiesų, šis klausimas buvo pateiktas dar prieš Rusijos ir Ukrainos ginčą. Turėjau nuojautą, kad jis gali kilti, ir kilo. Norėčiau paklausti štai ko: svarstydami Lisabonos strategiją mes kalbėjome apie bendrąją energetikos politiką; galbūt einantis Tarybos pirmininko pareigas galėtų išsakyti savo nuomonę dėl patobulintų priemonių paketo, numatyto Lisabonos strategijoje šioms problemoms spręsti ateityje, ir įvardinti Lisabonos strategijos bei Lisabonos sutarties ratifikavimo privalumus.
<SPEAKER ID="339" NAME="Justas Vincas Paleckis" AFFILIATION="PSE">
- (LT) Dėkoju už labai svarbios temos atskleidimą. Norėčiau paklausti, kaip Čekija, Tarybai pirmininkaujanti valstybė, vertina Nordstream projektą, kuris turi ir teigiamų, ir neigiamų aspektų, - mes žinome, jog esama abejonių dėl jo poveikio ekologijai. Kaip jūs, pradėdami pirmininkauti, vertinate šį projektą? Ačiū.
<SPEAKER ID="340" NAME="Paul Rübig" AFFILIATION="PPE-DE">
(DE) Būtų įdomu sužinoti, ar ECOFIN ir komisijos narys László Kovács rodo iniciatyvą dėl progresinių mokesčių lengvatų numatytiems energetikos projektams, pvz., Nabucco vamzdyno tiesimui ar naujų elektrinių statybai, siekiant išjudinti šiuos projektus.
<SPEAKER ID="341" NAME="Alexandr Vondra">
einantis Tarybos Pirmininko pareigas. - Visi šie klausimai susiję su problemomis, kurias svarstome kasdien. Dėl Lisabonos sutarties: visi žinome, kad joje esama punktų apie šalių solidarumą, kurie turėtų papildyti esamą teisinę bazę ir užtikrinti glaudesnį ES šalių bendradarbiavimą energetikos srityje. Tai - viena medalio pusė.
<P>
Krizprivertišmokti kelias pamokas. Solidarumas kaip politinis šūkis yra viena. Visai kas kita, kai reikia greitai reaguoti ir suvaldyti sudėtingą situaciją per krizę, kokia buvo, pvz., Bulgarijoje ar Slovakijoje. Mums būtina pagerinti tinklų sujungimą, ypač Centrinėje ir Rytų Europoje. Vamzdynuose reikia įrengti kompresorius, suteikiančius galimybę keisti srovės kryptį. Pvz., mano šalis turi tokį kompresorių, nes ji modernizavo vamzdyną ir investavo į šią sritį, o slovakai neturi.
<P>
Dabar priartėjau prie jūsų klausimo, ar yra kokia nors investavimo programa, apimantis trumpalaikius ar vidutinio laikotarpio poreikius, - taip, yra. Šiandien buvau susitikęs su biudžeto kontrolės, pramonės, mokslinių tyrimų ir energetikos bei žemės ūkio ir regionų plėtros komitetų pirmininkais dėl pernai neišleistų penkių milijardų eurų; sutarėme paskirstyti šias lėšas kai kuriems infrastruktūros projektams remiantis Europos ekonomikos atkūrimo planu. Atsižvelgiant į praėjusį mėnesį pateiktus Komisijos pasiūlymus, 3,5 mlrd EUR iš penkių turėtų būti skirti tinklų sujungimo projektams, kuriuos ketinama įgyvendinti per artimiausius dvejus metus (2009-2010 m.), t. y. dujų ir elektros tinklų sujungimui bei dujotiekio sujungimui su jūroje įrengtomis vėjo turbinomis Šiaurės Europoje.
<P>
Taip, planas yra, o mano nuomonapie Nord Stream projektą yra tokia: vyksta diskusija ir mes visi tai žinome. Manau, svarbiausia pamoka iš Maskvos ir Kijevo santykių krizės yra tokia: mes privalome turėti priemonių tokioms problemos spręsti, jei jos pasikartotų, kalbant ir apie Rusiją, ir apie Ukrainą.
<P>
Yra Nabucco projektas, kuriuo turėtų būti įgyvendinta idėja tiekti Europai dujas iš kitų šalių nei Rusija, kitaip tariant - Kaspijos jūros baseino. Tačiau mums reikėtų ir įvairesnių dujų tranzito į Europą maršrutų, nepriklausančių tik vienai šaliai. Manau, šiuo atžvilgiu Ukraina - vienintelis mūsų tiekėjas sausumoje.
<P>
Todėl iškyla galimo poveikio aplinkai problema. Kai kurios valstybės narės kelia šį klausimą, ir tai visai ne paslaptis, bet aš manau, kad galų gale mums reikia ir įvairesnių maršrutų, ir tiekėjų.
<P>
Tema: Tabako kontrolir skatinimas mesti rūkyti
<P>
Pasaulio sveikatos organizacijos (angl. World Health Organisation, WHO) Tabako kontrolės pagrindų konvencija (angl. Framework Convention on Tobacco Control, FCTC) yra pirmasis tarptautinis susitarimas sveikatos klausimais, kurį pasirašbei ratifikavo Europos Sąjunga ir visos valstybės narės, išskyrus vieną - Čekiją. Kadangi Čekija vadovaus diskusijoms dėl FCTC, kokie jos planai ratifikuoti šią sutartį?
<SPEAKER ID="343" NAME="Alexandr Vondra">
einantis Tarybos Pirmininko pareigas. - Suprantu Avril Doyle ir klausiu savęs, ar aš esu prieštaraujančių pusėje: kai paskutinį kartą kalbėjome, ši vieta buvo vienintelpastate, kur aš, kaip užkietėjęs rūkalius, galėjau rūkyti. Spėju, kad jūs tai pastebėjote, ir tai viena iš priežasčių, kodėl turiu atsakyti į jūsų klausimą. Mama visada mokmane sakyti tiesą, todėl dabar sprendžiu dilemą: skaityti, kas parašyta, ar kalbėti iš širdies.
<P>
Aš pasinaudosiu šia galimybe ir pradėsiu nuo asmeninės pozicijos. Priklausau mažumos grupei, vienijančiai 30 proc. Europos gyventojų: esu užkietėjęs rūkalius, ir šiame pastate jaučiuosi baisiai diskriminuojamas. Kreipiuosi į jus kaip asmuo, ne Tarybos vardu, tikėdamasis tolerantiškesnio požiūrio į mūsų įpročius. Tačiau dabar turiu atsakyti į klausimą.
<P>
Klausėte, kokioje būklėje yra ratifikavimo procesas Čekijoje. Galiu jus užtikrinti, kad pagrindų konvencijos ratifikavimo Čekijoje procese pasiekta pažangos. Pažanga buvo nuo pat 2003 m., be to, netrukus vėl bus bandoma gauti Čekijos Parlamento paramą šiam dokumentui. Naujasis Čekijos sveikatos ministras, kuris, kaip ir jo pirmtakas, rūko, jau parengęs naują pasiūlymą atnaujinti konvencijos ratifikavimo klausimą, netrukus perduos jį atitinkamoms institucijoms, ir šis labai greitai pasieks Parlamentą.
<P>
Ratifikavimas bus baigtas, jei surinksime pakankamai parlamentarų balsų. Senate nebus taip paprasta, nes senato nariai keliauja po Europą ir susiduria su ta pačia problema kaip aš šiame pastate. Tačiau aš manau, kad svarbu vienas dalykas: įstatyminių aktų įgyvendinimas - privalu laikytis visų teisinių dokumentų, esančių šios konvencijos dalimi.
<P>
Dėl mūsų kaip Tarybai pirmininkaujančios valstybės požiūrio: kitas formalus posėdis remiantis FCTC bus trečiasis tarptautinio derybų organo posėdis, kuriame bus svarstomas protokolas dėl neteisėtos prekybos tabako produktais. Mano šalis, kaip ir Tarybai pirmininkaujanti valstybė, visiškai pritaria kovai su neteisėta prekyba tabako produktais. Šis posėdis vyks birželio 28 - liepos 5 dienomis Ženevoje, tad mes šią atsakomybę kažkaip pasidalysime su draugais švedais, nes kaip tik tuo metu mes, čekai, perleisime pirmininkavimą draugams iš Stokholmo. Tai toks mano atsakymas.
<SPEAKER ID="344" NAME="Avril Doyle" AFFILIATION="PPE-DE">
Noriu padėkoti Alexandrui Vondrai, einančiam Tarybos Pirmininko pareigas. Neketinau įvaryti jam paranojos savo klausimu. Jis buvo pateiktas praėjusį gruodžio mėn.
<P>
Aš prieš rūkymą, o ne prieš rūkalius. Visi sutinkame, kad jiems reikia pagalbos: nikotino keitimo terapijos ir pan. Tačiau turime pripažinti, kad pasyvus rūkymas žaloja tuos, kuriems nepatinka rūkyti, todėl nemanykite, kad tai nukreipta asmeniškai į jus.
<P>
Ar galite garantuoti, kad iki Čekijos pirmininkavimo pabaigos bus ratifikuota pagrindų konvencija - taip ar ne? Labai svarbu, kad suteiktumėte man garantijas šiuo klausimu. Šiaip ar taip, cigaretės - vienintelis legalus produktas mūsų parduotuvių lentynose, kuris vartojamas pagal instrukcijas myriop pasiunčia vieną iš dviejų jo vartotojų. Tai tikrai stebina.
<SPEAKER ID="345" NAME="Mairead McGuinness" AFFILIATION="PPE-DE">
Dėkoju Alexandrui Vondrai už atvirumą. Citavote savo motiną - ar galiu aš, kaip motina, paraginti jus mesti rūkyti, nors ir užjaučiu dėl nepatogumų šiame pastate? Būdamas Airijoje turėtumėte rūkyti lauke, šaltyje.
<P>
Mano klausimas: ar kada nors svarstėte parodyti iniciatyvą ir atsisakyti šio žalingo įpračio paskatindamas savo šalies senatorius pasielgti taip pat?
<SPEAKER ID="346" NAME="Alexandr Vondra">
einantis Tarybos Pirmininko pareigas. - Baidgamas šią neįprastą šio vakaro diskusiją pasakysiu, kad mano motina rūkbūdama nėščia, ir štai aš esu Čekijos ministro pirmininko pavaduotojas, o mano broliui ir seseriai taip pat viskas gerai. Mano žmona rūkir vis dar rūko. Mes turime tris gražius, protingus vaikus - tai toks mano asmeninis požiūris.
<P>
Pastebėjau, kad šis klausimas ypač domina Airiją, žinau, kad jūs įgyvendinote numatytas priemones. Data, kada mes ratifikuosime šią konvenciją, priklauso nuo Čekijos Parlamento ir Senato narių. Parlamentas nepriklausoma institucija.
<P>
Šiuo metu kovoju, kad mano šalyje kiek įmanoma greičiau būtų ratifikuota Lisabonos sutartis. Diskutuojant dėl Lisabonos sutarties, senato nariai dažnai manęs klausia, ar ratifikavę Lisabonos sutartį išsaugosime laisvę rūkyti kai kuriose viešose vietose.
<P>
Taigi turiu spręsti dilemą. Kas svarbiau: Lisabonos sutartis ar tai? Tačiau galiu jus užtikrinti, jog vyriausybdarys viską, kad būtų ratifikuotos abi sutartys. Mes pasirašėme abi sutartis, ir vyriausybprivalo padaryti, viską, kas įmanoma.
<SPEAKER ID="347" NAME="Pirmininkas">
Į klausimus, kurie dėl laiko stokos nebuvo perskaityti, bus atsakyta raštu (žr. priedą).
<SPEAKER ID="979" NAME="Pirmininkas">
Kalbu apie klausimus Tarybai.
<P>
(posėdis nutrauktas 19.15 ir atnaujintas 21.00 val.)

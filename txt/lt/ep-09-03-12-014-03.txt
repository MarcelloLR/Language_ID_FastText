<CHAPTER ID="014-03">
3. NVO išstūmimas iš Darfūro (balsavimas) 
<P>
- Prieš balsavimo dėl 1 punkto pradžią:
<SPEAKER ID="360" NAME="Martine Roure">
PSE frakcijos vardu. - (FR) Ponia pirmininke, siūlau žodinį pakeitimą: po 1 punkto prirašyti "reikalauja neatidėliojamo ir besąlygio visų organizacijos "Gydytojai be sienų" (pranc. MSF) Belgijos padalinio humanitarinių darbuotojų, kurie buvo pagrobti vakar MSF-Belgija patalpose Saraf Umroje, 200 km į vakarus nuo El-Facher, Šiaurės Darfūro sostinės, išlaisvinimo."
<SPEAKER ID="361" NAME="Jacek Saryusz-Wolski" AFFILIATION="PPE-DE">
- (FR) Ponia pirmininke, tekste neturėtų būti žodžio "vakar", nes rezoliucija turi galioti ilgiau nei vieną dieną.
<SPEAKER ID="362" NAME="Martine Roure" AFFILIATION="PSE">
- (FR) Ponia pirmininke, atleiskite, bet nesuprantu, kodėl turėtų būti koks nors laiko apribojimas. Jokio laiko apribojimo nėra.
<P>
Kartoju: "Reikalauja neatidėliojamo ir besąlygio visų humanitarinių darbuotojų išlaisvinimo." Ar jums kliūva žodis "neatidėliojamo"?
<SPEAKER ID="363" NAME="Pirmininkė">
M. Roure, netinka žodis "vakar". Jūs sakėte: "vakar".
<SPEAKER ID="364" NAME="Martine Roure" AFFILIATION="PSE">
- (FR) Ponia pirmininke, su tuo sutinku. Atleiskite. Prašau išbraukti žodį "vakar". Jūs visiškai teisūs.
<SPEAKER ID="366" NAME="Charles Tannock">
autorius. - Ponia pirmininke, mano frakcija siūlo išbraukti 2 ir 6 punktus. Ne todėl, kad nepritartume jų turiniui: tiesiog nemanome, kad jie būtini šioje rezoliucijoje ir, esant tokiai subtiliai padėčiai, padėtų įkalbėti O. al-Bashirą atšaukti savo sprendimą ir leisti NVO sugrįžti. Todėl siūlome išbraukti 2 ir 6 punktus. Kiek man žinoma, to paties turėtų prašyti socialistai, ir jie taip pat siūlys išbraukti 5 punktą, kam mes irgi pritariame dėl tų pačių priežasčių.
<SPEAKER ID="368" NAME="Martine Roure" LANGUAGE="FR">
Patvirtinu, ką ką tik sakC. Tannock, ir dėl tų pačių priežasčių prašome išbraukti 5 punktą.
<SPEAKER ID="370" NAME="Paul Rübig" AFFILIATION="PPE-DE">
(DE) Ponia pirmininke, turiu prašymą. Kadangi birželio 7 d. numatyti rinkimai, ir šiuo metu sulaukiame didelio lankytojų skaičiaus, norėčiau paklausti, ar negalėtume per balandžio ir gegužės mėn. sesijas Strasbūre visas patalpas, taip pat ir skirtas plenariniams posėdžiams, iki vidurnakčio palikti atviras lankytojams, kad būtų galima visus juos tinkamai priimti.
<SPEAKER ID="371" NAME="Pirmininkė">
Europos Parlamento sesiją skelbiu atidėtą.

<CHAPTER ID="015">
Bendrijos geležinkelių sistemos sauga ir sąveikumas (diskusijos)
<SPEAKER ID="480" NAME="Pirmininkas">
Kitas klausimas - diskusijos dėl žodinio klausimo Komisijai dėl Bendrijos geležinkelių sistemos saugos ir sąveikumo, kurį pateikBrian Simpson Transporto ir turizmo komiteto vardu - B7-0227/2009)
<SPEAKER ID="481" NAME="Brian Simpson">
autorius. - Pone pirmininke, pakilau norėdamas pateikti šį žodinį klausimą Transporto ir turizmo komiteto vardu, kurį kelti paskatino neseni aukų pareikalavę įvykiai Italijoje ir Nyderlanduose.
<P>
Tačiau, manau, būtų teisinga paminėti, kad geležinkeliai tebėra viena iš saugiausių transporto rūšių ir mano komitetas, žinoma, ketina padaryti viską, kas įmanoma, kad aukštas geležinkelių transporto saugumo lygis būtų išlaikytas. Būtent todėl ir pateikiu šį žodinį klausimą.
<P>
Geležinkelių transporto saugai Europos Parlamente visada teikėme daug svarbos. Daugelį metų šioje srityje dėjome daug pastangų teikdami daugybę iniciatyvų ir pranešimų, kurių rezultatas - Geležinkelių saugos direktyva.
<P>
Tačiau esame nusivylę prastu šios direktyvos įgyvendinimu dėl ne vienus metus užtrukusio geležinkelių transporto įmonių ir nacionalinių vyriausybių neveiklumo pagrindinėse srityse. Tokiu neveiklumu galima įsitikinti pasinagrinėjus pagrindinius teisės aktus ir ypač juose įtvirtintų normų įgyvendinimą tarptautinėje teisėje, kurį geriausiu atveju galima pavadinti lopymu, o blogiausiu - grynu protekcionizmu.
<P>
Savo ataskaitoje dėl pažangos įgyvendinant Geležinkelių saugos direktyvą Komisija nurodo, kad dėl skirtingų nacionalinių standartų ir taisyklių atsiradęs susiskaldymas vis dar yra kliūtis bendrai Europos geležinkelių erdvei. Taigi kyla klausimas, ar šios nacionalinės taisyklės saugai taip pat kelia pavojų.
<P>
O kaip dėl geležinkelių sistemos sąveikumo? Ar šioje srityje nacionaliniai sprendimai taip pat yra kliūtis pažangai, o gal geležinkelių pramonnerodo noro priimti sąveikumo sąvokos?
<P>
Kodėl pažanga įgyvendinant Europos geležinkelių eismo valdymo sistemą tokia lėta ir ar yra pagrindo manyti, kad iki kitų metų pabaigos mums nepavyks sukurti už geležinkelio transporto priemonių priežiūrą atsakingų subjektų sertifikavimo sistemos?
<P>
Mes, komitetas, norime, kad į visus šiuos klausimus būtų atsakyta. Be to, taip pat norėtume išgirsti iš Komisijos, kokios nacionalinės kliūtys ir spragos šiuo metu stabdo pažangą užtikrinant geležinkelio sistemos sąveikumą ir kuriose valstybėse narėse šių kliūčių iškyla.
<P>
Ar šiuo atžvilgiu Komisija ketina panaudoti savo teisines galias, kad būtų užtikrinta atitiktis Bendrijos teisės nuostatoms?
<P>
Man žinoma, kad problemos, ypač susijusios su krovininėmis transporto priemonėmis, bet ne tik, jau guli gražiai sudėtos prie jūsų durų, tad aš ir mano komitetas norėtume bendradarbiauti su Komisija ir geležinkelių pramone kuriant saugų, integruotą ir darniai veikiantį geležinkelių tinklą.
<P>
Mano komitetas pradeda abejoti, ar dėl negebėjimo įgyvendinti Europos teisės aktų reikalavimus nekyla pavojus geležinkelių transporto, ypač krovininio, saugai.
<P>
Jei toks pavojus iš tikrųjų kyla, būtina neatidėliotinai imtis veiksmų. Taip pat būtina imtis veiksmų siekiant užtikrinti ir sistemos integraciją, ir jos sąveikumą, jei norime, kad keleivinis geležinkelių transportas būtų išplėtotas realizuojant visą jo potencialą, o krovininis geležinkelių transportas, būkime atviri, bent išsilaikytų.
<SPEAKER ID="482" NAME="Antonio Tajani" LANGUAGE="IT">
Pone pirmininke, ponios ir ponai, prieš diskusijas dar norėčiau pateikti svarbių įvadinių pastabų.
<P>
Galėsime daryti konkrečias išvadas dėl galimų patobulinimų Bendrijos teisės aktuose, susijusiuose su geležinkelių sauga, tik tuomet, kai gausime įvykių Viaredže ir Nyderlanduose techninio tyrimo, kurį pradėjo nepriklausomos Italijos ir Nyderlandų organizacijos siekdamos išsiaiškinti tikrąsias šių avarijų priežastis, rezultatus.
<P>
Be to, kaip B. Simpson pabrėžė, nepaisant šių dviejų įvykių, kurie neabejotinai turi tapti mums pamoka geležinkelių saugos požiūriu, - siekdami parodyti savo įsipareigojimą, surengėme nemažai susitikimų, kuriuose B. Simpson taip pat dalyvavo, - noriu pabrėžti, kad geležinkelių transportas Europoje palyginti su kitomis transporto rūšimis yra ypač saugus.
<P>
Iš tikrųjų, ataskaita dėl šio Komisijos 2006 m. priimto pirmojo geležinkelių transporto paketo įgyvendinimo bei naujausi statistiniai duomenys rodo, kad rinkos atvėrimas konkurencijai nepadarjokio neigiamo poveikio bendram geležinkelių saugos lygiui, kuris, priešingai, net kyla. Tačiau turime būti budrūs ir užtikrinti, kad šis lygis ir toliau kiltų, ir, be abejo, negalime pasitenkinti vien tuo, kas jau pasiekta. Liberalizavimas, tiesą sakant, reiškia, kad geležinkelių infrastruktūros valdytojų skaičius mūsų tinkluose toliau auga, tad privalome nuolat vertinti jų veiklos kokybę.
<P>
Po avarijos Viaredže Komisija ir Europos geležinkelių agentūra surengdaug susitikimų su visomis suinteresuotomis šalimis ir parengtrumpalaikių ir ilgalaikių veiksmų planą, kad tokių avarijų pasikartojimo pavojus būtų kuo daugiau sumažintas. Planas buvo patvirtintas 2009 m. rugsėjo 8 d. įvykusioje konferencijoje geležinkelių saugos tema, kurią, kaip minėjau, surengKomisija.
<P>
Kalbant konkrečiai apie krovininių vagonų saugą, ypač apie jų svarbių dalių, pvz., ašių, priežiūrą, Europos geležinkelių agentūra sudardarbo grupę iš pramonės ekspertų ir nacionalinių saugos tarnybų atstovų, kurie buvo susitikę jau tris kartus.
<P>
Šiai darbo grupei pavesta įgyvendinti dviejų žingsnių darbo programą, kurios rezultatai turės būti paskelbti atitinkamai 2009 m. gruodžio mėn. ir 2010 m. birželio mėn.
<P>
1 žingsnis - tai skubių tikrinimų siekiant įsitikinti tinkama naudojamų vagonų būkle ir jų ašių kokybe programa. Tačiau labai svarbu užtikrinti, kad ši programa būtų įgyvendinama ne tik nacionaliniu lygmeniu, bet taip pat derinama Europos lygmeniu, nes būtina gauti šių tikrinimų rezultatus iš visų valstybių narių.
<P>
2 žingsnis apima bendresnio pobūdžio klausimus, susijusius su vagonų priežiūra, ir ši programos dalis bus įgyvendinama siekiant nustatyti, ar yra būtinybsuderinti įvairius priežiūros sistemos elementus, t. y. techninius standartus, procedūras, matavimo ir bandymo metodus, ir jeigu taip, kokiu mastu.
<P>
Pagal Tarptautinio prekinių vagonų naudojimo taisykles, galiojusias prieš atveriant rinką 2006 m., šiuos klausimus savo nuožiūra sprendnacionalinės įmonės. Tačiau naujoje sistemoje, kurią reglamentuoja techniniai reikalavimai dėl vagonų suderinamumo ir naujasis geležinkelių įmonių ir vagonų valdytojų sudarytas savanoriškas privačiojo sektoriaus lygio susitarimas (Bendrosios naudojimo sąlygos), toks suderintų standartų neturėjimas, regis, daugiau nepriimtinas.
<P>
Jei kalbėtume apie subjektų, atsakingų už krovininių vagonų priežiūrą, sertifikavimą, tai Europos geležinkelių agentūra darys viską, kas jos galioje, kad Komisija galėtų priimti priemonę, kuria iki 2010 m. pabaigos bus nustatyta sertifikavimo sistema, kaip numatyta direktyvoje.
<P>
Anaiptol nebūdama papildoma kliūtis geležinkelių sektoriaus infrastruktūros valdytojams, sertifikavimo sistema, nustatanti kriterijus, kuriuos valdytojai turės atitikti, kad būtų pripažinti už transporto priemonių priežiūrą atsakingais subjektais, suteiks jiems galimybių, kurias iki šiol turėjo tik nedaug įmonių.
<P>
Nacionalinės praktikos atvejai ar spragos, dėl kurių iškilo kliūčių sąveikai, iš esmės susiję su perėjimu nuo senos sistemos, kurią valdnacionalinės monopolinės geležinkelių bendrovės, prie naujos sistemos, kurią reglamentuoja direktyvos dėl geležinkelių sąveikos ir geležinkelių saugos. Minėtos kliūtis apibrėžtos komunikate, kurį Komisija priėmrugsėjo mėn.
<P>
Siekdama pašalinti šias kliūtis, Europos geležinkelių agentūra 2008 m. pradėjo darbą, susijusį su abipusiu geležinkelių riedmenų tipo pripažinimu. Agentūra dabar klasifikuoja visus nacionalinius standartus remdamasi suderintu techninių parametrų sąrašu, o vėliau šiuos skirtingose valstybėse narėse taikomus standartus palygins, kad būtų nustatyta, kurie iš jų sutampa. Šio darbo imtasi siekiant panaikinti visuotiniu mastu geležinkelių sektoriuje vyraujančią praktiką, kai griebiamasi nacionalinių standartų siekiant sukliudyti pripažinti kitos valstybės narės jau patvirtintą riedmenų tipą.
<P>
Be to, valstybių narių ir pramonės vangumas naujų teisės aktų įgyvendinimo požiūriu yra dar viena kliūtis, trukdanti užtikrinti sistemos sąveikumą. Šis vangumas iš tikrųjų trukdo mums sukurti suderintais standartais, kurie būtini siekiant užtikrinti optimalų rinkos veikimą, grindžiamą Europos geležinkelių erdvę.
<P>
Kalbėjau ilgai, nes ir klausimų buvo daug, tad dabar viską reziumuosiu.
<P>
Kalbant apie Europos geležinkelių eismo valdymo sistemą, tai ji jau sukurta ir sėkmingai veikia 2 000 kilometrų ilgio ruože. Tiesa, kad pirminėse specifikacijose buvo tam tikrų dviprasmybių, dėl kurių atsirado skirtingų aiškinimų, bet šios dviprasmybės 2007 m. buvo pašalintos. 2008 m. kovo 23 d. Komisija priėmsprendimą, kuriuo nustatė, kad privaloma naudoti šią naują versiją - versiją "2.3.0d".
<P>
Valstybės narės ir geležinkelių sektorius šiuo metu tobulina atitinkamų geležinkelių magistralių valdymo sistemą, taigi nacionaliniu lygmeniu nesuderinamų programų problema sprendžiama. Visos naujos programos yra grindžiamos suderinamu standartu.
<P>
Vykdydama savo pačios prisiimtus įsipareigojimus, Komisija suteiks sektoriui finansinę paramą, skirtą tobulinti į sistemą jau įtrauktoms magistralėms ir traukinių valdymo sistemoms, siekiant užtikrinti jų suderinamumą su naująja versija. Šiuo tikslu projektams, susijusiems su Europos geležinkelių eismo valdymo sistema, kurių atžvilgiu 2009 m. buvo paskelbtas kvietimas teikti pasiūlymus, numatyta skirti 250 mln. EUR. Dalis šių lėšų bus panaudota atitinkamoms kompiuterinėms programoms tobulinti.
<SPEAKER ID="483" NAME="Georges Bach" LANGUAGE="DE">
Pone pirmininke, Komisijos nary, esate teisūs sakydami, kad geležinkelių sistema palyginti su kitomis transporto rūšimis labai saugi. Tačiau nepaisant daugybės teigiamų geležinkelių sektoriaus liberalizavimo aspektų, sauga geležinkeliuose tam tikru mastu suprastėjo ir tai lėmsistemos suskilimas į pavienes įmones, infrastruktūros ir veiklos padalijimas, transporto priemonių priežiūros paslaugų bei medžiagų ir darbo jėgos nuoma.
<P>
Mano nuomone, būtina užtikrinti, kad nacionalinės geležinkelių saugos institucijos išduodamos sertifikatus ir leidimus laikytųsi Europos geležinkelių agentūros nustatytų reikalavimų ir taisyklių. Ar yra vykdoma tinkama kontrolė? Ar yra užtikrinta tinkama, pvz., personalo mokymo, sertifikatų išdavimo veiklos ar darbo sąlygų kontrolė? Kokia padėtis Bendrijos lygmeniu standartizuoto sertifikavimo atžvilgiu? Kokia padėtis Europos traukinių mašinistų licencijos atžvilgiu? Kuriant Europos geležinkelių eismo valdymo sistemą taip pat būtina dėti daugiau pastangų.
<P>
Minėtų direktyvų įgyvendinimas turi būti privalomas ir negali būti vilkinamas dėl finansinių sunkumų ar nacionalinių skirtumų. Su techninėmis suderinamumo specifikacijomis susijusią veiklą būtina tęsti išplečiant jos taikymo sritį. Šios specifikacijos būtų didžiulpažanga, ypač medžiagų standartizavimo požiūriu, ir leistų užtikrinti aukštesnį priežiūros darbe naudojamų medžiagų saugos lygį.
<P>
Daugelis iš pastaruoju metu atsitikusių geležinkelio eismo įvykių ar atvejų, kai tik per plauką pavyko jų išvengti, įvyko dėl netinkamos priežiūros. Taupant lėšas nesirūpinama priežiūros darbo intensyvumu, intervalai tarp priežiūros darbų ilginami. Kokia padėtis europinės priežiūros darbų sertifikavimo sistemos atžvilgiu? Manau, kad būtina padaryti viską, kas įmanoma, kad valstybėms narėms nebūtų leista grįžti prie skirtingų sertifikavimo sistemų. Valstybes nares skiriančių sienų kirtimo taškuose pavojus saugai ypač didelis. Kokių trumpalaikių priemonių Komisija ketina imtis, kad ši problema būtų įveikta? Taip pat norėčiau paprašyti jūsų, kad atlikdami vertinimą nepamirštumėte socialinių aspektų - į juos būtina atsižvelgti.
<SPEAKER ID="484" NAME="Bogusław Liberadzki" LANGUAGE="PL">
Pone pirmininke, pirmiausia norėčiau padėkoti B. Simpsonui už tai, kad pateikšį klausimą, ir pasveikinti jį, nes šis klausimas tapo mūsų diskusijų tema. Jau vėlu, bet džiaugiuosi, kad dėl šio klausimo diskutuojame. Pati klausimo tema - Europos geležinkelių sistema - duoda pagrindo įtarti, kad šiuo metu Europos geležinkelių sistema dar nesukurta.
<P>
Kodėl? Kiekvienas geležinkelis turi savo techninius standartus. Jei tai geležinkelis, skirtas elektra varomiems traukiniams, turi būti naudojama nuolatinarba kintamoji srovė. Jei naudojama kintamoji srovė, ji turi būti 15, 30 arba 35 kV. Galiu pasakyti jums įdomų dalyką, ypač atsižvelgdamas į tai, kad šiandien su mumis yra A. Tajani. Šiaurės-pietų sistemoje yra tik du labai panašūs geležinkeliai: vienas jų Lenkijoje, o kitas Italijoje. Visi kiti geležinkeliai labai skirtingi. Tad, pone pirmininke, suteikime geležinkelių transportui galimybę. Sukurkime iš tikrųjų europinę geležinkelių sistemą, net jei tam priešinasi visagaliai nacionaliniai vežėjai.
<SPEAKER ID="485" NAME="Michael Cramer" LANGUAGE="DE">
Pone pirmininke, ponios ir ponai, saugos užtikrinimas yra šventas reikalas. Šis klausimas yra neabejotinai prioritetinis. Tai, kas pastaruoju metu įvyko Berlyne, kai greitųjų priemiesčių traukinių sistema per pusmetį buvo visiškai suardyta vaikantis pelno, turi likti visiškai išimtiniu atveju. Ko Berlyne nesunaikino bombos ir artilerijos sviediniai karo metu, buvo sugriauta taikos metu. Taip daugiau negali tęstis.
<P>
Priešinantis konkurencijai saugos klausimu taip pat dažnai manipuliuojama. Tokiais atvejais išgalvojama įvairių argumentų, kad tik nereikėtų atverti tinklų, nors to reikalaujama pagal teisės aktus, kurie tapo privalomi visoms valstybėms narėms nuo 2007 m. sausio 1 d. Privalote įsikišti, kad saugos aspektais nebūtų piktnaudžiaujama.
<P>
Sauga, žinoma, kainuoja, bet investicijos į infrastruktūrą ir saugą būtinos. Pinigų yra. Norėčiau priminti, kad, pvz., muito mokesčio žibalui panaikinimas Europos mokesčių mokėtojams kasmet kainuoja 14 mlrd. EUR. Jei panaudotume šiuos pinigus saugai užtikrinti, įgyvendintume savo darbotvarkę - turėtume Europos geležinkelių rinką ir užtikrintą saugą.
<SPEAKER ID="486" NAME="Jacky Hénin" LANGUAGE="FR">
Pone pirmininke, ponios ir ponai, rengiantis konkurencijai geležinkelių transporto sektoriuje, buvo priimtos Europos direktyvos, kuriomis sektoriui buvo primestas geležinkelių tinklo ir transporto veiklos sričių atskyrimas, užkirtęs kelią bet kokiam standartizavimui. Viso to rezultatas - traukiniai Prancūzijos antriniame tinkle šiandien važiuoja lėčiau nei XX a. pradžioje. Trečdalis tinklo netrukus nebegalės būti naudojamas dėl lėšų jo priežiūrai stygiaus. Visos geležinkelių transporto sektoriaus profesinės sąjungos, visi specialistai sako, kad dėl tokios padėties baisių katastrofų neišvengsime.
<P>
Tačiau tai dar ne viskas. Visada siekiama gauti kuo didesnį pelną. Todėl norima paaukoti geležinkelių transporto saugą uždraudžiant nacionalines saugos normas, kuriomis užtikrinama didesnapsauga, tam, kad ateityje būtų priimti tik tokie Europos reglamentai, kuriais būtų užtikrinamas tik minimalus saugumas. Ir vėl Europos bendras interesas aukojamas godžių kapitalistų labui.
<P>
Tinkamiausiais sprendimas Europai - tai bendrovės "Thalys" veiklos modelis, nes jis grindžiamas Europos geležinkelių tinklo valdytojų bendradarbiavimu, atitinkančiu reikalavimus dėl darbuotojų apsaugos ir griežtas saugos normas. Tai visiška priešingybEuropos direktyvų geležinkelių naudotojams primestam nežabotos konkurencijos modeliui. Iš tiesų, jeigu norime užtikrinti geležinkelių naudotojų ir gyventojų saugą nuo krovininio geležinkelių transporto keliamų pavojų, turime atšaukti visų šių Europos direktyvų galiojimą.
<SPEAKER ID="487" NAME="Jörg Leichtfried" AFFILIATION="S&amp;D">
(DE) Pone pirmininke, tiesą sakant, minėti geležinkelių eismo įvykiai nekelia nuostabos. Yra vienas dalykas, nekeliantis abejonių: kai vyksta liberalizavimas ir privatizavimas, eismo įvykių skaičius didėja. Priežastis akivaizdi, nes kai siekiama didesnio pelno, darbuotojams mokamas mažesnis atlyginimas, mažiau skiriama lėšų darbuotojų mokymui ir kvalifikacijos kėlimui, nes tai brangiai kainuoja, prastėja eismo valdymas, nes tai irgi kainuoja, ir galiausiai, - tai matėme visur, - kai viskas pakrypsta netinkama linkme, visuomenei labai brangiai kainuoja sutvarkyti visą šią liberalizavimo ir privatizavimo padarytą netvarką.
<P>
Nuėjome netinkamu keliu. G. Bach mano, kad pakaktų tik nuodugniai ištirti šią padėtį ir sukurti geresnius saugos užtikrinimo mechanizmus. Einame neteisingu keliu, tad turėtume grįžti į kelią, kuris siūlo kokybę, saugumą ir našumą. Tas kelias neabejotinai nėra tolesnis liberalizavimas. Tas kelias eina priešinga kryptimi.
<SPEAKER ID="488" NAME="Guido Milana" AFFILIATION="S&amp;D">
(IT) Pone pirmininke, Komisijos nary, ponios ir ponai, norėčiau pasidalyti tik dviem pastabomis.
<P>
Manau, kad neturėtume toliau diskutuoti dėl didesnio masto privatizacijos, konkurencijos ir pan. Akivaizdu, kad skubėjimas mažinti išlaidas yra neigiamas veiksnys saugos standartų požiūriu. Kai bandoma sumažinti išlaidas, nes didžiulis konkurencijos mechanizmas jau paleistas, saugos standartai neišvengiamai suprastėja.
<P>
Mano nuomone, Komisija turėtų pradėti griežtesnės veiklos fazę, grindžiamą strategiškai aktyvesniu Europos geležinkelių agentūros vaidmeniu, ir būtent dėl šio klausimo turėtume diskutuoti. Ši agentūra turėtų imtis nacionalinių geležinkelių saugos agentūrų koordinavimo, kontrolės ir priežiūros vaidmens ir tai turėtų padaryti skubiau, nes būtent dėl nacionalinių skirtumų, apie kuriuos mano kolegos jau kalbėjo, atsiranda prieštaravimų tarp nacionalinių ir Europos teisės aktų. Mano nuomone, šis darbas labai vilkinamas.
<P>
Turėtų būti pasirinktas Europos aviacijos saugos agentūros modelis, suteikiant Europos geležinkelių agentūrai tokius pačius įgaliojimus. Taigi dėl ko šiandien reikėtų paraginti Komisiją, tai būtent kad ji paspartintų judėjimą šia kryptimi.
<P>
Komisijos narys pasakė, kad turime palaukti eismo įvykių Italijoje ir Nyderlanduose tyrimo rezultatų. Priešingai, manau, kad šie rezultatai esamos padėties nepakeis.
<P>
Komisijos nary, norėčiau pasakyti dar vieną dalyką, kuris galbūt nepriklauso jūsų kompetencijai ir nėra susijęs su šio vakaro diskusijų tema. Dažnu atveju teisės aktais neužtikrinama, kad asmenys, patys nukentėję geležinkelių eismo įvykiuose ar praradę juose savo artimuosius, - atsižvelgiant į tai, kad tokie eismo įvykiai nėra dažni, - iš kaltosios pusės nedelsiant gautų patvirtinimą dėl žalos kompensavimo.
<SPEAKER ID="489" NAME="Seán Kelly" AFFILIATION="PPE">
Pone pirmininke, buvo pasakyta, kad 2009 m. šioje srityje išleista 200 mln. EUR. Ar Komisija saugos ir sąveikumo užtikrinimo tikslais ketina finansuoti tik elektrifikuotas geležinkelių sistemas siekdama palaipsniui nutraukti dyzelinių lokomotyvų naudojimą - žinau, kad mano šalyje visose geležinkelių sistemose naudojami būtent lokomotyvai - ir nustatyti datą, iki kurios planuojama visoje Europos Sąjungoje turėti saugias, tarpusavyje sujungtas ir aplinkos neteršiančias geležinkelių sistemas?
<SPEAKER ID="490" NAME="Silvia-Adriana Ţicău" AFFILIATION="S&amp;D">
(RO) Pone pirmininke, Komisijos nary, geležinkelių transporto sauga priklauso nuo to, kiek investuojama į geležinkelių infrastruktūros ir riedmenų priežiūrą ir modernizavimą. Dėl šių investicijų stygiaus geležinkelių eismo įvykių daugės.
<P>
Investicijos į geležinkelių sistemą turi tapti prioritetiniu klausimu ir Bendrijos lygmeniu, panaudojant transeuropinio transporto tinklo (TEN-T) programos biudžeto ir struktūrinių fondų lėšas, ir valstybių narių lygmeniu, panaudojant nacionalines lėšas ir iš dalies finansuojant TEN-T projektus. Būtina užtikrinti geležinkelių sistemų sąveikumą. Tinkamas atlyginimas, mokamas geležinkelių sektoriaus darbuotojams, darbuotojų mokymas, jų žinių ir įgūdžių tikrinimas taip pat yra labai svarbūs veiksniai.
<P>
Pastaraisiais metais Rumunijoje taip pat buvo geležinkelių eismo įvykių. Į geležinkelių transporto sistemą rytinėje Europos Sąjungos dalyje reikia investuoti daug lėšų, kad rytinės valstybės narės galėtų palaikyti ir modernizuoti esamą infrastruktūrą bei ją išplėtoti. Prioritetinių projektų Nr. 6 ir Nr. 17 išplėtimas įtraukiant į juos Bukareštą ir Konstancą, krovininiam geležinkelių transportui skirto koridoriaus statyba šiame maršrute ir Europos geležinkelių eismo valdymo sistemos įdiegimas turėtų tapti prioritetiniais TEN-T programos projektais.
<SPEAKER ID="491" NAME="Antonio Tajani" LANGUAGE="IT">
Pone pirmininke, ponios ir ponai, manau, kad atsakymai į daugelį šiose diskusijose keltų klausimų buvo pateikti rugsėjo 8 d. įvykusioje konferencijoje geležinkelių transporto saugos tema, kurią surengiau iš karto po įvykių Viaredže ir Nyderlanduose būtent tam, kad duočiau signalą dėl tvirto Komisijos ir Europos institucijų įsipareigojimo imtis veiksmų sprendžiant labai opų geležinkelių transporto saugos klausimą.
<P>
Kaip jums žinoma, dalyvauti konferencijoje buvo pakviesti visų institucijų, Parlamento ir Tarybos atstovai. Visi klausimai, kelti šiose diskusijose, konferencijoje buvo išnagrinėti ir pirmiausia buvo apsvarstytas klausimas dėl Europos geležinkelių agentūros.
<P>
Pritariu G. Milanos pozicijai, nes konferencijoje pats pasiūliau, kad Europos geležinkelių agentūrai būtų suteikti didesni įgaliojimai. Taigi šiuo klausimu visiškai su juo sutinku. Tačiau mums reikia pakeisti žaidimo taisykles ir aš įsipareigoju, kol eisiu už transporto sritį atsakingo Komisijos nario pareigas, judėti link Europos geležinkelių agentūros, veikiančios pagal Europos jūrų saugos ar Europos aviacijos saugos agentūros modelį.
<P>
Dar viena tema, kurią svarstėme tą dieną, kai konferencijoje dalyvavo minėtų įvykių aukų artimieji - valdytojų atsakomybtransporto grandinėje, taigi ir geležinkelių eismo įvykiuose nukentėjusių asmenų teisės. Kalbant apie keleivių teises geležinkelių sektoriuje, yra priimtas teisės aktas, kuris pradės galioti nuo šių metų gruodžio 3 d.
<P>
Komisija taip pat nagrinėja aspektus, susijusius su kitais nei keleiviai asmenimis, kurie taip pat nukenčia geležinkelių eismo įvykiuose įvykus sprogimui ar traukiniui nuvažiavus nuo bėgių, kaip kad atsitiko Viaredžyje, ir svarsto, kokį atsaką šiai problemai galėtų pateikti.
<P>
Taigi Komisija ėmėsi rimtų veiksmų geležinkelių transporto saugos srityje, apimančioje ir personalo sertifikavimą, kurią laiko prioritetine. ES priėmDirektyvą 2007/59/EB dėl traukinių mašinistų sertifikavimo ir jau turime europinę traukinių mašinistų licenciją: ji įsigalios šių metų gruodžio 3 d.
<P>
Kalbant apie socialinius aspektus, galima pasakyti, kad yra įsteigtas socialinio dialogo komitetas, kuris 2005 m. svarstsusitarimą dėl darbuotojų darbo laiko tarptautinio transporto sektoriuje.
<P>
Priežiūros ir aplinkos neteršiančių geležinkelių transporto sistemų klausimu manau, kad mums būtina modernizuoti įrangą ir užtikrinti veiksmingą sistemos priežiūrą. Kaip jau patvirtinau atsakydamas į šį klausimą, manau, kad Europos geležinkelių eismo valdymo sistema yra technologiniu požiūriu labai svarbus projektas, į kurį Europos Komisija investavo siekdama padaryti visą transportą geležinkelių sektoriuje saugesnį. Manau, kad tai svarbus indėlis, kurio nederėtų užmiršti.
<SPEAKER ID="492" NAME="Pirmininkas">
Diskusijos baigtos.
<P>
Raštiški pareiškimai (Darbo tvarkos taisyklių 149 straipsnis)
<SPEAKER ID="493" NAME="Ádám Kósa  " LANGUAGE="HU">
Manau, kad diskutuojant dėl šio klausimo svarbu pabrėžti, jog norint sumažinti eismo įvykių pavojų kiekvienu atveju turi būti nurodomas atsakingas subjektas - infrastruktūros savininkas arba valdytojas. Be to, turėtume apsvarstyti ir klausimą dėl juridinių asmenų baudžiamosios atsakomybės, - tokia praktika taikoma Prancūzijoje, - kad saugos klausimams juridinių asmenų valdymo sistemoje būtų skiriamas didesnis dėmesys.
<P>
Pelno vaikymasis žmonių saugos ir gyvybių sąskaita niekada negali būti įmonės valdytojo ar savininko lygmeniu priimamų strateginių sprendimų motyvas. Jei dėl tokios nerūpestingos ir rizikingos įmonės valdymo praktikos įvyksta didelavarija, įmonturėtų būti patraukta atsakomybėn. Tačiau labai dažnai atsitinka taip, kad įmonės vadovas suskumba palikti savo postą pasiimdamas didžiulę išeitinę pašalpą, - ne paslaptis, kokius atlyginimus ir premijas šiais laikais gauna vadovai, - tad kalėjime galiausiai atsiduria tik traukinio mašinistas.
<P>
Įmonės likimas turi būti siejamas su jos vadovo ir darbuotojų likimu, kad būtų užtikrintas saugus tinkamos kokybės paslaugų teikimas, ypač viešųjų paslaugų sektoriuje. Norėčiau pateikti Komisijai tokį klausimą: kokias priemones ji ketina pasiūlyti, kad būtų įtvirtinta ne tik civilinatsakomyb(kompensacija), bet ir baudžiamoji atsakomybuž žalą, atsirandančią dėl nerūpestingo paslaugų teikimo?

<CHAPTER ID="018">
Susitarimai dėl prekybos bananais - Tarybos reglamento (EB) Nr. 1964/2005 dėl bananų muitų tarifų normų panaikinimas - Susitarimai dėl prekybos bananais (diskusijos) 
<SPEAKER ID="243" NAME="Pirmininkė">
Kitas klausimas - bendrosios diskusijos dėl:
<P>
rekomendacijos dėl Tarybos sprendimo dėl Europos Sąjungos ir Brazilijos, Kolumbijos, Kosta Rikos, Ekvadoro, Gvatemalos, Hondūro, Meksikos, Nikaragvos, Panamos, Peru ir Venesuelos Ženevos susitarimo dėl prekybos bananais, taip pat dėl Europos Sąjungos ir Jungtinių Amerikos Valstijų susitarimo dėl prekybos bananais sudarymo projekto [07782/2010 - C7-0148/2010 - 2010/0057(NLE)], kurią Tarptautinės prekybos komiteto vardu pateikFrancesca Balzani,
<P>
pranešimo dėl pasiūlymo dėl Europos Parlamento ir Tarybos reglamento, kuriuo panaikinamas Tarybos reglamentas (EB) Nr. 1964/2005 dėl bananų muitų tarifų normų - C7-0074/2010 -, kurį Tarptautinės prekybos komiteto vardu pateikFrancesca Balzani,
<P>
klausimo, į kurį atsakoma žodžiu, dėl Ženevos susitarimo dėl prekybos bananais sudarymo - B7-0007/2011), kurį Tarybai Tarptautinės prekybos komiteto vardu pateikVital Moreira ir Francesca Balzani, ir
<P>
klausimo, į kurį atsakoma žodžiu, dėl Ženevos susitarimo dėl prekybos bananais sudarymo - B7-0008/2011), kurį Komisijai Tarptautinės prekybos komiteto vardu pateikVital Moreira ir Francesca Balzani.
<SPEAKER ID="244" NAME="Francesca Balzani" LANGUAGE="IT">
Ponia pirmininke, ponios ir ponai, Parlamento prašoma pareikšti savo nuomonę dėl dviejų su Jungtinėmis Valstijomis ir 11 Lotynų Amerikos šalių pasirašytų susitarimų, kurie padės išspręsti ilgai esančią ir sudėtingą problemą. Dėl šios problemos Europos Sąjunga turėjo aiškintis Pasaulio prekybos organizacijoje ir, tai dar svarbiau, sprendžiant šią problemą atsidūrpralaiminčiosios šalies padėtyje.
<P>
Tai keblus klausimas, nes ginčai susiję su tarptautinės prekybos nediskriminavimo principu, kurio pažeidimu organizuojant bananų importą Europos Sąjungoje kaltinama Europa. Taip yra dėl dvejopos mūsų sistemos, t. y. vienokią sistemą taikome Afrikos, Karibų ir Ramiojo vandenyno valstybėms (AKR), o kitoms šalims taikome kitokią sistemą. Dėl šios sistemos AKR valstybėms buvo leista įvežti šį produktą į Europos rinką nesumokant jokio importo muito, kitaip nei kitoms šalims, kurios turi sumokėti 176 EUR už toną muitą.
<P>
Todėl šiuo susitarimu atkuriama padėties pusiausvyra ir, svarbiausia, leidžiama AKR valstybėms, kurios yra pradiniame raidos tarpsnyje, be muitų eksportuoti savo produktus į ES. Kartu kitos susitarimus pasirašiusios šalys galės eksportuoti bananus į ES mokėdamos importo muitus, kurie 2011-2017 m. vis dėlto bus laipsniškai mažinami nuo dabartinio 176 EUR už toną tarifo iki 114 EUR.
<P>
Tačiau pats svarbiausias aspektas, be to, kad ES galiausiai vėl laikysis savo, kaip Pasaulio prekybos organizacijos narės, įsipareigojimų ir dėl to tam tikru požiūriu atkurs pasitikėjimą ja, įskaitant pasitikėjimą ja kaip institucija, yra tai, kad pagal šiuos susitarimus pažeidžiamame raidos tarpsnyje esančioms AKR valstybėms išmokamos išmokos, nes šiuose susitarimuose joms numatyta taikyti finansinės paramos priemones. Dėl šių priemonių tos šalys galės investuoti į savo produkcijos įvairinimą ir todėl, tikėtina, sustiprins savo ekonomiką. Dabar šios lėšos, kurių vert190 mln. EUR, bus mokamos iki 2013 m.
<P>
Manau, kad šie susitarimai yra teigiamas žingsnis ne tik dėl to, kad jie, kaip jau minėjau, padės išspręsti ginčus, kuriuose ES yra pralaiminčioji šalis, patirianti ekonomines ir drausmines bei su instituciniu patikimumu susijusias pasekmes, bet ir dėl to, kad leis rasti suderintą sprendimą, kuriame atsižvelgiama į šių AKR valstybių ir Europos augintojų atokiausiuose regionuose poreikius, nes, žinoma, šių augintojų negalime palikti veikti nevaldomos konkurencijos sąlygomis.
<P>
Todėl siūlyčiau Parlamentui patvirtinti šiuos susitarimus ir kartu paprašyti Tarybos ir Komisijos duoti tvirtus įsipareigojimus. Visų pirma Taryba ir Komisija turėtų kuo greičiau atlikti šių susitarimų poveikio nuo dabar iki 2020 m. - vis dėlto gana ilgas laikotarpis - vertinimą AKR valstybėms ir Europos augintojams atokiausiuose regionuose, kurių ekonomika labai priklauso nuo bananų. Antra, Parlamentas turėtų paprašyti tvirtai įsipareigoti atlikti AKR valstybėms skirtų papildomų priemonių finansinio poveikio vertinimą likus aštuoniolikai mėnesių iki numatytos jų taikymo pabaigos. Tai suteiktų galimybę šioms valstybėms prireikus gauti papildomą pagalbą ir paramos priemones, kad jos nebūtų paliktos likimo valiai ir gautų paramą kovodamos, neutralizuodamos ir tam tikru mastu sumažindamos visas neigiamas pasekmes, kurios dėl kainų korekcijų, taip pat bananų iš kitų šalių konkurencingumo pokyčių galėtų atsirasti Europos Sąjungoje įsigaliojus šiems susitarimams.
<P>
Todėl manau, kad sprendžiant sudėtingą klausimą šiame susitarime iš tikrųjų numatytas sprendimas, kuriame taip pat atsižvelgiama į poreikius tų silpnesniųjų šalių, kurios, kaip jau minėjau, visada, įskaitant ilgas diskusijas Tarptautinės prekybos komitete, kėlmūsų susirūpinimą. Tikiuosi, kad šios papildomosios priemonės padės suteikti joms svarbią paramą ir numatyti palankius sprendimus, visų pirma dėl stebėsenos ir Komisijos ir Tarybos įsipareigojimo, kurio prašo Parlamentas, išnagrinėti susitarimo poveikį ir pagalbos priemonių padarinius, o prireikus ateityje jas pratęsti ir padidinti jų apimtį.
<SPEAKER ID="245" NAME="Enikő Győri">
einanti Tarybos Pirmininko pareigas. - (IT) Ponia pirmininke, ponia F. Balzani, ponios ir ponai, norėčiau jums labai padėkoti už tai, kad suteikėte laikinai Tarybai pirmininkaujančiai valstybei narei ir Tarybai galimybę kalbėti šiuo klausimu, svarbiu tarptautinės prekybos bei solidarumo ir vystymosi požiūriu.
<P>
Tikiuosi galėsiu atsakyti į V. Moreiros užduotus klausimus ir išsklaidyti F. Balzani išsakytą nerimą ir abejones. Jeigu galiu, kalbą tęsiu vengrų kalba.
<P>
einanti Tarybos Pirmininko pareigas. - (HU) Kalbant apie ES ir AKR valstybių bananų augintojų pragyvenimo šaltinį, Taryba žino, kad bananų auginimas bananus auginantiems ES regionams yra labai svarbus socialiniu ir ekonominiu požiūriu. Reglamento projekte nustatyta, kad prekybos bananais papildomųjų priemonių programa turi būti įvertinta likus aštuoniolikai mėnesių iki programos pabaigos. Tačiau, ponios ir ponai, kaip žinote, šią vertinimo ataskaitą ir papildomus pasiūlymus parengti turi Komisija, bet ne Taryba, tačiau esu tikra, kad Komisijos narys D. Cioloş išsamiau aptars šį klausimą. Tą patį galima pasakyti apie klausime, į kurį atsakoma žodžiu, nurodytus poveikio vertinimus.
<P>
Siekiant įgyvendinti prekybos bananais papildomąsias priemones AKR valstybėse reikia pakeisti reglamentus dėl ES užsienio santykiams taikomų priemonių rinkinio. Atsižvelgdama į lengvatomis besinaudojančių šalių interesus, Taryba pasikliauja konstruktyviu Europos Parlamento bendradarbiavimu sprendžiant institucinius klausimus, dėl kurių dabar vėluojama patvirtinti reikalingas nuostatas.
<P>
Kalbant apie prekybos bananais papildomųjų priemonių lėšų paskirstymą tarp lengvatomis besinaudojančių šalių, Taryba savo pozicijoje, kurios laikėsi per pirmąjį svarstymą, išreiškpritarimą reglamento dėl prekybos bananais papildomųjų priemonių projektui, kuriame aiškiai nustatyti paskirstymo rodikliai ir kriterijai. Tie rodikliai yra tokie: prekybos bananais su ES mastas, bananų eksporto reikšmatitinkamos AKR valstybės ekonomikai ir šalies išsivystymo lygis.
<P>
Dėl POSEI programos Komisija 2010 m. rugsėjo 24 d. pateikEuropos Parlamento ir Tarybos reglamento projektą, kuriame nustatytos atskiros žemės ūkio priemonės, skirtos ES atokiausiems regionams. Šiuo metu pasiūlymą nagrinėja Tarybos parengiamieji organai. Kalbant apie bananų muitus, aptartus diskusijose dėl laisvosios prekybos susitarimų, kuriuos Komisija sudarys su Kolumbija, Peru ir Centrinės Amerikos šalimis, norėčiau pažymėti, kad Taryba dar nesuformavo nuomonės dėl šių susitarimų ir todėl šiuo metu dar negaliu išdėstyti jos oficialios pozicijos.
<P>
ES pradėjo derybas su visa Andų bendrija siekdama parengti tarpregioninį asociacijos susitarimą. Derybos buvo sustabdytos 2008 m. birželio mėn., nes Andų šalys negalėjo susitarti skyriaus dėl prekybos uždavinių ir turinio klausimu. Naujos derybos per kurias Andų šalys, būtent Kolumbija, Ekvadoras ir Peru, noriai bendradarbiauja siekdamos sudaryti daugiašalį laisvosios prekybos susitarimą, prasidėjo 2009 m. sausio mėn. 2009 m. liepos mėn. Ekvadorui nutraukus savo dalyvavimą, derybos buvo tęsiamos su Peru ir Kolumbija. 2010 m. kovo 1 d. Europos Komisija užbaigsavo derybas su Peru ir Kolumbija.
<P>
Prie su šiomis dviem šalimis suderėto daugiašalio susitarimo gali prisijungti kiti Andų bendruomenės nariai, įskaitant Ekvadorą. Pastaraisiais mėnesiais Ekvadoras taip pat oficialiai paskelbesąs pasirengęs atnaujinti derybas ir prisijungti prie daugiašalio susitarimo. Taryba palankiai vertina šį sprendimą. Jeigu derybos su Ekvadoru būtų tęsiamos, įsipareigojimų lygis rinkos atvėrimo srityje turi atitikti su Kolumbija ir Peru suderėtą įsipareigojimų lygį.
<P>
Todėl apibendrindama prašau gerbiamųjų Parlamento narių duoti savo sutikimą tam, kad būtų sudarytas susitarimas dėl bananų, ir taip pat balsuoti rytoj dėl pasiūlymo panaikinti bananų muitus nustatantį reglamentą. Tikiuosi, kad bendradarbiausite, ir norėčiau padėkoti už jūsų dėmesį.
<SPEAKER ID="247" NAME="Dacian Cioloş" LANGUAGE="FR">
Pone pirmininke, ponia E. Győri, ponia F. Balzani, ponios ir ponai, visų pirma man malonu atkreipti dėmesį į tai, kad pranešėja pritarKomisijos pasiūlymo dėl bananų pagrindiniams aspektams ir jame išdėstytam bendram požiūriui. Be to, F. Balzani įvadiniame pristatyme labai gerai aptaršių derybų ir šio susitarimo pasirašymo aplinkybes.
<P>
Komisija atsargiai pritaria pranešėjos rekomendacijos projekto išvadoms ir pranešimo projektui šiuo klausimu. Iš tikrųjų 2009 m. Ženevos susitarimai dėl bananų yra labai svarbūs ir F. Balzani labai aiškiai pabrėžpriežastis, kodėl taip yra. Taip pat norėčiau nurodyti, kad šie susitarimai padės užtikrinti ramybę šiuo kebliu klausimu ir taip pat palengvins Dohos procesą bei sudarys sąlygas, reikalingas stabiliai Europos bananų rinkai, kuri artimiausiais metais bus nuspėjama, sukurti.
<P>
Norėčiau sugrįžti prie kai kurių svarbiausių aspektų, kuriuos paminėjo pranešėja ir Europos Parlamento nariai savo žodiniuose arba rašytiniuose klausimuose, taip pat paketo turinį sudarančiame pasiūlyme dėl rezoliucijos.
<P>
Kalbant apie Europos Sąjungos augintojams teikiamą paramą, puikiai suprantu socialinę ir ekonominę bananų auginimo atitinkamuose - ypač atokiausiuose - Europos Sąjungos regionuose reikšmę ir susirūpinimą dėl bananų auginimo ekonominio gyvybingumo šiuose regionuose.
<P>
Europos Parlamentui ir Tarybai 2010 m. rugsėjo mėn. pateiktoje naujausioje ataskaitoje dėl POSEI sistemos Komisija paaiškina Ženevos susitarimų pasekmes ir tai, kad atsižvelgiant į šias pasekmes nustatytos priemonės buvo įtrauktos į 2006 m. reformą dėl bananams taikytinos sistemos.
<P>
Siekiant apsaugoti Europos Sąjungos augintojus padidėjusio liberalizmo sąlygomis, bananų sektoriui skirtas biudžetas buvo gerokai padidintas, o tuo metu atliekant poveikio vertinimą buvo atsižvelgta į tai, kad tarifai sumažėjo daugiau nei buvo sutarta.
<P>
Nepaisant to, Komisija įrodė, kad ji nori atidžiai stebėti susitarimų poveikį rinkai ir, esant būtinybei, imtis jų padarinius mažinančių priemonių.
<P>
Bananų augintojų padėties stiprinimo sektoriuje klausimu norėčiau pirmiausia pabrėžti, kad šis klausimas yra būdingas ne tik bananų sektoriui, bet ir visam žemės ūkio produktų sektoriui. Šios problemos augintojų sektoriuje, susijusios su derybiniais įgaliojimais ir pridėtinės vertės paskirstymu maisto tiekimo grandinėje, taip pat turi įtaką kitiems sektoriams. Be to, siekdama tai išspręsti, Komisija, įgyvendindama bendrą žemės ūkio politiką, pateiks pasiūlymus dėl augintojų organizacijų, jų vaidmens sektoriuje ir jų derybinių įgaliojimų stiprinimo.
<P>
Be to, Komisija sudarŽemės ūkio produktų aukšto lygio darbo grupę, vienijančią keletą Komisijos narių, kurie gali pateikti pasiūlymus pagal šias nuostatas, - nes už žemės ūkį atsakingo Komisijos nario atsakomybir įgaliojimai yra riboti, tačiau yra keturi Komisijos nariai, kurie dalyvauja šiose grupėse ir vadovauja šioms aukšto lygio darbo grupėms, - tai aukšto lygio darbo grupė, kuri turi planą ir pasiūlymus, ir Komisija pateiks juos per artimiausius keletą mėnesių ir metų siekdama pabandyti išspręsti šį skaidrumo maisto tiekimo grandinėje ir derybinių įgaliojimų klausimą. Todėl šiuo atveju bananų sektoriaus augintojai galės tuo pasinaudoti.
<P>
Kalbant apie prekybos bananais papildomųjų priemonių lėšų paskirstymą AKR valstybėse, kaip žinote, reglamento projektą, kuriuo sukuriama prekybos bananais papildomųjų priemonių programa, Europos Parlamentas patvirtino spalio 21 d. ir jame nustatytos šių lėšų paskirstymo sąlygos. Todėl kriterijai, kurių prašėte, jau galioja ir, be to, jau nustatyti šio finansinio paketo rezultatai ir paskirstymas.
<P>
Šia tema Komisija glaudžiai ir produktyviai bendradarbiavo su Europos Parlamentu ir pasiekėme tinkamą kompromisą dėl su šiuo klausimu susijusio turinio. Be to, reglamento projektą, kuriuo siekiama suteikti šią paramą AKR valstybėms, patvirtino Europos Parlamentas ir jame taip pat apibrėžiami paskirstymo kriterijai įvairioms lengvatomis besinaudojančioms šalims, taip pat papildomai nustatoma tai, ko dabar prašote - įvertinti rinkos sąlygas šiose šalyse likus 18 mėnesių iki programos pabaigos. Šis vertinimas leis nustatyti, ar tinkamai vyksta derinimo procesai, ar galbūt turėtume nustatyti kitas priemones.
<P>
Kalbant apie susitarimų dėl bananų augintojų besivystančiose šalyse ir atokiausiuose Europos regionuose iki 2020 m. padarinių poveikio vertinimą, tiesą sakant, esu pasirengęs apsvarstyti tokios analizės galimybę, jeigu ji pasirodys esanti reikalinga. Tačiau taip pat turime laikytis praktinio požiūrio į tokio tyrimo taikymo sritį, nes jis skirtas daugybei bananus auginančių šalių visame pasaulyje - taip pat daugybei šalių, kuriose bananai yra pagrindinis maisto produktas, - ir todėl bus sudėtinga atlikti šį tyrimą ir parengti jo išvadas. Nepaisant to, esu pasirengęs imtis tokios rūšies tyrimo arba pasinaudoti visais Komisijos jau atliktų vidaus arba išorės tyrimų duomenimis. Kaip jau sakiau, atliksime prekybos bananais papildomųjų priemonių poveikio AKR valstybėms vertinimą likus 18 mėnesių iki programos pabaigos.
<P>
Galiausiai, kalbant apie derybas dėl laisvosios prekybos susitarimo su tam tikromis Lotynų Amerikos šalimis, ypač Ekvadoru, jūs tikriausiai žinote, kad derybos dėl prekybos susitarimo su Kolumbija, Peru ir Centrinės Amerikos šalimis techniniu lygiu yra baigtos. Susitarimas su Kolumbija ir Peru taip pat gali būti taikomas kitoms Andų bendrijos, įskaitant Ekvadorą, šalims, jeigu jos norės sugrįžti prie derybų. Beje, Ekvadoras pateikoficialų prašymą sugrįžti prie derybų dėl prekybos susitarimo, o Ekvadoro administracija ir Komisija šiuo metu nagrinėja galimybę iš naujo pradėti derybas ir taip atnaujinti galimybę siekti sudaryti susitarimą dėl reikalingų priemonių.
<P>
Tai keletas komentarų, kuriuos norėjau pateikti dėl jūsų pranešimo ir iškeltų klausimų. Kalbėjau kiek ilgokai, tačiau iš pat pradžių norėjau atsakyti į tuos klausimus, į kuriuos galėjau atsakyti.
<SPEAKER ID="248" NAME="Charles Goerens" LANGUAGE="FR">
Ponia pirmininke, viena iš tarptautinės teisės nuostatų yra nediskriminavimo principas. Tai yra labai gerai. Teoriškai prie jo negalima prikibti. Praktika šiek tiek skiriasi.
<P>
AKR valstybės eksportuodamos bananus į Europos Sąjungą nemoka importo muitų. Tai yra susitarimas - acquis - ir šis susitarimas nekeičia šio fakto. Kita vertus, ne AKR valstybėms, kurios iki šiol mokėjo 176 EUR už toną, taikomi importo muitai sumažės iki 141 EUR. Importo muitų sumažinimas 35 EUR taip pat keičia konkurencinę padėtį. AKR valstybės, kurios iki šiol gaudavo didesnę apsaugą, ateityje turės jos šiek tiek mažiau. Komisija derėjosi dėl šio susitarimo Europos Sąjungos vardu. Man, kaip nuomonės referentui, kyla klausimas, ar ji galėjo elgtis kitaip. Mano atsakymas yra labai aiškus: negalėjo. Jeigu ji būtų elgusis kitaip, jeigu ji būtų atsisakiusi pradėti šias derybas, klausimą būtų sprendusi PPO ginčų sprendimo institucija. Reikia tiesiai pasakyti, kad vargu ar rezultatai skirtųsi nuo tų, kurie buvo pasiekti per derybas, apie kurias čia diskutuojame. Ar tai reiškia, kad viskas gerai, kas gerai baigiasi? Iš tikrųjų ne.
<P>
Esu šio susitarimo nuomonės referentas ir taip pat esu pranešėjas dėl prekybos bananais papildomųjų priemonių, ir rytoj antrajam svarstymui pristatysiu pranešimą. Šiuo klausimu pateiksiu tokius komentarus.
<P>
Pirma, bananų sektoriui skirtas biudžetas gerokai padidėjo. Kaip ką tik priminKomisijos narys, tai yra labai gerai - pripažįstu tai. Tai taip pat yra atsakymas į M. De Sarnez klausimą, kuri labai susirūpinusi dėl padėties, kurioje ką tik atsidūružjūrio departamentų ir atokiausių regionų bananų augintojai.
<P>
Antra, kitas M. De Sarnez ir mano rūpestis, kuris taip pat buvo išsakytas Vystymosi komitete, yra tai, kad mažinimo planai nesustos ties 114 EUR, nes Komisija šiuo metu derasi dėl kitų susitarimų, pagal kuriuos skaičius bus gerokai mažesnis nei 114 EUR. Kalbama net apie 75 EUR. Todėl remdamiesi nediskriminavimo principu taip pat turėsime stebėti šią didelį nerimą keliančią tendenciją.
<P>
Trečia, kalbant apie prekybos bananais papildomąsias priemones, - apie kurias išsamiau kalbėsiu rytoj ryte, - manau, kad Parlamentui pavyko - ir dėkoju Komisijos nariui, kad atkreipdėmesį į šį klausimą, - numatyti kai kuriuos naujus dalykus, visų pirma poveikio vertinimą, kuris vyks likus 18 mėnesių iki programos pabaigos. Tai taip pat leis mums pažvelgti šiek tiek toliau nei 2013 m., nes nemanau, kad bananų sektoriaus problema bus išspręsta iki 2013 m.
<SPEAKER ID="249" NAME="Laima Liucija Andrikienė">
PPE frakcijos vardu. - Ponia pirmininke, PPE frakcijos vardu raginu Europos Parlamentą pritarti šiam labai svarbiam susitarimui. Manome, kad tai palengvins Dohos derybų raundą ir taip pat paskatins mūsų dvišales derybas su MERCOSUR šalimis dėl laisvosios prekybos susitarimo.
<P>
Palankiai vertiname bendrą tendenciją liberalizuoti pasaulinę prekybą bananais, įskaitant dabartinį PPO susitarimą, taip pat dvišalius susitarimus su Centrinės Amerikos ir Andų šalimis, ir galbūt vieną dieną - su MERCOSUR šalimis.
<P>
Pasiūlymas dėl rezoliucijos - ir dėkoju už tai mūsų pranešėjai - yra gerai subalansuotas visų pirma dėl to, kad atsižvelgėme į savo partnerių iš AKR valstybių, taip pat vietos Europos bananų augintojų interesus.
<P>
Esu tvirtai įsitikinusi, jog labiau liberalizuodami pasaulinę prekybą bananais turėtume užtikrinti, kad neišnaikinsime pramonės šakų arba sektorių, kurie tradiciškai atliko svarbų ekonominį ir socialinį vaidmenį tam tikruose Europos regionuose, pvz., Kanarų salose, Gvadelupoje, Martinikoje, Madeiroje, Azorų salose ir t. t.
<P>
Galiausiai tikimės, kad Komisija atsižvelgs į šiuos nuogąstavimus ir imsis veiksmų, kad pakoreguotų POSEI pakete numatytas paramos lėšas, skirtas ES vidaus augintojams, ir prireikus imtųsi kitų veiksmų siekdama užtikrinti, kad kartu su pasaulinės prekybos bananais liberalizavimu ES vidaus augintojai galėtų išlikti rinkoje ir plėtoti savo tradicinę veiklą. Tinkama galimybtai padaryti bus per diskusijas dėl kitos ES finansinės perspektyvos.
<SPEAKER ID="250" NAME="Kriton Arsenis" LANGUAGE="EL">
Pone pirmininke, visi žinome "bananų respublikos" reikšmę. Tai šalis, kurioje stambios bananus auginančios įmonės kada tik panorėjusios sudaro ir atstatydina vyriausybes. Kai vyriausybės, bandydamos išlaikyti minimalias vyriausybės teises arba padidinti bazinį atlyginimą, kelia tokioms įmonėms nepatogumų, jos netgi panaudoja prieš jas ginkluotąsias pajėgas.
<P>
Šiose šalyse tos pačios įmonės toliau augina bananus. Miškų ir aplinkos naikinimas, prastos darbo sąlygos ir Europos Sąjungoje draudžiamų pesticidų naudojimas yra įprasta praktika. Be to, dėl šių tarptautinių įmonių veiklos 99 proc. mūsų valgomų bananų yra vienos rūšies, nors esama kelių tūkstančių bananų rūšių ir šioms rūšims gresia konkrečios ligos pavojus dėl vienos rūšies auginimo.
<P>
Paramos priemonės Afrikos, Karibų ir Ramiojo vandenyno valstybėms buvo labai svarbios ir jas sumažinus šių šalių augintojai labai nukentėtų. Tai labai skurdžios valstybės, kurioms reikalinga mūsų pagalba. Pasauliniu mastu Europos Sąjunga yra didžiausia ir pelningiausia bananų rinka. Artimiausiais metais iš tikrųjų pastebėsime, kaip šios milžiniškos tarptautinės įmonės bando visiškai perimti ES rinkos kontrolę, išstumdamos mažesniuosius augintojus, ir iš tikrųjų turime atkreipti į tai dėmesį. Komisija turi būti pasirengusi užtikrinti griežtą Europos konkurencijos įstatymų laikymąsi, kad būtų užkirstas kelias stambių tarptautinių įmonių piktnaudžiavimui savo dominuojančia padėtimi rinkoje, visų pirma dirbtinai mažinant kainas, siekiant išstumti mažuosius augintojus, ir tuomet kuriant kartelius ir didinant kainas, kad bananai taptų labai brangūs Europos vartotojams.
<SPEAKER ID="251" NAME="Catherine Grèze" LANGUAGE="FR">
Ponia pirmininke, Žaliųjų frakcija / Europos laisvasis aljansas balsuos prieš tai, kad būtų patvirtinti prekybos susitarimai bananų sektoriuje.
<P>
Šių susitarimų tikslas - atverti bananų rinką sustiprinant stambių JAV tarptautinių įmonių, kurios jau kontroliuoja daugiau nei 80 proc. rinkos, dominuojančią padėtį. Jeigu patvirtinsime šios rūšies susitarimus, pažeisime visų pirma AKR valstybių, atokiausių regionų ir Ekvadoro interesus. Dar kartą nukentės mažieji augintojai. Siekiant užtikrinti nepriklausomą apsirūpinimą maistu ir visiems skirtos vietos gamybos vystymąsi turi būti nedelsiant ir iš esmės peržiūrėtos tarptautinės prekybos taisyklės.
<P>
Europos Komisijos pasiūlytos finansinės priemonės, skirtos šiems augintojams paremti, yra nepakankamos. Europos Sąjunga turi ne tik užtikrinti, kad būtų atliktas šių susitarimų poveikio vertinimas; ji taip pat turi atitinkamai pakeisti savo teisės aktus, kad būtų skatinama tvari gamyba ir ekonomika.
<SPEAKER ID="252" NAME="Elie Hoarau" LANGUAGE="FR">
Ponia pirmininke, mano nuomone, šie susitarimai nėra teigiami. Jais parodoma, kaip mažieji bananų augintojai AKR valstybėse ir atokiausiuose regionuose tapo 2009 m. Ženevoje sudarytų susitarimų ir šiuo metu vykstančių Dohos derybų įkaitais, t. y. susitarimų ir derybų, kurių norėjo ir kuriuos primetPasaulio prekybos organizacija.
<P>
Iš tikrųjų mažųjų augintojų AKR valstybėse ir atokiausiuose regionuose likimas nėra labai svarbus atsižvelgiant į galingus - ne tik Lotynų Amerikos, bet ir Europos Sąjungos milžinų - interesus, kuriems gresia pavojus.
<P>
Bananų ir cukraus rinkos reforma iš esmės yra to paties negailestingo perėjimo prie didelės pasaulinės rinkos pavyzdys, dėl kurio, deja, žlugdomi silpniausi ir patys pažeidžiamiausi. Be to, ponia pirmininke, numatytos kompensavimo priemonės nebus pakankamos siekiant visiškai užkirsti kelią bankrotui, kuris laukia mažųjų sodintojų, nei padės AKR valstybėms, kurios yra vienos skurdžiausių, siekti tikro vystymosi.
<P>
Tiesą sakant, esame raginami pasirašyti šiuos susitarimus, kad būtų išsaugotos Dohos derybos. Jeigu tik mūsų lyderiai būtų paraginti parodyti tokį pat norą išsaugoti pasaulinius susitarimus, kurių tikslas - užtikrinti aplinkos ir didesnio darbuotojų teisių suderinimo ir gyvenimo kokybės apsaugą. Jeigu taip būtų, tuomet, manau, žmonės daug mažiau reikštų abejonių dėl globalizacijos, nei jie tai daro šiandien.
<SPEAKER ID="253" NAME="David Campbell Bannerman">
EFD frakcijos vardu. - Ponia pirmininke, šie bananai yra tikras karas - ES sukeltas prekybos karas su Amerika, kuris tęsėsi 16 metų ir dabar įspūdingai baigėsi.
<P>
Pasaulio prekybos organizacija jau skyrES beveik 200 mln. USD baudą ir privertpanaikinti neteisėtus tarifus - visa tai dėl ES paplitusio protekcionizmo, o šiuo atveju - dėl Prancūzijos kolonijų protekcionizmo. Ar galiu pasakyti, kad šis bananas, kurį šiandien nusipirkau Europos Parlamento prekybos centre, yra neteisėtas! Jis neatitinka ES bananams nustatytų ilgio, pločio ir tiesumo reikalavimų. Kas vyksta?
<P>
Esant tokiam įsisenėjusiam protekcionizmui ir tokioms kvailoms taisyklėms, kaip ši, kas nors turi paklausti: Europos Sąjunga išprotėjo ar tik pasiuto?
<SPEAKER ID="254" NAME="Laurence J.A.J. Stassen" AFFILIATION="NI">
. - (NL) Ponia pirmininke, Europos Sąjunga dešimtmečius vykdprotekcionistinę prekybos politiką ir, be kita ko, tai taikoma prekybai bananams. Mūsų importo mokesčio tikslas - neįsileisti Lotynų Amerikos bananų ir kartu teikiame subsidijas eksportuojančioms šalims, kurių konkurencinpadėtis yra silpna.
<P>
Didžioji dalis šių subsidijų, beveik 300 mln. EUR per metus, skiriama Europos Sąjungos atokiausiems regionams: tai tikras protekcionizmas, dėl kurio ES daugybę kartų kritikavo PPO. Europos Sąjunga visada noriai prisistato kaip tarptautinės teisės ir laisvosios prekybos gynėja, visuomet pasirengusi grūmoti moralės pirštu.
<P>
Tačiau kai kalba pakrypsta apie Europos Sąjungą, esame linkę žiūrėti pro pirštus. Viskas leidžiama tol, kol apsaugoma nepelninga bananų pramontokiose salose kaip Prancūzijos Gviana, Azorų salos ir Kanarų salos. Atrodo, jog visi per daug noriai toleruojame tai, kad Europos mokesčių mokėtojai kasmet turi sumokėti šimtus milijonų eurų siekiančią sąskaitą už tokias švaistūniškas subsidijas. Seniai turėjome panaikinti šį netinkamą Europos valdymą ir sustabdyti Europos Sąjungos subsidijas šiai neveiksmingai ekonomikai.
<SPEAKER ID="255" NAME="Gabriel Mato Adrover" AFFILIATION="PPE">
(ES) Ponia pirmininke, norėčiau su derama pagarba Campbellui Bannermanui pranešti, kad šis bananas nėra iš Kanarų salų.
<P>
Ponios ir ponai, šiame plenariniame posėdyje ketinu kalbėti apie bananus ir, manau, tai yra teigiamas dalykas, kad čia kalbama apie bananus. Tai teigiamas dalykas, nes svarbu priminti poreikį apsaugoti ES bananų augintojus, įskaitant tuos, kurie yra Kanarų salose. Laikausi tokios nuostatos, nes manau, kad Ženevos susitarimo dėl prekybos bananais sudarymas nėra gera žinia ES augintojams. Be to, šiandien aptariamoje rezoliucijoje yra su žemės ūkio ir ES bananų augintojų apsauga susijusių aspektų, kurie nėra visiškai patenkinami.
<P>
Tačiau žinau, kad šį pasiūlymą pateikTarptautinės prekybos komitetas, kurio kriterijai, susiję su kai kuriais klausimais, labai skiriasi nuo manųjų. Todėl vertinsiu teigiamus, bet ne neigiamus pasiūlymo aspektus.
<P>
Teigiama yra tai, kad pasiūlymu užbaigiami daugybę metų Pasaulio prekybos organizacijoje trukę ginčai, taip grąžinant ramybę sektoriui, kuriam ateityje būtinas visų pirma užtikrintumas ir stabilumas. ES augintojai priklauso atokiausiems regionams, kurie susiduria su didelėmis bananų auginimo problemomis - arba puikios kokybės bananų auginimo problemomis, tačiau tai nesvarbu, - ir kuriuose bananų auginimas nkiek nepanašus į bananų auginimą trečiosiose šalyse jokiais atžvilgiais, įskaitant kainą, darbo jėgą, aplinką arba augalų apsaugos reikalavimus.
<P>
Žemės ūkio požiūriu svarbu pabrėžti, kad susitarimas yra žalingas ES augintojams. Susiduriame su drastiškais tarifų mažinimais - nuo 176 EUR už toną iki 114 EUR už toną ir 75 EUR už toną susitarimų su Kolumbija ir Peru atveju.
<P>
Todėl, Komisijos nary, su visa derama pagarba galiu jums pasakyti, jog neįtikima, kad šis tarifų mažinimas buvo numatytas 2006 m. programos, skirtos ypatingai geografinei tam tikrų atokių ir izoliuotų Europos regionų padėčiai gerinti (POSEI), finansinėse nuostatose, nes tai netiesa. Komisijos narys sakė, kad tai buvo numatyta Ženevos susitarime; atsižvelkime į tai, kad šio tarifo dydis - 114 EUR. 2006 m. tarifas niekaip negalėjo būti sumažintas 75 EUR, kaip nustatyta šiuose susitarimuose.
<P>
Todėl manau, jog turėtų būti atlikti reikalingi vertinimai ir iš tikrųjų paaiškės, kad būtina atnaujinti susitarimo finansines nuostatas, nes, inter alia, pati Komisija manė, kad 176 EUR tarifas už toną, kai jis buvo taikomas, yra mažas. Todėl ES augintojai neprašo nieko, kas nėra visiškai pateisinama, ir mes Parlamente turime pareigą juos apsaugoti, kaip tai daro Komisija.
<SPEAKER ID="256" NAME="Catherine Stihler" AFFILIATION="S&amp;D">
Ponia pirmininke, noriu atkreipti dėmesį į sąžiningą prekybą bananais. Paramos skurdžiausių Karibų tautų bananų augintojams svarba yra labai didelė. Nors bananus eksportuojančioms Afrikos ir Karibų šalims buvo skirta 200 mln. EUR, turime išnagrinėti šį klausimą.
<P>
Kiekvienas, pamatęs, kaip elgiamasi su šiame sektoriuje dirbančiais žmonėmis, ypač stambiose tarptautinėse įmonėse, gerokai pasipiktintų. Būtent todėl sąžininga prekyba bananais yra tokia svarbi - žinoma, ne tik mažesniesiems augintojams, bet ir siekiant užtikrinti geresnį elgesį su darbuotojais.
<P>
Bananai yra mėgstamiausias vaisius Škotijoje ir todėl mano rinkėjai nori žinoti, kad tai, ką jie valgo, buvo užauginta laikantis aukščiausių standartų ir esant didžiausiai priežiūrai. Norėčiau paskatinti kolegas stengtis pirkti tik "sąžiningos prekybos" bananus, o pastebėjus, kad jų nėra pateikiama prekybos centre, skųstis.
<P>
Kaip matėme šiandien, prekybos bananais politika yra labai ginčytina. Turime imtis veiksmų siekdami padėti pažeidžiamiausiems darbuotojams ir pažeidžiamiausioms pasaulio tautoms.
<SPEAKER ID="257" NAME="Giovanni La Via" AFFILIATION="PPE">
(IT) Ponia pirmininke, ponios ir ponai, Europos augintojai dažnai pralaimi sudarant dvišalius prekybos susitarimus ir patiria žalą dėl importo taisyklių liberalizavimo.
<P>
Susitarimuose, dėl kurių balsuosime rytoj, numatyti mažesni importo muitai, kurie taikomi iš Lotynų Amerikos importuojamiems bananams. Nors, viena vertus, šie susitarimai padėjo išspręsti dešimtmetį trukusį konfliktą, kita vertus, dėl jų kyla pavojus, kad Europos bananų augintojai atsidurs labai sunkioje padėtyje. Akivaizdu, kad dėl su Lotynų Amerikos šalimis suderėtų mažesnių tarifų, taip pat paramos programos Afrikos, Karibų ir Ramiojo vandenyno valstybėms (AKR) ir prekybos bananais papildomųjų priemonių programos Europos augintojų konkurencingumui gresia didelis pavojus.
<P>
Iki šiol finansinparama mūsų bananų augintojams buvo teikiama per POSEI (programa, skirta ypatingai geografinei tam tikrų atokių ir izoliuotų Europos regionų padėčiai gerinti) subsidijas, tačiau vėliausia POSEI 2006 m. reforma visiškai neatitinka šių naujausių susitarimų. Todėl, manau, svarbu Komisijos paprašyti apsvarstyti poreikį nustatyti tinkamas priemones ir numatyti lėšas siekiant patenkinti Europos augintojų finansinius poreikius, taip pagerinant jų padėtį ir kartu kompensuojant bet kokius nuostolius, kurių jie gali patirti dėl susitarimų ir mažesnių importo muitų.
<P>
Nemanau, kad galime kasmet ieškoti lėšų siekdami patenkinti Europos bananų augintojų poreikius. Manau, jog turime rasti stabilų, ilgalaikį sprendimą, kad galėtume kompensuoti nuostolius, kuriuos jie patyrdėl rinkų plėtimosi ir atvėrimo.
<SPEAKER ID="258" NAME="Elisabeth Köstinger" AFFILIATION="PPE">
(DE) Ponia pirmininke, po daugybės metų ginčų tarp Europos Sąjungos ir Lotynų Amerikos bananų augintojų susitarimas dėl prekybos bananais reiškia svarbų žingsnį. Pritariu šiam susitarimui, nes juo taip pat užbaigiamas ginčas Pasaulio prekybos organizacijoje.
<P>
Tačiau dėl ES ir Lotynų Amerikos bananų augintojų padarytų nuolaidų negalima pamiršti bendros AKR valstybių padėties. ES teikiama pagalba AKR valstybėms turi būti atidžiai stebima ir prireikus didinama. Šiuo atveju Europos Parlamento raginimas atlikti poveikio vertinimą yra svarbus ir tai turime aiškiai pabrėžti. Nepaisant visos pagalbos, kuri neabejotinai yra pagrindinir svarbi, ES biudžete negali būti jokių perskirstymų. Per dažnai konkrečioms sritims numatyti pinigai yra perskirstomi ir panaudojami kitais tikslais. Ši praktika turi būti nutraukta, nepaisant to, ar ji susijusi su Europos plėtros fondu, kaip yra šiuo atveju, ar su kitais fondais, įskaitant žemės ūkio fondą, apie kurį šiuo metu dažnai diskutuojama. Europos Sąjunga turi prisiminti savo įsipareigojimus AKR valstybėms ir atokiausiems regionams ir veikti nuosekliai.
<P>
Nagrinėjant šį daug vilčių teikiantį susitarimą pasauliniu požiūriu dėmesį atkreipiu į Dohos derybas. Atrodo, kad Davose vykęs Pasaulio ekonomikos forumas suteiktam tikrą impulsą. G 20 nori užbaigti Pasaulio prekybos organizacijos derybas iki 2012 m. Ateityje pamatysime, ar žodžio iš tikrųjų bus laikomasi. Tačiau atrodo, kad susitarimas dėl prekybos bananais prisidėjo prie sudėtingo Dohos galvosūkio.
<SPEAKER ID="259" NAME="Seán Kelly" AFFILIATION="PPE">
Ponia pirmininke, prieš keletą savaičių ėjome iš proto dėl bičių. Šį vakarą zvimbiame kaip bitės dėl bananų ir ypač dėl šio pasiūlyto susitarimo.
<P>
Kaip matote, jis susilaukįvairios reakcijos - tai nestebina. Esama naudos, ypač tiems augintojams, kurie juo pasinaudos, tačiau taip pat esama rūpesčių - rūpesčių dėl poveikio aplinkai ir ypač Europos Sąjungos augintojams.
<P>
Manau, kad labai svarbu atkreipti į tai dėmesį, nes bet kokios institucijos, šalies arba sąjungos pagrindinpareiga - visų pirma pasirūpinti savo augintojais. Tik tokiu būdu galima iš tikrųjų ištiesti pagalbos ranką kitiems. Tą patį galima pasakyti apie MERCOSUR susitarimą. Europos Sąjungoje daug kas mano, kad dėl jo Europos Sąjungos jautienos pramonė, ypač mano šalyje, bus diskriminuojama ir sumažės gamybos apimtis. Todėl turime būti labai atsargūs. Taip, turime ištiesti pagalbos ranką, tačiau nepakenkdami savo pačių augintojams.
<SPEAKER ID="260" NAME="Nuno Teixeira" AFFILIATION="PPE">
(PT) Ponia pirmininke, ponios ir ponai, šiame Parlamente tai jau sakiau ir šiandien pasakysiu tai dar kartą: atokiausi regionai ir ypač Madeira, mano gimtasis regionas, jokiais būdais neprieštarauja tam, kad būtų pasirašytas Ženevos susitarimas ar vėlesni dvišaliai susitarimai. Visi pripažįstame ne tik jų svarbą, bet ir jų būtinybę. Tačiau taip pat visi žinome, kad šiuose susitarimuose esama laimėtojų ir pralaimėtojų, ir akivaizdu, kad atokiausi regionai yra pralaimėtojai, ypač šiuose susitarimuose, kurie jiems taip pat yra nuostolingi.
<P>
Negaliu pritarti įkyriam kartojimui, kaip šiandien tai dar kartą darKomisija, kad 2006 m. peržiūrėjus programą, skirtą ypatingai geografinei tam tikrų atokių ir izoliuotų Europos regionų padėčiai gerinti (POSEI), ši padėtis buvo numatyta ir kad dėl to pagal šią programą augintojams jau kompensuoti patirti nuostoliai, nors žinome, kad 2006 m. buvo svarstomas 176 EUR už toną tarifas ir dabar prieš akis matome 148 EUR, 114 EUR arba net 75 EUR už toną tarifą. Reikalaujame kompensavimo priemonių.
<SPEAKER ID="261" NAME="João Ferreira" AFFILIATION="GUE/NGL">
(PT) Ponia pirmininke, šiuo susitarimu atidarydami - o gal geriau sakyti, kad plačiai atverdami, - Europos rinkos duris JAV tarptautinėms įmonėms, kurios dabar kontroliuoja daugiau nei 80 proc. pasaulio bananų prekybos, sukelsime rimtas pasekmes, ir net tie, kurie ketina už jį balsuoti, nesislepia.
<P>
Portugalijos, Ispanijos, Graikijos, Kipro ir Prancūzijos augintojai, kurie 2008 m. pateikEuropos rinkai beveik 600 000 tonų, smarkiai nukentės. Pati pranešėja pripažįsta, kad susitarimas kelia pavojų jų išlikimui ateityje. Šiuo atveju, neatsižvelgiant į pranešimo turinį, didelį nerimą kelia tai, kad Komisija, pripažindama padarinius, nenumato jokių konkrečių priemonių, skirtų Europos augintojams paremti, tiksliau tariant, nenumatant 2006 m. patvirtintos programos, skirtos ypatingai geografinei tam tikrų atokių ir izoliuotų Europos regionų padėčiai gerinti (POSEI), reglamento ir biudžeto pakeitimų.
<P>
Afrikos, Karibų ir Ramiojo vandenyno valstybių augintojai, apie kuriuos nebuvo kalbama ir kurie nedalyvavo diskutuojant dėl šio susitarimo, taip pat smarkiai nukentės dėl jo pasekmių, ir poveikį švelninančios priemonės, apie kurias pranešta, neužkirs kelio šioms pasekmėms atsirasti. Kiekvienas, kuris balsuoja už šį pranešimą, turi prisiimti atsakomybę už jo pasekmes ir nėra jokios prasmės ateiti čia ir išsakyti šventeivišką ir beprasmį susirūpinimą užduodant klausimus ir pateikiant prašymus Komisijai ir Tarybai.
<SPEAKER ID="262" NAME="Dacian Cioloş" LANGUAGE="FR">
Ponia pirmininke, pabandysiu tiesiogiai atsakyti į kai kuriuos iškeltus klausimus ir pateiktas pastabas.
<P>
Visų pirma kalbėjome apie konflikto sprendimą, kuris gali būti naudingas sudarant daugiašalį susitarimą. Su Centrinės Amerikos šalimis ir tam tikromis Lotynų Amerikos šalimis suderėtų susitarimų atveju kalbame apie skirtingas aplinkybes, nes šioje srityje Europos Sąjunga taip pat turėjo aktyvių interesų ir mainais už savo pasiūlymus taip pat išsireikalavo tam tikrų dalykų.
<P>
Tuomet dėl tarptautinių įmonių buvo pateiktas komentaras ir kad tai yra AKR valstybėse pelną gaunančios įmonės, ir kad AKR valstybėms skirtos finansinės priemonės nėra pakankamos. Žinoma, Europos Sąjunga negali priimti sprendimų už AKR valstybių vyriausybes. Europos Sąjunga mano, kad daug galima pasiekti naudojantis finansiniu paketu, kuris yra prieinamas, jeigu pinigai bus gerai panaudoti. Be to, manau, kad tą patį galima pasakyti apie atokiausius regionus arba bent jau tuos Europos Sąjungos regionus, kuriuose auginami bananai.
<P>
Pone G. Mato Adroverai ir pone N. Teixeira, galiu jums pateikti skaičius. Kai sakau, kad 2006 m., be POSEI numatyto finansinio paketo, atlikome skaičiavimus, - ir turiu čia skaičius, - turiu omenyje tai, kad numatėme mažinti mokestį nuo 176 EUR iki 137 EUR 2009 m. Taip pat sakėme, jog tikėtina, kad Dohos derybose, kurių rezultatai tuo metu nebuvo žinomi, šie mokesčiai gali būti sumažinti iki 79 EUR už toną. Būtent dėl tos priežasties numatytą 245 mln. EUR POSEI finansinį paketą padidinome 8,4 proc. Tai reiškia papildomus 22 mln. EUR kasmet, kurie yra konkrečiai skirti tokios rūšies galimam poveikiui numatyti. Būtent dėl šios priežasties pagal poveikio vertinimą 2006 m. POSEI apskaičiuotas biudžetas buvo daug didesnis nei faktinpadėtis 2006 m. Nesakau, kad būtume čia sustoję arba neatsižvelgę į galimą papildomą poreikį kompensuoti. Leiskite aiškiai pasakyti: esu pasirengęs atlikti šią analizę. Be to, jeigu bus reikalinga atsižvelgiant į POSEI reglamentą, kurį dabar taip pat aptariame su Taryba ir jumis, galime apsvarstyti papildomą kompensavimą. Tačiau dideldalis reikalingos kompensacijos jau yra padengta. Tai patvirtinu remdamasis skaičiais ir apskaičiavimais, kurie paimti iš poveikio vertinimų. Daug diskutavome su atitinkamomis valstybėmis narėmis ir galiu jums pasakyti, kad mano žodžiai yra pagrįsti skaičiais.
<P>
Koks šių pinigų likimas? Daug kalbėjote apie mažuosius augintojus. Manau, kad šiuose regionuose, įskaitant mūsų atokiausius regionus, galbūt turėtume suteikti mažiesiems augintojams didesnę apsaugą. Iš pradžių POSEI pinigai turi būti skirti visų pirma mažiesiems augintojams. Taip būna ne visada ir galbūt tam tikrame etape, kai aptarsime POSEI, turėsime apsvarstyti tolesnio reformos vykdymo, suderinimo klausimą, kad šie pinigai iš tikrųjų būtų panaudoti sektoriui restruktūrizuoti. Tačiau jeigu šie POSEI jau skirti pinigai kartu su bet kokia kompensacija buvo tikrai panaudoti restruktūrizavimui palengvinti, tuomet, be šios kompensacijos, per keletą metų taip pat galėtume rasti kitų sprendimų šiems mažiesiems augintojams. Neabejokite, kad, siekiant dar geriau panaudoti šiuos pinigus, esu ypač atviras naujų sprendimų, galbūt taip pat susijusių su POSEI, paieškoms.
<P>
Tik norėčiau atsakyti Campbellui Bannermanui, kuris laikosi kitokios nuomonės dėl šios kompensacijos naudingumo. Manau, kad atokiausių regionų augintojai taip pat yra Europos piliečiai ir mokesčių mokėtojai. Man atrodo natūralu, kad turėtume juos remti, kol tai yra pateisinama. Kalbant apie bananą, kurį mums parodėte, manau, kad jeigu jis nebūtų atitikęs jūsų paminėtų taisyklių, jūs nebūtumėte galėjęs jo nusipirkti. Tai, kad galėjote jį nusipirkti, reiškia, kad jo dydis ir išlinkimas atitinka Europos standartus.
<P>
Taigi, manau, kad aptariau pagrindinius klausimus. Apibendrindamas noriu patikinti, kad diskutuojant dėl POSEI visada esu pasirengęs atsižvelgti į tai, kaip remiantis pateiktais skaičiais galiojančios kompensacijos arba kitos galimos kompensacijos rūšys gali padėti išspręsti šiuos uždavinius. Tačiau galiausiai manau, kad tai yra susitarimas, kuris, kaip sakir pranešėja, yra mums visapusiškai naudingas ir padeda užbaigti istorinį ginčą.
<SPEAKER ID="263" NAME="Enikő Győri">
einanti Tarybos Pirmininko pareigas. - (HU) Pone pirmininke, ponia F. Balzani, ponios ir ponai, pone Komisijos nary, norėčiau padėkoti Komisijos nariui, kad jau aptarkai kuriuos klausimus ir rūpimus aspektus. Tačiau leiskite man dar paminėti kai kuriuos dalykus. Dauguma išreišksusirūpinimą dėl AKR valstybių likimo. Pasiūlymas dėl prekybos bananais papildomųjų priemonių buvo sukurtas būtent dėl poreikio suteikti joms pagalbą ir kompensaciją ir, kaip žinome, dėl jo šioms šalims bus skiriamos kompensacijos, kurių metinvertmaždaug 190 mln. EUR, už sunkią naštą, kurią AKR valstybės patirs dėl bananų importo be muito režimo. Kitas išsakytas susirūpinimas buvo susijęs su tuo, kas atsitiks, jeigu ir toliau mažinsime tarifus ir liberalizuosime rinką. Nepamirškime, kad dabartintema - Ženevos susitarimo dėl prekybos bananais sudarymas ir stiprinimas, ir Europos Parlamentas ir Taryba vis dar turės galimybę aptarti, ar jos ketina vėliau, kai, žinoma, Komisija pateiks atitinkamą pasiūlymą, pritarti papildomoms laisvosios prekybos konvencijoms su Andų šalimis ir Centrine Amerika.
<P>
Ponios ir ponai, manau, kad susitarimo dėl bananų sudarymas padės užbaigti penkiolika metų trukusius prekybinius ginčus ir tai iš tikrųjų yra sveikintinas pokytis. Šis susitarimas sustiprins ES derybinę poziciją tarptautinėse derybose dėl prekybos, visų pirma vykstančiose Pasaulio prekybos organizacijos Dohos derybose. Manau, kad visus jūsų čia išsakytus klausimus ir susirūpinimą dėl solidarumo - susirūpinimą, kuris susijęs būtent su skurdžiausiomis šalimis, - turime nuolat įtraukti į darbotvarkę ir ieškoti bendrų sprendimų, taip pat pritarti šiam prekybos bananais susitarimui ir įstatymui, kuriuo panaikinamas ankstesnis susitarimas. Todėl prašau Europos Parlamentą rytoj priimti sprendimą dėl prekybos bananais susitarimo.
<SPEAKER ID="264" NAME="Francesca Balzani" LANGUAGE="IT">
Ponia pirmininke, ponios ir ponai, manau, kad šios diskusijos buvo labai įdomios ir per jas iš dalies buvo dar kartą išreikštas tam tikras susirūpinimas ir iškelti kai kurie klausimai, jau išnagrinėti Tarptautinės prekybos komitete.
<P>
Norėčiau dar kartą pabrėžti tai, ką, manau, retkarčiais pamiršdavome. Šie susitarimai reiškia, kad Europos Sąjunga, atliekanti savo, kaip Pasaulio prekybos organizacijos (PPO) narės, vaidmenį, vykdo įsipareigojimus. Neturime to pamiršti. Pagal šiuos susitarimus ES su svarbiomis šalimis apsiima spręsti opią problemą, kurią ji turi išsiaiškinti, nes pažeidnediskriminavimo principą. Todėl tai yra susitarimai, kuriais atkuriamas mūsų patikimumas ir tinkama, kaip PPO narės, padėtis.
<P>
Todėl šis susitarimas paremtas ginčais ir įtemptais santykiais tokioje aplinkoje, kuri iš tikrųjų yra žalinga mūsų santykiams kitose srityse. Tai galutinis taikus susitarimas, kuriame sėkmingai bandoma sukurti naują pusiausvyrą, ypatingą dėmesį skiriant, kaip jau sakėme ir kaip taip pat pareiškėme rezoliucijoje, pažeidžiamame raidos tarpsnyje esančioms šalims.
<P>
Dabar papildomosios priemonės iš tikrųjų bus stebimos ir manau, kad tai yra svarbiausias dalykas. Svarbu nustatyti papildomąsias priemones, tačiau dar svarbiau bus atlikti jų poveikio vertinimą ir įsipareigoti - apie tai malonu buvo šiandien girdėti iš Tarybos ir Komisijos - laikytis nuoseklios pozicijos keičiantis padėčiai ir, svarbiausia, noriai padėti įgyvendinant papildomąsias priemones, jeigu jos pasirodys esančios reikalingos.
<P>
Pati programa, skirta ypatingai geografinei tam tikrų atokių ir izoliuotų Europos regionų padėčiai gerinti (POSEI), buvo įtraukta į rezoliuciją kaip opus klausimas, kurį reikia stebėti dėl trapios pusiausvyros tarp finansinių įmokų pagal POSEI ir naujos padėties, susijusios su atokiausiais regionais. Todėl susitarimų poveikis ES atokiausiems regionams, kuriuose auginami bananai, taip pat bus stebimas ir atidžiai prižiūrimas.
<P>
Taryba taip pat paminėjo poreikį dirbti žemės ūkio produktų grandinės skaidrumo srityje, dėl kurio džiaugiuosi, nes tai svarbus aspektas. Visą laiką kalbėjome apie augintojus, tačiau taip pat svarbus yra bananų paskirstymo ES klausimas.
<P>
Todėl siekiant pažangos reikia nuveikti daug darbų. Turime stebėti susitarimų padarinius, papildomųjų priemonių įgyvendinimą ir POSEI tinkamumą apsaugant Europos augintojus. Taip pat turime naudoti kitas priemones, pvz., skaidrumą žemės ūkio produktų grandinėje, ir taip pat padidinti paskirstymo grandinės tyrimo apimtį, kuri turi didelį poveikį galutinei vaisių kainai. Turime išanalizuoti vartotojų apsaugą, kuri nusipelno mūsų dėmesio, kaip ir visi kiti su šiuo verslu susiję interesai. Tačiau visi šie dalykai, ypač vartotojų apsauga, iš pradžių turi būti sprendžiami atsižvelgiant į dabartinę padėtį ir nustatant šių ginčų, kuriuose ES turėjo padaryti nuolaidų Jungtinėms Valstijoms ir Lotynų Amerikos šalims, rezultatus.
<P>
Todėl tikiuosi, kad šie susitarimai bus patvirtinti, nes manau, kad jie sudaro esminį pagrindą siekiant su subtilia bananų rinkos pusiausvyra susijusių priemonių veiksmingumo ir gali padėti užtikrinti aiškią praktiką, kuri taip pat bus naudinga apsaugant kitus interesus, pvz., vartotojų apsauga, kuri yra susijusi su skaidrumu žemės ūkio produktų grandinėje. Todėl susitarimai bananų rinkai ir mūsų Europos augintojams suteiks teigiamų pokyčių, kurie neįmanomi be aiškaus pagrindo, kaip tas, kurį sukūrėme baigdami šiuos ginčus PPO, kuriai priklauso Europos Sąjunga.
<SPEAKER ID="265" NAME="Pirmininkė">
Siekiant užbaigti diskusijas pateiktas pasiūlymas dėl rezoliucijos pagal Darbo tvarkos taisyklių 115 straipsnio 5 dalį.
<P>
Diskusijos baigtos. Balsavimas vyks rytoj 11.30 val.
<P>
Raštiški pareiškimai (Darbo tvarkos taisyklių 149 straipsnis)
<SPEAKER ID="266" NAME="Luís Paulo Alves" LANGUAGE="PT">
Šių susitarimų sudarymas suteiks galimybę užbaigti sudėtingiausius ir ilgiausiai trunkančius ginčus su ES Pasaulio prekybos organizacijoje. Reikėtų paminėti, kad per derybų procesą įspėjome Komisiją apie poreikį pasirūpinti: - atokiausių regionų bananų augintojų interesais ir specifiniais poreikiais, gerokai padidinant programos, skirtos ypatingai geografinei tam tikrų atokių ir izoliuotų Europos regionų padėčiai gerinti (POSEI), finansavimą, nes augintojų pajamoms ir prekybai jų gaminiais galėtų grėsti pavojus dėl stiprinant didėjantį liberalizmą pasaulinėje bananų rinkoje atsirandančios įtampos; - Afrikos, Karibų ir Ramiojo vandenyno (AKR) valstybių bananų augintojų interesais ir specifiniais poreikiais. Todėl manau, kad pranešėjos rekomendacijos išvados - kuriomis remiantis taip pat turėtų būti atsižvelgta į atokiausių regionų interesus - bus labai svarbus įnašas, dėl kurio Parlamentas turėtų pritarti susitarimams, jeigu Komisija ir Taryba: kuo greičiau pateiks Parlamentui susitarimų pasekmių bananus auginančioms besivystančioms šalims ir atokiausiems regionams poveikio vertinimą; įgyvendins konkrečias priemones, kurių tikslas - stiprinti bananų augintojų komercinę padėtį, ir patvirtins bananus auginančioms AKR valstybėms naudingos programos finansavimo priemones.
<SPEAKER ID="267" NAME="George Sabin Cutaş" AFFILIATION="S&amp;D">
raštu. - (RO) 2009 m. gruodžio 15 d. Europos Sąjunga, Jungtinės Valstijos ir grupLotynų Amerikos šalių pasirašsusitarimą dėl ES tarifų prekybai bananams. Šis susitarimas padėjo užbaigti beveik du dešimtmečius trukusį sudėtingą ginčą. Jame atskleidžiamas ES įsipareigojimas šioje srityje ir jis bus įtrauktas į galutinius Dohos derybų raundo rezultatus. Deja, negalime visiškai džiaugtis šia sėkme. Tikėtina, kad patvirtinti mažesni tarifai Lotynų Amerikos bananų eksportuotojams turės priešingą ekonominį ir socialinį poveikį Afrikos, Karibų ir Ramiojo vandenyno valstybėms, kurių augintojai neturi tokio pat lygio techninių priemonių, kaip jų konkurentai. Todėl palankiai vertinu susitarime numatytą finansinės pagalbos programą, pagal kurią AKR valstybės iki 2013 m. gaus 190 mln. EUR kaip paramą, skirtą konkurencingumui ir jų produkcijos įvairinimui skatinti. Tačiau Europos Komisija turi iki 2020 m. pateikti susitarimo, taip pat pagalbos programos poveikio vertinimą kartu su visomis rekomendacijomis dėl jos praplėtimo ir papildomos finansinės pagalbos numatymo.
<SPEAKER ID="268" NAME="Anneli Jäätteenmäki" AFFILIATION="ALDE">
raštu. - (FI) Puiku, kad ES pasieksusitarimą su Lotynų Amerikos šalimis ir Jungtinėmis Valstijomis dėl bananų ginčo, kuris ilgą laiką buvo daug emocijų keliantis klausimas. Geriau pasiekti susitarimą, užuot toliau ginčijusis Pasaulio prekybos organizacijoje. Teigiama, kad susitarimas ir mažesni tarifai būtų naudingi didelėms bananus auginančioms šalims ir tarptautinėms įmonėms. Tačiau, nepaisant to, svarbu suprasti, kad ateityje geriau ir toliau skurdžių AKR valstybių interesus lyginti su Lotynų Amerikos šalių interesais. Be to, ES taip pat naudoja didelį pagalbos paketą, siekdama padėti AKR valstybėms įvairinti savo ekonomiką, kad jos mažiau priklausytų nuo bananų eksporto. Ateityje pamatysime, ar dabar pasiektas susitarimas turės poveikį vartotojų kainoms Europoje. Kad ir kaip būtų, susitarimas yra istorinis, nes jis parodo, kad ES viduje gali būti nuosekli ir priimti sprendimus net ir nepatogiose situacijose bei per sunkias derybas. Balsuosiu už susitarimą.
<SPEAKER ID="269" NAME="Dominique Vlasto" LANGUAGE="FR">
Ženevos susitarimas dėl prekybos bananais ne tik atveria galimybę Lotynų Amerikos besiformuojančios ekonomikos šalims, bet ir sukuria naują grupės Afrikos, Karibų ir Ramiojo vandenyno (AKR) valstybių, kurių ekonomikos vystymasis iš esmės priklauso nuo jų gamtinių išteklių panaudojimo, bananų augintojų konkurenciją. Todėl turime pasirūpinti, kad ši nauja konkurencija būtų sąžininga. Taip pat esu sunerimusi dėl Peru ir Kolumbijos su ES išsiderėtų dvišalių susitarimų, pagal kuriuos jos gali naudotis lengvatiniais muitų mokesčių tarifais, mažesniais nei numatytieji Ženevos susitarime. Šiuo atveju manau, kad dabar būtina skubiai įgyvendinti tame susitarime numatytas prekybos bananais papildomąsias priemones, kurios leis AKR valstybėms atnaujinti šį sektorių ir atlaikyti pasaulinę konkurenciją. Todėl raginu Tarybą nedelsiant paskelbti savo poziciją dėl Parlamento naujojo pasiūlymo, kad AKR valstybės galėtų pasinaudoti šiomis 2010 m. paskelbtomis priemonėmis, ir prašau Komisijos užtikrinti, kad už AKR valstybių ribų esantys augintojai ir eksportuotojai abipusiškai laikytųsi socialinių ir aplinkos apsaugos reikalavimų. Mano nuomone, labai svarbu, kad visi augintojai būtų vienodoje padėtyje, nors dabar taip toli gražu nėra.
<SPEAKER ID="270" NAME="Véronique Mathieu" LANGUAGE="FR">
Kartu su ES ir PPO 2009 m. gruodžio mėn. sudarytu susitarimu dėl bananų, kurį šiandien ratifikuojame, turi būti nustatyti paramos mūsų augintojams mechanizmai. Dėl ES sumažintų tarifų iš Lotynų Amerikos importuojamiems bananams keletas Europos regionų, pvz., Prancūzijos užjūrio Gvadelupos ir Martinikos departamentai, Graikija, Portugalija ir Ispanijos Kanarų salos, atsidurs sunkioje padėtyje, nes turės spręsti atsivėrusios rinkos uždavinius. Būtent todėl turėsime stebėti finansinės pagalbos, kuria ketinama remti investicijas ir ekonomikos įvairinimo politikos sritis, tikrąjį poveikį ir stiprinti socialinį ir aplinkos apsaugos poveikį. Atlikę šį poveikio vertinimą turime sužinoti, ar šios pagalbos pakanka siekiant sukurti pusiausvyrą bananų rinkoje dėl naujos tarptautinės padėties.

<CHAPTER ID="005">
Ekonominiai ir prekybos santykiai su Korėja (diskusijos) 
<SPEAKER ID="038" NAME="Pirmininkas">
Toliau darbotvarkėje Tarptautinės prekybos komiteto vardu pranešimą dėl ekonominių ir prekybinių santykių su Korėja skaitys David Martin.
<SPEAKER ID="039" NAME="David Martin  " AFFILIATION="PSE">
pranešėjas. - Gerb. pirmininke, šį pranešimą reikėjo parengti gana greitai, nes numatėme ir net tikėjomės, kad Europos Sąjunga ir Korėja sudarys laisvosios prekybos susitarimą iki šių metų pabaigos. Tai aiškiai neįvyks, tačiau vis tiek mums malonu, kad Parlamentas yra parengęs pranešimą, kuriuo tikimės padaryti įtakos Komisijos pozicijai.
<P>
Šis darbas pavyko tik dėl ypatingų kai kurių mano kolegų pastangų, todėl norėčiau padėkoti Prekybos komiteto atstovui G. Fordui ir PSE frakcijos atstovei E. Le Texier, kurie padargerokai daugiau, nei privalėjo, ir parengšį pranešimą laiku. Taip pat norėčiau padėkoti Komisijos nariui P. Mandelsonui ir jo tarnyboms už tinkamą Komisijos bendradarbiavimą rengiant šį pranešimą bei Korėjos ambasadoriui, padėjusiam susipažinti su Korėjos pozicija šių derybų klausimu.
<P>
Istoriškai Europos Sąjungos ir Azijos valstybių prekybos susitarimuose prekybai nebuvo skiriama daug dėmesio; liko tik jų pavadinimai. Manau, šis susitarimas būtų išskirtinis šia prasme. Korėja parodnorą ir gebėjimą susitarti dėl ilgalaikio ir išsamaus dvišalio prekybos susitarimo.
<P>
Korėja yra svarbus Azijos regiono veikėjas. Tai - turtinga valstybė, užimanti vienuoliktą vietą pasaulyje pagal ūkio stiprumą. Jos grynosios pajamos vienam gyventojui prilygsta Ispanijai. Šios šalies ūkis sparčiai auga, o šių dviejų, Korėjos ir Europos Sąjungos, regionų prekybos mastas pernai siek60 mlrd. EUR. Taigi susitarti iš tiesų verta, nes, ėmusis tinkamų veiksmų, laimės abi šalys. Korėjos gamybos pramonė, pvz., laimėtų dėl galimybės pasinaudoti Europos Sąjungos paslaugomis, nes Korėjos pramonei atsirastų galimybplėstis ir konkuruoti palankesnėmis sąlygomis. Kai kuriems mūsų pagrindiniams prekių ir paslaugų gamintojams būtų naudinga patekti į Korėjos rinką.
<P>
Kaip minėjau, iš pradžių planuota susitarimą sudaryti iki metų pabaigos. Šiuo metu anksčiausias realus terminas - gegužės mėn., tačiau vilties teikia tai, kad po penkių derybų ratų pereita prie dalykinės pusės ir deramasi rimtai. Akivaizdu, vis dar lieka nemažai reikšmingų neatitikimų su Europos Sąjungos pozicija tokiais klausimais kaip kilmės šalies ženklinimas, automobilių pramonės techniniai standartai ir mažesni prekių tarifai. Tačiau svarbiausia, kad derybos šiuo metu vyksta rimtai ir nuodugniai.
<P>
Man susirūpinimą kelia klausimai socialinių ir aplinkos apsaugos standartų srityje. Tačiau net nepaisant delsimo panašu, kad susitarimas su Korėja bus pirmasis sėkmingai pasiektas naujos kartos susitarimas. Todėl jis galėtų tapti pavyzdžiu vėlesniems laisvosios prekybos susitarimams, taigi norėčiau derybų metu iškelti su aplinkos apsaugos ir socialiniais standartais susijusius klausimus. Taip pat norėčiau į susitarimą įtraukti ginčų sprendimo tvarką. Nemanau, kad mums derėtų nuolaidžiauti daugiau nei Jungtinės Amerikos Valstijos, kurios į savo pranešimą įtraukginčų sprendimų tvarką. Manau, kad tokių klausimų, kaip pagrindinių TDO konvencijų ratifikavimo ir naujų sutarčių klimato kaitos tema taikymas po 2012 m., nederėtų palikti džentelmeniškiems susitarimams ar tiesiog skatinti asmenis vienaip ar kitaip elgtis. Mums iš tiesų reikalinga ginčų sprendimo tvarka. Todėl tikiuosi, kad Komisija dar grįš prie šio klausimo.
<P>
Taip pat norėčiau pasisakyti už palankų pramoninio komplekso Kaesong mieste vertinimą šio susitarimo prasme. Sutinku su Komisijos priekaištais, kad mums visų pirma reikia sudaryti LPS; tačiau, LPS esant pasiekiamam, prieš jį pasirašant turėtume išnagrinėti galimybę padėti Pietų Korėjai, paskatindami Šiaurės Korėją įsitraukti į realaus pasaulio gyvenimą. Pramoniniame komplekse Kaesong mieste, Šiaurės Korėjoje veiklą vysto Pietų Korėjos bendrovės; tuo Šiaurės Korėja įtraukiama į santykius su likusiomis pasaulio šalimis ir manau, kad šį procesą turėtume skatinti. Tikiu, kad mūsų parama Pietų Korėjai šia prekybos sutartimi būtų reikšminga. Tuo yra suinteresuota ne tik Pietų Korėja, bet ir visa pasaulio bendruomenė. Dėl Šiaurės ir Pietų Korėjos bendradarbiavimo pasaulis taptų saugesnis.
<P>
Tikiu šio Laisvosios prekybos susitarimo svarba. Tikiu, kad pasiektas susitarimas būtų naudingas ES ir Korėjai. Pritariu Komisijos nuomonei, kad nedera siekti sudaryti susitarimą kuo skubiau ir kad tinkamas susitarimas yra geriau nei ankstyvas prastas susitarimas. Tikiuosi, kad naujai kitų metų pradžioje išrinktas Korėjos prezidentas paves savo administracijai nenutrūkstamai dirbti siekiant sudaryti šį susitarimą iki vasaros.
<SPEAKER ID="040" NAME="Peter Mandelson">
Komisijos narys. - Gerb. pirmininke, džiaugiuosi puikiu ir sparčiu pranešėjo D. Martino, jo kolegų ir darbuotojų darbu. Pritariu šiam išsamiam ir suderintam pranešimui.
<P>
Jei Parlamentas parems šios rezoliucijos projektą, nusiųsime aiškų paramos signalą Komisijos vykdomai politikai, siekiant sudaryti ambicingą ir išsamų Laisvosios prekybos susitarimą (LPS) su Pietų Korėja, laikantis 2006 m. spalio mėn. priimtame komunikate dėl globalios Europos įtvirtintos strategijos. Tai, kad pasirinkome Pietų Korėją kaip savo partnerį šios kartos laisvosios prekybos susitarimui sudaryti, rodo šios šalies svarbias ekonomines ir politines galimybes ir juo pripažįstama, kad importo kliūtys egzistuoja iš tiesų ir trukdo glaudesniems abiejų šalių ekonominiams ir prekybos ryšiams.
<P>
Pasiūlymas pateiktas laiku: derybos su Pietų Korėja dėl Laisvosios prekybos pradėtos 2007 m. gegužės mėn. ir kol kas sparčiai žengta į priekį. Esame pasirengę sudaryti susitarimą pakankamai anksti, neaukojant sutarties esmės ir kokybės. Tai yra galutinnekintama riba mūsų manevrams.
<P>
Mūsų LPS su Pietų Korėja turėtų visiškai atitikti PPO principus. Tai savaime suprantama. Siekiame iš esmės liberalizuoti prekybos prekėmis ir paslaugomis ir investicijų rinką. Ypatingą dėmesį skiriame netarifinėms kliūtims ir pagrindinių sričių, pvz., intelektinės nuosavybės teisių, konkurencijos ir valstybės pirkimų taisyklėms ir nuostatoms. Visiškai sutinku su šiame pranešime netarifinėms kliūtims ir veiksmingai ginčų sprendimo tvarkai teikiamai svarbai, šioje ir kitose būsimo susitarimo srityse.
<P>
Tyrimų metu nustatyta, kad kai kuriuose Korėjos sektoriuose netarifinės kliūtys yra svarbesnės nei patys tarifai. Ši LPS bus sudaryta tik pasiekus reikšmingos pažangos šalinant šias prekybos kliūtis, su kuriomis susiduriama kirtus sieną, ir suteikiant realią galimybę ES gamintojams patekti į Pietų Korėją.
<P>
Kalbant apie keletą kitų konkrečių susirūpinimą keliančių dalykų, Kaesong miesto klausimas kelia sudėtingus techninius ir politinius klausimus. Džiaugiamės šia prasme pateiktais pakeitimais, nes juose matyti klausimo sudėtingumas, kurį reikės atidžiai nagrinėti. Viena iš sudėtinių Laisvosios prekybos susitarimo su Pietų Korėja dalis bus susijusi su socialiniu ir aplinkos apsaugos aspektų prekybos srityje pripažinimu ir platinimu.
<P>
Sutinku, kad labai svarbu veiksmingai įgyvendinti standartus, siekiant ambicingų ir veiksmingų rezultatų norint nuoseklios šio susitarimo plėtros. Tačiau šioje srityje galima pasiekti daug daugiau bendraujant pasirinkus bendradarbiauti skatinančiu tonu nei užsimenant apie galimą prievartą. Tikimės aptarti daugiau daugiašalių susitarimų tarčių aplinkos apsaugos srityje ir įtraukti, be kitų, padoraus darbo ir tvirtesnio įsipareigojimo laikytis pagrindinių TDO konvencijų klausimus; tikimės viršyti kitus pastaruoju metu sudarytus susitarimus, pvz., išvardytuosius Korėjos ir JAV LPS. Ketiname į šį bendradarbiavimą įtraukti socialinius partnerius ir pilietinę visuomenę.
<P>
Pradėtas tvaraus poveikio vertinimas. Pagrindines pranešimo projekto išvados įvairiu metu planuojama aptarti su pilietinės visuomenės atstovais. Įsteigėme instituciją, kuriai pavesta užtikrinti nuolatinį ir operatyvų grįžtamąjį ryšį derybų procesu. Tam pasitelksime su pilietinės visuomenės atstovais turimus kontaktus derybų pradžioje.
<P>
Taip pat glaudžiai bendradarbiavome su Parlamentu. Bendradarbiauti su tarptautinės prekybos komitetu ir pranešėju sekėsi puikiai. Aš ir generalinis direktorius nuolat pranešdavome naujausius įvykius šiam komitetui. Ratifikavimo procedūra priklausys nuo sutarties turinio, tačiau Komisija siekia kuo labiau pagal Sutartį įtraukti Parlamentą.
<P>
Galiausiai visa apimančios ir išsamios ES santykių su Pietų Korėja sistemos dalis bus galimas ateityje sudarytinas LPS, kuriame aptariami dvišaliai prekybos santykiai su Pietų Korėja. Dabartinis dvišalis pagrindinis susitarimas ir toliau bus taikomas dvišaliam bendradarbiavimui ir politiniam dialogui.
<P>
Pabaigoje šiuo LPS siekiama papildyti ambicingus derybų Dohos mieste metu pasiektus rezultatus ir dvišaliuose santykiuose su Pietų Korėja pažengti toliau. Iš ankstesnės patirties matyti, kad šie susitarimai - tai galimybišbandyti liberalizavimo sprendimus ir būsimos PPO plėtros pagrindas. Ambicingas ir išsamus LPS su Pietų Korėja svarbus ne tik komercine prasme, bet ir svarbus žingsnis į priekį dvišaliuose ES ir Korėjos santykiuose. Juo taip pat pripažįstami ES įsipareigojimai Korėjos pusiasalyje ir visame regione. Kalbant plačiau, šis susitarimas yra mūsų platesnių įsipareigojimų dalis, siekiant užtikrinti, kad ES prekybos politika Azijoje neatsiliktų nuo dramatinių pokyčių šiame regione ir užtikrintų abipusius privalumus darbo vietų, plėtros ir augančios prekybos srityje.
<SPEAKER ID="041" NAME="Werner Langen  " AFFILIATION="PPE-DE">
ITRE komiteto nuomonės referentas. - (DE) Gerb. pirmininke, ITRE komitetas nori padėkoti pranešėjui už tai, kad jis atsižvelgį mūsų pasiūlymus. Manome, kad susitarimas yra pagrįstas, bet vis dėlto norime paminėti, kad praeityje su Korėja buvo iškilę nemažai sektorių problemų. Kalbu, pavyzdžiui, apie pastarųjų metų kainų dempingą laivų statybos pramonėje, kur ir mums teko dalyvauti teismo procesuose. Mes norime įsitikinti, kad šios sektorių problemos yra išspręstos, nes norime būti garantuoti, kad abi pusės yra tikrai atviros ir Korėja vienašališkai nesiekia pelno, kad - galvojant apie vaistų, automobilių pramones, taip pat kitus pramonės sektorius - abipusiškumas garantuotas.
<P>
Viena konkreti tema buvo susijusi su Kesongu. Komisija ką tik nagrinėjo problemą, kaip įtraukti šias ypatingas Šiaurės Korėjos zonas. Iš to, ką teko išgirsti, aišku, kad planuojama įtraukti dar aštuonias ypatingas zonas. Pramonės komiteto nuomone, čia būtina taikyti tarptautinius standartus. Negalima taip pažeisti mūsų pačių laisvosios prekybos sutarčių. Todėl prašome ypač dėmesingai atsižvelgti į šį aspektą. O šiaip noriu labai padėkoti Komisijai, kad šios derybos įvyko!
<SPEAKER ID="042" NAME="Peter Šťastný">
PPE-DE frakcijos vardu. - Gerb. pirmininke, pirmiausia leiskite pasveikinti savo kolegą pranešėją D. Martiną už kokybišką ir išsamų pranešimą. Šiuos dalykus turėtų pasižymėti mūsų derybininkai. Taip pat mums derėjo pasimokyti iš neseniai sudaryto JAV ir Korėjos LPS, iš kurio matyti, kad nors tempas yra svarbus, tačiau ne pats svarbiausias momentas. Akivaizdu, kad pagrindinis tikslas turėtų būti užtikrinti kokybiškas ir lygias sąlygas keistis prekybos srautais. Šiuo metu šie srautai vis dar susiduria su rimtomis neprekybinio pobūdžio kliūtimis.
<P>
Korėjoje netaikomos tarptautinės normos ar ženklinimo reikalavimai automobilių ar kitiems svarbiems produktams, pvz., farmacijos, kosmetikos ir elektronikos srityje. Taip pat reikėtų didesnio aiškumo intelektinės nuosavybės teisių ir padirbinėjimo srityje. Šiuos klausimus būtina išspręsti prieš pasirašant LPS laisvai ir sąžiningai prekybai užtikrinti. Patarčiau Komisijai šį susitarimą pasirašyti tik mums priimtinu būdu išsprendus visus šiuos klausimus.
<P>
Žaviuosi Pietų Korėjos ekonomikos stebuklu; ši šalis yra ketvirtoji pagal dydį Europos Sąjungos prekybos partnerė. Akivaizdu, kad prie to daug prisidėjo tvirtos demokratijos tradicijos, ir belieka tik apgailestauti dėl jų brolių ir sesių Šiaurės Korėjoje.
<P>
Turėtume būti pasirengę daryti visa, kas įmanoma, kad įvyktų emocinis susivienijimas, panašus į devintojo dešimtmečio pabaigoje - tarp Rytų ir Vakarų Vokietijos. Be abejonės, tai turėtų būti pagrįsta demokratija, kuri tiek daug prisidėjo prie Pietų Korėjos sėkmės.
<SPEAKER ID="043" NAME="Erika Mann">
PSE frakcijos vardu. - (DE) Gerb. pirmininke, noriu paminėti tris aspektus. Visų pirma savo frakcijos vardu noriu padėkoti pranešėjui D. Martinui. Pranešimas parengtas labai atidžiai ir jame iš tikrųjų nurodyti visi svarbūs aspektai, apie kuriuos reikia diskutuoti. Čia taip pat įspėjama, kad tam tikrais atvejais, pavyzdžiui, susijusiais su automobilių sektoriumi, reikia elgtis atsargiai. Todėl aš manau, kad pranešimas yra puikus, o tai yra būtina sąlyga, todėl manau, kad Komisija ir Taryba turi būti tos pačios nuomonės. Džiugu girdėti tokį išsamų Komisijos nario atsakymą.
<P>
Antra, noriu paklausti Komisijos nario. Kaip, jūsų manymu, vyks derybos su Korėja? Iš tiesų derybos jau vyksta ir šiuo metu prieitas labai sudėtingas etapas. Manau, iš pat pradžių viskas atrodgerokai geriau, nei atrodo dabar. Be to, prasidėjo paralelinės derybos su Pietryčių Azijos valstybių asociacijos tautomis. Šios derybos, kiek teko susidaryti įspūdį iš protokolo, šiuo metu taip pat labai sudėtingame etape. Kaip Komisija tai vertina? Kokią įtaką vykdomos derybos su Pietryčių Azijos valstybių asociacija turi deryboms su Korėja?
<P>
Paskutinysis klausimas, kurį noriu pateikti Komisijos nariui, susijęs su tuo kad valstybių ir vyriausybių vadovai šiandien, gruodžio 13 d., ketina pasirašyti reformų sutartį. Šioje reformų sutartyje numatyta, kad ateityje Parlamentas turės gerokai daugiau įtakos mažmeninės prekybos sektoriuje - to dirbdami šiame Parlamente jau labai seniai siekėme. Noriu padėkoti Komisijai ir ypač Komisijos nariui P. Mandelsonui už tai, kad visada palaikėte šią idėją.
<P>
Tačiau mano klausimas štai koks. Ar galime tikėtis Komisijos paramos, kai prašysime Tarybos suteikti teisę, kuri jau yra suteikta pagal laisvosios prekybos susitarimą, kad Parlamentui būtų suteiktas atitinkamo patvirtinimo įpareigojimas? Ar galima tikėtis, gerb. Komisijos nary, kad palaikysite mūsų poziciją šiuo klausimu?
<SPEAKER ID="044" NAME="Ignasi Guardans Cambó">
ALDE frakcijos vardu. - (ES) Gerb. pirmininke, aš taip pat savo frakcijos vardu ir formaliai norėčiau pasveikinti pranešėją Davidą Martiną, parengusį puikų pranešimą ir pristačiusį jį šiuose Rūmuose. Iš tikrųjų ne visi pranešimai vienodi. Svarbu, kad balsuodami už įvairiausius dokumentus, išsiaiškintume, ar juose yra išsakyta esmė, ar atskleistas rimtas požiūris, ar juos galima išsamiai nagrinėti, ar nurodyti visi klausimai apie kuriuos reikia diskutuoti. Todėl sveikinu pranešėją ir su juo dirbusią komandą - jums pavyko parengti deramą pranešią.
<P>
Tiesa, kad čia labai mažai kalbame apie Korėją; apie ją kalbame ne pakankamai, nors tai, be jokios abejonės, vienas iš didžiausių mūsų komercinių sąjungininkų ir ketvirtas pagal dydį ne Europoje, kaip minėta pranešime. Europos Sąjunga yra lyderinvesticijų Korėjoje srityje; šioje šalyje, be jokios abejonės, stabiliausiai, palyginus su kitomis to regiono valstybėmis, įtvirtintos demokratinės nuostatos.
<P>
Jei viena vertus, atsižvelgsime į tai, ką neseniai pasakiau, o kita vertus, nepamiršime, kokie sunkumai glūdi daugiašaliame kontekste ir realybėje, kad iš tikrųjų Europos produktams ir paslaugoms nelengva prasiskverbti į rinką dėl ne tarifinių kliūčių, akivaizdu, jog būtina sudaryti dvišalį susitarimą, kurį šis Parlamentas visiškai palaiko. Tačiau šis susitarimas turi būti išsaus, aptartas ir ambicingas.
<P>
Sunkumų iškyla labai konkrečiose srityse. Orėčiau paminėti paslaugas, apie kurias jau buvo kalbėta, taip pat intelektinio priratavimo faktą vienoje iš šalių, kurioje labiausiai pasaulyje naudojamas internetas, todėl iškyla specifinių problemų, į autoriaus teises, ginančias garso ir vaizdo įrašus, rimtai nežiūrima.
<P>
Pagaliau, noriu paminėti ir Kesongo klausimą. Mano frakcija ketina pritarti tokiam pranešimo tekstui, koks jis yra; kitaip tariant, mes pripažįstame ir suprantame, kokia politinsituacija yra susidariusi tarp Pietų Korėjos ir Šiaurės Korėjos, tačiau taip pat suprantame, kad jei laisvoji prekyba būtų paprasčiausiai įvestą į tokį kontekstą, kiltų rimtų problemų, todėl nepritariame paprasčiausiam Kesongo įtraukimui į galimą sutartį su Europos Sąjunga.
<SPEAKER ID="045" NAME="Zbigniew Krzysztof Kuźmiuk">
UEN frakcijos vardu. - (PL) Gerb. pirmininke, kalbėdamas Europos tautų sąjungos vardu diskusijose dėl ekonominių ir prekybinių santykių tarp Europos Sąjungos ir Korėjos, noriu atkreipti dėmesį į kai kuriuos aspektus. Korėja yra pasirašiusi laisvosios prekybos sutartį su EFTA ir ASEAN šalimis, taip pat su Jungtinėmis Amerikos Valstijomis, tačiau neketina pasirašyti tokios sutarties su Europos Sąjunga, todėl Europos įmonių konkurencingumas pasinaudojant bemuitės prieigos prie Korėjos rinkos galimybe sumažės. Tai darys neigiamą poveikį ekonominės plėtros lygiui, taip pat užimtumo ES valstybėse lygiui.
<P>
Antra, remiantis nepriklausomų tyrimų centrų atliktų analizių duomenimis, sudarius laisvosios prekybos sutartį, du trečdaliai tokios sutarties nešamo pelno atiteks Korėjai ir tik vienas trečdalis Europos Sąjungai. Todėl būtina, kad be šios sutarties Korėja įsipareigotų ES paisyti Europos socialinių standartų, ypatingą dėmesį skirdama pagrindiniams elementams, susijusiems su tinkamomis darbo sąlygomis, aplinkos ir vartotojų apsaugos standartais.
<P>
Trečia, šis požiūris suteikia galimybę siekti sąžiningos konkurencijos tarp Korėjos ir Europos įmonių. Tik tokiu atveju į Korėjos įmonių gamybos išlaidas bus įtrauktos visos išlaidos, susijusios su darbu, aplinkos ir vartotojų apsauga, ir tik tada produktų kaina atitiks visas gamybos išlaidas.
<SPEAKER ID="046" NAME="Caroline Lucas">
Verts/ALE frakcijos vardu. - Gerb. pirmininke, pirmiausia norėčiau padėkoti Davidui Martinui už jo pranešimą ir pabrėžti ypatingą šio klausimo svarbą. ES ir Korėjos susitarimas bus pirmas žingsnis taikant naująją ES prekybos doktriną dėl globalios Europos; ši doktrina yra ganėtinai prieštaringa, nes ja siekiama sudaryti sąlygas patekti į rinką ir panaikinti kliūtis visuotiniam importui kaip tik tuo metu, kai vis daugiau žmonių supranta, kad visiškai liberalizuotoje pasaulinėje ekonomikoje daugelis pralaimi ir tik nedaugelis laimi.
<P>
Teigiama tai, kad pranešime išdėstoma keletas labai gerų standartų prekybos, socialinės ir aplinkos apsaugos srityse; su jais Žalieji be išlygų sutinka, todėl manau, kad šis pranešimas yra labai svarbus precedentas tolesniems Parlamento žingsniams dėl kitų laisvosios prekybos susitarimų, pvz., su Indija ir ASEAN. Todėl džiaugiamės pranešėjo reikalavimu visiškai atsisakyti išimčių taisyklei, pagal kurią galimybpatekti į Europos rinką siejama su aplinkos apsaugos standartų laikymusi.
<P>
Džiaugiamės tuo, kad pranešime reikalaujama į prekybos sutartį su Korėja įtraukti privalomas sąlygas socialines ir aplinkos apsaugos srityje; mūsų manymu, vien dėl to sunku net svarstyti galimybę Šiaurės Korėjos Kaesong miesto pramoninį kompleksą priskirti LPS taisyklėms. Svarbiausia tai, kad juo siekiama suteikti realų veikimą šioms privalomoms sąlygoms, nes pareikalaujama esant reikalui pasitelkti standartinę ginčų sprendimo tvarką.
<P>
Tačiau yra keletas su šiuo pranešimu susijusių ginčytinų klausimų. Visų pirma jame reikalaujama panaikinti netarifines prekybos kliūtis (NTB) ir visiškai nemėginama atskirti teisėtų ir neteisėtų NTB. Neturėtume neteisėtoms kliūtims priskirti viso to, kas apsunkina laisvąją prekybą. Yra keletas labai pateisinamų priežasčių nustatyti sąlygas prekybai, visų pirma, kai valstybės politikos formuotojai nori įvesti kontrolę dėl socialinių, sveikatos ar aplinkos apsaugos priežasčių.
<P>
Taip pat prieštaraujame, kad į laisvosios prekybos susitarimą būtų visiškai įtraukti vadinamieji "Singapūro klausimai". Pasikartosiu, kad yra pateisinamų priežasčių iš prekybos susitarimo taikymo srities išskirti visišką investicijų laisvę ar viešuosius pirkimus. Korėjos patirtis nustačius laisvus kapitalo srautus paskutinio XX a. dešimtmečio pabaigoje labai skaudi; nuo tada jiems pavyko atsistoti ant kojų naudojant apsaugotus viešuosius pirkimus. Iš tiesų ne mums spręsti, ar jie turėtų siūlyti šiuos klausimus, tačiau spręskime dėl savęs, o mano frakcija nepritaria siūlymui suteikti neribotą laisvę Europos Sąjungoje užsienio investuotojams ar panaikinti galimybę dalyvauti viešosiose išlaidose siekiant socialinių tikslų pasitelkiant konkrečias vidaus įsigijimo strategijas.
<SPEAKER ID="047" NAME="Philip Claeys" AFFILIATION="NI">
(NL) Gerb. pirmininke, Pietų Korėja yra pagrindinis ne Europoje esantis ES prekybos partneris; tai aiškiai nurodyta šiame subalansuotame pranešime. Tai valstybė, kuriai negalima nejusti simpatijos dėl jos artimumo labiausiai atsilikusiam, totalitariniam komunistiniam režimui.
<P>
Per pastaruosius metus prekybiniai santykiai buvo nuolatos plėtojami ir tai pagirtina, bet tai nereiškia, kad nekyla problemų. Jei su Pietų Korėja sudarysime laisvosios prekybos sutartį, ji turi būti pagrįsta visišku abipusiškumu. Pietų Korėjoje vis dar yra nemažai tarifinių ir ne tarifinių barjerų, trukdančių kalbėti apie abipusiškumą.
<P>
Europa turi primygtinai reikalauti panaikinti visus šiuos barjerus, būtina pasiekti tokios susitartiems, kurios teikiami pranašumai prilygtų laisvosios prekybos sutarties tarp Korėjos ir Jungtinių Amerikos Valstijų teikiamiems pranašumams.
<SPEAKER ID="048" NAME="Hubert Pirker" AFFILIATION="PPE-DE">
(DE) Gerb. pirmininke, kaip Europos Parlamento delegacijos santykiams su Korėjos pusiasaliu vadovas noriu ypač nuoširdžiai pasveikinti pranešėją ir pasakyti, kaip džiaugiuosi galėdamas pritarti šiam pranešimui.
<P>
Taip pat noriu akcentuoti kai ką, ko dauguma vis dar nežino. Korėjos Respublika yra svarbus prekybinis partneris. Kaip tik dėl šios priežasties yra labai svarbu sudaryti laisvosios prekybos sutartį. Šios sutarties tikslas - tai sąžiningos ir nešališkos prekybos sąlygos, leisiančios naudotis abiems pusėms naudingais pranašumais ir siekto abipusio pelno.
<P>
Taip pat galiu pasakyti, kad džiaugiuosi, jog penktasis derybų ratas praėjo gerokai sklandžiau nei ketvirtasis. Noriu paskatinti Korėją priimti ES pasiūlymus greičiau panaikinti abipusiškai nenaudingus importo muitus. ES tikisi, kad iki 2015 m. to bus pasiekta.
<P>
Kaip visi žinome, motorinių transporto priemonių sektorius yra ir liks didžiausiu derybų iššūkiu. Mes kaip Europos Sąjunga tikimės, kad Korėja priims mūsų siūlomus saugos standartus, lygiai taip, kaip mes ketiname priimti Korėjoje šiam sektoriui taikomus standartus.
<P>
Optimistiškai manau, kad bus galima pašalinti barjerus vaistų produktų ir paslaugų sektoriuje, o ypač bankų ir teisinių patarimų sektoriuose. Kalbėdamas apie Kesongą galiu pasakyti, kad būtų gerai, jei derybų partneriai rastų būdą Kesongo projektui paremti ekonominiame ir politiniame kontekste, ypač įtraukiant Šiaurės Korėją į tarptautinę valstybių bendriją.
<P>
Apskritai mes einame teisingu keliu, todėl tikiuosi, kad 2008 m. pradžioje arba primoje jų pusėje bus galima daryti išvadas.
<SPEAKER ID="049" NAME="Kader Arif" AFFILIATION="PSE">
(FR) Gerb. pirmininke, visų pirma noriu padėkoti D. Martinui, parengusiam kokybišką pranešimą. Būtų geria, jei vykdydami derybas dėl būsimos sutarties su Korėja, nepamirštume, jog prioritetu turime laikyti daugiašališkumą, nes puikiai žinome, kad dėl vis dažniau sudaromų dvišalių sutarčių yra reguliuojama daugiašalstruktūra, kuriai mes priklausome. Štai kodėl įžengę į dvišalių sutarčių erą, turime rūpintis, kad sutartyse būtų numatytos kai kurios D. Martino pranešime paminėtos garantijos ir principai.
<P>
Būsima laisvosios prekybos sutartis su Korėja turi būti šiuolaikiška, be to, į ją turi būti įtraukti apribojantys aplinkos ir socialiniai reikalavimai, pavyzdžiui, pagrindinės Tarptautinės darbo organizacijos konvencijos, kuriomis siekiama užtikrinti tinkamas darbo sąlygas.
<P>
Be to, atsižvelgiant į Parlamento indėlį siekiant geresnės prieigos prie nepatentuotų vaistų, džiugu pastebėti, kad įtrauktos nuostatos dėl visuomenės sveikatos, pademonstruota pagarba mūsų normas neįtraukti jokių reikalavimų, jei jie riboja mūsų partnerių galimybes pasinaudoti lanksčiomis priemonėmis, numatytomis Dohos deklaracijos sutartyje.
<P>
Kita vertus, nepaisant teigiamų aspektų, negalima leisti, kad tekste nebūtų minimas Kesongo laisvosios prekybos regiono darbuotojų likimas, kaip to nori pranešėjas ir dėl ko aš apgailestauju.
<SPEAKER ID="050" NAME="Bogusław Rogalski" AFFILIATION="UEN">
(PL) Gerb. pirmininke, Korėja yra viena iš pasaulio ekonomikos lyderių, bet tuo pačiu metu ji turi didžiausią pajamų skirtumą tarp EBPO valstybių. Korėja yra ketvirta pagal dydį ne Europoje esanti ES partnerė, o 2006 m. ES buvo didžiausia užsienio investuotoja Korėjoje.
<P>
Pagrindindvišalių prekybinių santykių problema yra susijusi su prieiga prie rinkos, kurią sunkina ne tarifiniai barjerai, įskaitant tai, kad priimta nepakankamai normų ir tarptautinių standartų. Į laisvosios prekybos sutartį su Korėja būtina įtraukti užsienio investicijų apsaugą, konkurencijos politiką, viešosios tvarkos skaidrumą ir prekybos realizavimą.
<P>
Be to, negalima pamiršti, kad ši sutartis gali turėti neigiamą poveikį Europos automobilių sektoriui, todėl Komisija turi atidžiai apsvarstyti laipsniško ES importo muitų pašalinimo strategiją. Visų pirma būtina panaikinti ne tarifinius barjerus iš Korėjos pusės, kad nenutiktų taip, kad sutarti bus naudinga tik Korėjai.
<SPEAKER ID="051" NAME="Glyn Ford" AFFILIATION="PSE">
Gerb. pirmininke, norėčiau kartu su kitais kalbėjusiais pasveikinti D. Martiną už jo pranešimą apie laisvosios prekybos susitarimą su Pietų Korėja; ši šalis yra ketvirtoji pagal dydį ES prekybos partneruž Europos ribų, užimanti vienuoliktą vietą pasaulyje pirmaujančių valstybių sąraše.
<P>
Norėčiau trumpai pakalbėti dviem klausimais. Pirma, dėl profesinių sąjungų ir ūkininkų grupių prieštaravimo laisvosios prekybos susitarimui su Korėja ir antra, dėl pramoninės zonos. Šiuo atveju šis prieštaravimas vertintinas iš tam tikros perspektyvos. Tūkstančiai žmonių dalyvavo demonstracijose prieš JAV sutartį su Korėja, o nemažai žmonių susidegino. Pas mus protestavo ne tūkstančiais, o koks tuzinas asmenų, galbūt dėl to, kad mėginame į mūsų laisvosios prekybos susitarimą įtraukti su juo susijusį susitarimą dėl politinio bendradarbiavimo, tai yra, socialines, politines ir darbo sąlygas, teigiamai prisidėsiančias ir stiprinsiančias darbo standartų apsaugą šalies Pietuose. Kartu neketiname rengti diskusijų dėl ryžių, kurios buvo surengtos Korėjai derantis su Jungtinėmis Amerikos Valstijomis.
<P>
Anaiptol nepasisakome už Kaesong miesto klausimo įtraukimą. Tiesiog teigiame, kad iš susitarimo nereikia automatiškai jo išskirti. Tuo ši pozicija skiriasi ir, tikiuosi, tai padės liberalams pakeisti savo nuomonę balsavimo metu. Kaip yra pasakęs buvęs Jamaikos ministras pirmininkas, už išnaudojimą blogiau tik neišnaudojimas. Daliai mūsų teko lankytis Kaesong mieste praėjusį mėnesį vykstant į Šiaurės Korėjoje surengtą ES seminarą ekonomikos reformos klausimais. Mačiau tūkstančius dailiai apsirengusių Šiaurės Korėjos gyventojų, plūstančių iš šios zonos; nes jų pragyvenimo standartas šešis kartus viršija Šiaurės Korėjos gyventojų standartus. Tai galimybpolitiškai ir ekonomiškai faktiškai pakeisti šalies režimą ir siekti pažangos. Kaesong mieste galima prisidėti prie reformų šalies Šiaurėje ir nepaisant iškylančių sunkumų tai reikėtų skatinti, o ne stabdyti.
<SPEAKER ID="052" NAME="Peter Mandelson">
Komisijos narys. - Gerb. pirmininke, norėčiau trumpai paliesti tris klausimus. Visų pirma Kaesong miesto klausimu manau, kad reikėtų pritarti G. Fordo suformuluotai idėjai, kad nederėtų iš sutarties automatiškai išskirti Kaesong miesto klausimo. Šia tema Komisijoje ketiname elgtis ypač apdairiai, tačiau manau, kad šiuo pagrindu tai dėmesio vertas pakeitimas.
<P>
Antra, manęs buvo klausta dėl derybų perspektyvų apskritai. Na, man dirbant dar neteko susidurti su be nesklandumų vykstančiomis derybomis prekybos klausimais. Tačiau galėčiau pasakyti, kad šios derybos vyko sklandžiau nei kai kurios kitos.
<P>
Galiausiai T. Mann klausė, ar Europos Parlamentas įgytų teises prieš sutarties ratifikavimą šio susitarimo srityje. Kadangi šis klausimas buvo pateiktas kitame kontekste, aš peržengiau mano kolektyvinę Komisijos atsakomybę ir buvau pernelyg entuziastingas; todėl šiandien būsiu šiek tiek atsargesnis ir pabrėšiu, kad ketiname kuo labiau įtraukti Parlamentą.
<P>
(Plojimai)
<SPEAKER ID="053" NAME="Pirmininkas">
Diskusijos baigtos.
<P>
Balsavimas vyks šiandien 11.30 val.

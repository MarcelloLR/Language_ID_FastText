<CHAPTER ID="013">
Vienos minutės kalbos svarbiais politiniais klausimais
<SPEAKER ID="029" NAME="Pirmininkas">
Kitas klausimas - vienos minutės kalbos svarbiais politiniais klausimais.
<SPEAKER ID="030" NAME="Georgios Papastamkos" AFFILIATION="PPE-DE">
(EL) Gerb. pirmininke, leiskite man informuoti Parlamentą apie agresyvų Turkijos elgesį Graikijos atžvilgiu.
<P>
Nuolatiniai Graikijos oro erdvės pažeidimai, žemai virš apgyvendintų Graikijos salų sklendžiantys naikintuvai, trukdymas saugiai laivybai Graikijos teritoriniuose vandenyse ir kišimasis į paieškos ir gelbėjimo operacijas Egėjo jūroje, už kurias atsakinga tik Graikija, ir didelpagalba, teikiama nelegaliems emigrantams, - visi šie Turkijos veiksmai kenkia bendram teritorijos stabilumui.
<P>
Turime pasmerkti tokį agresyvų elgesį ir besitęsiantį Turkijos strateginį iššūkį suverenioms Europos Sąjungos valstybės narės (būtent - Graikijos) teisėms ir pasiųsti aiškią žinutę, kad toks elgesys kelia pavojų jos perspektyvoms Europoje.
<SPEAKER ID="031" NAME="Csaba Sándor Tabajdi" AFFILIATION="PSE">
(HU) Po 2004 m. įvestų diskriminacinių priemonių, susijusių su darbuotojais iš naujųjų valstybių narių, dirbančių Europos institucijose, kurios 2008 m. Europos Teisingumo Teismo sprendimu buvo pripažintos neteisėtomis, noriu atkreipti jūsų dėmesį į naują diskriminacinį sprendimą.
<P>
Praėjo ketveri su puse metų, tačiau naujųjų valstybių narių piliečiai vis dar jaučiasi antrarūšiais. Atsitiko taip, gerb. pirmininke, kad pernai buvo paskelbtas konkursas į vengrų kalbos vertėjų, dirbančių Europos Parlamente, skyriaus vadovo pareigas - į šias pareigas gali pretenduoti bet kurios valstybės narės pilietis. Vertimo tarnyboje skyriaus vadovas atsakingas ne tik už administracines užduotis, bet ir už Europos Sąjungos terminijos perkėlimą į vengrų kalbą.
<P>
Gerb. pirmininke, pasibaisėtina, kad iš dviejų tinkamų kandidatų - vengro ir brito - buvo pasirinktas britas. Ar galite įsivaizduoti prancūzų kalbos tarnyboje pareigas einantį anglą ar ispaną? Gerb. pirmininke, tokia diskriminacija nepriimtina, ir ji daro didelę žalą Europos Sąjungos dokumentų vertimui. Noriu išreikšti savo protestą kiekvienos naujos valstybės narės vardu.
<SPEAKER ID="032" NAME="Pirmininkas">
Jūs, žinoma, gausite atsakymą šiuo klausimu.
<SPEAKER ID="033" NAME="Marian Harkin" AFFILIATION="ALDE">
Gerb. pirmininke, šią popietę klausėme jūsų ir kitų pranešimų apie baisią padėtį Gazoje, apie neatidėliotinų paliaubų būtinybę ir Izraelio ginkluotųjų pajėgų išvedimą iš Gazos. Turiu pasakyti, kad šiame kontekste sutinku su D. Cohn-Benditu, kad Parlamentas turi užimti poziciją - negalime būti neutralūs.
<P>
Tam tikra prasme šiek tiek per daug žemiška kalbėti apie kasdienius dalykus, išklausius tai, kas buvo pasakyta, bet, žinoma, kasdieniai klausimai aktualūs visiems mūsų piliečiams. Praėjusį savaitgalį Airijoje paskelbtas bendrovės Dell pranešimas, kad ji perkelia 2 000 darbo vietų, buvo skaudus smūgis vidurio vakarų ir vakarų Airijos bendruomenei. Šiuo metu, kai išgyvename visuotinį finansinį nuosmukį, tai ypač paveikbendrovėje Dell tiesiogiai įdarbintus darbuotojus, tiekėjus ir pan.
<P>
Atsižvelgiant į tai, Europos globalizacijos fondas galėtų įrodyti esąs ypač svarbus padėdamas perkvalifikuoti darbuotojus ir skatinti verslumą savarankiškam darbui. Labai svarbu, kad Airijos vyriausybiš karto kreipiasi į Globalizacijos fondą, kad darbuotojai galėtų tikėti ateitimi ir matyti, jog ES dirba, kad padėtų visiems darbuotojams ir šiuo atveju tiems, kurie yra Airijos vakaruose ir vidurio vakaruose.
<SPEAKER ID="034" NAME="Ryszard Czarnecki" AFFILIATION="UEN">
- (PL) Gerb. pirmininke, ką tik pasiekėme susitarimą, pagal kurį galiausiai bus atnaujintas Rusijos dujų teikimas į kelias Sąjungos valstybes nares, kurioms jis buvo nutrauktas. Verta pabrėžti valstybių narių solidarumą šiuo klausimu, nors, deja, tai nebuvo akivaizdu iš pat pradžių. Įvairios šalys turėjo labai skirtingas nuomones šiuo klausimu. Tačiau, laimė, pabaigoje pasistengėme susivienyti.
<P>
Kadangi turime aptarti šį klausimą dviejų dienų laikotarpiu, norėčiau akcentuoti du dalykus. Pirma, šis ginčas aiškiai parodo, kad grynai ekonominius klausimus Rusija sprendžia taip, lyg jie būtų grynai politiniai instrumentai. Antra, šis klausimas aiškiai parodo, kad turime vystyti bendrą energetikos politiką kaip Sąjunga. Štai ko mums reikia labiau nei atskirų energetikos politikų didžiausioms šalims, tokioms, kaip tos, kurios tiesia vamzdynus po Baltijos jūra savo iniciatyva.
<SPEAKER ID="035" NAME="László Tőkés" AFFILIATION="Verts/ALE">
(HU) Gerb. pirmininke, ponios ir ponai, globalinėje nesveiko kokakolos ir traškučių dominavimo eroje noriu pakelti balsą gindamas vengrų vynuogynų auginimą Karpatų baseine, nes tai turi tarptautinę reikšmę. Dėl neteisingai interpretuotų ES direktyvų dabar Europos lėšomis remiami tie, kurie su šaknimis išrauna savo vynuogienojus, ir neįprasta bausti tuos, kurie veisia naujas rinktines vynuogių rūšis.
<P>
Karpatų baseinas istorinės Vengrijos teritorijoje vienu metu buvo viena iš didžiausių vynuogių auginimo teritorijų Europoje, besidriekianti daugiau nei 600 000 hektarų. 1948 m. Vengrijoje vis dar buvo 260 000 hektarų vynuogynų, tačiau šiandien ta teritorija susitraukiki 40 000 hektarų. Kiek dar taip bus žlugdomi Karpatų baseino vyno fabrikai, vynininkai ir natūrali aplinka?
<P>
Vynas, kviečiai, taika! Noriu pasitelkti šį vengrų liaudies sveikinimą linkėdamas jums laimingų Naujųjų metų.
<SPEAKER ID="036" NAME="Mary Lou McDonald" AFFILIATION="GUE/NGL">
Gerb. pirmininke, kalbėsiu Palestinos klausimu. Atkreipiu dėmesį, kad savo ankstesnėse kalbose kažkaip vengėte viską išdėstyti savo pozicijoje dėl Izraelio: 900 palestiniečių mirę, trečdalis iš jų - vaikai, tačiau Parlamente negalime visiškai pasmerkti Izraelio žiaurumo.
<P>
Šis antpuolis ne tik neproporcingas - jis visiškai nepagrįstas. Jo varomoji jėga - ne Izraelio saugumo poreikiai. Iš tiesų tai ciniška ir šaltakraujataka ne organizacijos "Hamas", o Palestinos gyventojų atžvilgiu. Manau, dabar valstybės narės turi moralinę pareigą parodyti visus savo diplomatinius ir politinius sugebėjimus Izraeliui, kad baigtųsi šis smurtas.
<P>
Vaikščiojimas ant pirštų galų aplink Izraelio valdžią nepadės - niekada nepadėdavo. Dabar Izraelis turi suprasti, kad jo veiksmai sukelia pasekmes. Todėl raginu visus europarlamentarus reikalauti neatidėliotino Europos ir Viduržemio jūros regiono valstybių susitarimo ir visų lengvatinės prekybos susitarimų tarp ES ir Izraelio sustabdymo. Taip pat turime atsispirti bet kokiems bandymams pagerinti santykius tarp ES ir Izraelio valstybės, kuri yra apgulusi Gazą ir žiauriai elgiasi su Palestinos žmonėmis.
<P>
Žmogaus teisių retoriką, kuri taip dažnai aidėjo šioje salėje, dabar turi atspindėti žodžiai ir darbai. Tai vienintelperspektyva sėkmingam taikos procesui Artimuosiuose Rytuose.
<SPEAKER ID="037" NAME="Pirmininkas">
Kad šis klausimas sudėtingas, rodo jūsų kalbos trukmė. Jūs 50 proc. viršijote savo kalbai skirtą laiką. Diskusijos įvyks trečiadienį po pietų.
<SPEAKER ID="038" NAME="Kathy Sinnott" AFFILIATION="IND/DEM">
Gerb. pirmininke, praėjusią savaitę mano rinkėjus pribloškbendrovės Dell pranešimas - kaip M. Harkinas minėjo, prarandama beveik 2 000 darbo vietų gamykloje. Tai taip pat reiškia greičiausiai daugiau nei 2 000 darbo vietų, priklausančių nuo bendrovės Dell gamybos, Airijoje netekimą. BendrovDell, turėdama beveik 52 mln. EUR valstybės pagalbą, perkelia gamybą į Lodzę Lenkijoje.
<P>
Ar gali Komisija mane patikinti, kad valstybės pagalba, kuria naudojasi Lenkija, atitinka ES konkurencijos taisykles ir kad bus pakankamai pagalbos iš Europos globalizacijos fondo, kad atleista darbo jėga būtų parengta naujai įdarbinti?
<SPEAKER ID="039" NAME="Dimitar Stoyanov" AFFILIATION="NI">
(BG) Ponios ir ponai, prieš dvi dienas keturių Burgo miesto mokyklų sienos buvo išterliotos rasistiniais šūkiais. Sienos buvo išpurkštos tokiais šūkiais: "Paverskite bulgarus muilu" ir "Mirtis giaurams". "Giauras" - menkinamas turkų žodis, vartotas Osmanų imperijos laikais ne musulmonams ir ne turkų kilmės asmenims pavadinti. Turkų sąmonėje giauras laikomas ne žmogumi, dėl to šis žodis turkų kalboje užgauliausias rasistinis įžeidimas. "Giaurai" - žodis, kurį vartojo buvęs žemės ūkio ministras Nihatas Kabilas ir oficialūs turkų pareigūnai Žemės ūkio ministerijoje, apibūdindami bulgarus, kurie įstojo į departamentą, ir vėliau taiklengvatines sąlygas turkams.
<P>
Ponios ir ponai, tegu šis incidentas būna jums įspėjimas apie tai, koks turkų mentalitetas XXI amžiuje. Vien šis pavyzdys rodo, kad Turkijai nėra vietos Europos Sąjungoje todėl, kad tai rasistinė, neapkenčianti svetimšalių šalis, remianti ir skatinanti rasizmą bei ksenofobiją kaimyninėse šalyse. Šis atvejis rodo, kad bulgarai ne tik nėra neapykantos priežastis, jie - neapykantos ir etninio nepakantumo aukos.
<P>
Europos Parlamentas visada buvo tvirtai nusiteikęs prieš rasizmą ir etninį nepakantumą. Kreipiuosi į jus kaip į Parlamento narius, prašydamas padaryti tai dar kartą ir paremti mūsų rašytinę deklaraciją, smerkiančią turkų rasizmą prieš bulgarus.
<SPEAKER ID="040" NAME="Tunne Kelam" AFFILIATION="PPE-DE">
Ačiū jums, gerb. pirmininke. Teigiamai vertinu pirmininkaujančios Čekijos pastangas išspręsti dabartinę dujų krizę, bet vien tik tarpininkauti vienoje krizėje po kitos nėra sprendimas. ES negali ir toliau atlikti enfant terrible auklės vaidmens. Viena išvada yra aiški - tikėtis abipusiškai naudingo strateginio aljanso su Rusija kaip patikima energijos tiekėja yra strateginklaida. Pagrindindabartinės krizės priežastis yra ne Ukraina, o "Gazpromo" krizė, nes jam nepavyko įvykdyti savo įsipareigojimų.
<P>
Aštuonerius metus iš eilės "Gazpromo" gamyba buvo to paties lygio. Tai tipiškas politinės valstybės kontrolės gamybos atžvilgiu rezultatas. Tikriausiai nesugebėjimas tiekti dujų tuo pačiu metu Rusijos pirkėjams ir įvykdyti įsipareigojimus užsienyje privertV. Putiną inicijuoti politinę krizę ir parodyti į Ukrainą kaip į atpirkimo ožį. Dėl viso šito mums dar svarbiau susitelkti į naujų energijos šaltinių paiešką.
<SPEAKER ID="041" NAME="Magda Kósáné Kovács" AFFILIATION="PSE">
. - (HU) Gerb. pirmininke, kolegos nariai, ekonominkrizė, kurią daug žmonių iš pradžių palaikmasinių informavimo priemonių gąsdinimo taktika, dabar pasiekEuropą. Ji kamuoja šalis, regionus, vietos bendruomenes, įmones, o taip pat šeimas ir dirbančiuosius. Du iš mūsų kolegų narių apie tai jau kalbėjo. Nuosmukio pasekmės ne visus mus veikia vienodai, kaip Komisija primena mums savo komunikate. Neigiamas poveikis proporcingai didėja Europos ir visuomenės pakraščiuose.
<P>
Siekdami neleisti dabartinei padėčiai paversti padoraus darbo principo tuščiais žodžiais ir padėti mums išvengti skurdo sprogimo, turime sutelkti savo pastangas į išteklius. Štai kodėl pritariu Komisijos komunikatui bei Komisijos nario V. Špidlos atsidavimui didinti supratimą ir raginti Europą dėti pastangas apginti labiausiai pažeidžiamas socialines grupes dabartiniu smunkančios ekonominės veiklos laikotarpiu.
<P>
Diferencijuotas Komisijos požiūris suteikia pagrindo tikėtis, kad vieninga Europa nereikš priverstinio vienodumo, ypač ne krizės laikotarpiu. Tikiuosi ir viliuosi, kad jis sulauks Europos Parlamento palaikymo šiuo atžvilgiu.
<SPEAKER ID="042" NAME="Magor Imre Csibi" AFFILIATION="ALDE">
Gerb. pirmininke, dabar susiduriame su paradoksu. Nors dauguma Europos vartotojų ne kartą pareiškė, kad jie yra prieš GMO, apklausos rodo, kad jie vis dėlto perka GM maisto produktus, kai jų yra prekybos centruose.
<P>
Daug pirkėjų paprasčiausiai nežino, kad GM maistas parduodamas Europoje, arba tiesiog patenka į neįskaitomų etikečių spąstus, ir baigiasi tuo, kad jie nežino, ką nusiperka.
<P>
Galimas sprendimas būtų leisti nurodyti etiketėje, kad maisto produktuose nėra GMO. Bet dabar nėra bendrų genetiškai nemodifikuotų maisto produktų žymėjimo nuostatų - taip valstybėms narėms paliekama laisvrinktis. Tai klaidina pirkėjus ir iškraipoma vidaus rinka, nes kai kurios šalys jau įvednemodifikuoto maisto žymėjimą, kitos atsisako leisti teikti tokią informaciją.
<P>
Žmonės nori rinktis maistą, vadovaudamiesi savo vertybėmis, o ne saugumo vertinimo tyrimais. Jei mums rūpi pirkėjų rūpesčiai, turime visą laiką būti skaidrūs ir suteikti jiems realų pasirinkimą. Todėl raginu Komisiją sukurti teisinę sistemą savanoriškam genetiškai nemodifikuoto maisto žymėjimui Europos lygiu.
<SPEAKER ID="043" NAME="Bogusław Rogalski" AFFILIATION="UEN">
- (PL) Gerb. pirmininke, norėčiau pasinaudoti proga ir kreiptis į Tarybą, kad ši imtųsi atitinkamų veiksmų pagal Europos bendrijos steigimo sutarties 13 straipsnį, siekiant kovoti su etnine diskriminacija Lietuvoje.
<P>
Neseniai įvykusiuose Lietuvos parlamento rinkimuose buvo išrinkti trys politikai iš lenkų mažumų. Vėliau Lietuvos valdžios institucijos bandatimti iš jų vietas parlamente. Buvo pateikta priežastis, kad šie asmenys turi Karta Polaka. Tai dokumentas, patvirtinantis kad jos turėtojas priklauso platesnei lenkų tautai. Dokumento paskirtis - padėti išlaikyti lenkų kultūrą ir tautinį identitetą tarp lenkų kilmės asmenų visame pasaulyje. Tačiau Lietuvos valdžios institucijos mano, kad ji susijusi su lojalumu užsienio šaliai. Tai akivaizdžiai absurdiška ir kelia pasipiktinimą. Be to, tai diskriminacija dėl etninės kilmės priežasčių, taip pat tautinės mažumos teisių pažeidimas, o toks elgesys neprideramas Europos Sąjungos valstybei narei. Tikiuosi, kad Lietuvos valdžios institucijos apsvarstys šitą dalyką.
<SPEAKER ID="044" NAME="Daniel Strož" AFFILIATION="GUE/NGL">
- (CS) Gerb. pirmininke, ponios ir ponai, Bernd Posselt, kuris atstovauja CSU partijai čia, Parlamente, ir taip pat vadovauja Sudetų vokiečių bendrijai, pasiūlė, kad Čekijos Respublika savo pirmininkavimo laikotarpiu panaikintų vadinamuosius Benešo dekretus. Tai piktina, ir tokio reikalavimo Čekijos Respublika negali įvykdyti. Mes visi žinome, kad šie dekretai paskelbti po Antrojo pasaulinio karo, vadovaujantis pergalingų jėgų nuomonėmis, ir jie pakeitteisinius standartus tol, kol buvo išrinktas tinkamas parlamentas. Todėl tai nėra kažkokio vėžinio auglio Europos parlamentinėje tvarkoje klausimas, kaip jis tvirtino. Mano nuomone, B. Posselto organizacija panaši į vėžinį auglį, kadangi ji veikia kaip tiesioginšiuolaikinės Europos integracijos, kurią vykdo ES, tikslų opozicija. Nors B. Posselt puola Čekijos Respubliką, ten yra tūkstančiai laimingai gyvenančių ir dirbančių vokiečių piliečių ir daugybbuvusių Sudetų vokiečių, kurie ten išėjo į pensiją. Aš pats esu pavyzdys, kad šiandieninėje Čekijos Respublikoje nėra antivokiškos agresijos, nes buvau išrinktas kaip Vokietijos pilietis atstovauti Čekijos Respublikai šiame Parlamente.
<SPEAKER ID="045" NAME="Nicodim Bulzesc" AFFILIATION="PPE-DE">
Gerb. pirmininke, dujų kriz17 Europos šalių paliko šimtus tūkstančių namų ūkių be šildymo užšalimo temperatūroje. Labiausiai dėl šio ginčo nukentėjo Rytų ir Vidurio Europa, kur buvo uždarytos gamyklos ir mokyklos.
<P>
Net jei, tarpininkaujant ES, Kijevas ir Maskva pasirašys susitarimą po valandas trukusių derybų su ES pareigūnais, "Gazpromo" teigimu, susitarimas atnaujinti dujų tiekimą į Europą per Ukrainą bus atidėtas, kadangi jie negavo susitarimo kopijos.
<P>
Europos Komisijos išsiųsta techninių ekspertų komanda patikrins srautus į Ukrainos vamzdynus iš Rusijos, ir net jei dujos pradės tekėti į Ukrainą, gali prireikti apie 36 valandų, kad jos pasiektų ES valstybes nares. Dėl to Europai reikia vieningos politikos dėl energetinio saugumo, siekiant išvengti ateities konfliktų, ir jai reikia įvairinti energijos atsargų šaltinius.
<P>
Pritariu Parlamento įsikišimui į ginčą ir tikiuosi, kad susitarimas bus pasiektas kiek įmanoma greičiau, kad būtų išvengta aštrėjančio konflikto.
<SPEAKER ID="046" NAME="Aurelio Juri" AFFILIATION="PSE">
(SL) Pernai minėjome 40-ąsias Branduolinio ginklo neplatinimo sutarties metines, o dar prieš vienerius metus Parlamente priėmėme rezoliuciją, raginančią Biurą, Tarybą ir Komisiją sustiprinti savo pastangas dėl veiksmingesnio daugiašališkumo ir griežtesnio šios sutarties įgyvendinimo, kuri, žinome, pažabojo branduolinių arsenalų plitimą, bet, deja, nepavyko jų sumažinti. Rezoliucijoje raginome Jungtines Amerikos Valstijas atšaukti savo branduolines kovines galvutes iš Europos teritorijos, o Jungtinę Karalystę ir Prancūziją - sustabdyti savo branduolinių raketų programas.
<P>
Kadangi aš tik pernai lapkričio mėn. tapau Parlamento nariu, norėčiau paklausti, kiek ir kaip buvo atsakyta į šiuos raginimus, tiksliau, kiek sėkmingos buvo šios pastangos, atsižvelgiant į tą faktą, kad atgaivinamas naujas projektas dėl antiraketinio skydo dislokavimo Čekijos Respublikoje ir Lenkijoje ir kad būtent šis projektas, kaip ir tikėtasi, vėl kelia įtampą tarp Vakarų ir Rusijos, taip pat atnaujintų ir pavojingų branduolinių ginklų lenktynių vaizdinius ir grėsmes.
<SPEAKER ID="047" NAME="Rareş-Lucian Niculescu" AFFILIATION="PPE-DE">
(RO) Diskusijos apie dujų krizę buvo karštos, įskaitant ir šio vakaro posėdį.
<P>
Kiekvienas kalbėtojas kalba apie tai, kokia rimta ir pavojinga Europos Sąjungos energetinpriklausomybė. Kiekvienas sako tą patį: sprendimas - toliau mažinti mūsų priklausomybę nuo vienintelių energijos šaltinių.
<P>
Tačiau turime nepamiršti apie kitą būtinybę - taupyti energiją.
<P>
Šiuo metu sunku pasakyti, koks energijos švaistymo lygis Europos Sąjungoje. Kai kurie analitikai mini skaičių, sudarantį net trečdalį viso suvartojimo. Tai reiškia, pavyzdžiui, kad, jei Rumunija kasmet importuoja apie 14 milijonų tonų naftos ekvivalento Rusijos dujomis, beveik vienas milijonas tonų naftos ekvivalento kasmet iššvaistoma dėl prastos izoliacijos daugiabučiuose namuose.
<P>
Deja, Bendrijos teisės aktai - netinkama parama sprendžiant šią problemą todėl, kad jie nesuprantamai riboja Europos lėšas, kurios gali būti skirtos šildymo sistemų renovacijos projektams.
<P>
Manau, turime kasdien užduoti sau šį klausimą: kas paprasčiau? Ieškoti naujų energijos šaltinių ir naujų tranzito kelių ar nepamiršti, kad galime naudoti paprastus metodus, siekdami sutaupyti didelę energijos dalį, kuri iššvaistoma?
<SPEAKER ID="048" NAME="Miloš Koterec" AFFILIATION="PSE">
(SK) Šiais metais minime 10-ąsias euro metines, o 2009 m. sausio 1 d. Slovakija tapo 16-ąja euro zonos nare.
<P>
Mano šalis atsisakdalies savo identiteto, bet ji padartai su pasididžiavimu. Taip, kaip mes branginome savo pinigus, pradėjome naudoti eurą, ir dauguma Slovakijos gyventojų sparčiai pradeda laikyti jį irgi savu. Įvedėme eurą tik po penkerių narystės ES metų, ir, kaip ministras pirmininkas R. Fico pasakNaujųjų metų išvakarėse, galėtume vertinti eurą kaip laimingą talismaną, suteikiantį mums stabilumą ir potencialą Slovakijai vystytis dar energingiau šiuo ekonominės krizės laikotarpiu. Norėčiau pagirti kiekvieną, kuris prisidėjo prie euro įvedimo Slovakijoje, ir pažymėti pozityvų Slovakijos visuomenės požiūrį į naująją valiutą.
<P>
Linkiu visiems slovakams sėkmės naudojant eurą, kaip integruotos ir klestinčios Europos simboliu.
<SPEAKER ID="049" NAME="Marie Panayotopoulos-Cassiotou" AFFILIATION="PPE-DE">
(EL) Gerb. pirmininke, kadangi diskusijos Parlamente apie tai nebus rengiamos, norėčiau pabrėžti pasiūlymo dėl Tarybos direktyvos, įgyvendinančios Europos bendrijos laivų savininkų asociacijos ir Europos transporto darbuotojų federacijos sudarytą susitarimą, svarbą Europos Sąjungai.
<P>
Ši direktyva, kuri yra susijusi su jūrininkų darbu pagal Darbo jūroje konvenciją, leis jūrininkams Europos Sąjungoje užtikrinti tinkamas darbo sąlygas.
<P>
Šį sektorių reikia remti todėl, kad jis prisideda prie vystymosi ir produktyvumo. Europos Sąjungos krantus skalaujančios jūros yra labai svarbios tarptautinei prekybai, ir jauni žmonės turi sieti savo ateitį su jūrininkystės profesijomis bei ateiti į pagalbą laivybai.
<SPEAKER ID="050" NAME="Jörg Leichtfried" AFFILIATION="PSE">
(DE) Gerb. pirmininke, mano kalbos kontekstas - 2008 m. spalio mėn. pradžioje Austrijoje atskleistas neteisėtas šuniukų gabenimas. Nuo 2008 m. spalio mėn. pradžios bandžiau gauti kalbėti skirto laiko vienos minutės kalbų metu, džiaugiuosi, kad man pagaliau pavyko. Įdomu tai, kad B. Rogalskiui buvo leista tarti žodį tris kartus.
<P>
Tačiau dabar prie reikalo. Austrijos policija sustabdsunkvežimį su 137 šuniukais. Transporto priemonės buvo su akivaizdžiais rimtais trūkumais, o gyvūnų pasai - suklastoti, kadangi šunys nebuvo pasiekę teisiškai reikalaujamo amžiaus, kad juos būtų galima transportuoti. Kelionprasidėjo Slovakijoje ir turėjo baigtis Ispanijoje. Šis atvejis nėra vienintelis, ir jis dar kartą atkreipia mūsų dėmesį, kad pelno siekiančios organizacijos nuolat nusikalstamai nesilaiko gyvūnų apsaugos nuostatų Europoje. Europoje tikrai reikia išsamių gyvūnų transportavimo patikrinimų ir atitinkamos baudų grėsmės. ES turi bendrai priimti minimalius gyvūnų apsaugos standartus, o juos įgyvendinti ir prižiūrėti turi visos vyriausybės. Tai taip pat priverstų tas šalis, kurios iki šiol buvo visiškai neveiklios gyvūnų apsaugos srityje, įvesti konkrečius standartus.
<SPEAKER ID="051" NAME="Jelko Kacin" AFFILIATION="ALDE">
(SL) Kruvinos ir nemažėjančios palestiniečių žudynės Gazoje - žmonių bejėgiškumo ir dvejopų standartų simbolis, neteisybė, kuri šaukiasi dangaus. Ar tikrai bendra palestiniečių mirčių suma turi pasiekti keturženklį skaičių, kad tarptautiniai tarpininkai panaudotų tarpininkavimo mechanizmus, kuriais jie disponuoja nuo pirmos konflikto dienos?
<P>
Europos Sąjunga įsivaizduoja esanti aktyvi jėga tarptautiniuose santykiuose ir pasaulinpolitinžaidėja. Bet ar iš tiesų ji tokia yra? Ar mes iš tikrųjų galime vadinti save aktyvia jėga, kai Izraelio armija, nepaisant visos savo prityrusios žvalgybos paramos, atakuoja sausakimšą civilių mokyklą, kurią finansuoja Europos Sąjunga? Ar galima sakyti, kad tarptautinhumanitarinteisegzistuoja, kai Izraelio kariuomenjėga perkrausto palestiniečius į namą ir kitą dieną intensyviai apšaudo jį artilerijos sviediniais?
<P>
Esu daug kartų buvęs Izraelyje, įskaitant Sderotą, labai daug žinau apie tai, kas ten vyksta, bet šis Izraelio veiksmas yra neproporcingas, perdėtas ir nežmoniškas. Šis veiksmas yra amoralus, iškreiptas ir keistas todėl, kad jis iš esmės yra priešrinkiminkampanija. Tai kruvina priešrinkiminkampanija.
<SPEAKER ID="052" NAME="Liam Aylward" AFFILIATION="UEN">
Gerb. pirmininke, pasinaudodamas proga norėčiau palaikyti Europos Sąjungos teikiamą finansavimą Europos specialiosioms olimpinėms žaidynėms, kurios bus surengtos 2010 m. Varšuvoje, ir Pasaulio specialiosioms olimpinėms žaidynėms, kurios bus surengtos 2011 m. Atėnuose, paremti.
<P>
Komisija skyr5 mln. EUR 2003 m. Airijoje vykusioms Pasaulio specialiosioms olimpinėms žaidynėms paremti, ir tai buvo tokia nuostabi proga ir malonumas daugeliui iš mūsų, kurie ten buvo. Europos Sąjunga turi rodyti pavyzdį remiant savanoriškumą sporte.
<P>
Leiskite man pridurti, kad yra rašytindeklaracija šiuo klausimu, ją europarlamentarai gali pasirašyti šią savaitę, ir aš paraginčiau visus kolegas pasirašyti šią deklaraciją, siekiant paremti ES finansavimą šioms labai svarbioms Specialiosioms olimpinėms žaidynėms.
<SPEAKER ID="053" NAME="Jaromír Kohlíček" AFFILIATION="GUE/NGL">
- (CS) Laimingų Naujųjų metų, gerb. pirmininke, ponios ir ponai. Norėčiau išreikšti savo nuostabą dėl likimo ironijos, kad Čekijos vyriausybė, gerai žinoma dėl savo specifinio derybų su Rusija klausimo sprendimo, dar nesudraskį gabalus savo šydo ir neapsipylgalvos pelenais. Ji net nukėlderybas su Rusija dėl energetinio saugumo. Tačiau dar labiau mane šokiravo Europos Komisijos pozicija. Ji grasina sankcijomis Slovakijai ir Bulgarijai, mes net girdėjome, kad D. Cohn-Bendit taip pat rekomenduoja sankcijas, jei bus paleisti uždaryti atominių elektrinių blokai. Norėčiau pasiūlyti Komisijos nariams ir Europos Komisijos pranešėjams apsirūpinti šiltesniais drabužiais, išjungti šildymą namuose ir paaiškinti savo šeimoms, kad jie taip elgiasi iš solidarumo su slovakais ir bulgarais. O gal tai buvo tiesiog nevykęs Naujųjų metų pokštas?
<SPEAKER ID="054" NAME="Emmanouil Angelas" AFFILIATION="PPE-DE">
(EL) Gerb. pirmininke, aš taip pat norėčiau pareikšti nuomonę gamtinių dujų klausimu, kadangi per pastarąsias dešimt dienų tapome konflikto šiuo klausimu liudininkais - konflikto, į kurį buvo įtraukta daug Europos Sąjungos valstybių narių, priklausomų nuo gamtinių dujų energijai, ir sukėlusio rūpesčių piliečiams, įmonėms ir pramonei.
<P>
Po diskusijų tarp dviejų priešiškų pusių, kurios buvo kupinos įtarumo, nepasitikėjimo ir prieštaringų pranešimų, ir Europos Sąjungai pirmininkaujančios šalies bei Komisijos įsikišimo, panašu, kad rastas kažkoks sprendimas.
<P>
Akivaizdu, kad nepaisant ketinimų ir paskirstymų, problema gali vėl iškilti, jei nebus imtasi priemonių. Todėl turime išnagrinėti Europos Sąjungos energetikos doktrinos performulavimo klausimą prijungdami kitus energijos šaltinius.
<P>
Europos Parlamentas taip pat turi nusiųsti aiškią žinutę, kad Europos Sąjunga nebus laikoma įkaite, ir turi dalyvauti diskusijose, siekiant suplanuoti alternatyvius kelius saugiam ir nenutrūkstamam gamtinių dujų tiekimui. Esant nestabilioms ir nesaugioms aplinkybėms, nebus pasiektas tikslas iki 2020 m. sumažinti energijos reikalavimus 20 proc.
<SPEAKER ID="055" NAME="Silvia-Adriana Ţicău" AFFILIATION="PSE">
(RO) Bendros energetikos strategijos ir veiksmų plano, skirto Sąjungos energetiniam saugumui pagerinti, sudarymas turi būti Europos Sąjungos prioritetas.
<P>
Ukrainos įvykdytu gamtinių dujų tiekimo nutraukimu ES valstybėms narėms pabrėžta ES priklausomybnuo jos tradicinių tiekėjų. Dar daugiau, žema temperatūra šią žiemą sukėlrimtų eksploatacijos problemų elektros energijos tiekėjams, jie užfiksavo rekordinius suvartojimo lygius.
<P>
ES reikia sugalvoti Europos strategiją savo energetinės sistemos modernizavimui, energijos efektyvumo didinimui ir energijos tiekimo šaltinių įvairinimui. Projekto "Nabucco" įgyvendinimas, suskystintų dujų terminalų statyba Europos uostuose, investavimas į saugesnes atomines elektrines, energijos efektyvumo ir atsinaujinančios energijos naudojimo didinimas turi būti tarp bendrų prioritetinių veiksmų, kurių tikslas - padidinti ES energetinį saugumą.
<P>
Europos Komisija kartu su Europos investicijų banku ir valstybių narių vyriausybėmis turi nustatyti ir užtikrinti šių prioritetinių projektų finansavimą.
<SPEAKER ID="057" NAME="Gay Mitchell" AFFILIATION="PPE-DE">
Gerb. pirmininke, norėčiau iškelti Zimbabvės klausimą. Man atrodo, jei Zimbabvnerodoma mūsų televizorių ekranuose, tikrai nesidomime kai kuriomis problemomis, kurios ten iškyla. Prisiminkime neseną Jestinos Mukoko, Zimbabvės taikos projekto vykdomosios direktorės ir Zimbabvės žmogaus teisių NVO forumo valdybos narės, atvejį: ji buvo pagrobta ir 21 dieną laikyta vienutėje, kol vėl pasirodHarare magistratų teisme su kankinimo ir blogo elgesio žymėmis - visa tai dėl to, kad ji - žmogaus teisių šalininkė.
<P>
J. Mukoko šiuo metu laikoma įkalinta vienutėje didžiausio saugumo kalėjime, ir jos ateitis, kaip ir daugelio kampanijos dalyvių, pagalbos darbuotojų ir paprastų piliečių, išlieka pavojuje dėl R. Mugabės režimo.
<P>
Šiame Parlamente ir nacionaliniuose parlamentuose pasakyta daug susirūpinimo ir pasmerkimo žodžių, tačiau košmaras paprastiems Zimbabvės gyventojams tęsiasi. Manau, kad laikas mums dar kartą pareikšti savo interesą dėl šio reikalo ir reikalauti Tarybos bei Komisijos, kad būtų imtasi veiksmų ir visiems laikams nutraukta nusikalstama veikla prieš žmones, kurie vykdo kampaniją už žmogaus teises Zimbabvėje.
<SPEAKER ID="058" NAME="Proinsias De Rossa" AFFILIATION="PSE">
Gerb. pirmininke, pritariu Pirmininko šį vakarą padarytam pareiškimui dėl Gazos ir ypač Parlamento sprendimui šiuo klausimu priimti rezoliuciją, raginančią neatidėliotinas vienašales visų Gazos konflikto pusių paliaubas. Šiandien yra žuvę jau daugiau nei 900 žmonių, tad politikos vykdymo kariaujant beprasmiškumas - skausmingai akivaizdus. Turite primygtinai reikalauti, kad Izraelis liautųsi žudyti. Gaza - didžiausias pasaulio kalėjimas su 1,5 mln. kalinių. Dabar, nelaimei, tai ir skerdykla, kurioje vyrai, moterys ir vaikai miršta tik todėl, kad jie palestiniečiai.
<P>
Kuo galėjo nusikalsti Palestinos vaikai, kurie miršta šiame konflikte? Kaip mes, europiečiai, galime pasiteisinti užsiimdami verslu su Izraeliu, kai jis toliau žiauriai žudo nekaltus žmones? Europos Komisija turi liautis teisinusis, nutraukti peštynes ir susivienyti suderintam veiksmui, kuris nutrauks šitas žudynes. Negali būti nkalbos apie Europos santykių su Izraeliu gerinimą, kol jis nedalyvauja konstruktyviame dialoge su visais Palestinos liaudies atstovais.
<SPEAKER ID="059" NAME="Hanna Foltyn-Kubicka" AFFILIATION="UEN">
- (PL) Kaip tarpusavyje bendromis vertybėmis susietų šalių organizacija, Europos Sąjunga turi naudoti visus savo turimus išteklius, kad užkirstų kelią neapykantos plitimui. Tačiau Prancūzijos operatoriui "Eutelsat" atrodo tinkama transliuoti programą iš "Al-Aqsa" TV stoties, kuri susijusi su organizacija "Hamas" ir atvirai ragina pulti civilius Izraelio gyventojus.
<P>
Taip elgdamasis "Eutelsat" dar kartą pademonstravo, kad etiško verslo sąvoka visiškai svetima tiems, kurie atsakingi už tos bendrovės valdymą, ypač jei turėsime omenyje, kad nepriklausomai Kinijos televizijos kompanijai NTD TV buvo neleista transliuoti kelis mėnesius. Nepaisydama daugelio kreipimųsi, "Eutelsat" vadovybir toliau nelinkusi atšaukti savo sprendimo, kuris buvo priimtas spaudžiant Kinijos vyriausybei. Nelaukti visiškai amoralūs "Eutelsat" vadovybės sprendimai verčia abejoti, ar tikrai atsakingų asmenų ketinimai orientuoti tik į verslą.
<SPEAKER ID="060" NAME="Ilda Figueiredo" AFFILIATION="GUE/NGL">
(PT) Gerb. pirmininke, Izraelio vykdomas Gazos puolimas - tai karo nusikaltimas ir nusikaltimas žmonijai. Tai, kas vyksta, yra tragedija: mir900 palestiniečių, įskaitant daugybę vaikų, tūkstančiai sužeisti.
<P>
Turime reikalauti nutraukti Gazos puolimą. Turime reikalauti nutraukti Izraelio blokadą, nes tai paverčia Gazą koncentracijos stovykla. Štai kodėl prisijungiame prie visų žmonių iš visų šalių ir visų žemynų, kurie dalyvauja protesto prieš žudynes demonstracijose - visų žmonių iš kiekvienos šalies ir kiekvieno žemyno, kurie pasipiktinę eina į gatves skanduodami "Daugiau jokių nusikaltimų!" Europos Parlamentui ir kitoms atsakingoms Europos Sąjungos institucijoms labai svarbu reikalauti nedelsiant nutraukti Gazos puolimą ir nedelsiant baigti Izraelio blokadą.
<SPEAKER ID="061" NAME="Jaroslav Zvěřina" AFFILIATION="PPE-DE">
- (CS) Ačiū, gerb. pirmininke. Neseniai buvau priblokštas to, kaip kelios Čekijos draudimo bendrovės nutraukpremijų mokėjimą moterims, kurios įsigijo privalomus automobilio draudimo liudijimus. Šis žingsnis buvo pagrįstas įsigaliojančiu nauju antidiskriminaciniu įstatymu. Vėl matome, kaip kai kurie politikai ir nevyriausybinės organizacijos užima gana išpūstą poziciją lyčių lygybės klausimu. Vienas iš tokių perdėjimų - statistinės matematikos neigimas, nors ji kasdien įrodo, kad vyrai ir moterys įvairiais savo gyvenimo aspektais elgiasi skirtingai, todėl turi skirtingus draudimo lygius ir kitas rizikas. Neigti tokius skirtumus - tai kovoti ne už lygias teises, o už abiejų lyčių panašumą ir tapatumą. Tokia kova būtų ir beprasmiška, ir juokinga. Vyrai ir moterys skiriasi vienas nuo kito būtent todėl, kad abi lytys naudingai ir palankiai papildo viena kitą kasdieniame gyvenime, visuomenėje ir būdami partneriai.
<SPEAKER ID="062" NAME="Gerard Batten" AFFILIATION="IND/DEM">
Gerb. pirmininke, ką tik paskelbta nauja nuomonės apklausa, kurią užsak"Kampanija už nepriklausomą Didžiąją Britaniją". Dauguma apklaustųjų pasakė, kad Europos Sąjunga nepalaiko ryšio, yra korumpuota ir pinigai yra nedidelės vertės; 83 proc. apklaustųjų nori, kad Jungtinės Karalystės teisbūtų viršiausia, todėl nori atšaukti ES teisės viršenybę; 71 proc. nori referendumo dėl tolesnės Didžiosios Britanijos narystės. Deja, tam nėra daug šansų, kadangi leiboristų vyriausybnepaskelbs referendumo net dėl Lisabonos sutarties, nors pažadėjo tai savo rinkimų manifeste.
<P>
Britai nori laisvai prekiauti, draugauti ir bendradarbiauti su Europa ir pasauliu, o ne būti valdomi Europos Sąjungos. Jei būtų surengtas tikrai teisingas referendumas, kuriame būtų paklausta britų, ar jie nori dar glaudesnės politinės ir ekonominės integracijos su ES ar išstoti iš jos, didžioji dauguma balsuotų už išėjimą.
<SPEAKER ID="063" NAME="Avril Doyle" AFFILIATION="PPE-DE">
Gerb. pirmininke, norėčiau išreikšti savo susirūpinimą dėl nuolat didėjančios mokslinio tikslumo stokos Komisijos šiam Parlamentui teikiamuose projektų pasiūlymuose ir tikrai kai kuriuose pranešimuose bei pataisose, už kurias mes kaip parlamentarai esame atsakingi. Geras mokslas vis labiau nusileidžia populistinėms ir emocinėms reakcijoms, dažnai pateikiamoms kaip atsargumo principas.
<P>
Panagrinėkime augalų apsaugos produktų klausimą. Atsisakėme mokslinio rizikos vertinimo principo. Nėra išsamaus ES įtakos vertinimo, trūksta mokslinio endokrininės sistemos veiklą trikdančios medžiagos apibrėžimo, jis nesuderintas su Cheminių medžiagų registracijos, įvertinimo, autorizacijos ir apribojimų direktyva.
<P>
Didėjančiu mokslinio tikslumo ir gero mokslo stygiumi sukuriame prastą tarptautinę reputaciją ES teisės aktams ir kenkiame jų patikimumui.
<SPEAKER ID="064" NAME="Slavi Binev" AFFILIATION="NI">
(BG) Gerb. pirmininke, ponios ir ponai, dujų krizė, kuri ištiko Europos Sąjungą 2009 m. pradžioje, sparčiai įgauna katastrofos mastą Bulgarijoje, nes ji neturi alternatyvos palengvinti dujų tiekimą. Nediskutuosiu apie gėdingą, trumparegišką Bulgarijos vyriausybės priimtą sprendimą, kuris pavertmano šalį įkaite konflikte tarp Rusijos ir Ukrainos, kadangi tai akivaizdu kiekvienam.
<P>
Dabar mums svarbiau nuspręsti, kokių priemonių imtis, kad įveiktume krizę. Šiuo atveju tai gali reikšti, kad Bulgarija turi rasti alternatyvą, kad galėtų nutraukti savo išorinę priklausomybę. Štai kodėl manau, kad labai svarbu Europai ir Balkanų šalims, pavyzdžiui, Bulgarijai, pasekti Slovakijos pavyzdžiu ir priimti sprendimą iš naujo paleisti I, II, III ir IV blokus Kozlodojaus atominėje elektrinėje. Šiuo metu tai vienintelis Bulgarijos turimas pasirinkimas, suteikiantis jai galimybę įgyti šiek tiek nepriklausomybės ir sumažinti tiek tiesioginę žalą, tiek žalą, kuri bus padaryta, dabar naudojant mazutą, kaip dujų pakaitalą.
<SPEAKER ID="065" NAME="Maria Petre" AFFILIATION="PPE-DE">
(RO) Kadangi 2009-ieji ką tik prasidėjo, norėčiau pasakyti jums visiems, kad, mano nuomone, tai neeiliniai metai.
<P>
2009 m. sukanka 20 metų, kai baigėsi šaltasis karas ir buvo nugriautos visos sienos, dalijusios šalis ir pačią Europą į Rytus ir Vakarus - su laisve ir demokratija vienoje pusėje ir totalitariniu režimu kitoje.
<P>
Kaip rumunų europarlamentarir kaip Rumunijos pilietė, žinanti, kas yra diktatūra, manau, kad šie du dešimtmečiai - tai perėjimo laikotarpis kai kuriems iš mūsų ir priėmimo laikotarpis likusiems.
<P>
Taip pat manau, kad, nepaisant dabartinės atmosferos, 2009 m. mūsų veiksmai, kaip ir Europos Komisijos veiksmai, turi būti nukreipti į vieningą Europą visiems europiečiams - Europą, kurioje kiekvienas iš jos 500 mln. piliečių jaustų, kad jo teisės garantuojamos, kad būtų jaučiamas tikras solidarumas, kad niekas vėl negalėtų būti diskriminuojamas, kad niekam niekada nereikėtų jaustis pašaliečiu ar tik pakenčiamam vieningoje Europoje, kad mes visi būtume Europos piliečiai, kurie jaučiasi vienodai, nesvarbu, kur kiekvienas mūsų buvome iki 1989 m.
<SPEAKER ID="066" NAME="Mieczysław Edmund Janowski" AFFILIATION="UEN">
- (PL) Gerb. pirmininke, Europos Parlamentas daug kartų sprendklausimus, susijusius su aplinka. Norėčiau pabrėžti problemą, į kurią mano dėmesį atkreipmokiniai, susirūpinę natūralia aplinka. Dramatiškai krenta įkainiai už metalo laužą, popierių ir butelius, pagamintus iš sintetinių medžiagų. Tampa nerentabilu rinkti tokias medžiagas. Be to, daug miestų atsisakkonteinerių, į kuriuos tai būtų galima suskirstyti, arba liovėsi juos tuštinti.
<P>
Pastaruoju metu žiniose daug kalbama apie popieriaus perdirbimą. Dabartinpadėtis Lenkijoje šiuo atžvilgiu gali būti apibendrinta taip. Tie, kurie renka makulatūrą, tvirtina, kad kainos yra per žemos ir neapsimoka makulatūros tvarkyti. Kita vertus, tie, kurie gamina popierių, naudodami perdirbtą popierių, teigia, kad perdirbtas popierius jiems per brangus ir dabartinėmis kainomis jiems neverta investuoti į perdirbimo įrangą. Todėl kreipiuosi dėl ekologiškai sąmoningo veiksmo, kad išspręstume šią problemą. Esant tokiai situacijai, vaikai renka makulatūrą todėl, kad ši veikla turi mokomąją vertę, bet paskui tas popierius išmetamas į bendrus sąvartynus.
<SPEAKER ID="067" NAME="Pirmininkė">
Ponios ir ponai, padariau viską, ką galėjau, kad kiek įmanoma daugiau kalbėtojų turėtų galimybę tarti žodį.
<P>
Šis klausimas baigtas.

<CHAPTER ID="014">
Naudojant degalus išmetamų šiltnamio efektą sukeliančių dujų stebėsena ir mažinimas (kelių transporto priemonės ir vidaus vandens kelių laivai) (diskusijos)
<SPEAKER ID="418" NAME="Pirmininkas">
Kitas klausimas - D. Corbey pranešimas Aplinkos, visuomenės sveikatos ir maisto saugos komiteto vardu dėl pasiūlymo dėl Europos Parlamento ir Tarybos direktyvos, iš dalies keičiančios Direktyvą 98/70/EB dėl benzino, dyzelinių degalų (dyzelino) ir gazolių kokybės rodiklių ir šiltnamio efektą sukeliančių dujų, išmetamų kelių transporto priemonėms naudojant degalus, stebėsenos ir mažinimo mechanizmo nustatymo ir iš dalies keičiančios Tarybos direktyvą 1999/32/EB dėl vidaus vandens kelių laivų kuro kokybės rodiklių bei panaikinančios Direktyvą 93/12/EE - C6-0061/2007 -.
<SPEAKER ID="419" NAME="Dorette Corbey" LANGUAGE="NL">
Pone pirmininke, Komisijos nary, ponios ir ponai, rytoj bus užbaigtas ilgas procesas. Nuoširdžiai dėkoju pagalbiniams pranešėjams, visam personalui, Komisijai ir Tarybai pirmininkaujančiai Prancūzijai už jų pastangas, darbą ir norą bendradarbiauti.
<P>
Rytoj turėsime galimybę patvirtinti pasiūlymą pirmajame svarstyme ir taip duoti žalią šviesą specialiai direktyvai. Pirmą kartą reikalavimai dėl CO2 bus susieti su produktu ir gamybos procesu. Parlamentas įsipareigojo šią direktyvą toliau tobulinti.
<P>
Direktyva neabejotinai paskatins naudoti ekologiškus ir priimtinus biodegalus, taip pat naudoti elektrą kelių transporte - o tai leis pasiekti didžiulį taupymo efektą didinant našumą - ir atsisakyti metano dujų deginimo praktikos. Tai puikūs rezultatai, įrodantys, kad Europa eina tvarios plėtros keliu.
<P>
Tačiau grįžkime į pradžią. Degalų kokybės direktyva siekiama dviejų tikslų: užtikrinti oro kokybę ir sumažinti taršą CO2. Oro kokybės gerinimo požiūriu pirminiame dokumente yra trys pasiūlymai. Pirma, siūloma paspartinti sieros mažinimą vidaus vandenų laivų degaluose. Kalbant apie antrąjį pasiūlymą, susijusį su išimties taikymu etanoliui, Komisija pasiūlpadidinti didžiausią leistiną garų slėgio lygį, kai etanolis maišomas su degalais. Šis klausimas sukėldaug diskusijų. Ypač pietinės šalys norėtų, kad išimtys būtų taikomos, kai etanolis maišomas su degalais, bet būtent šios šalys labiausiai kenčia nuo žalingo ozono problemos. Kompromiso būdu buvo susitarta, kad išimtis bus taikoma tik tuo atveju, jei oro kokybatitinka nustatytus reikalavimus.
<P>
Trečiasis pasiūlymas susijęs su metilciklopentano magnio trikarbonatu (MMT), degaluose naudojamu priedu, kuris yra žalingas ir žmonėms, ir automobiliams. Taigi daugelis būtų linkę manyti, kad jo naudojimas turėtų būti uždraustas. Deja, dėl Pasaulio prekybos organizacijos taisyklių tai padaryti nėra taip paprasta. Todėl dabar buvo nutarta nustatyti šio priedo kiekio ribinę vertę, o tai neabejotinai padės apsaugoti žmonių sveikatą ir sumažinti neurotoksinių medžiagų išskyrimą į aplinką.
<P>
Dabar norėčiau pereiti prie antrojo pagrindinio direktyvos tikslo, būtent prie klausimo dėl taršos šiltnamio efektą sukeliančiomis dujomis mažinimo. Kaip pirmiau minėjau, būtent šio tikslo atžvilgiu buvo padaryta daugiausia šio teisės akto patobulinimų. Pirmą kartą konkretus reikalavimas dėl išmetamo CO2 kiekio mažinimo bus susietas su gamybos procesu. Po kelerių metų iš naftos pramonės bus reikalaujama teikti duomenis apie taršą šiltnamio efektą sukeliančiomis dujomis, sukeliamą išgaunant naftą, ją transportuojant, paskirstant, perdirbant, taip pat naudojant dyzeliną ar benziną. Vėliau remiantis šia "nuo gręžinio iki automobilio" analize bus nustatyta standartinvertė. Be to, iki 2020 m. visoje grandinėje išmetamų teršalų kiekis turės būti sumažintas 10 proc.
<P>
Nereikia nsakyti, kad šį 10 proc. tikslą mes labai nuodugniai apsvarstėme. Šešiais procentais įgyvendinti šį tikslą yra privaloma, o likusi dalis gali būti pasiekta didinant našumą visoje grandinėje, t. y. sudeginant mažiau kuro, didinant naftos perdirbimo įmonių našumą ir rūpinantis rezervuarų ir vamzdynų sandarumu, taip pat naudojant biodegalus, bet tik tokios rūšies, kuriems būdinti aukščiausio našumo rodikliai. Auginti žaliavas degalams, kurie, atsižvelgus į viską, yra tik šiek tiek geresni, yra bevertis reikalas. Apsirūpinti žaliava biodegalams kertant atogrąžų miškus būtų didžiulis žingsnis atgal.
<P>
Todėl turime nustatyti griežtus tvarumo kriterijus. Šie kriterijai dabar įtraukti į direktyvą. Jie apima CO2 našumą, biologinę įvairovę, bet taip pat socialinius kriterijus. Visų pirma, likę 4 proc. siekiant tikslo sumažinti taršą 10 proc. yra neprivalomi. Ši 4 proc. dalis, savo ruožtu, sudaryta iš dviejų dalių. 1 dalis susijusi su projektų naudojant švarios plėtros mechanizmą (ŠPM) įgyvendinimu visoje grandinėje. Vienas iš efektyviausių būdų sumažinti taršą šiltnamio efektą sukeliančiomis dujomis yra mažiau jų deginti, bet tai ne visada siejama su benzinu ar dyzelinu, kuriuo prekiaujama Europos rinkoje.
<P>
Kita 2 proc. dalis susijusi su naujomis technologijomis, pvz., anglies dioksido surinkimo ir saugojimo (CCS) technologija, taip pat su elektros naudojimu kelių transporte. Elektros naudojimo kelių transporte technologija gali būti perspektyvi, tačiau būtina tuo įsitikinti prieš pradedant ją taikyti komerciškai plačiu mastu. Tai turėtų paaiškėti iki 2014 m., kada orientaciniai rodikliai galės tapti privalomi.
<P>
Apskritai esu tos nuomonės, kad ši direktyva labai prisidės mažinant kelių transporto sukeliamą taršą CO2. Džiugu žinoti, kad panašių iniciatyvų imasi ir Jungtinės Amerikos Valstijos. Mažai anglies dioksido išskiriančių degalų standartas, kurį patvirtino Kaliforniją, dabar kopijuojamas visose valstijose.
<P>
Dar kartą norėčiau padėkoti pagalbiniams pranešėjams už jų indėlį ir puikų bendradarbiavimą. Dabar nekantriai laukiu diskusijų.
<SPEAKER ID="420" NAME="Jean-Louis Borloo" LANGUAGE="FR">
Pone pirmininke, ponios ir ponai, norėčiau padėkoti pranešėjai D. Corbey už darbą, kuris techniniu požiūriu yra labai sudėtingas, bet visiškai būtinas, jei norime ateityje mažiau teršti aplinką.
<P>
Buvo pasiektas kompromisas dėl, paprastai tariant, 6+4 tikslo. 6 proc. dalis yra iš karto privaloma, o 4 proc. dalies atžvilgiu galioja periodinės persvarstymo sąlyga. Taip pat buvo padaryta pažanga kitais klausimais, ypač dėl, mūsų požiūriu, būtinųjų ir minimalių biodegalų tvarumo kriterijų nustatymo direktyvoje dėl energijos iš atsinaujinančių šaltinių naudojimo skatinimo. Taigi manau, kad mums pavyko pasiekti labai gerą kompromisą ir už tai taip pat norėčiau padėkoti Komisijai.
<SPEAKER ID="421" NAME="Stavros Dimas" LANGUAGE="EL">
Pone pirmininke, Komisija palankiai vertina susitarimą dėl degalų kokybės direktyvos, kurioje išlaikyti pagrindiniai Komisijos pasiūlymo elementai, bet kurioje žengtas svarbus žingsnis aplinkos apsaugos srityje. Taigi norėčiau padėkoti pranešėjai Dorette Corbey už jos indėlį siekiant galutinio susitarimo. Pagrindinis kompromisinio susitarimo elementas - tai energijos tiekėjų prievolmažinti taršą šiltnamio efektą sukeliančiomis dujomis viso degalų būvio ciklo metu. Tai svarbus indėlis į mūsų kovos klimato kaita politiką. Tai skatins technologinę pažangą, kartu tai yra pirmoji iš šiuo metu tvirtinamų papildomų priemonių, įtraukta į persvarstytą strategiją dėl automobilių sukeliamos taršos anglies dioksido išlakomis mažinimo.
<P>
Įtraukdami biodegalų tvarumo kriterijus mes ne tik paskatinsime taršos šiltnamio efektą sukeliančiomis dujomis požiūriu geriausios rūšies biodegalų naudojimą, bet taip pat išvengsime rimto pavojaus aplinkai, susijusio su jų gamyba. Be to, kompromisinis susitarimas leis sumažinti išmetamų teršalų kiekius, daugiausia dėl to, kad jame sumažintas didžiausiais leistinas sieros ir lakiųjų organinių junginių kiekis, taip pat skatinti etanolio naudojimą, geriau informuoti vartotojus bei nustatyti santykinę leistino metilciklopentano magnio trikarbonato (MMT) priedo kiekio ribą. Trumpai tariant, kompromisinis susitarimas atitinka mūsų tradicinės atmosferos taršos kontrolės politikos principus ir yra svarbus žingsnis pirmyn mūsų kovos su klimato kaita politikoje. Todėl raginu jus rytoj balsuoti už jį.
<SPEAKER ID="422" NAME="Pilar Ayuso" LANGUAGE="ES">
Pone pirmininke, Komisijos nary, pirminis Komisijos pasiūlymas buvo geras pasiūlymas, ne tik dėl sieros kiekio mažinimo, bet taip pat dėl naujo 7a straipsnio, kuriame nustatoma tiekėjų prievollaipsniškai mažinti taršą šiltnamio efektą sukeliančiomis dujomis bei dėl to, kad jame yra išspręsta įsisenėjusi garų slėgio naudojant benzino ir bioetanolio mišinius problema, su kuria ypač susiduria tokios šalys kaip mano, kuriose vasaros labai karštos.
<P>
Tačiau mūsų visų susirūpinimui po balsavimo Aplinkos, visuomenės sveikatos ir maisto saugos komitete viso to neliko.
<P>
Šiandien mes turime susitarimą, kuris susilpnina 7a straipsnio taikymą ir atkuria nukrypti leidžiančią nuostatą garų slėgio atžvilgiu kartu sugriežtindamas naudojimosi ja sąlygas. Kalbant apie likusią kovos su klimato kaita priemonių paketo dalį, ne visi jį mano esant be trūkumų, bet tai kažkas, ką visi gali priimti.
<P>
Norėčiau padėkoti poniai D. Corbey už jos puikų darbą ir imlumą sprendžiant problemas, taip pat ponui C. Turmes ir, žinoma, Tarybai pirmininkaujančiai Prancūzijai, kuri taip pat parodpuikiai gebanti spręsti klausimus šioje srityje.
<SPEAKER ID="423" NAME="Marios Matsakis">
ALDE frakcijos vardu. - Pone pirmininke, daugelis iš mūsų pagaliau pradeda suvokti, kad mūsų planeta nėra nesunaikinama ir kad ji iš tikrųjų turi savo "galiojimo laiką", kurį mes, žmonės, savo neprotingais veiksmais sparčiai artiname prie pabaigos. Tačiau, žinoma, dar yra abejojančių tomų, mūsų rūmuose taip pat, bet jų gretos sparčiai mažėja jiems patiems atsisakant savo ribotų kraštutinio dogmatizmo pažiūrų arba išsilaisvinant iš trečiosios šalies, kartais įtartinos, manipuliavimo gniaužtų.
<P>
ES turėtų būti ir yra kovos siekiant išsaugoti mūsų aplinką priešaky ir teisėkūros priemonės, skirtos kovai su klimato kaita, dėl kurių dabar diskutuojame Parlamente, yra labai sveikintinas to įrodymas. Bet kad šios priemonės iš tikrųjų būtų naudingos, jos turi būti esminės bei efektyviai ir tinkamu laiku įgyvendintos. Kaip visada, būtina priimti tam tikrus kompromisus, kaip buvo padaryta ir D. Corbey pranešimo dėl šiltnamio efektą sukeliančių dujų, išmetamų kelių transporto priemonėms naudojant degalus, stebėsenos ir mažinimo atveju.
<P>
Buvo pasakyta, kad pranešėja su pavydėtinu atkaklumu stengėsi neutralizuoti Tarybos pasiūlymų susilpninimo padarinius, ir manau, kad dideliu mastu jai pavyko. Dėl šio laimėjimo ją sveikinu. Taip pat reikėtų pasakyti, kad pranešėja nuolat informavo visus pagalbinius pranešėjus apie šių sunkių derybų eigą, taip užtikrindama bendradarbiavimą, suteikusį jai labai geras kortas prie derybų stalo.
<P>
Kompromisiniame susitarime priimti pakankamai tinkami, atsižvelgiant į aplinkybes, sprendimai labiausiai ginčytinais klausimais, pvz., dėl biodegalų ar metalų priedų ir sieros kiekio kai kuriuose degaluose, ir mano frakcija visapusiškai jį remia.
<SPEAKER ID="424" NAME="Neil Parish" AFFILIATION="PPE-DE">
Pone pirmininke, pirmiausia norėčiau padėkoti pranešėjai D. Corbey ir Tarybai pirmininkaujančiai Prancūzijai už didžiules pastangas siekiant susitarimo dėl šio labai pažangaus priemonių paketo, sudarančio mūsų kovos su klimato kaita dalį. Taip pat norėčiau padėkoti Josephui Daului, kurį aš pakeičiau, už jo sunkų darbą rengiant Žemės ūkio ir regioninės plėtros komiteto nuomonę dėl šio D. Corbey pranešimo degalų kokybės klausimu.
<P>
Galiausiai pavyko pasiekti susitarimus dėl šio pranešimo ir dėl labai glaudžiai su juo susijusio C. Turmes pranešimo atsinaujinančių energijos išteklių klausimu, dėl kurių mes žemės ūkio pasaulyje galime būti labai patenkinti. Manau, kad tvari biodegalų pramonturi ateitį ir kad šios dvi direktyvos suteikia būtinąjį teisinį pagrindą šios pramonės plėtojimui, kad ateityje galėtumėme pereiti prie pažangesnės antrosios kartos biodegalų. Palankiai vertinu tai, kad dabar įsipareigojome siekti tikslo, kad visame ES naudojamų energijos rūšių derinyje energija iš atsinaujinančių šaltinių sudarytų 20 proc.
<SPEAKER ID="425" NAME="Claude Turmes" AFFILIATION="Verts/ALE">
Pone pirmininke, pirmiausia norėčiau pasveikinti ponią Dorette Corbey. Man, kaip pranešėjui direktyvos dėl energijos iš atsinaujinančių šaltinių klausimu, buvo labai svarbu, kad mes galėjome glaudžiai bendradarbiauti siekdami, kad tvarumo kriterijai būtų vienodai įtvirtinti abiejose direktyvose. Dėl ponios D. Corbey kovingumo galiausiai mums pavyko pasiekti tai, kad dabar visi tvarumo kriterijai su visomis detalėmis yra įtraukti į direktyvą dėl kuro kokybės, nes tai svarbu ES teisės aktų skaitomumo ir matomumo požiūriu.
<P>
Manau, kad šiuo klausimu, susijusiu su tvarumo kriterijais, mums pavyko labai patobulinti Komisijos pasiūlymą. Anglies pėdsakas dabar labai griežtai apibrėžtas, ne tik tiesioginio, bet taip pat netiesioginio žemės naudojimo sritims. Tai labai svarbu ateičiai. Manau, mes taip pat užtikrinome, kad aplinkosaugos ir energetikos sričių ekspertai - transporto ir energetikos generalinis direktoratas ir aplinkos apsaugos generalinis direktoratas Komisijos lygmeniu, taip pat ekspertai iš aplinkos apsaugos ir energetikos sektorių nacionaliniu lygmeniu - bendradarbiautų šių tvarumo kriterijų klausimu, o tai taip pat svarbu.
<SPEAKER ID="426" NAME="Kathy Sinnott" AFFILIATION="IND/DEM">
Pone pirmininke, šiuo metu daug dėmesio skiriama technologinei klimato kaitos sušvelninimo pusei plėtojant alternatyvių rūšių degalus. Aš palankiai vertinu šias pastangas ir norėčiau prisidėti prie šių diskusijų.
<P>
Norėčiau atkreipti dėmesį į dumblių alyvą, kuri gali būti paversta biokuru, galinčiu pakeisti iškastinį naftos kurą. Tai kuro rūšis, duodanti naudą ir ekonominiu, ir aplinkos apsaugos požiūriu, nes dumbliai viso gamybos proceso metu absorbuoja CO2, todėl iš jų mes galime gauti teigiamą anglies dioksido balansą turintį energijos šaltinį. Dar daugiau, priešingai nei biodegalai, dėl kurių vis dažniau kyla ginčų, ši alternatyva neišstumia maisto gamybos. Dumbliai iš tiesų gali būti auginami ir natūraliuose, ir dirbtiniuose vandens telkiniuose. Be to, šių degalų gamyba būtų ypač naudinga pakrančių bendruomenėms, kur dėl prastėjančios padėties žvejybos pramonėje iškilo būtinybsukurti naujų pramonės šakų.
<P>
Atsižvelgdama į tai, raginu Komisija labai rimtai apsvarstyti alternatyvą naudoti dumblius degalų gamybai. Šių degalų pranašumas taip pat tas, kad jų energetinis rodiklis aukštas, o masės rodiklis - žemas ir jie yra vieni iš nedaugelio degalų, turinčių perspektyvą ateityje pakeisti raketose ir lėktuvuose naudojamus degalus.
<SPEAKER ID="427" NAME="Dorette Corbey" LANGUAGE="NL">
Pone pirmininke, Komisijos ir Tarybos atstovai, ponios ir ponai, dėkoju už gerus žodžius. Aš iš tikrųjų manau, kad mums pavyko pasiekti šį rezultatą dėl gero tarpusavio bendradarbiavimo. Tik sutelkę bendras jėgas galime būti stiprūs, ir šiuo atveju ši tiesa pasitvirtino. Labai svarbu, kad direktyva dėl degalų kokybės rodiklių būtų vertinama atsižvelgiant į visą klimato kaitos priemonių paketą.
<P>
Pirmiausia, C. Turmes pranešimas direktyvos dėl atsinaujinančių energijos šaltinių klausimu šiuo atžvilgiu, žinoma, svarbus. Mes sutariame dėl tų pačių tvarumo kriterijų, kurie, mano nuomone, bus labai svarbus indėlis pasaulio mastu. Todėl labai svarbu, kad rytoj tam kartu padėtumėme pamatus.
<P>
Pritariu K. Sinnott entuziazmui dėl dumblių alyvos. Tiesą sakant, mane pačią ši perspektyva jaudina ne mažiau nei ją. Šios direktyvos dėl degalų kokybės rodiklių puikumas glūdi tame, kad ji duoda didžiulį postūmį naujų technologijų atsiradimui, taigi tai galėtų būti tikra paskata plėtoti dumblių technologiją. Iš esmės, dumblių alyvos gamybos metu išsiskiria daug mažiau CO2, todėl ji yra tokia patraukli naftos bendrovėms ir kitiems, norintiems investuoti būtent į šias technologijas.
<P>
Taip pat labai svarbu, kad su klimato kaitos priemonių paketu būtų susietas ir kitas pranešimas, G. Sacconi pranešimas dėl naujų lengvųjų automobilių. Mes ypač siekėme, kad į šią direktyvą būtų įtraukta elektra. Elektra varomi automobiliai - tai mūsų ateitis. Naudojant elektrą kelių transporte pasiekiamas daug kartų didesnis našumas nei naudojant benziną ar dyzeliną. Todėl turėtumėme iš tikrųjų link to judėti.
<P>
Pastebėjau, kad G. Sacconi pranešime yra nemažai paskatų šia kryptimi, ir tai yra būdas spręsti vištos ir kiaušinio dilemą. Kad galėtumėme turėti mažiau aplinką teršiantį kelių transportą ir naudoti švaresnius degalus, turime tinkamai skatinti ir automobilių sektorių, ir degalų sektorių. Tikiuosi, kad šios su transportu susijusios sudedamosios klimato kaitos priemonių paketo dalys bet kuriuo atveju padės mums teigiamai prisidėti prie taršos šiltnamio efektą sukeliančiomis dujomis mažinimo. Dar kartą dėkoju visiems už bendradarbiavimą.
<SPEAKER ID="428" NAME="Pirmininkas">
Diskusijos baigtos.
<P>
Balsavimas vyks 2008 m. gruodžio 17 d., trečiadienį.

<CHAPTER ID="013">
EB ir Tadžikistano Respublikos partnerystės ir bendradarbiavimo susitarimo sudarymas (diskusijos)
<SPEAKER ID="156" NAME="Pirmininkė">
Kitas klausimas - bendros diskusijos dėl
<P>
Tarybos ir Komisijos pareiškimų dėl EB ir Tadžikistano Respublikos partnerystės ir bendradarbiavimo susitarimo sudarymo ir
<P>
Alojzo Peterle rekomendacijos Užsienio reikalų komiteto vardu dėl pasiūlymo dėl Tarybos ir Komisijos sprendimo dėl partnerystės ir bendradarbiavimo susitarimo, nustatančio Europos Bendrijų bei jų valstybių narių ir Tadžikistano Respublikos partnerystę, sudarymo
<P>
(12475/2004 - 11803/2004 - C6-0118/2005 -.
<SPEAKER ID="157" NAME="Cecilia Malmström" LANGUAGE="SV">
Ponia pirmininke, gerbiamieji EP nariai, ponia Komisijos nare, pone A. Peterle, džiaugiuosi galimybe šią popiete aptarti EB ryšius su Tadžikistanu ir pirmiausia partnerystės ir bendradarbiavimo susitarimo svarbą klojant naujus mūsų santykių su šia šalimi pamatus.
<P>
Žinau, kad Parlamentas labai domisi šiuo klausimu. Jau 2008 m. vasario mėn. savo rezoliucijoje dėl ES strategijos dėl Vidurio Azijos jūs paraginote valstybes nares nedelsti ir ratifikuoti partnerystės ir bendradarbiavimo susitarimą, taip patvirtindami savo ketinimą susitarimą patvirtinti artimiausiu metu.
<P>
Dabar susitarimas jau ratifikuotas ir yra didelis noras kuo skubiau padaryti kitus žingsnius, kad partnerystės ir bendradarbiavimo susitarimas galėtų įsigalioti kuo skubiau, jei pasiseks - šių metų pabaigoje. Jei tą padaryti pavyks, šis susitarimas duos aiškią žinią, kad pereiname į naują Europos Sąjungos ir Tadžikistano Respublikos santykių etapą.
<P>
Tadžikistanas užimą svarbią vietą visoje mūsų strategijoje dėl Vidurio Azijos. Ši sunkiai pasiekiama šalis yra viena skurdžiausių pasaulyje. Ji turi bendrą sieną su Afganistanu, kuri yra prastai saugoma ir todėl ją kerta pagrindinis narkotikų kontrabandos gabenimo maršrutas, be to, ji yra vartai islamo radikalams patekti į regioną. Taigi esame labai suinteresuoti paremti Tadžikistaną - ir pačios šalies labui, ir tam, kad būtų išspręstos mūsų bendros problemos. Šį darbą jau pradėjome užmegzdami daug ryšių. Tarybai pirmininkaujanti Švedija liepos mėn. nusiuntį regioną aukšto lygio grupę, o vakar Briuselyje įvyko ES ir Vidurio Azijos šalių vyriausybių konferencija.
<P>
Tačiau Tadžikistanas yra viena iš nedaugelio šalių prie rytinės ES sienos, su kuria pasibaigus "šaltajam karui" dar nesudarytas bendras susitarimas. Jei rimtai norime spręsti pirmiau minėtus klausimus, turime pakloti tinkamą pagrindą mūsų būsimiems santykiams. Esami susitarimai su Tadžikistanu dėl politinio dialogo ir praktinio bendradarbiavimo turi būti patobulinti geriau priderinant juos prie iššūkių, su kuriais susiduria visas regionas. Partnerystės ir bendradarbiavimo susitarimas suteiktų daugiau struktūriškumo diskusijoms abiem pusėms svarbiais klausimais - klausimais, susijusiais su žmogaus teisėmis, teisine valstybe, prekyba narkotikais ir organizuotu nusikalstamumu, taip pat terorizmu ir religinėmis organizacijomis.
<P>
Taip pat turime padaryti pažangą spręsdami klausimus, susijusius su demokratija, geru socialinės sistemos valdymu ir žmogaus teisėmis regione. Visi suprantame, kad ši užduotis anaiptol nėra lengva. Todėl labai džiaugiuosi struktūriniu dialogu su Tadžikistanu dėl žmogaus teisių, kuris suteikia galimybę vesti tinkamą diskusiją. Antrasis šio dialogo raundas vyks rugsėjo 23 d. Dušanbmieste.
<P>
Turime toliau skatinti Tadžikistaną parengti reformų programą. Pokyčiai visada kelia didelį nerimą. Norėtume matyti šalyje daugiau demokratijos laisvės burtis į organizacijas, tikėjimo laisvės, žiniasklaidos laisvės ir pilietinės visuomenės plėtojimo požiūriu. Turime padaryti viską, kad įtikintumėme Tadžikistaną, jog kovojant su neteisėta veikla, prekyba narkotikais ir terorizmu būtina vadovautis teisinės valstybės principais. Turime pabrėžti, kad žmogaus teisės ir pagrindinės laisvės turi būti gerbiamos, nes tai būdas užkirsti kelią etniniams ir kultūriniams konfliktams.
<P>
Mes taip pat labai susirūpinę dėl plataus masto korupcijos šalyje. Šis reiškinys ne tik trukdo Tadžikistanui vystytis, bet taip pat yra kliūtis gaunant veiksmingą pagalbą iš šalių donorių. Turėtume visais turimais kanalais raginti Tadžikistano valdžią kuo skubiau imtis spręsti šią problemą. Negalime ignoruoti to fakto, kad visi prekybos narkotikais tranzito keliai - ar bent dauguma jų - eina per Tadžikistaną. Šalis labai menkai apsaugota nuo radikalių judėjimų ir tarptautinio organizuoto nusikalstamumo. Turime labiau paremti Tadžikistaną, kad šiai veiklai būtų pasipriešinta, kartu pateikiant pajamų šaltinio alternatyvą. Ši strategija atitinka mūsų įsipareigojimą Afganistanui ir mūsų darbą stabilizuojant šią šalį. Džiaugiamės Tadžikistano noru bendradarbiauti ir remiame šios šalies pastangas.
<P>
Tadžikistanas parodatvirą ir konstruktyvų požiūrį į diskusijas dėl abiem pusėms svarbių iššūkių. Tą vertiname teigiamai. Šis dialogas yra svarbi mūsų paramos Tadžikistanui užmezgant bendradarbiavimą su kaimyninėmis šalimis ir ieškant būdų išspręsti tokias neatidėliotinas, sudėtingas regionų problemas kaip klimato kaita, vandens trūkumas ar sienų apsauga, dalis. Atsižvelgdama į tai, kad esame labai suinteresuoti spręsti daugelį šių problemų dalykiškiau ir veiksmingiau, džiaugiuosi galimybe sukurti naują pagrindą, kuriuo bus grindžiami mūsų santykiai su Tadžikistanu. Partnerystės ir bendradarbiavimo susitarimas suteikia mums pagrindą, kuriuo remdamiesi galime toliau plėtoti mūsų dvišalius santykius ir taip prisidėti prie mūsų strategijos dėl Vidurio Azijos bendrų tikslų įgyvendinimo. Taigi raginu šį Parlamentą balsuoti už šį susitarimą, kad jis galėtų kuo skubiau įsigalioti.
<SPEAKER ID="158" NAME="Benita Ferrero-Waldner">
Komisijos narė. - Ponia pirmininke, pirmiausia norėčiau padėkoti pranešėjui A. Peterle už puikų pranešimą, taip pat už rezoliuciją, kurioje labai išsamiai išnagrinėta padėtis Tadžikistane ir kurioje pateikiamos rekomendacijos, kurias galiu paremti.
<P>
ES strategija dėl Vidurio Azijos buvo patvirtinta 2007 m. birželio mėn. ir per tą laiką mūsų santykiai su visomis Vidurio Azijos šalimis mūsų visų naudai tapo glaudesni. Nusistovėjo ryšių palaikymo ritmas ir pasiektas abipusis naudos, kurią teikia glaudesnis bendradarbiavimas tokiose srityse kaip saugumas, sienų valdymas ir apsauga, švietimas, valstybės valdymas ir energetikos diversifikavimas, pripažinimas. Strategija sėkmingai padeda mums plėtoti naujos rūšies partnerystę su penkiomis Vidurio Azijos respublikomis.
<P>
Tačiau aišku, kad šią strategiją palaiko pavieniai ir atskiri dvišaliai santykiai, atitinkantys skirtingus susijusių šalių siekius ir skirtingą jų orientaciją. Kaip jums visiems žinoma, mūsų bendradarbiavimą su Tadžikistanu šiuo metu reglamentuoja prekybos ir bendradarbiavimo susitarimas, sudarytas su SSSR 1989 m., kurį Tadžikistanas patvirtino 1994 m. Šis susitarimas jau nebeatitinka mūsų siekių, kuriuos užsibrėžėme savo strategijoje dėl Vidurio Azijos, jis taip pat negali paremti tokių santykių, kokius dabar siekiame užmegzti su Tadžikistanu.
<P>
Taigi jūsų pritarimas naujajam ES ir Tadžikistano partnerystės ir bendradarbiavimo susitarimui, dėl kurio šiandien diskutuojate, būtų svarbus žingsnis pirmyn, kurį žengę galėsime platesniu mastu ir glaudžiau bendradarbiauti su šia šalimi.
<P>
Kaip minėta, Tadžikistanas susiduria su rimtais ekonominiais ir socialiniais iššūkiais. Labai svarbu - pati Europa tuo taip pat suinteresuota - kad Tadžikistanui pavyktų įveikti savo sunkumus. Tai šalis, turinti beveik 1 500 km bendrą sieną su Afganistanu ir esanti labai arti Svato slėnio Pakistane. Tai šalis, labai menkai apsaugota nuo pavojaus, kad neramumų banga iš šių konflikto zonų galės persiristi į jos teritoriją, taip pat nuo islamo kovotojų įsiskverbimo pavojaus.
<P>
Tadžikistanas taip pat yra svarbiausia grandis veikloje, kuria siekiama sustabdyti narkotikų kontrabandos srautus, patenkančius į Europą iš Afganistano. Todėl glaudesnis bendradarbiavimas su Europos Sąjunga gali prisidėti užkertant kelią nestabilumo plitimui.
<P>
Svarbiausias Tadžikistano pažeidžiamumo elementas yra silpna šios šalies ekonomika. Skurdžiausios Vidurio Azijos respublikos labai nukentėjo dėl didelio aliuminio ir medvilnės kainų kritimo, kurį lėmpasaulio ekonomikos nuosmukis. Visa tai, taip pat 2009 m. pirmąjį pusmetį 34 proc. sumažėję pervedimai, duoda pagrindo nuogąstavimams, kad skurdo lygis gali didėti ir kad tokia nesaugi ekonominir socialinpadėtis gali išprovokuoti visuomenės neramumus.
<P>
Manau, kad remdami ir skatindami reformas Tadžikistane santykių su šia šalimi požiūriu einame teisingu keliu. Tai taip pat buvo pagrindinis dažnų ES ypatingojo atstovo P. Morelio vizitų bei mano pačios vizito 2008 m. pavasarį tikslas. Šalis daro pažangą, bet akivaizdu, kad dar daug ką reikia padaryti. Vyriausybdavaiškiai suprasti, kad be prekybos ir bendradarbiavimo plėtojimo ji taip pat pasiruošusi įgyvendinti priemones, padėsiančias patobulinti socialinės rūpybos, sveikatos ir švietimo sistemas, kovoti su korupcija bei pagerinti padėtį žmogaus teisių srityje.
<P>
Labai sveikintina, kad Prezidentas E. Rahmon įsteigombudsmeno pareigybę. Ombudsmeno dalyvavimas jūsų minėtame kitame ES ir Tadžikistano dialogo dėl žmogaus teisių raunde, kuris įvyks rugsėjo 23 d., mums bus svarbus. Teismų sistemos reforma dar labai lėtai juda, bet tikimės, kad į rekomendacijas, priimtas neseniai Dušanbįvykusiame seminare pilietinės visuomenės ir žmogaus teisių tema, Tadžikistano Vyriausybatsižvelgs, pirmiausia priimdama naują teisininko profesijos kodeksą bei naują baudžiamosios teisės kodeksą.
<P>
Man, be abejo, labai gerai žinomi jūsų nuogąstavimai dėl padėties demokratijos ir žmogaus teisių srityje Tadžikistane, todėl galiu patikinti jus, kad Komisija visapusiškai atsižvelgs į jūsų nuogąstavimus mūsų dialoguose su šia šalimi.
<P>
Ekonomikos reformų srityje matome pažangą, pvz., kuriamas medvilnės sektoriaus skolų reguliavimo mechanizmas, kuris, tikėkimės, praskins kelią platesnio masto žemės ūkio reformoms bei reformai "laisvūkininkams", kurios yra labai svarbios sprendžiant skurdo problemą šalyje.
<P>
Europos Parlamento pritarimas partnerystės ir bendradarbiavimo susitarimui padės mums tęsti darbą su Tadžikistanu plataus masto ekonominių ir politinių reformų srityje, ypatingą dėmesį skiriant demokratijai ir žmogaus teisėms, taip pat užtikrinti visapusišką šių reformų įgyvendinimą. Šalies reformavimo veikla jau paremta santykinai nemaža dvišalės pagalbos suma, kurią skyrKomisija. Tiesą sakant, ši parama, skirta 2007-2010 m., siekia 66 mln. EUR, o 2011-2013 m. ji padidės iki 70 mln. EUR.
<P>
Mūsų pagalba bus skirta paremti socialinės apsaugos ir sveikatos apsaugos sektorius, valstybės finansų valdymo reformą ir suteikti techninę pagalbą privačiojo sektoriaus plėtrai. Šį procesą parems mūsų delegacija Dušanbėje. Mano tikslas - kad dar nesibaigus šiems metams mūsų regioninis biuras Dušanbėje taptų visaverte delegacija, skatinančia reformų procesą ir užtikrinančia visapusišką partnerystės ir bendradarbiavimo įgyvendinimą. Pirmiausia tikiuosi, kad ši delegacija padės mums išsamiai įvertinti pažangą pagrindinėse srityse, kurias minėjau, ir vėliau palyginti ją su aiškiai nustatytais etalonais.
<SPEAKER ID="159" NAME="Alojz Peterle" LANGUAGE="SL">
Sprendimas sudaryti partnerystės ir bendradarbiavimo susitarimą tarp Europos Bendrijų, jų valstybių narių ir Tadžikistano atitinka Tarybos strategiją dėl naujos partnerystės su Vidurio Azija ir tvirtu Tadžikistano noru išplėtoti plataus masto bendradarbiavimą su Europos Sąjunga prekybos srityje bei daugelyje kitų sričių.
<P>
Džiaugiuosi, kad visos valstybės narės ratifikavo šį susitarimą, ir tikiuosi, kad mes galėsime duoti pritarimą susitarimui su Tadžikistanu, kaip tą padarėme pirmiau susitarimų su Kazachstanu, Kirgizija ir Uzbekistanu atveju. Šis susitarimas žymės Europos Sąjungos ir buvusios Sovietų Sąjungos prekybos ir bendradarbiavimo susitarimo galiojimo pabaigą.
<P>
Veikdama remdamasi savo pagrindinėmis vertybėmis ir principais, Europos Sąjunga šiuo susitarimu išreiškia savo strateginį suinteresuotumą bendradarbiauti su Tadžikistanu, kurį laiko labai svarbiu partneriu šioje pasaulio dalyje. ES taip pat nori glaudžiau bendradarbiauti su Tadžikistanu ir taip prisidėti prie šios šalies saugumo, stabilumo ir ekonominės pažangos, taip pat prie jos demokratinių institucijų plėtojimo ir stiprinimo bei žmogaus teisių ir teisinės valstybės apsaugos.
<P>
Konkretesni Europos politikos Tadžikistano atžvilgiu tikslai susiję pirmiausia su parama šaliai kovojant su skurdu, diegiant gero valdymo principus, taip pat veiksmingai kovojant su prekyba narkotikais ir organizuotu nusikalstamumu. Šiame pranešime pateikiamas kritiškas šalies padėties demokratijos srityje vertinimas išreiškiant rūpestį dėl korupcijos ir pilietinės visuomenės būklės, bet kartu raginant Tadžikistano Vyriausybę kuo skubiau spręsti problemas švietimo ir mokymo srityje.
<P>
Pranešime taip pat išreiškiamas pagrįstas rūpestis dėl žmogaus teisių, pirmiausia moterų teisių ir religijos laisvės, pažeidimų, taip pat dėl teismų nepriklausomumo principo bei sąlygų, reglamentuojančių pilietinės visuomenės organizacijų veiklą, pažeidimų. Tačiau pranešime taip pat džiaugiamasi dialogo dėl žmogaus teisių pradžia, nes pažanga šioje srityje yra dvišalių santykių plėtojimo pagrindas.
<P>
Šis susitarimas byloja apie mūsų įsitikinimą, kad Tadžikistanas yra pajėgus sukurti šiuolaikinę, veikiančią valstybę, gebančią sėkmingai atlikti savo vaidmenį regione, pirmiausia kovojant su ekstremizmo plitimu iš Afganistano ir kitų regiono šalių. Be kitų dalykų, pranešime mums taip pat primenama apie apsirūpinimo energija ir vandeniu svarbą, nes šie klausimai susiję su Vidurio Azijos šalių tarpusavio santykiais ir todėl turi būti sprendžiami kartu.
<P>
Baigiant leiskite pagirti kolegas už konstruktyvų bendradarbiavimą ir Komisiją už jos vertingą pagalbą, bet pirmiausia norėčiau padėkoti Tadžikistano Respublikos ambasadai už bendradarbiavimą.
<P>
Tvirtai tikiu, kad sudariusi šį susitarimą, Europos Sąjunga sugebės išplėtoti ir sustiprinti bendradarbiavimą, kurį iki šiol palaiksu Tadžikistanu, ir viliuosi, kad būtent tokia dvasia šis susitarimas bus įgyvendintas artimiausioje ateityje. Karštai rekomenduoju patvirtinti susitarimą su Tadžikistanu.
<SPEAKER ID="160" NAME="Filip Kaczmarek" LANGUAGE="PL">
Norėčiau pasveikinti pranešėją Alojzą Peterle parengus labai dalykišką ir - norėčiau pabrėžti - labai subalansuotą pranešimą dėl Europos Bendrijų ir Tadžikistano partnerystės ir bendradarbiavimo susitarimo.
<P>
Tadžikistanas yra šalis, dažnai kritikuojama dėl demokratijos trūkumo. Dažniausiai kritikuojame šią šalį dėl spaudos bei religijos laisvės varžymo ir korupcijos. Nenoriu diskutuoti dėl visų šių kaltinimų. Tačiau vis dėlto turime atsižvelgti į tai, kad pastaruoju metu Tadžikistanas padarpažangą ir kovos su korupcija, ir žmogaus teisių padėties gerinimo požiūriu, taip pat kitose jautriose srityse. Be to, tai santykinai stabili šalis, o tai svarbu atsižvelgiant į jos strateginę padėtį. Bet apie tai šiandien jau kalbėta.
<P>
Dėl kaimynystės su Afganistanu ir su šia kaimynyste susijusių problemų, kaip antai plataus masto narkotikų gamyba ir prekyba, terorizmas ir stiprėjantis ekstremizmas, taip pat dėl kaimynystės su kitu kaimynu, Pakistanu, kuriame vis didėja nestabilumas, Tadžikistanas galėtų būti natūraliu Europos Sąjungos sąjungininku. Todėl ES yra naudinga toliau remti demokratinius procesus šioje šalyje ir stiprinti jos politinį, ekonominį ir socialinį potencialą.
<P>
Prisiminkime, kad Tadžikistanas iš visų buvusių SSSR respublikų gyvena skurdžiausiai. Praeitais metais JT įtraukTadžikistaną į labiausiai nuo maisto krizės nukentėjusių šalių sąrašą, kuriame yra tik 12 šalių. Šiuo atžvilgiu džiaugiuosi, kad pranešime taip pat minimi Tūkstantmečio plėtros tikslai. Priminkime apie juos ir Tadžikistanui.
<P>
Europos Sąjunga yra pagrindinTadžikistano prekybos partnerė. Abi šalys turėtų stengtis kuo greičiau įgyvendinti susitarimą ir taip paremti šalies plėtrą bei stabilizuoti jos ekonominę padėtį. Vien kritikuodami negeroves to nepasieksime. Taip pat turime duoti teigiamą ženklą, kad mums rūpi išplėtoti ryšius su šia šalimi, ir manau, kad A. Peterle savo pranešime kartu su visu Parlamentu būtent tokį ženklą davė.
<SPEAKER ID="161" NAME="Niccolò Rinaldi" LANGUAGE="IT">
Ponia pirmininke, ponia Komisijos nare, ponios ir ponai, Tadžikistano pavadinimas labai retai minimas šiuose rūmuose, taigi aš, kaip Liberalų ir demokratų aljanso už Europą frakcijos narys, kalbantis savo frakcijos vardu, taip pat kaip Užsienio prekybos komiteto bei Delegacijos ryšiams su Vidurio Azija narys, džiaugiuosi šiuo susitarimu. Taip pat džiaugiuosi šiuo sprendimu imtis skubių veiksmų ir sustiprinti mūsų atstovybes šiame regione, kaip Komisijos narką tik minėjo.
<P>
Be to, Tadžikistanas - šalis, galinti mus nustebinti, bet dažnai vadinama Europos avanpostu - nėra pasaulio pakraštys, kaip ir kitos Vidurio Azijos šalys ir pirmiausia Afganistanas. Būtent šioje šalyje vyksta svarbūs kovos su prekyba narkotikais, autoritarizmu ir fundamentalizmu mūšiai, mūšiai siekiant sukurti teisinę valstybę ir demokratiją, kurios, deja, dar labai trapios.
<P>
Priėmę šią teisėkūros priemonę galėsime padaryti pažangą ne tik prekybos, bet, viliuosi, ir politiniu bei kultūriniu požiūriais.
<SPEAKER ID="162" NAME="Heidi Hautala" LANGUAGE="FI">
Ponia pirmininke, sąlygos sudaryti partnerystės ir bendradarbiavimo susitarimą su Tadžikistanu yra daug palankesnės nei, pvz., su Uzbekistanu ar Turkmėnija, kur vyrauja totali diktatūra. Tadžikistanas eina šiek tiek geresniu keliu ir šis susitarimas leis Europos Sąjungai turėti įtakos padėčiai šalyje. Buvo priimtina išgirsti Tarybos ir Komisijos vardu sakant, kad bendradarbiavimo pakte bus skiriamas didelis dėmesys žmogaus teisėms ir demokratijai bei skatinama kurti teisinę valstybę. Taip pat buvo puiku išgirsti sakant, kad Tadžikistane įsteigta ombudsmeno institucija. Daugelyje šalių ši pareigybyra labai svarbi priemonir Europos Sąjunga turėtų suteikti šiai naujai institucijai visapusišką pagalbą.
<P>
Norėčiau pakalbėti dar vienu aspektu, susijusiu su klausimu dėl vandens išteklių. Šis regionas yra turtingas vandens išteklių ir Europos Sąjunga galėtų padėti Tadžikistanui šiuos išteklius naudoti racionaliai ir demokratiškai, taip pat atsižvelgiant į šalių, kurių teritorijos driekiasi upių srovės kryptimi ir kurios gali nukentėti nuo padarinių, susijusių su didelių hidroelektrinių naudojimu, interesus. Bet kuriuo atveju Žaliųjų frakcija / Europos laisvasis aljansas norėtų pabrėžti regioninio bendradarbiavimo svarbą atkuriant vietos ūkį Vidurio Azijoje.
<SPEAKER ID="163" NAME="Charles Tannock">
ECR frakcijos vardu. - Ponia pirmininke, Tadžikistanas nėra taip gausiai apdovanotas energijos ir mineraliniais ištekliais kaip kitos Vidurio Azijos šalys. Tačiau dėl to Tadžikistanas neturėtų būti sumenkintas kitų jo turtingesnių ir didesnių kaimyninių šalių sąskaita.
<P>
Vidurio Azija - tai regionas, turintis didžiulės svarbos ES politiniam ir energetiniam saugumui. Santykių su ES stiprinimo požiūriu kai kurios regiono šalys yra labiau pažengusios už kitas. Tai neišvengiama. Bet privalome išlaikyti kolektyvinio įsipareigojimo jausmą toliau gerindami santykius su dar visai neseniai diplomatiniu požiūriu atskirtu ir iš esmės ignoruojamu, ypač Europos Sąjungos, regionu. Jei vienoms Vidurio Azijos šalims kitų atžvilgiu bus teikiama pirmenybė, kils regiono skilimo ir nesutarimų tarp jo šalių pavojus. Ypač islamo teroristai regione parodesą pasiryžę pasinaudoti skurdu ir netinkamu valdymu siekdami įskiepyti savo radikalias pažiūras žmonėms bei skleisti neapykantos žinią.
<P>
Tadžikistano Vyriausybatmetekstremizmą ir, padedama tarptautinės bendruomenės, dabar siekia sustiprinti savo šalyje demokratiją. Tadžikistanas dar turi randų, likusių po žiauraus pilietinio karo tarp pasauliečių ir džihadistų grupuočių, įsiplieskusio po Sovietų Sąjungos žlugimo dešimtojo dešimtmečio pradžioje. Žmonės Tadžikistane daugiau nebenori matyti savo šalyje liejantis kraują ir būtent todėl jie paroddrąsą paremdami NATO operacijas prieš Talibaną Afganistane. ISAF misija Afganistane labai svarbi Tadžikistano ilgalaikei ateičiai ir šios šalies norui išmesti saugų inkarą vakaruose.
<P>
Reikia tiesiai pasakyti, kad Tadžikistano pastangos demokratizuojant šalį ir gerinant jos padėtį žmogaus teisių srityje nėra nepriekaištingos, bet esu įsitikinęs, kad ES dialogas su Tadžikistanu ir jos įsipareigojimas paskatins šią šalį siekti teigiamų pokyčių. Žinoma, tokio požiūrio Europos Sąjunga laikosi Baltarusijos ir Uzbekistano atžvilgiu, taigi Tadžikistanas vertas, kad su juo būtų elgiamasi taip pat. Todėl ECR frakcija remia glaudesnę strateginę politinę ir ekonominę partnerystę su Tadžikistanu, grindžiamą įsipareigojimu judėti link atvirumo, demokratijos ir griežtesnių žmogaus teisių standartų.
<SPEAKER ID="164" NAME="Sabine Lösing" LANGUAGE="DE">
Ponia pirmininke, dėkoju už pranešimą. Užsienio reikalų komiteto, kurio naresu, diskusijose paklausiau kompetentingo Komisijos atstovo apie šio susitarimo vaidmenį ES imigracijos politikos valdymo sistemoje. Jis aiškiai pasakė, kad šis susitarimas paruoš dirvą bendradarbiavimui su ES valstybių narių išorės sienų valdymo agentūra (FRONTEX) ir suteiks galimybę reguliuoti imigracijos srautus, pvz., įgyvendinant readmisijos susitarimus ir saugant sieną su Afganistanu. Pranešime apie 1 200 km sieną tarp Tadžikistano ir Afganistano jau kalbama. Vėliau ES represinei politikai teks dar viena užduotis sulaikyti pabėgėlių srautus.
<P>
Taigi Europos Sąjunga nori apsaugoti save nuo pabėgėlių srautų iš toli nuo jos sienų esančių teritorijų. Dar kartą matome, kad tai esminES užsienio politikos sudedamoji dalis. Dėl tokių partnerystės susitarimų pabėgėliai yra internuojami stovyklose, kuriose, kaip mums visiems žinoma, gyvenimo sąlygos dažniausiai nežmogiškos, kaip kad šiuo metu yra Ukrainoje. Į šią problemą čia bendrais bruožais jau atsakyta. Įgyvendinant tokios formos vadinamąjį tarptautinį imigracijos valdymą rimtai pažeidžiama Ženevos konvencija dėl pabėgėlių ir tarptautinės žmogaus teisės.
<P>
Todėl raginu ES pradėti kovą su imigraciją lemiančiomis priežastimis, o ne su pabėgėliais. Europos kaimynystės politika yra viena iš priemonių dar labiau atitverti Europos tvirtovę nuo imigrantų, todėl mes, GUE/NGL frakcija, ją vertiname labai skeptiškai.
<SPEAKER ID="165" NAME="Bastiaan Belder" LANGUAGE="NL">
Ponia pirmininke, jei atvirai, šios diskusijos sukėlmanyje prieštaringų jausmų. Viena vertus, palankiai vertinu tai, kad A. Peterle pranešime aiškiai nurodoma daug probleminių sričių Tadžikistano ekonomikoje ir visuomenėje. Kita vertus, man nesuprantama, kodėl kritiniais momentais Tadžikistanas apibūdinamas kaip santykinai stabili šalis. Ką tik apie tai dar kartą išgirdau ir visiškai negaliu suprasti, kokiu pagrindu taip teigiama. Na, Europos Sąjunga sudaro įspūdį, kad šis susitarimas, kad ir kas atsitiktų, bus sudarytas. Tai turės nepaneigiamų padarinių kritikos dėl daugelio negerovių, kuriai ateityje dar bus pagrindo, patikimumui.
<P>
Tai, ką perskaičiau 2 punkte dėl Tadžikistano Vyriausybės nusivylimo, mane visiškai pribloškė. Privalome diskutuoti dėl nusivylimo, ponios ir ponai, kad, pvz., protestantų mažuma ar musulmonai priešinasi religijos aktui bijodami, kad bus kišamasi į jų religinį gyvenimą. Užuot rodžiusi savo nederamą nusivylimą, Tadžikistano Vyriausybturėtų imtis spręsti daugybę problemų savo namuose. Tikiuosi, Komisijos nare, kad ir šia kryptimi bus sąžiningai einama.
<SPEAKER ID="166" NAME="Pino Arlacchi" AFFILIATION="ALDE">
Ponia pirmininke, labai pritariu šiam susitarimui. Manau, kad tai didelis žingsnis pirmyn Europos Sąjungos ir Tadžikistano bendradarbiavimo srityje. Tadžikistanas yra labai svarbi šalis dėl keleto priežasčių.
<P>
Noriu paminėti tik vieną ES indėlį į saugumą ir stabilumą mūsų žemyne. Tadžikistanas yra narkotikų kontrabandos srautų iš Afganistano į Europą ir Rusiją kryžkelėje. Bent 30 proc. viso Afganistane pagaminamo heroino patenka į Europą ir Rusiją per Tadžikistaną. Prieš dešimt metų tarptautinbendruomenpradėjo didelę operaciją Tadžikistane siekdama sustiprinti visą narkotikų kontrolės aparatą ir praėjus dešimtmečiui man labai džiugu matyti, kad šis aparatas veikia ir kad daroma didelpažanga. Šis susitarimas - tai tiesioginis indėlis į Europos saugumą ir stabilumą.
<P>
Matau, kad Tadžikistane dar yra daug problemų, mano kolegos minėjo prastą padėtį žmogaus teisių srityje, skurdą ir pan., bet manau, kad šis susitarimas rodo Europą iš geriausios pusės, todėl jam labai pritariu.
<SPEAKER ID="167" NAME="Pier Antonio Panzeri" AFFILIATION="S&amp;D">
(IT) Ponia pirmininke, ponios ir ponai, taip pat manau, kad šis bendradarbiavimo susitarimas su Tadžikistanu iš tiesų yra labai teigiamas žingsnis, galintis padėti mums pasiekti tai, ką laikau svarbiais ir konkrečiais tikslais.
<P>
Pirmasis tikslas susijęs su šios šalies, kuri iš tikrųjų gali būti naudinga užtikrinant taiką, saugumą ir stabilumą regione, strategine padėtimi. Antrasis tikslas, manau, yra ir turi būti šios šalies ekonominio ir socialinio augimo skatinimas, nes žinome, kad Tadžikistanas yra viena iš skurdžiausių regiono šalių.
<P>
Galiausiai privalome užtikrinti laisvę, demokratiją ir esminius elementus, kuriais reglamentuojamas šio susitarimo taikymas. Nepaisant negerovių, kurių šalyje gali būti, manau, kad turėtume paremti reglamentą, dėl kurio balsuosime šiuose rūmuose.
<SPEAKER ID="168" NAME="Jelko Kacin" AFFILIATION="ALDE">
(SL) Norėčiau pasveikinti poną A. Peterle parengus puikų pranešimą. Priesaga "stan" reiškia "valstybę" ir Tadžikistanas yra paskutiniš šalių, savo pavadinime turinčių priesagą "stan", kurią pripažįstame kaip valstybę. Iki šiol šią šalį ignoravome ir toks mūsų elgesys šios šalies atžvilgiu buvo labai neteisingas.
<P>
Tačiau Vidurio Azijos stabilumu suinteresuotas pats regionas, suinteresuoti mes, tuo taip pat strategiškai suinteresuotas visas pasaulis. Visos šalys pasaulyje tarpusavyje susijusios kaip susisiekiantys indai ir todėl mes taip pat turime parodyti savo brandumą ir užtikrinti, kad visoms šio regiono šalims būtų skiriamas vienodas dėmesys neatsižvelgiant į jų dydį, išsivystymo lygį ar į tai, kiek energetinio turto jos turi.
<P>
Man regis, kad dabar šią klaidą ištaisėme ir kompensavome prarastą laiką Todėl sveikinu ir pranešėją, ir Komisiją, taip pat Komisijos narę B. Ferrero-Waldner bei Tarybai pirmininkaujančią Švediją galiausiai palikus šią klaidą praeityje. Nuo dabar reikalai klostytis geriau.
<SPEAKER ID="169" NAME="Janusz Władysław Zemke" AFFILIATION="S&amp;D">
(PL) Norėčiau labai padėkoti jums, kad leidote pateikti klausimą. Manau, kad šio susitarimo sudarymas yra geras sumanymas, nes tai yra žingsnis teisinga kryptimi.
<P>
Tačiau savęs klausiu ir to paties norėčiau paklausti ministrės C. Malmström: ar nebūtų pageidautina, kad iš visos veiklos, kurią Europos Sąjunga suplanavo, didesnis dėmesys būtų skirtas pagalbai Tadžikistanui mokant tuos, kurie yra atsakingi už sienos su Afganistanu apsaugą? Visi puikiai žinome, kad tai nepaprastai svarbus klausimas. Siena driekiasi 1 500 kilometrų. Tadžikistanas turi daug rūpesčių su šios sienos apsauga, juolab kad Afganistano pusėje gyvena dideltadžikų mažumos bendruomenė. Taigi manau, kad, be įvairių iniciatyvų, kurių imasi Europos Sąjunga, taip pat turėtume apsvarstyti galimybę padėti Tadžikistanui mokyti pajėgas ir žmones, atsakingus už minėtos sienos apsaugą.
<SPEAKER ID="170" NAME="Bernd Posselt" AFFILIATION="PPE">
(DE) Ponia pirmininke, taip pat norėčiau pasakyti, kad A. Peterle parengpuikų pranešimą. Turime aiškiai suprasti vieną dalyką: laisvę mylintys Vidurio Azijos žmonės yra vieni iš mūsų svarbiausių partnerių. Šį regioną dažnai valdužsienio valdžia. Pirmą kartą po ilgo laiko - po šimtmečių - šis regionas vėl laisvas. Turėtume pasinaudoti šia galimybe ir sukurti tikrą laisvų šalių partnerystę.
<P>
Pirmiau girdėjau kalbant apie nusikalstamumą. Žinoma, turime dirbti išvien kovodami su nusikalstamumu, bet pirmiausia turime atsižvelgti į šių šalių kultūrą ir suprasti, kad šios tautos prekyba verčiasi nuo senų laikų. Jos prekiauja ne tik narkotikais, bet taip pat produktais, kurie visada buvo svarbūs Europai ir pasauliui. Taigi turėtume pabrėžti, kad tai bus partnerystė, o ne paternalizmas.
<SPEAKER ID="171" NAME="Athanasios Plevris" AFFILIATION="EFD">
(EL) Ponia pirmininke, aš taip pat norėčiau trumpai pakalbėti jau minėtu nusikalstamumo klausimu, taip pat neteisėtos imigracijos klausimu. Tiesa, kad Tadžikistano geopolitinpadėtis labai sudėtinga ir Europa turėtų pamąstyti, kaip galėtume sumažinti ir nusikalstamumą, susijusį su narkotikais iš Afganistano, ir - o tai dar svarbiau - migracijos srautus.
<P>
Tiesa, kad Europa daugiau nebegali išlaikyti šių migracijos srautų, einančių per Tadžikistaną iš Afganistano ir kitų šalių, ir už tai dabar pirmiausia moka Viduržemio jūros regiono šalys, pvz., Malta, Kipras, Graikija ir Italija, bet galiu matematiškai tiksliai pasakyti, kad vėliau už tai turės mokėti ir visos Šiaurės Europos šalys.
<P>
Žinoma, privalome gerbti visų iš šių šalių atvykstančių žmonių teises, bet ateis metas, kai Europa privalės apsaugoti save ir suprasti, kad negalime išlaikyti visų šių migracijos srautų iš Azijos.
<SPEAKER ID="172" NAME="Cecilia Malmström" LANGUAGE="SV">
Ponia pirmininke, kaip A. Peterle teigia savo puikiame pranešime, partnerystės ir bendradarbiavimo susitarimas yra platesnės strategijos dėl stabilumo Vidurio Azijos regione stiprinimo dalis. Sprendimas žengti šį svarbų žingsnį yra neabejotinai teisingas, nes šiame regione yra tiek daug problemų, plataus masto problemų, kurios paveikia daugybę šalių, pirmiausia turiu galvoje Afganistaną ir Pakistaną, bet kiekviena šalis taip pat turi savų, tik jai būdingų problemų. A. Peterle savo pranešime labai metodiškai visus šiuos klausimus išnagrinėjo.
<P>
Džiaugiuosi, kad Europos Parlamentas žmogaus teisių klausimu tebelaiko aukštai iškeltą vėliavą. Žmogaus teisės yra problema Tadžikistane. Dar daug kas turi būti padaryta užtikrinant pagarbą demokratijai, žmogaus teisėms ir teisinei valstybei. Būtent todėl dialogas dėl žmogaus teisių, kaip Komisijos narpasakė, yra toks naudingas. Esu tikra, kad Komisija kitą savaitę vyksiančiame susitikime aiškiai išdėstys Europos vertybes ir tai, ko tikimės iš Tadžikistano.
<P>
Šią vasarą ES parėmkonferenciją, kurioje kaip tik buvo kalbama apie teisinės valstybės Tadžikistane stiprinimą ir kurioje dalyvavo mokslinių tyrimų pasaulio, pilietinės visuomenės, nevyriausybinių organizacijų atstovai, užsienio ekspertai, taip pat daug atstovų iš pačios Tadžikistano valdžios institucijų. Konferencijoje pabrėžta būtinybdidinti teisės institucijų nepriklausomumą ir stiprinti teisinę valstybę.
<P>
H. Hautala iškėlklausimą dėl vandens išteklių. Šis klausimas labai svarbus regionui. ES remia daug tvarios plėtros projektų, susijusių su hidroelektrinėmis. Šie projektai turi būti grindžiami mokslo tyrimais, turėti regioninę perspektyvą, juos įgyvendinant taip pat būtina atsižvelgti į esamus konkrečius poreikius.
<P>
J. W. Zemke minėjo sienų valdymo klausimą. Šis klausimas labai svarbus. ES parėmregioną apytikriai 66 mln. EUR suma, skirta laikotarpiui iki 2010 m., o kitam trejų metų laikotarpiui numatyta skirti 70 mln. EUR. Ši parama, be abejonės, bus panaudota ne tik stiprinant sienų valdymą ir apsaugą, bet taip pat mokant muitinės ir policijos pareigūnus. Esu tikra, kad Komisija prie šio klausimo vėliau dar grįš.
<P>
Apibendrinant galima pasakyti, kad Tadžikistane ir visame regione yra daug didžiulių ir sudėtingų problemų. Tunelio gale šviesą jau galima matyti, bet sumenkinti problemų neturėtume. Labai džiaugiuosi, kad šie rūmai vieningai vertina partnerystės ir bendradarbiavimo susitarimo sudarymą kaip svarbų žingsnį. Sudarę šį susitarimą, turėsime geresnę priemonę, kurią galėsime panaudoti stiprindami stabilumą ir spręsdami visas minėtas problemas, taip pat vesdami aktyvų dialogą su šalimi dėl žmogaus teisių ir demokratijos. Tai svarbus žingsnis pirmyn, užpildantis iki šiol mūsų regioninėje politikoje buvusią spragą.
<SPEAKER ID="173" NAME="Benita Ferrero-Waldner">
Komisijos narė. - Ponia pirmininke, jau seniai esame tvirtai įsitikinę, kad ES strategija dėl Vidurio Azijos yra labai svarbi ir ji teigiamai prisidės prie Vidurio Azijos šalių saugumo, stabilumo ir klestėjimo. Kaip C. Tannock teisingai pastebėjo, Tadžikistano neturėtume palikti nuošaly. Priešingai, manau, kad turėtume palaikyti aktyvius santykius su šia skurdžiausia Vidurio Azijos šalimi.
<P>
Be abejo, mes taip pat žinome, kad yra didžiulių iššūkių, kuriuos šalis turės įveikti. Manau, tai buvo P. Arlacchim, kuris minėjo, kad Afganistanas tebėra pagrindinšalis, kurioje pagaminama didžioji pasaulyje suvartojamo opiumo ir heroino dalis, ir žinoma visa narkotikų kontrabanda gabenama per Tadžikistaną bei kitas Vidurio Azijos šalis. Afganistane pagamintas opiumas ir heroinas pietuose išvežamas iš šalies daugiausia per Iraną ir Pakistaną, o šiauriniais maršrutais - per Turkmėniją, Uzbekistaną, Tadžikistaną ir Kazachstaną. Taigi žinome, kad tai labai svarbus klausimas. Bet taip pat matome, kad narkotikų gamyba Afganistane sumažėjo, ir dabar svarbu dirbti išvien, kad ji toliau mažėtų.
<P>
Todėl pradėjome įgyvendinti sienų valdymo programą "BOMKA". Tai puiki programa, nes ji nukreipta prieš kontrabandos veiklą. Ji padeda šioms šalims plėtoti teisėtą prekybą, bet ji taip pat ypač naudinga kovojant su narkotikų gamyba. Pati lankiausi tose institucijose ir galiu pasakyti, kad jos puikiai tvarkosi. Taip pat organizuojame mokymą. Mokymas Europos Sąjungos programose užima svarbią vietą.
<P>
Leiskite man tarti dar porą žodžių apie žmogaus teises. Naujasis partnerystės ir bendradarbiavimo susitarimas suteiks priemonę, kuri padės mums šioje srityje vesti su Tadžikistanu glaudesnį dialogą, nes susitarime yra nuostata dėl žmogaus teisių. Jis suteiks mums galimybę ir priemonę diskutuoti su Tadžikistano valdžia visais su žmogaus teisėmis susijusiais klausimais, tokiais kaip vaikų darbas, moterų teisės, susirinkimų laisvar religijos laisv- be abejonės, pone B. Belder, nes problemų dar yra.
<P>
Vandens išteklių klausimas taip pat buvo paminėtas. Man šios problemos jau daugelį metų žinomos. Stengėmės padėti Afganistanui ir dabar atliekame koordinatoriaus tarp Vidurio Azijos šalių vaidmenį. Esame įsitikinę, kad šią problemą reikia spręsti regiono lygmeniu atsižvelgiant į konkrečius šalių interesus ir poreikius - ir aukštupio teritorijoje, t. y. Tadžikistane ir Kurdistane, ir žemupio teritorijoje - Uzbekistane, Turkmėnijoje ir Kazachstane. Manau, kad tik taip galima bus rasti ilgalaikį problemos sprendimą. Todėl dirbame su visomis šalimis ir šiuo atžvilgiu suplanavome kitais, 2010 metais pradėti nacionalinės politikos dialogą dėl vandens išteklių, kuriuo visi šie klausimai bus sprendžiami, ir po to, žinoma, bandysime sudaryti susitarimus.
<P>
Mano paskutinpastaba: dabar tinkamas laikas paremti galutinį partnerystės ir bendradarbiavimo susitarimo ratifikavimo proceso etapą. Aktyvesnis bendradarbiavimas su Tadžikistanu remiant jums ir Parlamentui yra naudingas mūsų piliečiams. Teigiamas balsavimo rezultatas duos stiprų signalą Tadžikistanui, kad Europos Sąjunga vykdo savo įsipareigojimus pagal savo strategiją dėl Vidurio Azijos. Šis susitarimas paruoš dirvą mūsų pačių saugumui svarbiai partnerystei ir padės mums skatinti platesnio masto regioninį bendradarbiavimą, kuris yra toks svarbus Vidurio Azijos stabilumui.
<SPEAKER ID="174" NAME="Alojz Peterle" LANGUAGE="SL">
Norėčiau padėkoti jums visiems už jūsų dėmesingus žodžius, naujas įžvalgas ir naujus akcentus. Džiaugiuosi matydamas, kad Parlamentas šiose diskusijose, kaip ir kitais atvejais, yra vieningas ir kad jūs norite išplėtoti stipresnę ir glaudesnę partnerystę su Tadžikistanu. Taip pat džiaugiuosi, kad suprantame konkrečią Tadžikistano padėtį bei ypatingą šios šalies vaidmenį regione.
<P>
Džiaugčiausi, jei mes, pvz., skirtume tiek pat dėmesio šio susitarimo įgyvendinimo stebėsenai, ir būtent tą daryti greitai turėsime galimybę. Tačiau leiskite man priminti apie Parlamento vaidmens plėtojant tokį bendradarbiavimą svarbą. Viena iš šio bendradarbiavimo priemonių bus mūsų delegacija Vidurio Azijos šalyse.
<P>
Tvirtai tikiu, kad sugebėsime rytoj didžiosios balsų daugumos sprendimu patvirtinti šį susitarimą. Kai susitarimas įsigalios, Europos Sąjunga ir Tadžikistanas turės galimybę bendradarbiauti regiono, dvišaliu ir pasaulio lygmenimis. Labai dėkoju jums už pagalbą ir bendradarbiavimą.
<SPEAKER ID="175" NAME="Pirmininkė">
Iš Užsienio reikalų komiteto gavau pasiūlymą baigti diskusijas, pateiktą pagal Darbo tvarkos taisyklių 110 straipsnio 2 dalį.
<P>
Bendros diskusijos baigtos.
<P>
Balsavimas vyks 2009 m. rugsėjo 17 d., ketvirtadienį.
<P>
Raštiški pareiškimai (Darbo tvarkos taisyklių 149 straipsnis)
<SPEAKER ID="176" NAME="Jiří Maštálka  " LANGUAGE="CS">
Palankiai vertinu visus Europos Bendrijų ir buvusios Sovietų Sąjungos šalių susitarimus, bet su sąlyga, jei šie susitarimai grindžiami lygių teisių ir abipusės naudos principu. Jei šiandien Europos Parlamento plenariniam posėdžiui pateiktame pranešime nustatoma, kad pasiūlytasis susitarimas padės sustiprinti ir įtvirtinti Europos Sąjungos poziciją Tadžikistane ir Vidurio Azijoje politiniu, ekonominiu bei komerciniu požiūriu, aš norėčiau primygtinai atkreipti jūsų dėmesį į šias mintis, kurias daugybkitų žmonių taip pat palaiko. Susitarimas jokiu būdu neturi būti vertinamas kaip galima priemonsiekti ES karinio buvimo svarstomame regione. Neabejotinai būtina plėtoti Europos Sąjungą kaip taikos projektą, nepuoselėjant jokių supervalstybės ar karinių siekių. Terorizmui paskelbtas karas svarstomame regione negali būti vykdomas nebendradarbiaujant su Rusija ir kitomis kaimyninėmis valstybėmis. Paskutinis, bet ne mažiau svarbus dalykas, kurį norėčiau pabrėžti, yra tas, kad žaliavų gavybos ir naudojimo klausimas turi būti sprendžiamas vadovaujantis visiškos lygybės ir abipusės naudos principu.

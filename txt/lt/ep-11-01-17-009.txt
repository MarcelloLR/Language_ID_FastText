<CHAPTER ID="009">
Darbų programa
<SPEAKER ID="014" NAME="Pirmininkas">
Buvo išdalytas galutinis darbotvarkės projektas, kurį 2011 m. sausio 13 d., ketvirtadienio, posėdyje parengPirmininkų sueiga pagal Darbo tvarkos taisyklių 137 straipsnį. Pateikti pasiūlymai dėl šių pakeitimų.
<SPEAKER ID="015" NAME="Potito Salatto" AFFILIATION="PPE">
(IT) Pone pirmininke, ponios ir ponai, norėčiau pasinaudoti darbų programoje numatyta galimybe oficialiai paprašyti, kad baronienC. Ashton atvyktų į Europos Parlamentą ir pateiktų ataskaitą dėl veiksmų, kurių buvo imtasi, ar kurių ji imsis dėl to, kas vyksta su pasaulio krikščionimis. Norėtume, jog ji atvyktų čia su ataskaita, kad Parlamentas apie viską būtų išsamiai informuotas.
<SPEAKER ID="016" NAME="Pirmininkas">
Atsiprašau, pone P. Salatto. Šiuo klausimu oficiali diskusija vyks trečiadienį, 15.00 val.
<SPEAKER ID="017" NAME="Nikolaos Chountis" AFFILIATION="GUE/NGL">
(EL) Pone pirmininke, atsižvelgdamas į 173 straipsnį dėl Darbo tvarkos taisyklių laikymosi noriu atkreipti dėmesį, kad pažeidžiamas 116 straipsnis, nes ši Europos Parlamento plenarinsesija yra trečia iš eilės, į kurios darbų programą nebuvo įtraukta 116 straipsnyje numatyta Klausimų Tarybai valanda. Gal galėtumėte paaiškinti, kodėl taip yra ir kokia to priežastis, taip pat ateityje užtikrinti, kad ginsite Europos Parlamento ir jo narių teisę vykdyti parlamentinę Tarybos kontrolę.
<SPEAKER ID="018" NAME="Pirmininkas">
Labai greitai priimsime dėl to sprendimą. Tai susiję su Lisabonos sutartimi ir naujais Europos Parlamento ir Tarybos santykiais. Šiuo metu Europos Sąjungoje veikia dvejų rūmų parlamentas. Europos Parlamentas ir Taryba naudojasi lygiomis teisės aktų leidimo teisėmis. Santykiai Europos Sąjungoje pasikeitė, tačiau siūlyčiau nebetęsti šios diskusijos, nes šis klausimas bus išaiškintas artimiausiu metu. Pone N. Chounti, dėkui, kad atkreipėte į tai dėmesį. Labai greitai tai bus išaiškinta.
<SPEAKER ID="019" NAME="Bernd Posselt" AFFILIATION="PPE">
(DE) Pone pirmininke, man abejonių kelia tai, kad, atsižvelgiant į galimus pokyčius ateityje, parlamentinteis- būtent klausimų valanda - panaikinama visiškai be jokio pagrindo. Kaip jūs pats sakėte, sprendimas dar nepriimtas. Atsižvelgiant į tai, klausimų valanda turėtų vykti, kol bus priimtas sprendimas, užuot prevenciškai vykdžius sprendimą, kuris dar nepriimtas. Visiškai sąžiningai jums sakau, kad, mano manymu, tai neteisinga, nes klausimais, susijusiais su užsienio politika ir plėtros politika, Taryba atlieka ne antrųjų rūmų funkciją, o yra institucija, kurios atžvilgiu neabejotinai privalome vykdyti parlamentinę priežiūrą.
<P>
(Plojimai)
<SPEAKER ID="020" NAME="Pirmininkas">
Norėčiau padėkoti jums abiem, kad iškėlėte šį klausimą. Noriu visus užtikrinti, kad iškelsiu šį klausimą kitame Pirmininkų sueigos susitikime šį ketvirtadienį. Kaip žinote, darbų programa sudaroma šiuose susitikimuose. Nuspręsime, kaip šis klausimas bus sprendžiamas ateityje. Pirmininkų sueiga yra atsakinga už darbų programą ir mes aptarsime šį klausimą šį ketvirtadienį. Ačiū.
<P>
Pereikime prie darbų programos.
<P>
Pirmadienis
<P>
Žaliųjų frakcija / Europos laisvasis aljansas paprašė, kad diskusijos dėl padėties Tunise būtų užbaigtos priimant rezoliuciją, nors tai ir nebuvo planuota. Taigi siūloma priimti šiuo klausimu rezoliuciją. Kaip suprantu, D. Cohn-Bendit nori kažką pasakyti šiuo klausimu.
<SPEAKER ID="021" NAME="Daniel Cohn-Bendit" LANGUAGE="FR">
Pone pirmininke, jūs žinote, kad įvykiai Tunise tapo nebevaldomi, taip pat galime pasidžiaugti, kad šalį paliko Z. A. Ben Ali. Taigi šias kelias ateinančias savaites Tunise padėtis bus labai įtempta. Manau, kad Parlamentas turi parengti trumpą rezoliuciją, kuria iš Tarybos ir Komisijos būtų reikalaujama tam tikrų labai konkrečių dalykų. Kaip žinote, rinkimai gali įvykti po šešių-aštuonių savaičių nuo dabar, taigi neturime laiko laukti iki vasario mėn.
<P>
Europos Sąjunga turi veikti, mes turime veikti dabar, o mūsų veiksmai turi būti pagrįsti rezoliucija, dėl kurios turėtume balsuoti ketvirtadienio popietę. Manau, kad, atsižvelgiant į esamą padėtį, šis Parlamentas bus nusiteikęs labai entuziastingai dėl pagaliau susidariusios galimybės patvirtinti rezoliuciją dėl Tuniso.
<SPEAKER ID="022" NAME="Francesco Enrico Speroni" LANGUAGE="IT">
Pone pirmininke, ponios ir ponai, nemanau, kad dėl rezoliucijos padėtis Tunise pasikeis, todėl esu prieš ją.
<SPEAKER ID="024" NAME="Pirmininkas">
Kalbant apie diskusiją, vykusią pagal Darbo tvarkos taisyklių 122 straipsnį, Europos vieningųjų kairiųjų jungtinfrakcija / Šiaurės šalių žalieji kairieji pateikprašymą, kad iš darbotvarkės būtų išbrauktos diskusijos tema "Brazilija: Cesare'o Battisti ekstradicija". R. Tavares norėtų pristatyti šį prašymą. Pone R. Tavaresai, jums suteikiamas žodis.
<SPEAKER ID="025" NAME="Rui Tavares">
GUE/NGL frakcijos vardu. - Pone pirmininke, keletas kolegų ėmėsi iniciatyvos įtraukti į darbotvarkę skubią rezoliuciją dėl Brazilijos atsisakymo išduoti Cesare'ą Battisti Italijai. Suprantu jų motyvus, bet, kaip įrodysiu, šiuo metu tai nėra su žmogaus teisėmis susijęs atvejis. Tai nėra skubus atvejis ir tai netgi nėra "teisinės valstybės principų pažeidimo" atvejis. Be to, tai vyksta labai blogu metu, kai Brazilija išgyvena baisiausias stichines nelaimes savo istorijoje.
<P>
Cesare Battisti yra kalėjime. Jis laukia Brazilijos aukščiausiojo teismo sprendimo, o šiuo metu, pietų pusrutulio vasaros atostogų laikotarpiu, aukščiausiojo teismo posėdžiai nevyksta. Nėra priežasties manyti, kad nebus priimtas nepriklausomas sprendimas. Šiuo atveju išreiškiau solidarumą su aukų šeimomis ir galite būti tikri, jog nepritariu politiniam smurtui, nei dešiniųjų, nei kairiųjų, tačiau turėtume kuo greičiau surengti diskusijas dėl Pietų Sudano, Buchtaro Tabuni atvejo Indonezijoje ar savo lovoje nušauto palestiniečio.
<P>
Ar Parlamentas prezidentės Dilmos Rouseff atžvilgiu iškart po jos novatoriškų rinkimų ir be jokios oficialios priežasties ketina surengti tokio tipo diskusijas, kokias paprastai skiriame tokiems žmonėms kaip R. Mugabe? Norėčiau jūsų paprašyti išbraukti klausimą dėl Brazilijos iš skubių darbotvarkės klausimų.
<SPEAKER ID="026" NAME="Mario Mauro" LANGUAGE="IT">
Pone pirmininke, ponios ir ponai, savo frakcijos ir, manau, viso Parlamento vardu norėčiau išreikšti labai didelę užuojautą Brazilijos žmonėms ir vyriausybei dėl jų didelio sielvarto, susijusio su pastarųjų dienų potvyniais. Žuvo šimtai žmonių ir mes norėtume, kad mūsų užuojauta būtų jaučiama.
<P>
Tuo pačiu metu pasiūlymo teikėjų ir, tikiuosi, viso Parlamento vardu kartoju mūsų tvirtą norą rengti diskusijas šiuo klausimu, nes reikalavimas įvykdyti teisingumą dar nebuvo išgirstas ir todėl, kad Europos Parlamentas turi ir toliau svarstyti Cesare'o Battisti klausimą ir išsakyti savo poziciją tarptautinėje erdvėje.
<SPEAKER ID="027" NAME="Judith Sargentini" AFFILIATION="Verts/ALE">
(NL) Pone pirmininke, norėčiau pritarti R. Tavareso prašymui, nes tai nėra skubus klausimas. C. Battisti yra kalėjime ir nėra priežasties manyti, kad jis artimiausiu laiku bus paleistas. Mano nuomone, neturėtume kištis į asmeninius žmonių, kurių teismas dar vyksta, reikalus.

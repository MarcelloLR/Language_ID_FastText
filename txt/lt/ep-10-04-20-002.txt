<CHAPTER ID="002">
Darbotvarkė
<SPEAKER ID="006" NAME="Pirmininkas">
Atsižvelgdamas į pastaruosius padėties pokyčius, taip pat į politinių frakcijų susitarimą, norėčiau pasiūlyti šiuos trečiadienio posėdžio darbotvarkės pakeitimus. Tai nauji pakeitimai, ne tie, kuriuos priėmėme vakar 17.30 val. Tai papildomi pakeitimai.
<P>
Pirma, išbraukiame iš darbotvarkės klausimų valandą (klausimai Tarybai). Taryba man pranešė, kad dėl šią savaitę atsiradusių oro eismo sutrikimų Diego López Garrido turės išvykti iš Strasbūro trečiadienį 18.00 val., taigi negalėsime vakare turėti klausimų valandos. Antra, išbraukiame iš darbotvarkės S. A. Ţicãu pranešimą dėl pastatų energetinio efektyvumo, nes pirmadienį komitete jis nebuvo priimtas. Trečia, trečiuoju darbotvarkės klausimu, kurį svarstysime rytoj po pietų iš karto po diskusijų dėl tarptautinės atsiskaitymo sistemos SWIFT ir keleivių duomenų įrašų, įtraukiame klausimą dėl draudimo naudoti gavybos technologijas, kuriose naudojamas cianidas. Taigi posėdis trečiadienį baigsis 19.00 val. Labai trumpai pasakysiu dar kartą: išbraukėme iš darbotvarkės klausimus, kurių negalėsime svarstyti, todėl trečiadienį posėdį baigsime ne 24.00 val., bet 19.00 val. Pakartosiu, kad dėl šių darbotvarkės pakeitimų tartasi su frakcijų pirmininkais.
<SPEAKER ID="007" NAME="Paul Rübig" AFFILIATION="PPE">
(DE) Pone pirmininke, noriu tik paklausti, ar ketvirtadienį rūmuose posėdžiai tebevyks, ar tebevyks, pvz., Mokslinių ir technologinių sprendimų vertinimo (STOA) skyriaus ir kitų komitetų posėdžiai, ar posėdžiuose talkins vertėjai, taip pat ar į rūmus ketvirtadienį bus įleidžiamos lankytojų grupės?
<SPEAKER ID="008" NAME="Pirmininkas">
Kaip tik rengiu el. pranešimą, kurį asmeniškai pasirašysiu ir išsiųsiu visiems Parlamento nariams. Kai kurie iš mūsų net nepasiekStrasbūro, bet jie taip pat nori gauti šią informaciją. El. pranešimas, kuriame bus atsakyta į kuo daugiau klausimų, į kuriuos atsakymai jau žinomi, bus išsiųstas apie 11.00 val.
<P>
Ketvirtadienį visų komitetų posėdžiai tebevyks, bet nebus balsuojama. Europos Parlamento tarnybos bus čia. Plenarinio posėdžio nebus. Viskas, išskyrus plenarinį posėdį, vyks kaip įprasta. Į Strasbūrą atvykstančios Parlamento lankytojų grupės - grupės, atvykstančios mūsų kvietimu - tebebus priimamos, jos galės lankytis Parlamente, bus įleidžiamos į plenarinių posėdžių salę, bet jokie posėdžiai joje nevyks.
<P>
Vienintelis skirtumas nuo įprastos tvarkos yra tas, kad nevyks joks plenarinis posėdis ir nebus balsuojama. Visa kita ketvirtadienį vyks kaip įprasta.
<P>
Ketvirtadienį ir penktadienį galima bus pasirašyti dalyvių sąrašą.
<P>
Likusi informacija bus pateikta el. pranešimu, kurį gausite vėliausiai prieš pietus.
<P>
Vakar įvyko Pirmininkų sueigos posėdis, taip pat biuro posėdis. Išspręsta gana daug klausimų. Nuo šiandien pradeda dirbti darbo grupė, į kurią įtraukti Parlamento tarnybų atstovai. Ši darbo grupnuolat palaiko su manimi ryšį, o aš palaikau ryšį su frakcijų pirmininkais, nes privalome palaikyti nuolatinį ryšį visais klausimais, susijusiais su sprendimais dėl šios savaitės ir ateinančių savaičių. Nepamirškite, kad Europos Parlamento komitetai kitą savaitę posėdžiaus. Negalime trukdyti įprasto komitetų darbo ir privalome kaip visada pasirengti posėdžiui Briuselyje. Sprendimai dėl to dar nepriimti, bet tai bus padaryta artimiausiomis dienomis.
<P>
Laukite glaustos informacijos iš manęs apie viską, dėl ko nuspręsta, ir dėl to, ką planuojame ateityje.

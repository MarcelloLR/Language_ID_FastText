<CHAPTER ID="014">
Europos statistika (diskusijos) 
<SPEAKER ID="407" NAME="Pirmininkas">
Kitas klausimas - A. Schwabo pranešimas Ekonomikos ir pinigų politikos komiteto vardu dėl pasiūlymo dėl Europos Parlamento ir Tarybos reglamento dėl Europos statistikos - C6-0346/2007 -.
<SPEAKER ID="408" NAME="Andreas Schwab">
pranešėjas. - (DE) Gerb. pirmininke, gerb. Komisijos nary, pirmiausia apgailestauju matydamas, kad Komisijos narys Ch. McCreevy palieka šiuos rūmus, nes nagrinėjant šiuos dokumentus jis būtų turėjęs galimybę stebėti itin sėkmingos ir palyginti ilgos procedūros su Europos Parlamentu užbaigimą. Dabar šis patyrimas atitenka Jums, gerb. Komisijos nary J. Almunia. Labai džiaugiuosi, kad didžia dalimi pasiekę sutarimą šiandien per pirmąjį svarstymą galime užbaigti ilgą ir sėkmingą procesą. Iš pradžių - priešingai ankstesniems dokumentams - taip pat norėčiau padėkoti Europos Vadovų Tarybai pirmininkavusiai Slovėnijai ir pirmininkaujančiai Prancūzijai už ilgalaikes ir kartais nelengvas derybas, kurioms vadovavote siekdami kompromiso.
<P>
Į šiuos dokumentus taip pat įtrauktas su statistika susijęs administracinės naštos mažinimas Europos Sąjungos lygmeniu ir bendrovėms tenkančios naštos mažinimas vietos lygmeniu, todėl manau, kad šį pranešimą galime pateikti atsižvelgiant į biurokratijos mažinimą. Pvz., Vokietijoje, nagrinėjant visą ekonomiką, pagal Deutsches Institut für Wirtschaftsforschung (Vokietijos ekonomikos tyrimo instituto) apskaičiavimus, dėl oficialių statistinių duomenų patiriamų išlaidų dalis sudaro mažiau nei 10 proc. visų biurokratinių išlaidų. Tai - apytiksliai 230 mln. EUR. Jei mes, kaip Europos Sąjunga, iš tikrųjų galėsime imtis šios padėties, manau, sumažindami su statistika susijusias prievoles žengsime svarbų žingsnį mažesnės biurokratijos link. Dėkoju Jums, gerb. Komisijos nary J. Almunia, už Jūsų pasiūlymą.
<P>
Dabar norėčiau konkrečiai aptarti naująjį reglamentą dėl Europos statistikos. Reglamente dėl Europos statistikos pateikiama Europos lygmeniu renkamiems statistikos duomenims taikytina teisinstruktūra ir persvarstoma galiojanti pagrindinteisinsistema, pagal kurią reglamentuojamas statistikos rengimas Europos lygmeniu. Nors šį vakarą čia nėra kitoms frakcijoms priklausančių šešėlinių pranešėjų, vis tiek norėčiau pasinaudoti šia galimybe ir padėkoti jiems už konstruktyvų bendradarbiavimą. Diskusijos nebuvo lengvos, tačiau galų gale paaiškėjo, kad jos buvo sėkmingos.
<P>
Šis pasiūlymas - dalis reglamentų, kuriuos Komisija priėmper šią kadenciją statistikos rengimo ir platinimo srityje ir kurie buvo svarstomi Ekonomikos ir pinigų politikos komitete. Atliksime šiuos šio pasiūlymo dėl reglamento turinio pakeitimus. Iš naujo apibrėšime Europos statistikos sistemą ir įtvirtinsime su ja susijusią veiklą Bendrijos teisėje. Apibrėšime nacionalinių statistikos tarnybų vaidmenį Europos statistikos sistemoje ir kartu užtikrinsime, kad, kaip numatyta, valstybėse narėse ir toliau būtų visapusiškai taikomas subsidiarumo principas. Taip pat sieksime nuorodos į Europos statistikos praktikos kodeksą bei jo įtvirtinimo Bendrijos teisėje. Šiuo atveju pateikiamas atsakas į sudėtingą padėtį, kurioje statistika atsidūrpo euro įvedimo kai kuriose Europos Sąjungos valstybėse narėse. Galiausiai, pasiūlymu siekiama įsteigti du skirtingus organus, - ESS (Europos statistikos sistemos) partnerytės grupę ir ESS komitetą, - kurie abu kartu pakeistų ankstesnį Statistikos programų komitetą.
<P>
Aiškūs komiteto balsavimo rezultatai ir sėkmingi trišaliai susitikimai įrodo, kad suderinti teisės aktai buvo užbaigti. Per likusias minutes norėčiau dar kartą pristatyti šį teisės akto projektą turint mintyje du svarbius klausimus. Sugebėjome užtikrinti, kad šis reglamentas ateityje suteiks galimybę Eurostatui greičiau ir nevaržomai naudotis visais statistiniais duomenimis, kurie reikalingi svarbių ekonominių kriterijų rinkimui. Taip Europos lygmeniu renkamai statistikai suteiksime truputį daugiau skaidrumo ir padarysime euro zoną šiek tiek konkurencingesnę. Tai - geros naujienos, ypač atsižvelgiant į finansų krizę ir sudėtingas diskusijas dėl statistikos sistemos.
<P>
Antra, mano manymu, labai svarbu tai, kad šiuo panešimu dar labiau sustiprinama mokslinstatistikos nepriklausomybė. Tai aiškus teigiamas šiame sektoriuje dirbančiam personalui skirtas ženklas. Galiausiai esu dėkingas už tai, kad su visomis valstybėmis narėmis buvo pasiektas kompromisas. Nepaisant to, kad Europos Vadovų Tarybos vietos šį vakarą tuščios, žinau, jog daugybei žmonių nebuvo lengva, tačiau manau, kad su šiuo pasiūlymu dėl reglamento galėsime patenkinti visų jų poreikius ir kad būsime juo patenkinti. Norėčiau padėkoti jums, kad mane išklausėte, ir už sėkmingą bendradarbiavimą.
<SPEAKER ID="409" NAME="Joaquín Almunia" LANGUAGE="ES">
Gerb. pirmininke, gerb. Parlamento nariai, oficiali statistika šiandienos visuomenėje neabejotinai vaidina pagrindinį vaidmenį. Siekdami kuo tiksliau apibūdinti ekonominės, socialinės, aplinkos apsaugos, kultūrinės ir kitų sferų pokyčius, institucijos, politinius sprendimus formuojantys asmenys, ekonominių operacijų vykdytojai, rinkos ir pavieniai asmenys labai priklauso nuo statistikos.
<P>
Politinių sprendimų skaidrumas ir atvirumas grindžiamas statistine informacija, todėl oficiali statistika, suteikdama pagrindą sklandžiam demokratijos veikimui, reiškia viešąją gėrybę. Europos lygmeniu Europos statistika tampa vis svarbesnčia, šiame Parlamente, ir Europos Vadovų Tarybos sprendžiamos bei Komisijos siūlomos politikos vystymui, įgyvendinimui, stebėsenai ir įvertinimui.
<P>
Šiandien aptariamo Komisijos pasiūlymo tikslas - persvarstyti galiojančią teisinę sistemą, pagal kurią reglamentuojamas statistikos rengimas Europos lygmeniu. Noriu teigiamai įvertinti kruopštų konstruktyviai šio Parlamento, ypač pranešėjo A. Schwabo, E. Ferreiros - kurios čia šiandien nėra, tačiau kuriai atstovauja I. Van den Burg - ir M. Starkevičiūtės, bendradarbiavusios su Eurostatu ir Komisija kad šios diskusijos įvyktų, atliktą darbą.
<P>
Šį persvarstymą paskatino visuomenėje įvykę pokyčiai ir poreikis aiškiau apibrėžti Europos statistikos sistemos (ESS) vaidmenį. Ankstesnis šios srities reglamentas datuojamas 1997 m. Nuo to laiko daugybdalykų pasikeitė; tai lėmšio persvarstymo būtinybę. Šis persvarstymas suteiks naują impulsą nustatytam bendradarbiavimui tarp mūsų 27 valstybių narių nacionalinių statistikos institutų ir Eurostato bei neabejotinai padės pamatus ateities statistinių iššūkių sprendimui.
<P>
Be to, šis persvarstymas vainikuos daugelį priemonių, kurių šio Parlamento ir Europos Vadovų Tarybos remiama Komisija ėmėsi nuo 2005 m. siekdama modernizuoti Europos statistikos sistemos valdymą. Per šį procesą buvo įsteigti ir netrukus pradės veikti Europos statistikos valdymo patariamoji taryba ir Europos statistikos patariamasis komitetas.
<P>
Šiuo atžvilgiu, kaip siūloma naujajame reglamente, siekiant stiprinti pasitikėjimą Europos statistika, statistikos institucijos turėtų naudotis profesiniu nepriklausomumu ir užtikrinti nešališkumą bei aukštą kokybę rengiant Europos statistiką remiantis Komisijos rekomendacijoje dėl nacionalinių ir Bendrijos statistikos institucijų nepriklausomumo, vientisumo ir atskaitomybės patvirtintame Europos statistikos praktikos kodekse išdėstytais principais.
<P>
Taip pat turėčiau paminėti tai, kad be principų, kuriais vadovautasi rengiant Komisijos pasiūlymą ir kurie išdėstyti A. Schwabo pranešime, pasiūlytos geresnės Europos Statistikai skirtos reglamentavimo aplinkos tikslas turėtų būti orientuotas į poreikį sumažinti įmonių ataskaitų teikimo naštą ir prisidėti prie bendresnio tikslo - mažinti administracinę naštą Europos lygmeniu.
<P>
Norėčiau pabaigti, gerb. pirmininke, dar kartą padėkodamas pranešėjui A. Schwabui ir visam Ekonomikos ir pinigų politikos komitetui už jų puikų darbą siekiant suteikti Sąjungai solidesnę ir patikimesnę statistikos duomenų struktūrą, kuri bendro saugumo atžvilgiu įrodys esanti ypač naudinga šiuo krizės laikotarpiu, per kurį statistikos, ypač valstybės finansų statistikos, rengimas vaidins dar svarbesnį vaidmenį.
<SPEAKER ID="410" NAME="Ieke van den Burg">
PSE frakcijos vardu. - Gerb. pirmininke, yra laikų, kada politikai galbūt norėtų daryti įtaką statistikai - ypač šiuo metu. Jei statistikos duomenys apie ekonomiką tokie blogi, galbūt norėtumėte juos pašalinti ir įsivaizduoti, kad taip nėra ir kad tai nedaro įtakos vartotojų dvasiai ir pan.
<P>
Visiškai sutinku su tuo, ką visi sako apie šį pranešimą: kad tinkami, tikslūs ir teisingi statistikos duomenys - svarbus politikos įrankis ir kad tai - svarbi priežastis, kodėl reikia turėti nepriklausomus tuos statistikos duomenis teikiančius statistikos organus.
<P>
Taip pat norėčiau pasveikinti pranešėją ir Komisiją parengus pasiūlymus dėl šio reglamento. Siekdami kompromisų dėl šiame pranešime išdėstytų dalykų puikiai bendradarbiavome su Taryba. Svarbu, kad į Europos teisės aktus būtų įtraukta tai, jog šie nepriklausomi organai galėtų kreiptis į valstybių narių Komisiją, o į Europos statistikos sistemą būtų įtrauktas detaliai ekspertų išaiškintas statistikos praktikos kodeksas. Manau, tai geras laimėjimas, ir tikiuosi, jog jis bus tikrai veiksmingas, padės mums įveikti "blogąją" statistiką, drąsiai sutikti artėjantį nuosmukį ir suteiks aiškesnių priemonių jam atremti.
<SPEAKER ID="411" NAME="Margarita Starkevičiūtė">
ALDE frakcijos vardu. - (LT) Svarstome labai svarbų dokumentą, kuris turėtų padėti reformuoti Europos statistikos sistemą. Norėčiau pabrėžti, kaip ir mano kolegos, kad Parlamento pranešėjas, Statistikos reformų darbo grupė, Europos Vadovų Tarybos, jai pirmininkaujančios šalies bei Komisijos specialistai labai kruopščiai ruoššį dokumentą. Tai puikus mūsų bendrų pastangų pavyzdys. Pastarosiomis dienomis įvairių problemų prislėgti gal kartais kaltiname vienas kitą, bet jeigu dirbame visi kartu, galime pasiekti iš tiesų gerų rezultatų. ALDE frakcija pritaria teikiamam pasiūlymui ir tikisi, kad jame bus išdėstytos mūsų nuostatos statistikos srityje.
<P>
Visų pirma, statistika turi būti patikima, apsaugota nuo įvairių interesų grupių įtakos. Dabar dar kartais kyla abejonių, ypač dėl valstybių finansų statistikos kokybės. Kalbant apie finansų rinkos statistiką, yra problemų dėl konfidencialumo ir čia dar reikia dirbti kartu su Europos centriniu banku.
<P>
Statistikos duomenų kokybpriklauso ne tik nuo specializuotų institucijų darbo kokybės, bet ir nuo naudojamų metodikų, kurias ruošiant, norėtume, kad aktyviau dalyvautų akademinės institucijos.
<P>
Reikia, kad statistinių duomenų rinkimas būtų organizuotas efektyviau naudojantis jau esamais valstybių registrų duomenis, taikant apibendrintus metodus ir taip mažinant administracinę statistinių ataskaitų naštą verslui. Šioje srityje iš tiesų yra daug nepanaudotų rezervų.
<P>
Ekonomikos ir socialinraida šiuolaikiniame pasaulyje dinamiška, todėl statistiniai duomenys turėtų būti pateikiami operatyviau, kad sprendimai galėtų būti priimami greičiau. Tikimės, kad statistikos reforma padės išspręsti ir šią problemą.
<P>
Europos statistikos programos finansuojamos iš Europos Sąjungos biudžeto. Norėtųsi tikėti, kad pateikti pasiūlymai padės geriau koordinuoti šias programas, kas leis efektyviau naudoti Bendrijos lėšas.
<SPEAKER ID="412" NAME="Joaquín Almunia" LANGUAGE="ES">
Gerb. pirmininke, tiesiog norėčiau dar kartą padėkoti pranešėjui ir ką tik kalbėjusiems Parlamento nariams už jų puikų darbą. Kaip sakM. Starkevičiūtė, bendras darbas atneša visoms pusėms teigiamų rezultatų. Kaip ir mes visi tikiuosi, kad dėl šios puikios statistikos netrukus galėsime savo piliečiams pranešti gerų naujienų apie ekonominę padėtį.
<SPEAKER ID="413" NAME="Andreas Schwab">
pranešėjas. - (DE) Gerb. pirmininke, gerb. Komisijos nary, gerb. Parlamento nariai, labai dėkoju už konstruktyvias pastabas, visų pirma - už konstruktyvų bendradarbiavimą. Nenoriu nieko kartoti, kas jau buvo pasakyta, todėl norėčiau paminėti du klausimus, kurie, mano manymu, turėtų būti apsvarstyti kaip diskusijų dėl šio pranešimo tęsinys. Pirma, dalykas tas, kad nagrinėjome ES sutarties 285 straipsnį, kuriame aptartas statistikos institucijų mokslinis nepriklausomumas. Šiame pranešime ypač pabrėžėme profesinį nepriklausomumą, nes paaiškėjo, kad šiuo atžvilgiu praeityje buvo kilę sunkumų. Siekiant užtikrinti ilgalaikį aiškumą, jis tam tikru būdu turi būti atitinkamai įtvirtintas pirminėje teisėje. Vis dėlto norėčiau aiškiai pridurti, kad kalbant apie Vokietijos teisę, tai nereiškia, jog profesinės priežiūros reglamentai gali suteikti nepriklausomumą.
<P>
Antra, šiame pranešime pirmenybteikiama statistinių duomenų rengimo ir registravimo prioritetams. Į tai dėmesį atkreipir M. Starkevičiūtė. Gerb. Komisijos nary J. Almunia, tikiuosi, kad nustatydami šiuos prioritetus kartu galėsime sumažinti statistikos teikimo naštą vidutinėms įmonėms vidutinės trukmės laikotarpiu, nes galėsime daug tikslingiau ieškoti mūsų statistikai iš tiesų reikalingų duomenų. Turėdamas tai mintyje labai jums dėkoju. Tikiuosi, balsavimas rytoj ilgai netruks.
<SPEAKER ID="414" NAME="Pirmininkas">
Diskusijos baigtos.
<P>
Balsavimas vyks rytoj.

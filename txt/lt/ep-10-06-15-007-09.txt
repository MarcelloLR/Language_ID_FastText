<CHAPTER ID="007-09">
9. Darbo tvarkos taisyklių suderinimas su Lisabonos sutartimi (
<P>
Prieš balsavimą:
<SPEAKER ID="173" NAME="Bruno Gollnisch" AFFILIATION="NI">
(FR) Pone pirmininke, matau, kad priešingai nei Pirmininkas J. Buzek neturite problemų dėl prasto šoninio regėjimo ir mane pamatėte.
<P>
Pone pirmininke, turiu labai trumpą pareiškimą dėl darbo tvarkos. D. Martino pranešime siekiama išsiaiškinti problemas, susijusias su prisitaikymu prie Lisabonos sutarties, bet skirtingų pakeitimų sąraše, dėl kurio turėsime balsuoti, yra vienas pakeitimas, niekaip nesusijęs su Lisabonos sutartimi, taigi, kaip suprantu, šiuo atveju pažeidžiami bendrieji parlamentinės procedūros principai. Tai pakeitimas, kuriuo panaikinama nepriklausomų EP narių teispatiems skirti savo atstovus.
<P>
Ponios ir ponai, kad ir kokios būtų jūsų politinės pažiūros, šis reikalas labai svarbus. Sprendimas perduoti Parlamento Pirmininkui, kad ir koks objektyvus jis būtų, teisę skirti nepriklausomų EP narių atstovus dalyvauti Pirmininkų sueigos posėdžiuose remiantis galas žino kokiais kriterijais, užuot leidus nepriklausomiems nariams patiems juos skirti, mano nuoširdžiu įsitikinimu, prieštarauja bendriesiems teisės principams ir Europos Teisingumo Teismo praktikai.
<P>
Todėl manau, pone pirmininke, šis pakeitimas turėtų būti išbrauktas iš pakeitimų sąrašo, dėl kurio šiandien balsuojame.
<SPEAKER ID="174" NAME="Pirmininkas">
Ačiū, pone B. Gollnischai. Galbūt prisimenate, kad keletą mėnesių pats buvau nepriklausomas narys ir, jeigu galima taip pasakyti, mano politinės pažiūros labai skiriasi nuo jūsiškių ir tai tiesiog įrodo, kad nepriklausomų EP narių grupnėra ir niekada negali būti frakcija.
<P>
- Balsavimo pabaigoje:
<SPEAKER ID="175" NAME="David Martin">
pranešėjas. - Pone pirmininke, nenoriu gaišinti Parlamento laiko, bet prieš baigiant reikia išspręsti du techninio pobūdžio klausimus.
<P>
Kaip žinote, šis procesas pradėtas praeitų metų lapkričio mėn. Turime įterpti naują nuorodą, kad tekstas, dėl kurio balsavome dabar, būtų susietas su tekstu, priimtu balsuojant praeitų metų lapkritį. Taigi prašau šio Parlamento sutikimo įterpti žodžius "atsižvelgdamas į savo 2009 m. lapkričio 25 d. sprendimą dėl Darbo tvarkos taisyklių suderinimo su Lisabonos sutartimi". Tai, kaip sakiau, tik techninis reikalas.
<P>
Yra dar vienas techninis klausimas. Tekste, dėl kurio šiandien balsuojame, rašoma, kad šios taisyklės turėtų pradėti galioti 2009 m. gruodžio 1 d. Akivaizdu, kad tai neįmanoma, todėl prašau jūsų pritarimo taikyti, kaip įprastai tą darome, Darbo tvarkos taisyklių 212 straipsnio 3 dalį, o tai reiškia, kad taisyklės įsigaliotų pirmąją kitos mėnesinės sesijos dieną.
<SPEAKER ID="176" NAME="Pirmininkas">
Pone D. Martinai, dėkoju už visą jūsų darbą ir šiuos patikslinimus.

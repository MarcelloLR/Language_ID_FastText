<CHAPTER ID="016">
Pirmininko pareiškimas
<SPEAKER ID="020" NAME="Pirmininkas">
Vakar teroristų organizacija ETA įvykddar vieną žmogžudystę. Šiaurės Ispanijoje 46 metų armijos seržantas majoras Luis Conde die la Cruz buvo užmuštas automobilyje padėtos bombos. Tai buvo trečia automobilyje padėta bomba, sprogusi Ispanijoje per 24 valandas. Per tris sprogimus buvo sužaloti keli žmonės, vienas iš jų sunkiai. Europos Parlamentas griežtai smerkia šį teroro aktą ir nori pareikšti gilią užuojautą.
<P>
Europos Parlamento vardu noriu pareikšti nuoširdžią užuojautą seržanto majoro L. Conde šeimai ir giminaičiams, taip pat parodyti mūsų solidarumą su Ispanija, jos valdžios organais ir ypač Ispanijos saugumo pajėgomis. Taip pat norėčiau palaikyti ir pareikšti atjautą sužalotiesiems bombos sprogimo metu ir jų šeimoms.
<P>
Mes turime dar kartą aiškiai ir apibrėžtai pareikšti, kad terorizmas yra tiesioginis pasikėsinimas prieš laisvę, žmogaus teises ir demokratiją. Mes negalime vien tik dažnai kartoti, kad nėra jokio pateisinimo terorizmui apskritai. Todėl turime kartu veikti kovodami su terorizmu ir visada gerbti teisės viršenybę ir taikyti visą įstatymų galią. Europos Sąjunga yra bendruomenė, pagrįsta solidarumu. Teroro aktas Europos Sąjungos valstybėje narėje yra visos Europos Sąjungos, tai pasikėsinimas prieš kiekvieną iš mūsų.
<P>
Dabar prašau, kad jūs visi atsistotumėte pagerbti tylos minute.
<P>
(Parlamento nariai atsistojo pagerbti tylos minute.)

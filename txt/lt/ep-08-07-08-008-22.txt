<CHAPTER ID="008-22">
22. Baltijos jūroje numatyto dujotiekio tarp Rusijos ir Vokietijos poveikis aplinkai (
<P>
Prieš balsavimą dėl 23 pakeitimo:
<SPEAKER ID="155" NAME="Dirk Sterckx" AFFILIATION="ALDE">
- (NL) Gerb. pirmininke, yra problemų su jūsų balsavimo rezultatų paskelbimo ekranu. Mums nepateikiamas joks balsavimo rezultatas, todėl negalime pamatyti, kiek narių balsavo už arba prieš.
<SPEAKER ID="156" NAME="Pirmininkas">
Ačiū, D. Sterckxai. Aš to nepastebėjau, nes jis man už nugaros.
<P>
Rūmų techninės tarnybos man pranešė, kad mes turime problemų su elektronine balsų skaičiavimo procedūra, todėl paprašysiu jūsų truputį kantrybės, kol problema bus išspręsta.
<P>
- Prieš balsavimą dėl 50 pakeitimo:
<SPEAKER ID="157" NAME="Justas Vincas Paleckis" AFFILIATION="PSE">
Gerb. pirmininke, mes visiškai jumis pasitikime, bet aš būčiau labai dėkingas, jeigu jūs paskelbtumėte konkrečius skaičius, kiek narių balsavo už ir prieš ir kiek susilaikė.
<SPEAKER ID="158" NAME="Pirmininkas">
Didysis ekranas neveikia, todėl aš perskaitysiu skaičius, jeigu jums tinka. Tai bus geresnišeitis.
<P>
(Balsavimas buvo sustabdytas kelioms minutėms, kad būtų sutaisyti rezultatus rodantys ekranai)
<SPEAKER ID="159" NAME="Graham Booth" AFFILIATION="IND/DEM">
Gerb. pirmininke, aš stengiausi atkreipti jūsų dėmesį, bet jūs manęs nepastebėjote. Kai mes tikrinome balsavimą dėl 49 pakeitimo, 474 balsavo už, 181 - prieš, ir jūs pasakėte "Kaip jau minėjau, pakeitimas priimtas". Vis dėlto jūs pasakėte ne "priimtas": jūs pasakėte, kad jis "atmestas".
<SPEAKER ID="160" NAME="Pirmininkas">
Aš neprisimenu. Bet jeigu jūs taip sakote, gerai.
<P>
- Po balsavimo dėl 51 pakeitimo:
<SPEAKER ID="162" NAME="Marcin Libicki">
pranešėjas. - (PL) Gerb. pirmininke, manau, nenoromis turime sutikti, kad ekranai neveikia. Gėda neturėti galimybės pamatyti rezultatų Europos Parlamente. Atsižvelgdamas į šias aplinkybes norėčiau jūsų paprašyti, kad pasitikrinęs rezultatus, jūs pateiktumėte mums tikslius rezultatus, kiek narių balsavo už, kiek - prieš ir kiek susilaikė. Jeigu rezultatai nebus parodyti ekrane, norėčiau paprašyti jūsų perskaityti juos mums, o jūsų personalo - juos užsirašyti.
<SPEAKER ID="163" NAME="Werner Langen" AFFILIATION="PPE-DE">
- (DE) Gerb. pirmininke, norėčiau atkreipti dėmesį, kad skaitiklių sistema visų narių vietose veikia puikiai, kad šie mįslingi ekranai atsirado tik prieš metus, kad iki to laiko viskas veikir kad bet kuriuo atveju mūsų pasitikėjimas pirmininku yra būtina sąlyga tinkamai vadovauti.
<P>
(Plojimai)
<P>
- Prieš balsavimą dėl 30 pakeitimo:
<SPEAKER ID="165" NAME="Christopher Beazley" AFFILIATION="PPE-DE">
Gerb. pirmininke, viskas labai paprasta. Mes prašome atskirti balsavimą po dvitaškio, t. y. po žodžių "labai svarbu, jog Rusija pademonstruotų gerą valią bendradarbiaudama Europos energetikos politikos srityje;". Norėtume, kad balsavimas būtų padalintas šioje vietoje. Šioje Rūmų pusėje manome, kad ji nėra svarbi ir pirmąją pakeitimo dalį galima klaidingai suprasti. Bet mes norėtume paremti antrąją jo dalį, kurioje pabrėžiama, kad svarbu, jog Rusija ratifikuotų Energetikos chartiją.
<P>
(Parlamentas pritarpasiūlymui)
<P>
- Prieš balsavimą dėl 37 pakeitimo:
<SPEAKER ID="167" NAME="Andres Tarand" AFFILIATION="PSE">
Gerb. pirmininke, Q konstatuojamojoje dalyje paminėtos dumblių populiacijos, kurių žydėjimas kelia didelį pavojų Suomijai, Švedijai ir Vokietijai. Manau, kad dumbliai neskiria Švedijos, Latvijos arba kitų šalių, nes juos plukdo vėjas.
<P>
Todėl žodinio pakeitimo tekstas būtų toks: "kadangi Baltijos jūroje vykdant darbus ypatingomis sąlygomis gali būti paskatintas staigus dumblių populiacijų dauginimasis ir dėl kurio galėtų kilti ypač didelis pavojus Suomijai, Švedijai, Vokietijai ir Baltijos valstybėms" Jis baigiasi šioje vietoje. Aš apgailestauju, kad nebuvo įtraukta Lenkija, bet taip atsitiko dėl techninių priežasčių.
<P>
(Parlamentas sutiko priimti pakeitimą žodžiu)
<P>
- Po galutinio balsavimo:
<SPEAKER ID="169" NAME="Marcin Libicki">
pranešėjas. - (PL) Norėčiau padėkoti visiems, parėmusiems pranešimą. Tikiuosi, kad Komisijos narys S. Dimas, Komisija, Taryba ir visi svarbiausieji asmenys Europos Sąjungoje atsižvelgs į šią Europos Parlamento nuomonę. Ji buvo išsakyta aiškiai ir skaidriai. Europos parlamentui ypač svarbus energetikos solidarumas, solidarumas platesniame politiniame kontekste, taip pat aplinkos apsauga. Pranešimas ir balsavimas, per kurį 90 proc. balsavo už, turėtų aiškiai parodyti valdžios institucijoms Europos Sąjungoje, kad Europos Parlamento nuomonės jos turėtų neignoruoti ir kad ši rezoliucija, kuri oficialiai nėra privaloma, būtų laikom privaloma.

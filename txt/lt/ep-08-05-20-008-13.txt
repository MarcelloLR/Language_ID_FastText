<CHAPTER ID="008-13">
13. Pažanga, padaryta siekiant lygių galimybių ir kovojant su diskriminacija ES (
<P>
- Prieš balsavimą:
<SPEAKER ID="148" NAME="Philip Bushill-Matthews">
PPE-DE frakcijos vardu. - Pone pirmininke, mūsų frakcija ketino pateikti tris papildomus vardinio balsavimo prašymus, bet dėl neaiškios priežasties jie jūsų nepasiekė.
<P>
Pone pirmininke, norėčiau, kad dabar šiuos tris prašymus užregistruotumėte - sekretoriate patikrinau ir man atsakė, kad galima prašyti tą padaryti šiandien. Tai - prašymai dėl 2 dalies, 4D pakeitimo; pradinio teksto 6 dalies; ir galiausiai prašymas po 36 dalies įtraukti mūsų 12 pakeitimą. Tikiuosi, įvertinsite, kad tai - labai opus klausimas, ir norėtume užregistruoti ne tik tai, kam nepritariame, bet ir tai, ko siekiame.
<P>
(Pirmininkas nustatė, kad šiam pakeitimui neprieštaraujama)
<P>
- Prieš balsavimą dėl 5 pakeitimo:
<SPEAKER ID="150" NAME="Sophia in 't Veld Veld" AFFILIATION="ALDE">
Pone pirmininke, kalbėjome apie šalis, netinkamai įgyvendinusias ar netinkamai perkėlusias Kovos su diskriminavimu direktyvą, bet viena šalis jos apskritai neįgyvendino ir todėl norėčiau pasiūlyti šį pakeitimą žodžiu: "ragina Čekijos vyriausybę veiksmingai perkelti Užimtumo direktyvą, o Čekijos parlamentą - atmesti Čekijos prezidento veto.
<P>
(Pakeitimas žodžiu nepriimtas)
<P>
- Prieš balsavimą dėl 1, 16 ir 17 pakeitimų:
<SPEAKER ID="152" NAME="Richard Howitt" AFFILIATION="PSE">
Pone pirmininke, aš labai trumpai: žinoma, pritariu jūsų teisei aiškinti taisykles, bet atrodo labai keista, kad PPE-DE frakcija nori pateikti vardinio balsavimo prašymus paskutiniu momentu, pasibaigus galutiniam terminui, teigdama, kad savo poziciją nori pateikti pozityviai, o jų pakeitimuose siekiama išbraukti - pabrėžiu, išbraukti - tam tikras šio pranešimo dalis. Manau, kad jie bando užpildyti spragas savo pačių frakcijoje, užuot iš tikrųjų bandę pasakyti ką nors pozityvaus kovai su diskriminacija paremti.
<SPEAKER ID="153" NAME="Pirmininkas">
Pone Howittai, minėtojo balsavimo gal ir buvo paprašyta per vėlai, bet aš jūsų klausiau ir šiuo požiūriu jūs pavėlavote prašyti žodžio. Jeigu būtumėte paprašęs iš karto, galbūt būtume balsavę kitaip.

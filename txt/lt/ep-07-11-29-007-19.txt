<CHAPTER ID="007-19">
19. Pesticidų likučiai maiste ir pašaruose bei ant jų (Komisijai suteiktų įgaliojimų įgyvendinimas) (balsavimas) 
<P>
- pranešimas: Robert Sturdy
<P>
- Prieš balsavimą
<SPEAKER ID="108" NAME="Siim Kallas">
Komisijos Pirmininko pavaduotojas. - Pone pirmininke, Komisija nori padėkoti Europos Parlamentui už jo konstruktyvią paramą ir teigiamai vertina pasiektą gerą kompromisą. Kaip dalį to kompromiso Komisija susitarpateikti šią formuluotę:
<P>
"Įprasti reguliavimo procedūros su tikrinimu terminai nustatyti Sprendimo 1999/468/EB 5a straipsnio 3 ir 4 dalyse. Leidžiančios nukrypti nuo 3 ir 4 dalių nuostatos gali būti taikomos tinkamai pagrįstais išimtiniais atvejais. Terminų sutrumpinimo tikslas pagal reguliavimo procedūrą su tikrinimu, įtrauktą pasiūlyme dėl Europos Parlamento ir Tarybos reglamento, iš dalies keičiančio Reglamentą (EB) Nr. 396/2005 dėl didžiausių pesticidų likučių kiekių augalinės ir gyvūninės kilmės maiste ir pašaruose ar ant jų nuostatas, susijusias su Komisijai suteiktais įgyvendinimo įgaliojimais, yra per mažiau nei vienus metus užbaigti procesą nuo didžiausio pesticidų likučių lygio taikymo iki patvirtinimo. Šie suderinimai yra būtini, kad būtų užtikrintas nuoseklumas su pasiūlytu vienų metų galutiniu terminu augalų apsaugos produktų leidimams, įtrauktiems pasiūlyme dėl Europos Parlamento ir Tarybos reglamento dėl augalų apsaugos produktų tiekimo rinkai.
<P>
Europos Komisija patikrins terminų sutrumpinimo tinkamumą pagal reguliavimo procedūrą su tikrinimu po dvejus metus trukusios patirties leidimų procedūroje, nurodytoje pasiūlyme dėl Europos Pralemento ir Tarybos reglamento dėl augalų apsaugos produktų tiekimo rinkai, atsižvelgiant į taikant šias procedūras įgytą patirtį Europos Parlamente ir Taryboje."

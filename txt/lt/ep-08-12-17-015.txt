<CHAPTER ID="015">
Tarybos požiūris į OLAF reglamento persvarstymą (diskusijos) 
<SPEAKER ID="342" NAME="Pirmininkas">
Kitas klausimas - diskusija dėl I. Gräßle žodinio klausimo Biudžeto kontrolės komiteto vardu dėl Tarybos požiūrio į OLAF reglamento persvarstymą - B6-0492/2008).
<SPEAKER ID="343" NAME="Ingeborg Gräßle">
autorė. - (DE) Gerb. pirmininke, ponios ir ponai iš Tarybos, Komisijos nary, ponios ir ponai, būdamas pranešėju dėl OLAF, Europos kovos su sukčiavimu tarnybos, gali atrasti įdomių dalykų, pvz., kad visi kalba apie kovą su sukčiavimu, tačiau niekas nieko nedaro. Kitas atradimas yra tai, kad valstybės narės iki paskutinio cento suskaičiuoja savo mokėjimus Europos Sąjungai, tačiau kai ateina laikas šiuos pinigus išleisti, jos pasijaučia dosnios ir netgi palengvina užduotį sukčiams, pvz., vis dar užtrukdamos vidutiniškai iki 36 mėn. prieš pranešdamos apie pažeidimus Europos Sąjungai. Europos Parlamentas laiko tai nepriimtinu. Norime matyti veiksmingą kovą su sukčiavimu, tokią kovą, kuri apimtų prevenciją. Norime, kad valstybės narės kovą su sukčiavimu įtrauktų į savo darbotvarkę, ir norime matyti bendrą diskusiją apie mūsų poreikius ir turimas problemas.
<P>
Norime matyti valstybių narių teismų institucijas labiau besidominčias OLAF tyrimų rezultatų tąsa. Reikia panaikinti įstatymų spragas, kuriomis iki šiol naudojosi sukčiai. Europos išteklius turime vertinti taip pat kaip valstybių narių išteklius. Norime nepriklausomos tarnybos, turinčios išteklių ir teisinį pagrindą, būtiną šioms užduotims vykdyti. Norime tarnybos, kuri gali ramiai ir veiksmingai dirbti kartu su valstybėmis narėmis.
<P>
Mūsų nuomondėl teisinio pagrindo, Reglamento (EB) Nr. 1073/99, apima visus šiuos punktus. Pasisakome už tai, kad šis reglamentas, kuris yra labai svarbus OLAF, kartu su Taryba būtų toliau tobulinamas. Raginame Tarybą įtraukti mūsų nuomonę ir pradėti diskusijas dėl tolesnio šio reglamento tobulinimo. Norime rasti OLAF problemų sprendimą.
<P>
Taip pat noriu padėkoti visoms Parlamento frakcijoms už paramą priimant rezoliuciją, dėl kurios turėtume balsuoti rytoj. Norėčiau kreiptis į Tarybai pirmininkaujančią Prancūziją ir Tarybai pirmininkausiančią Čekiją, kad šios priiimtų Parlamento pasiūlymą ir į jį atsakytų. Į savo pasiūlymus mes taip pat įtraukėme Tarybos darbo grupės parengtus ir pateiktus sprendimus. Noriu užtikrinti jus, kad esame suinteresuoti greitai užbaigti šio reglamento rengimą ir kad esame pasirengę dalyvauti konstruktyviose diskusijose, pagrįstose mūsų pasiūlymais.
<P>
Viso OLAF teisinio pagrindo konsolidavimas, kaip numatTaryba, reikštų, kad bus sugaišta daug daugiau laiko ir pasiekta neaiškaus rezultato. OLAF netrukus švęs savo dešimtąsias metines. Konsolidavimas reikštų dar 10 metų netobulinant teisinio pagrindo. Mes esame per daug rimtai nusiteikę kovoti su sukčiavimu, kad leistume tam atsitikti. Būtent todėl mes norime nuveikti tai, ką šiuo metu įmanoma nuveikti bendradarbiaujant su Taryba. Labai jums ačiū.
<SPEAKER ID="344" NAME="Rama Yade">
Tarybos Pirmininkė. - (FR) Gerb. pirmininke, I. Gräßle, pirmiausia norėčiau jums priminti apie dėmesį, kurį Taryba skiria kovai su sukčiavimu ir Europos Sąjungos finansinių interesų apsaugai. Taryba mano, kad su Europos kovos su sukčiavimu tarnyba susiję reglamentai turi ne tik atitikti poreikius, bet taip pat privalo būti nuoseklūs.
<P>
Šiuo atžvilgiu mes turėtume prisiminti 2007 m. Tarybos kvietimą pateikti konsoliduotą teisinę priemonę, apimančią įvairius OLAF darbo aspektus, kuri suteiktų aiškumo, kurio mes visi siekiame. Taryba tinkamai atsižvelgį lapkričio 20 d. priimtus Europos Parlamento pakeitimus dėl OLAF atliekamų tyrimų taisyklių pakeitimo ir į diskusijas šiuo klausimu, kurios prieš tai vyko Biudžeto kontrolės komitete.
<P>
Taryba taip pat tinkamai atsižvelgį 2008 m. spalio 23 d. Europos Parlamento rezoliucijos 44 punktą, pridedamą prie pirmojo 2009 m. biudžeto svarstymo, kuriame paliestas tas pats klausimas. Lapkričio 13 d. biudžeto trišalėse derybose ir lapkričio 21 d. konsultaciniame susitikime su Europos Parlamentu Tarybos darbotvarkės klausimą jau kėlmano kolega E. Woerth, Ecofin tarybos (biudžeto) pirmininkas.
<P>
Šiose trišalėse derybose Komisija, atsakydama į Tarybos susirūpinimą, kuriam, manau, pritaria Europos Parlamentas, paskelbė, kad kitų metų pradžioje ji pateiks darbo dokumentą OLAF reglamentų konsolidavimo klausimu. Todėl galiu su malonumu dar kartą užtikrinti dėl to, ką Taryba jau yra pareiškusi lapkričio 13 d. Trišalėse derybose ir lapkričio 21 d. konsultaciniame susitikime, būtent, kad Taryba rūpestingai ir labai dėmesingai išnagrinės Europos Parlamento darbo dėl siūlomų Reglamento (EB) Nr. 1073/1999 pakeitimų rezultatus ir Komisijos pažadėtą darbo dokumentą.
<P>
Tikiuosi, kad turėsiu progos pasisakyti dar kartą, kad galėčiau atsakyti į pastabas, kurių galbūt pateiksite iki 18 val. Iš anksto apgailestauju, kad vėliau turėsiu išvykti.
<SPEAKER ID="345" NAME="Jean-Pierre Audy">
PPE-DE frakcijos vardu. - (FR) Gerb. pirmininke, R. Yade, ponios ir ponai, Europos Komisija turi saugoti Europos Sąjungos finansinius interesus ir pagal Sutartis kartu su valstybėmis narėmis už tai atsako. Komisija - apgailestauju, kad jai skirta vieta yra neužimta - turi svarbių galių kovoti su sukčiavimu, korupcija ir kita neteisėta veikla, kuri silpnina Sąjungos finansinius interesus.
<P>
Prisiminkime, kad būtent 1999 m. pasitraukus J. Santero vadovaujamai Komisijai buvo įsteigta Kovos su sukčiavimu tarnyba, OLAF, kurios dešimtąsias metines švęsime kitais metais.
<P>
Mano puiki kolegė, I. Gräßle, yra teisi siekdama, kad Taryba prisiimtų atsakomybę dėl 1999 m. reglamento ilgai laukto persvarstymo, nes tada buvo priimta nuostata persvarstyti šį reglamentą, kurį reikėjo priderinti, ir remiantis Komisijos atliktu vertinimu, jis turi būti atliekamas praėjus trejiems metams po tarnybos įsteigimo. Jūsų atsakymas, gerb. R. Yade, nuramina. Tai nuoseklus atsakymas.
<P>
Šis vertinimas buvo atliktas 2003 m. ir mes turime pasiūlymą dėl reglamento. Dabar būtina užtikrinti šio mechanizmo darną kalbant ir apie vidaus, ir apie išorės tyrimus, taip pat apie visuotinę OLAF misiją. Turime 1999 m. reglamentą Nr. 1073, tačiau taip pat turime 1996 m. reglamentą dėl Komisijos atliekamų patikrinimų vietoje ir patikrų ir 1995 m. reglamentą dėl Sąjungos finansinių interesų apsaugos.
<P>
2005 m. vertinime pateikta 17 pasiūlymų, įskaitant pasiūlymą steigti Europos prokuratūrą, nes nepaisant to, kad OLAF turi tyrimų įgaliojimus, ši tarnyba yra administracinįstaiga, kurios nekontroliuoja jokia nepriklausoma teismų institucija. Ši institucija galėtų suteikti garantijas asmenims, kurių atžvilgiu atliekamas tyrimas, ir padėti pačiai OLAF. Taigi, kokia yra tikroji OLAF paskirtis? Ar ji padeda teisingumui ir, jei taip, tai kokiai Europos baudžiamajai teisei? Ar tai yra specialus administracinis padalinys? Reikia dar daug nuveikti. Gerb. R. Yade, dėkoju už paskatinimą, kurį šiandien suteikėte.
<SPEAKER ID="346" NAME="Herbert Bösch" LANGUAGE="DE">
Gerb. pirmininke, kaip teisingai atkreipdėmesį pranešėja, Taryba neatlieka savo pareigos saugoti Sąjungos finansinius interesus. Be to, gerb. R. Yade, svarbu yra ne tai, kurios sutartys dabar yra konsoliduojamos ir kurios ne, o veikiau tai, kad jūs prisijungiate prie diskusijų. Jei dabar nepradėsite derybų, jūs apdairiai užvilkinsite kovos su sukčiavimu Europos lygmeniu reformą iki kitos Parlamento kadencijos ir jūs tai gerai žinote. Birželio mėn. mes taip pat turėsime pasakyti savo rinkėjams, kad būtent valstybės narės yra pakankamai tuo nesuinteresuotos; iš tikrųjų mes galime jiems pateikti keletą pavyzdžių.
<P>
Kalbant apie sukčiavimą PVM srityje, kuris, pvz., Vokietijai kasmet kainuoja 16-18 mlrd. EUR, mes turėtume galimybių imtis atitinkamų kovos su sukčiavimu priemonių, pvz., pasitelkdami reformuotą OLAF. Vis dėlto netgi geriausia kovos su sukčiavimu institucija yra bejėgė, jei valstybės narės nesugeba pateikti informacijos.
<P>
Kalbant apie OLAF tyrimų tąsą, mes dažnai turime apgraibomis judėti tamsoje, nes valstybių narių institucijos mums nesako, kokių veiksmų buvo imtasi remiantis OLAF tyrimų rezultatais. Šiuo atžvilgiu reikia imtis veiksmų.
<P>
Būdamas vienu iš tų, kurie dalyvavo 1999 m., galiu pasakyti, kad svarbiausias dalykas, kurį įtraukėme į Reglamentą (EB) Nr. 1073/99, buvo tai, kad šis kovos su sukčiavimu padalinys, kuris per keletą pastarųjų metų gerai veikė, po keleto metų turėjo būti reformuotas. To negalima atidėlioti; apie tai šiandien norėčiau priminti Tarybai.
<SPEAKER ID="347" NAME="Bart Staes">
Verts/ALE frakcijos vardu. - (NL) Gerb. pirmininke, Tarybos pirmininke, ponios ir ponai, labai atidžiai klausiau jūsų atsako. Sakėte, kad rūpestingai ir labai dėmesingai išnagrinėsite tuos pasiūlymus. Man liūdna, nes turiu pasakyti, kad toks atsakymas mūsų netenkina.
<P>
Mes atlikome savo užduotis. Patvirtinome I. Gräßle pranešimą per pirmąjį svarstymą. Taip pasielgėme dėl galiojančiuose teisės aktuose esamų spragų. Bandėme pašalinti tuos trūkumus ir H. Bösch yra teisus sakydamas, kad susidūrėme su daugybe iššūkių. Visai neseniai patvirtinome pranešimą dėl sukčiavimo PVM srityje. Sukčiavimo mokesčių srityje mastas Europos Sąjungoje apytikriai siekia nuo 200 iki 250 mlrd. EUR.
<P>
Todėl mums reikia patikimų teisės aktų. Ir jūs, gerb. R. Yade, ir Taryba turite dirbti savo darbą. Norėčiau jūsų paprašyti būti kiek konkretesnei dėl grafiko, kurio Taryba ketina laikytis kalbant apie šį dokumentą - tai labai svarbu.
<SPEAKER ID="348" NAME="José Javier Pomés Ruiz" AFFILIATION="PPE-DE">
(ES) Gerb. pirmininke, esu dėkingas R. Yade už dalyvavimą šioje diskusijoje dėl klausimo, kuris piliečiams kelia tiek daug rūpesčio.
<P>
Baigiasi šio Parlamento kadencija, per kurią mes bandėme pasakyti mokesčių mokėtojui, kad tikriname sąskaitas ir kad tai darome kiek įmanoma geriau. Pripažįstame, kad padarėme klaidų ir kad dalykai ne visada buvo daromi teisingai, tačiau pirmiausia mes apskaičiavome sukčiavimo mastą ir darome viską, ką galime. Būtent todėl prieš dešimtį metų įsteigėme OLAF, Europos kovos su sukčiavimu tarnybą. Dabar skubiai reikia tinkamos teisinės sistemos.
<P>
Gerb. R. Yade, jei sakote, kad turėtume laukti, kol Komisija parengs pranešimą ir tik tada pradėti derybas dėl galimų galutinių OLAF įstatų, tai mes tik gaištame laiką. Artėja rinkimai ir tada turėsime naują Parlamento kadenciją. Žinia, kurią norime perduoti Europos piliečiams, yra tai, kad visi - Taryba, jai pirmininkaujanti Prancūzija ir pirmininkausianti Čekija, šis Parlamentas ir Komisija - yra pasiryžę užkirsti kelią tokiam sukčiavimui, kurio esama besivystančiose šalyse ir netgi labai išsivysčiusiose šalyse.
<P>
Gerb. R. Yade, dėkoju jums, kad dalyvaujate šioje diskusijoje ir apgailestauju, kad čia nedalyvauja Komisija.
<SPEAKER ID="349" NAME="Inés Ayala Sender" AFFILIATION="PSE">
(ES) Gerb. pirmininke, aš taip pat sveikinu I. Gräßle pasiūlymą Biudžeto kontrolės komiteto vardu stengtis daryti spaudimą, kad mūsų priimti teisės aktai dėl OLAF galėtų būti įgyvendinti kiek įmanoma greičiau.
<P>
Todėl esu dėkinga R. Yade už dalyvavimą, nes Parlamentas priimtame pasiūlyme pagrįstai ragina užtikrinti ir saugoti teises tų asmenų, kurių atžvilgiu OLAF atlieka tyrimą, kad jie būtų laikomi nekaltais ir jiems būtų suteikiama galimybgintis, taip pat užtikrinti ir saugoti informatorių teises.
<P>
Visų pirma reikia nustatyti aiškesnes ir skaidresnes taisykles, taip pat elgesio kodeksą, su kuriais kiek įmanoma greičiau turime supažindinti visus piliečius. Šiuo atžvilgiu esame dėkingi I. Gräßle už iniciatyvą ir Biudžeto kontrolės komitetui už jai suteiktą paramą.
<P>
Žinoma, mes rimtai raginame Tarybą bandyti kiek įmanoma greičiau atnaujinti derybas ir siekti jose pažangos, jei įmanoma, iki šios Parlamento kadencijos pabaigos - kitaip tariant, iki kitų rinkimų. Tai bus labai svarbu siekiant užtikrinti visas teises, kurias Parlamentas ketina sustiprinti, remdamasis I. Gräßle pranešimu.
<SPEAKER ID="350" NAME="Paul Rübig" AFFILIATION="PPE-DE">
(DE) Gerb. pirmininke, gerb. R. Yade, ponios ir ponai, artėja kitais metais vyksiantys Europos Parlamento rinkimai, o dezinformacija yra ypač plačiai paplitusi įsibėgėjant rinkimams. Būtent todėl mes norime sparčios OLAF reformos. Nesėkmių ir dezinformacijos atvejai, kuriais naudojamasi Europos Sąjungos nenaudai, turi būti aiškiai ir nedviprasmiškai nustatomi. Tikiu, kad ši parama ir aiškumas yra tai, ko reikia Europos visuomenei.
<SPEAKER ID="351" NAME="Markus Pieper" AFFILIATION="PPE-DE">
(DE) Gerb. pirmininke, Tarybos pirmininke, būdamas Regioninės plėtros komiteto nariu, suprantu OLAF darbo svarbą struktūrinių fondų srityje. Naujausiame pranešime dėl Bendrijos finansinių interesų pranešama apie 3 800 pažeidimų atvejų, kurių padaugėjo 19 proc. palyginti su 2006 m. Kalbama apie 828 mln. EUR sumą, kuri yra 17 proc. didesnnei prieš metus.
<P>
Būtent todėl Taryba dabar privalo geriau kovoti su sukčiavimu ir turi tai daryti iš tikrųjų reformuodama teisinį pagrindą, o ne darydama neesminius galiojančių dokumentų pakeitimus.
<P>
Jei Taryba turi rimtų ketinimų šiuo klausimu, ji taip pat turėtų dirbti gerindama savo atskaitomybės sistemą. Iki šiol valstybėms narėms prireikdavo vidutiniškai 36 mėn. pranešti OLAF apie pažeidimus. Patikimi duomenys turėtų būti pateikiami greitai ir elektroniniu būdu, kad OLAF galėtų veiksmingai dirbti. Esame tai skolingi visiems - mokesčių mokėtojui, taip pat tiems, kurie sąžiningai naudojasi ES ištekliais.
<SPEAKER ID="352" NAME="Mairead McGuinness" AFFILIATION="PPE-DE">
Gerb. pirmininke, kalbėsiu trumpai. Skubėjau paremti I. Gräßle pastangas ir manau, kad šiandien čia tai darome visi. Girdėjome, kad blogėja Europos Sąjungos įvaizdis, nes suvokiama, kad leidžiama plisti sukčiavimui. Todėl reikia sveikinti ir remti viską, kas sustiprintų ir pagerintų OLAF veiksmingumą. Taigi šiais keliais žodžiais aš giriu I. Gräßle už jos pastangas ir raginu Tarybą ir Komisiją atidžiai įsiklausyti.
<SPEAKER ID="353" NAME="Rama Yade">
Tarybos Pirmininkė. - (FR) Gerb. pirmininke, ponios ir ponai, visiškai suprantu Europos Parlamento susirūpinimą. Dabar Taryba turi Europos Parlamento pirmojo svarstymo rezultatus. Taryba dirba ir veikia pagal tam tikrą logiką - ji atliko savo darbą ragindama konsoliduoti 2007 m. teisės aktus - ir tai reiškia, kad prieš judant toliau jai reikia gauti Komisijos parengtus dokumentus. Kol apie šį darbą Komisija nepranešTarybai, esu įpareigota jums pareikšti, kad turėsime laukti šios akimirkos.
<P>
Esu įsitikinusi, kad gavę darbo dokumentą dėl OLAF teisės aktų konsolidavimo, apie kurį pranešKomisija, mes greitai galėsime pasiekti pažangos reformos klausimu. Vis dėlto mums reikia šio dokumento ir Parlamentas gali pasikliauti, kad Taryba toliau spręs šį klausimą su įprasta pagarba, rodoma geram instituciniam bendradarbiavimui, kad OLAF teisinsistema taptų kiek įmanoma aiškesnė.
<SPEAKER ID="354" NAME="Pirmininkas">
Gavau pasiūlymą dėl rezoliucijos, pateiktą pagal Darbo tvarkos taisyklių 108 straipsnio 5 dalį.
<P>
Diskusijos baigtos.
<P>
Balsavimas vyks 2008 m. gruodžio 18 d., ketvirtadienį.
<P>
(Posėdis sustabdytas keletui akimirkų)

<CHAPTER ID="018">
PVM draudimo ir finansinėse paslaugose (diskusijos)
<SPEAKER ID="429" NAME="Pirmininkas">
Kitas klausimas - J. Muscato pranešimas Ekonomikos ir pinigų politikos komiteto vardu dėl pasiūlymo dėl Tarybos direktyvos, iš dalies keičiančios Direktyvos 2006/112/EB dėl pridėtinės vertės mokesčio bendros sistemos nuostatas, susijusias su draudimo ir finansinėmis paslaugomis - C6-0473/2007 -.
<P>
Norėčiau pasinaudoti galimybe pasveikinti savo draugą J. Muscatą pasiekus labai svarbų laimėjimą politiniame gyvenime. Dėl šio laimėjimo jam gali tekti palikti Europos Parlamentą, bet dabar tai yra proga atšvęsti ir jam, ir daugeliui mūsų.
<SPEAKER ID="430" NAME="Joseph Muscat" LANGUAGE="MT">
Mes svarstome naujas skaidresnes taisykles finansinių paslaugų sektoriuje, kuris šiuo metu yra atsidūręs vienoje didžiausių krizių. Dabartinpadėtis rodo, kad mes negalime leisti įvykiams plėtotis sava linkme ir turime imtis reguliavimo. "Reguliavimas" nereiškia biurokratizavimo - ir tikrai per didelio biurorkratizavimo - siekiama, kad viskas būtų daroma geriausiu įmanomu būdu, nesivadovaujant formulėmis ir popieriais, kurie neturi jokios naudos. Kai aš ir mano kolegos rengėme šį pranešimą, mes iškėlėme du prioritetus. Pirma, norėjome užtikrinti, kad pokyčiai neturėtų neigiamų pasekmių vartotojui.
<P>
Kitaip tariant, vartotojams neturėtų būti užkrauta papildoma našta, todėl mes teigiame, kad ketinimai apmokestinti finansines paslaugas PVM turėtų būti taikomi tik tarp verslo įmonių ir jis turi būti grąžintinas. Mūsų tekste niekur nėra siūloma, kad finansinės paslaugos, kuri nėra apmokestinama, apmokestinimas PVM pereitų asmeniui, t. y. vartotojui. Tai yra aiškiai ir tiesiogiai išdėstyta pasiūlytame tekste, nors kitos institucijose galbūt turi savo sąlygų. Kai kurie žmonės kritikuoja tai, kad pramonės sutaupys išlaidų, o valstybių narių pajamos gali sumažėti - tai yra įdomus argumentas, kurį, sąžiningai manau, daugeliu atvejų pateikia tie, kurie laikosi riboto požiūrio į ekonomiką ir fiskalinę politiką. Visų pirma, tokiame konkurencingame sektoriuje kaip finansinių paslaugų sektorius ir sistemoje, kurioje įtvirtinta apsauga nuo įmonių susitarimų, bet kokios sutaupytos įmonių sąnaudos gali arba būti panaudotos kaip nauda vartotojui, arba būti panaudotos kitu būdu siekiant padengti turimas sąnaudas. Antra, Europa turi kartą ir visiems laikams suprasti, kad rinkoje ji nėra vienintelė; mes turime užtikrinti, kad kitose valstybėse narėse - ir visoje Europos Sąjungoje - naudojamos sistemos būtų patrauklios rimtoms įmonėms, norinčioms ateiti į rinką ir įsitvirtinti joje kaip tikriems Europos operatoriams. Supaprastinti sistemas yra būdas skatinti iniciatyvą šiame sektoriuje, kurti jos potencialą ir darbo vietas, našias darbo vietas.
<P>
Šiuo pranešimu mes padedame sukurti Europos rinką pašalindami kliūtis. Darome tai, apie ką buvo kalbėta daug metų, įgyvendiname vieną veiksmų plano šiame sektoriuje tikslą. Mes įrodome, kad esame iniciatyvūs, sprendžiame problemas ir veikiame remdamiesi naujomis idėjomis. Galbūt mes nesutariame dėl techninių dalykų, galbūt kai kurie galėtų pasakyti, kad reikia naudotis viena, o ne kita sistema, bet aš manau, kad Parlamentas turėtų parodyti, kad tai yra mūsų galutinis tikslas. Akivaizdu, kad dėl kai kurių aspektų mes, įskaitant mane, nesutariame: pvz., dėl apibrėžimų išplėtimo. Manau, būtų buvę geriau, jei komitetas būtų pasinaudojęs mano rekomendacijomis šiuo klausimu. Aš siūliau arba palikti Komisijos tekstą, arba dar labiau apriboti apibrėžimus. Vis dėlto taip pat turėtume pažymėti, kad komitetas ėmėsi strateginių veiksmų ir šis pranešimas buvo priimtas tik vienam balsavus prieš. Laukiu savo draugų ir Komisijos pastabų.
<SPEAKER ID="432" NAME="László Kovács">
Komisijos narys. - Gerb. pirmininke, norėčiau pradėti padėkodamas J. Muscatui už atliktą darbą ir jo paramą Komisijos pasiūlymui ir palinkėdamas jam sėkmės būsimame darbe Maltoje.
<P>
Komisijos pasiūlyme siekiama išspręsti tris pagrindines problemas.
<P>
Pirma, dėl dabartinių nuostatų vis dažniau kyla teisinių neaiškumų su Europos Teisingumo Teismu. Taigi, būtina imtis kokių nors veiksmų.
<P>
Antra, reikia, kad PVM taisyklių taikymas finansinėms paslaugoms būtų nuoseklesnis ir būtų sudarytos vienodos sąlygos vidaus rinkoje.
<P>
Trečia, turime imtis žingsnių ir padidinti sektoriaus konkurencingumą.
<P>
Kyla susirūpinimas, kad finansinių paslaugų ir draudimo pramonEuropos Sąjungoje nėra tokia veiksminga kaip turėtų, todėl ES pramonės sąnaudos finansinėms paslaugos ir draudimui yra didesnės nei jos konkurentų trečiosiose šalyse. Tokia padėtis nėra tik ES PVM taisyklių pasekmė, bet jos prisideda, kad tokia padėtis išliktų. Noriu pridurti, kad neapmokestinimas PVM nėra vienodai taikomas visose valstybėse narėse, todėl Europos Sąjungos rinka yra iškreipta. Pvz., galimybatgauti mokestį, sumokėtą profesionaliems trečiųjų šalių paslaugų teikėjams (užsakomiems paslaugų teikėjams), priklauso nuo to, kaip šalyje interpretuojamos PVM taisyklės.
<P>
Siekis pagerinti Europos finansų ir draudimo įmonių konkurencingumą Komisijai buvo svarbus veiksnys parengti šį pasiūlymą, bet jį svarbu suderinti su būtinybe valstybėms narėms gauti stabilias pajamas iš mokesčių.
<P>
Pasiūlymą sudaro trys dalys.
<P>
Pirma, siekdami didinti teisinį tikrumą visų suinteresuotųjų atžvilgiu mes siūlome atnaujintą neapmokestinamų paslaugų apibrėžimą.
<P>
Antra, siekiant, kad jų klientai išvengtų neatskaitomo "paslėpto" PVM, pasiūlyme norima leisti visiems bankams ir draudimo įmonėms pasirinkti, ar apmokestinti jų paslaugas.
<P>
Trečia, pasiūlyme numatytas sąnaudų paskirstymo susitarimų neapmokestinimas PVM, įskaitant tarpvalstybinius susitarimus.
<P>
Dėl šių pasiūlymų iš pradžių gali šiek tiek sumažėti iš PVM gaunamos pajamos valstybėse narėse, bet šį sumažėjimą galima pateisinti, jei, kaip tikimės, pasiūlyti pakeitimai padidins konkurencingumą.
<P>
Todėl pritariu pranešime išsakytoms pastaboms dėl problemų, susijusių su negrąžintinu PVM ir jo svarba veiksmingam verslui ir Lisabonos strategijai. Aš taip pat džiaugiuosi, kad pranešėjas pripažino, jog pakeitimai gali sumažinti iš PVM gaunamas pajamas.
<P>
Sutinku, kad nauda vartotojams nėra visada aiški, bet tikiu, kad ilgainiui jie turės naudos iš pramonėje sutaupytų sąnaudų.
<P>
Aš taip pat džiaugiuosi teigiamomis pastabomis apie pasiūlymo taikymo mastą ir teisinio tikrumo sukūrimą. Komisijos pasiūlyti nauji apibrėžimai yra būtini siekiant, kad teisės aktai atitiktų ekonominę realybę.
<P>
Aš pritariu pastaboms, kad būtinas atsargumas ir kad trūksta patikimų duomenų, kurie leistų visapusiškai įvertinti pokyčių poveikį. Dėl duomenų trūkumo vis dėlto neturėtų būti kaltinama tik Komisija, nes reikalingų duomenų negalėjo pateikti nei atitinkamos pramonės šakos, nei nacionalinės administracijos.
<P>
Sutinku su J. Muscatu, kad tarpvalstybinis finansų pramonės konsolidavimas skatina iš PVM gaunamų pajamų augimą valstybėse narėse, kuriose paslauga yra sukuriama, o ne tose šalyse, kuriose yra paslaugos vartotojas. Šias tendencijas turėtų pakeisti perėjimas nuo neapmokestinimo prie apmokestinimo, kurį paskatins platesnės apmokestinimo pasirinkimo galimybės, kaip nurodyta mūsų pasiūlyme. Manau, tai geriausias būdas išspręsti iškilusias problemas.
<P>
Galiausiai norėčiau jus informuoti, kad išsamios diskusijos šiuo klausimu prasidėjo Taryboje, kuriai pirmininkavo Slovėnija. Dabartinpirmininkaujančioji valstybnarPrancūzija taip pat įpareigota siekti pažangos šiuo klausimu, todėl džiaugiuosi konstruktyviu Parlamento dalyvavimu, kuris turėtų paskatinti Tarybą toliau siekti pažangos.
<SPEAKER ID="433" NAME="David Casa">
PPE-DE frakcijos vardu. - (MT) Mums pateiktas pranešimas yra labai svarbus, ypač atsižvelgiant į tai, kad per pastaruosius kelis metus ekonomikos raida pakrypo kiek kita linkme nei anksčiau. Akivaizdu, kad pranešime siekiama geriau atspindėti dabartinę padėtį. Todėl labai svarbu parengti teisinę bazę, kad įmonės galėtų dirbti nevaržomos biurokratizmo, kaip teisingai nurodpranešėjas. Tai būtų galima įgyvendinti pašalinus dabartiniuose teisės aktuose, reglamentuojančiuose finansinėms paslaugoms taikomą PVM, trūkumus. Šis teisaktas galioja trisdešimt metų ir nėra visiškai aiškus. Šis pranešimas padės, kiek įmanoma, siekti stabilumo ir mes privalome užtikrinti, kad visose šalyse būtų suderinti taikomi tarifai, kad sumažėtų neatitikimų. Jau seniai manyta, kad reikia keisti susiklosčiusią padėtį, ir aš manau, kad pranešėjas pasielgteisingai, kai siekdamas supaprastinti finansų įmonių darbą jis - manau, kad tai svarbiausias dalykas - stengėsi užtikrinti, kad vartotojams siūlomi pokyčiai atneštų naudos.
<P>
Šiandien yra paskutindiena, kai mano kolega EP narys iš Maltos dalyvauja plenarinėje sesijoje, todėl norėčiau palinkėti jam sėkmės darbe ateityje. Jis įgijo ketverių metų darbo Europos Parlamente patirtį, manau, kad ši patirtis jį pakeitė: iš politiko, kuris nelabai tikėjo Europos Sąjunga ir jos naudingumu Maltai, jis tapo politiku, kuris pateikdamas šį pranešimą mums parodė, kad čia mes galime keisti ne tik politiką savo šalyje, bet ir Europos Sąjungoje. Norėčiau, kad šiuos pokyčius jis parvežtų į mano šalį, nes manau, kad jo įgyta patirtis šiame Parlamente gali būti perduota mano šaliai ir kad politikos formavimas ten galėtų atspindėti mūsų darbą šiame Parlamente. Kitaip tariant, svarbūs ne tik nacionaliniai, bet ir Europos Sąjungos interesai, nes šiandien mes esame jos dalis. Linkiu jam sėkmės darbe, linkiu jam sėkmės kaip opozicijos lyderiui; neketinu linkėti ilgai išlikti opozicijos lyderiu, nes nemanau, kad turėčiau taip kalbėti apie savo kolegą EP narį, bet tikiuosi, kad šiame Parlamente įgytą teigiamą patirtį jis visų pirma perduos savo partijai, o paskui ir savo šaliai.
<SPEAKER ID="434" NAME="Antolín Sánchez Presedo">
PSE frakcijos vardu. - (ES) Nuo 1977 m. daugelis finansinių paslaugų, įskaitant draudimą ir investicijų fondų valdymą, buvo neapmokestinamos PVM. Per šį laiką kilo dvi problemos, susijusios su neapmokestinimo PVM taikymo masto apibrėžimu ir negalėjimu susigrąžinti PVM teikiant paslaugas, kurios nepamokestinamos PVM - taip atsirado "paslėpto" PVM fenomenas. Globalizacija, Europos finansinintegracija ir rinkos konsolidavimas, kuris turėjo įtakos užsakomųjų paslaugų atsiradimui, dar labiau pagilino problemą.
<P>
Šis pranešimas yra pirmasis bandymas atnaujinti direktyvą, kuri klaidina - todėl turi įsikišti Europos Teisingumo Teismui - ir yra pasenusi.
<P>
Norėčiau pasveikinti J. Muskatą puikiai atlikus darbą rengiant šį pranešimą, kuris labai svarbus ekonomikai ir yra techniškai sudėtingas.
<P>
Jo pasiūlymams atnaujinti draudimų ir finansinių paslaugų apibrėžimą, kuris atitiktų Finansinių paslaugų veiksmų planą ir būtų griežtas neapmokestinimo PVM taikymui, buvo plačiai pritarta. Plataus pritarimo sulaukir jo noras, kad kainos vartotojams nepadidėtų apmokestinamiesiems asmenims renkantis apmokestinimą.
<P>
Pagaliau, įmonių, kurios dalyvauja tarpvalstybiniuose susitarimuose, neapmokestinimas PVM, padidins pramonės tikrumą ir valstybių narių biudžetų saugumą, leis išvengti konkurencijos iškreipimo ir padidins bankų ir draudikų konkurencingumą nepakeliant kainų vartotojams.
<P>
Norėčiau pasidžiaugti, kad į pakeitimus buvo įtraukti du aspektai: nuoroda į bendrąjį draudimą ir geresnis tarpininkavimo apibrėžimas, kuris taikomas profesionaliai veiklai, kuri yra atskiras, tiesioginis arba netiesioginis tarpininkavimo veiksmas, ir kuriame nurodoma, kad tarpininkai nėra tolesnių sandorių šalis.
<P>
Baigdamas norėčiau palinkėti J. Muscatui didelės sėkmės. Esu įsitikinęs, kad savo sėkme jis netrukus džiaugsis dalyvaudamas integruojant Europą Taryboje.
<SPEAKER ID="435" NAME="Zbigniew Krzysztof Kuźmiuk">
UEN frakcijos vardu. - (PL) Gerb. pirmininke, šioje diskusijoje kalbu UEN frakcijos vardu ir norėčiau atkreipti dėmesį į tris dalykus.
<P>
Pirma, Europos Komisijos pasiūlymai dėl finansinėms ir draudimo paslaugoms taikomo PVM pakeitimų padidina ne tik šias paslaugas teikiančių ekonomikos subjektų, bet ir fiskalinių subjektų skirtingose valstybėse narėse teisinį tikrumą.
<P>
Antra, priimtas teisingas sprendimas įpareigoti valstybes nares suteikti mokesčių mokėtojams pasirinkimo laisvę dėl finansinių ir draudimo paslaugų PVM, bet leisti joms pačioms parengti išsamias taisykles, taikomas šioje srityje. Jis prilygsta apmokestinimo galių decentralizacijai ir prisideda prie subsidiarumo principo įgyvendinimo.
<P>
Trečia, būtina tolesnpasiūlytų pokyčių poveikio finansams analizė. Dėmesys ypač turėtų būti sutelktas į PVM pajamų sumažėjimą kai kuriose valstybėse narėse dėl didesnio verslininkų išskaitymo. Taip pat turėtų būti išanalizuotas šių pokyčių poveikis finansinių ir draudimo paslaugų kainai vartotojams.
<SPEAKER ID="436" NAME="Louis Grech" AFFILIATION="PSE">
(MT) Pranešėjas išsaugojo Komisijos pasiūlymo pagrindą, nes mes susidūrėme su problema, kurią atidėliojome daugiau kaip trisdešimt metų. Šis sektorius svarbus augančiam šalių skaičiui. Malta yra viena iš jų. Pranešime pateiktos nuostatos, palengvinančios svarbių įmonių darbą ir tikrą laisvąją rinką be sienų, kuri prisideda prie gerovės, darbo vietų ir didesnės pasirinkimo laisvės. Vienas iš prioritetų - nuostatos, apsaugančios vartotojus nuo papildomų mokesčių. Vartotojams turėtų būti naudingos mažesnės šios sistemos išlaidos ir didesnis jos veiksmingumas. Jei reikės, ateityje turėtų būti išanalizuotos galimybės įtraukti papildomas apsaugos priemones.
<P>
J. Muscato pranešimas prisideda prie didesnio finansinių paslaugų srities mokesčių sistemos aiškumo ir teisinio tikrumo, ypač dabar, kai vyksta dideli finansų rinkų pokyčiai.
<P>
Baigdamas norėčiau padėkoti J. Muscatui, kurio indėlis per pastaruosius ketverius su puse metų buvo labai svarbus.
<SPEAKER ID="437" NAME="Lįszló Kovįcs">
Komisijos narys. - Gerb. pirmininke, norėčiau padėkoti jums už pastabas ir per diskusijas išsakytą vertingas nuomones. Pasisakydamas pradžioje jau minėjau, kad labai svarbi teigiama Parlamento nuomondėl Komisijos pasiūlymo dėl PVM, taikomo draudimo ir finansinėms paslaugoms. Mes atkreipėme dėmesį į pranešime išreikštą susirūpinimą, ypač dėl neutralumo trūkumo, problemų su duomenimis ir rizikos nukreipti mokesčių pajamas nuo negrąžintino pirkimo PVM
<P>
Nors Komisija teigiamai vertina kai kuriuos pakeitimus, pvz., pakeitimus dėl išvestinių priemonių, savo pasiūlymo oficialiai nekeisime. Vis dėlto mes pasistengsime kiek įmanoma atsižvelgti į Parlamento pasiūlytus pakeitimus per svarstymus Taryboje.
<P>
Norėčiau jums padėkoti už teigiamą mūsų pasiūlymo įvertinimą. Teigiama Parlamento nuomonbus geras ženklas, parodysiantis valstybėms narėms, kad būtina imtis veiksmų.
<SPEAKER ID="438" NAME="Joseph Muscat" LANGUAGE="MT">
Visų pirma, norėčiau padėkoti Parlamento tarnyboms ir Komisijai už visą pagalbą dirbant prie šios temos, nors darbas dar nėra baigtas. Vis dėlto aš, kaip ir Komisijos narys, tikiuosi, kad Parlamento pozicija yra labai aiški. Manau, mes turime susitarti, - ir dėl to Parlamentas vieningai sutaria, - kad taip, nustatykime taisykles, darykime pakeitimus, kai jie reikalingi, užtikrinkime, kad sistema bus paprastesnė, bet pasistenkime, kad vartotojams netektų už viską sumokėti. Manau, kad tai svarbiausia Parlamento žinia Komisija ir net Tarybai. Linkiu visiems sėkmės baigiant spręsti šį klausimą. Dėkoju savo draugams už gražius palinkėjimus, ypač D. Casai, kuris mus supažindinimo su naujuoju Darbo partijos ir visos tautos politiniu sezonu.
<SPEAKER ID="439" NAME="Pirmininkė">
Labai ačiū jums, J. Muscatai. Aš taip pat tikiuosi, kad jūsų darbas bus sėkmingas ir padarys Europą stipresnę.
<P>
Diskusijos baigtos.
<P>
Balsavimas vyks ketvirtadienį, 2008 m. rugsėjo 25 d.
<P>
Raštiški pareiškimai (Darbo tvarkos taisyklių 142 straipsnis)
<SPEAKER ID="440" NAME="Gábor Harangozó" AFFILIATION="PSE">
raštu. - Visų pirma, norėčiau padėkoti pranešėjui Josephui Muscatui už išsamų pranešimą, sudarantį sąlygas sukurti įmonių, mokesčių administracijų ir vartotojų požiūriu bendrą pridėtinės vertės mokesčio, taikomo finansinėms ir draudimo paslaugoms, sistemą. Nors, remiantis šiuo pasiūlymu, sunku įvertinti, kokia bus veiksmingumo ir mažesnių sąnaudų nauda vartotojams, mes turime užtikrinti teisinį tikrumą ir su draudimo ir finansinėmis paslaugomis susijusių PVM klausimų nuoseklumą. Taip pat svarbu užtikrinti, kad įmonėms taikomos PVM supaprastinimo priemonės nebūtų įgyvendinamos vartotojų sąskaita. Vis dėlto svarbu pažymėti, pritariant pranešėjui, kad valstybėms narėms suteikta daug lankstumo, todėl įgyvendinimo rezultatai įvairiose valstybėse narėse gali būti skirtingi. Galiausiai norėčiau atkreipti dėmesį, kad atsižvelgiant į neaiškų šių priemonių įgyvendinimo poveikį mes turėtume išlikti budrūs ir įpareigoti Komisija pateikti ataskaitas šiuo klausimu Tarybai ir Parlamentui.

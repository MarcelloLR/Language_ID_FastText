<CHAPTER ID="003">
Pirmininko pareiškimai
<SPEAKER ID="007" NAME="Pirmininkas">
Norėčiau pateikti keletą pastabų, susijusių su šios mėnesinės sesijos pradžia. Šiandien mūsų žvilgsniai nukreipti į Europos Sąjungos pietinius kaimynus. Po radikalių pastarųjų dienų įvykių Egipte viso šio regiono visuomenę apėmnauja dvasia. Žavimės jos drąsa, ryžtu ir demokratijos siekiais. Ši pozicija jau padėjo pasiekti didelių pokyčių, kuriuos visapusiškai palaikome. Tačiau apgailestaujame, kad nepavyko išvengti žmonių aukų. Raginame visas šio regiono vyriausybes pradėti dialogą su savo piliečiais. Norime, kad būtų nutraukti bet kokie taikiai demonstracijas rengiančių žmonių puldinėjimai ir kad būtų panaikina ne vienus metus trunkanti nepaprastoji padėtis. Raginame atkurti visišką žodžio laisvę. Šių žmonių balsas turi būti išgirstas. Tai - taip pat labai svarbus visos Europos Sąjungos ir visų mūsų tikslas. Prisiminkime, kad 1989 m. dauguma Europos politikų baiminosi pokyčių Vidurio ir Rytų Europoje, taigi nebijokime visapusiškai įsitraukti politine ir ekonomine prasme. Padėkime kaimynams įgyvendinti savo demokratinius siekius, kad jie norėtų gyventi savo šalyse ir kad pagaliau galėtų tai daryti oriai, o ne būtų verčiami emigruoti. Dirbkime kartu siekdami šio tikslo kaip tikra bendruomenė.
<P>
(Plojimai.)
<P>
Atsižvelgdamas į įvykius mūsų pietinių kaimynų šalyse, taip pat norėčiau atkreipti jūsų dėmesį į tai, kad kai kurios Europos Sąjungos valstybės narės tapo daugumos šio regiono migrantų tikslu. Europos Sąjunga turėtų greitai imtis bendrų veiksmų valstybėms narėms, susiduriančioms su padidėjusiu pabėgėlių srautu, paremti. Tai - bendra mūsų ir pareiga atsakomybEuropos Sąjungoje.
<P>
Kita pastaba susijusi su tuo, kad vasario 12 d. minėjome Tarptautinę kovos su vaikų kareivių naudojimu dieną. Manoma, kad šiuo metu daugiau nei 20 viso pasaulio šalių ginkluotuose konfliktuose tiesiogiai dalyvauja 200 000-300 000 vaikų. Europos Parlamentas aktyviai kovoja su šia gėdinga vaikų naudojimo ginkluotuose konfliktuose praktika.
<P>
Galiausiai gavome pribloškiamų duomenų iš Irano. Nuo šių metų pradžios Irane įvykdyta tris kartus daugiau mirties bausmių, palyginti su tuo pačiu laikotarpiu praėjusiais metais. Ypač didelį nerimą kelia tai, kad mirties bausmės skiriamos politiniams disidentams. Raginu Irano valdžios institucijas nutraukti mirties bausmių vykdymą ir ateityje pašalinti jas iš Irane skiriamų bausmių sąrašo.

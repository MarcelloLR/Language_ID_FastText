<CHAPTER ID="005-03">
3. Europos MVĮ vaidmens stiprinimas tarptautinėje prekyboje (
<P>
- Prieš pradedant balsavimą
<SPEAKER ID="072" NAME="Cristiana Muscardini" LANGUAGE="IT">
Gerb. pirmininke, ponios ir ponai, prašau man atleisti ir padėkoti už jūsų kantrybę.
<P>
Kaip žinome, Europos Parlamentas daugelį metų norėjo išreikšti savo požiūrį dėl mažųjų ir vidutinių įmonių, sudarančių 99 proc. visų Europos bendrovių ir turinčių 75 mln. darbo vietų, kai tuo tarpu tik 3 proc. šių MVĮ patenka į užsienio ir išorės rinką ir tik 8 proc. - į vidaus rinką.
<P>
Todėl prašome Tarybos ir Komisijos į tai atsižvelgti vykdant daugiašales ir dvišales derybas, užtikrinant prieigą prie išorės rinkų, kovojant su gaminių klastojimu, taikant prekybos apsaugos priemones ir rengiant paraiškų konkursus. Prekyba yra lemiamas veiksnys, užtikrinantis didesnę gerovę.
<P>
Norėčiau padėkoti savo kolegoms iš Tarptautinės prekybos komiteto ir visų pirma dviem didžiausioms frakcijoms priklausančioms pagalbinėms pranešėjoms T. Saïfi ir P. E. Locatelli ir skirti nuoširdžią padėką sekretoriatui, ypač dr. R. Bendiniui. Tikiuosi, kad atlikusios darbą šiandien Komisijai išsakysite bendras mintis ir pasiūlymus tema, artima C. Ashton širdžiai, kaip tai girdėjome jos, kaip Komisijos narės, atidarymo kalboje, kurią reikia nedelsiant nagrinėti, jei norime bent iš dalies nugalėti sunkią ekonomikos ir finansų krizę, persekiojančią mūsų darbuotojus ir piliečius.

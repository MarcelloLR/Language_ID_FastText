<CHAPTER ID="006-18">
18. Šengeno sienų kodekso nuostatos dėl išorės jūros sienų stebėjimo 
<P>
Prieš rezoliucijos projekto priėmimą:
<SPEAKER ID="111" NAME="Michael Cashman" AFFILIATION="S&amp;D">
Pone pirmininke, aš tik norėčiau pranešti rūmams, kad iš pradžių buvau paskirtas pranešėju sprendimui dėl FRONTEX agentūros rengti ir rekomendavau jį priimti dėl išskirtinių priemonių, būtinų siekiant įveikti problemas, susijusias su intervencijos ir gelbėjimo operacijomis jūroje (ypač Viduržemio jūros pietinėse pakrantėse).
<P>
Komitetas man nepritarė, todėl išbraukiau savo pavardę iš šio pranešimo. Be to, rekomenduosiu Parlamentui atmesti šią jam pateiktą rezoliuciją. Tam, kad ji būtų priimta, reikia absoliučios daugumos, t. y. 369 balsų. Vis dėlto norėčiau rekomenduoti Parlamentui atmesti rezoliuciją, dėl kurios rengiamės balsuoti.
<SPEAKER ID="112" NAME="Cecilia Malmström">
Komisijos narė. - Pone pirmininke, Parlamento nariai, remdamiesi išsakytomis pastabomis, parengsprendimo projektą, papildantį Šengeno sienų kodeksą nuostatomis dėl išorės jūros sienų stebėjimo, susijusiomis su FRONTEX operacijomis jūroje.
<P>
Tai - reikalingas sprendimas, padėsiantis valstybėms narėms ir FRONTEX efektyviau prižiūrėti mūsų išorės jūros sienas. Kaip žinote, labai greitai laivų skaičius padidės, nes taip visada būna šiuo metų laiku Viduržemio jūroje.
<P>
Pasiūlyme apibrėžti labai svarbūs principai ir išaiškintos taisyklės, kurias sienos apsaugos pareigūnai turi taikyti kontroliuodami jūros sieną, pvz., dėl pabėgėlių negrąžinimo ir įpareigojimo ypač rūpintis pažeidžiamomis grupėmis ir nelydimais nepilnamečiais.
<P>
Jame taip pat išaiškinta, kokia pagalba turėtų būti teikiama asmenims, kuriems gresia pavojus jūroje, ir kur turi būti išlaipinti išgelbėti asmenys.
<P>
Daugelis iš jūsų, esančių šiuose rūmuose, daug metų reikalavote šių principų ir taisyklių, ir pagaliau jie tapo mums pasiekiami. Mūsų siūlomi pakeitimai taip pat padės sumažinti pavojų žmonių gyvybei, nes Viduržemio jūroje vykdomos sienų apsaugos operacijos taps veiksmingesnės.
<P>
Sprendimo projektas parengtas po labai sunkių ir ilgų diskusijų su valstybėmis narėmis ir ekspertais, pvz., iš Jungtinių Tautų vyriausiojo pabėgėlių reikalų komisaro biuro ir Tarptautinės migracijos organizacijos.
<P>
Jis sudarys geresnes sąlygas mūsų institucijoms tinkamai vykdyti šių operacijų, kurioms skiriama daug Europos lėšų, stebėseną.
<P>
Kalbant apie teisinius pasiūlymo aspektus, Komisija teisiniu pagrindu nusprendpasirinkti Šengeno sienų kodekso 12 straipsnį, nes taisyklės taikomos FRONTEX operacijas vykdantiems sienų stebėjimo patruliams, o ne pasienio kontrolės priemonėms, kaip, mano manymu, nurodyta Parlamento teisinėje nuomonėje.
<P>
Šių rūmų narių reikalavimu Komisija išnagrinėjo alternatyvius techninius sprendimus, kurie leistų, pirma, nebeatnaujinti diskusijų iš esmės, ir, antra, pačiu laiku priimti aiškias taisykles, skirtas FRONTEX operacijoms šią vasarą. Deja, mums nepavyko rasti tokios alternatyvos, todėl rekomenduoju gerbiamiems nariams neatmesti šių ilgai lauktų naujų taisyklių.
<SPEAKER ID="113" NAME="Pirmininkas">
Mes dabar negalime pradėti diskusijos apie tai, pone S. Busuttil. Jums suteikiamas žodis, bet diskusijų pradėti negalime.
<SPEAKER ID="114" NAME="Simon Busuttil" AFFILIATION="PPE">
Pone pirmininke, du kalbėtojai kreipėsi į Parlamentą ragindami atmesti rezoliuciją, bet niekas nepasisakuž rezoliucijos patvirtinimą. Taigi, manau, būtų teisinga, kad tam, kuris gali kalbėti ir paraginti Parlamento narius pasisakyti už rezoliuciją, būtų suteikta galimybtai padaryti.
<P>
Jei suteiksite man vieną minutę, norėčiau pasakyti, kad priežastis, dėl kurios LIBE komitetas atmetšias taisykles ir pateikšią rezoliuciją, yra labai paprasta. Mūsų teisės tarnybos pranešmums (ir ne vieną, o du kartus), kad Komisija, pateikdama šias taisykles, viršijo savo įgaliojimus. Todėl jas atmetėme. Mes neabejotinai norime šių taisyklių (aš pats esu iš šalies, kuri pageidauja šių taisyklių), bet nenorime, kad Europos Komisija viršytų savo galias. Todėl turėtume paremti šią rezoliuciją.
<SPEAKER ID="115" NAME="Michael Cashman" AFFILIATION="S&amp;D">
Vien dėl aiškumo norėčiau pasakyti, kad jei balsuotumėte prieš šią rezoliuciją, jūs paremtumėte priemonę, kuri leidžia vykdyti sulaikymą jūroje. Jei balsuotumėte už šią rezoliuciją - šiai priemonei nepritartumėte. Tai tik dėl aiškumo.
<SPEAKER ID="116" NAME="Pirmininkas">
Dabar pradėsime balsavimą.

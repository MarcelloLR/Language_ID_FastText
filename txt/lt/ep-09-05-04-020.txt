<CHAPTER ID="020">
Europos Parlamento 2010 finansinių metų sąmatos (diskusijos) 
<SPEAKER ID="155" NAME="Pirmininkas">
Kitas klausimas - V. Maņka pranešimas Biudžeto komiteto vardu dėl Europos Parlamento 2010 finansinių metų sąmatos.
<SPEAKER ID="156" NAME="Vladimķr Maņka">
pranešėjas. - (SK) Susitikime su Europos Parlamento generaliniu sekretoriumi Klausu Welle nuo pat pradžių pastebėjau jo pastangas spręsti problemas. Pritariu jo pastangoms optimizuoti Europos Parlamento administracijos, t.y. institucijos su 6000 darbuotojų, darbą. Panašų atsidavimą ir teigiamą požiūrį pastebėjau derybose su įvairiais Europos Parlamento generaliniais direktoratais.
<P>
Kai kuriose srityse jau nustatyta, kur galima sutaupyti, bei pateikti siūlymai, kaip galima būtų pagerinti situaciją. Vienas iš pavyzdžių galėtų būti Generalinio direktorato veiksmų planas pirmininkaujančiai šaliai dėl saugumo paslaugų, kurių atžvilgiu Briuselis, Strasbūras ir Liuksemburgas gali sutaupyti iki 2,6 mln. eurų per metus be jokio neigiamo poveikio apsaugai ar saugai.
<P>
Daugelis išlaidų punktų ir pagrindinių projektų Europos Parlamento biudžete apima daugiau nei vienerių metų laikotarpius. Tvirtai tikiu, kad pagerinę tarpinę biudžeto planavimo procedūrą ir padidinę jos skaidrumą pasieksime gerų rezultatų. Ponios ir ponai, Biudžeto komiteto patvirtintas pranešimas, kurį šiandien jums pristatau, aiškiai rodo, kad mes norėtume naujajam Parlamentui suteikti daugiau veiksmų laisvės. Jei Biudžeto komitetas nurodytų sritis, kuriose reikėtų sutaupyti, arba sumažintų tam tikrų sričių finansavimą, mes nesistengtume tam prieštarauti vien tam, kad pasirodytume tvirti, ir nepradėtume vidinių konfliktų tarp administracijos ir pirmininkaujančios šalies vienoje barikadų pusėje ir Biudžeto komiteto kitoje. Mūsų bendras tikslas - parengti profesionalią ir visapusišką klausimo santrauką ir ja remiantis priimti teisingą sprendimą. Darbo jėgos planavimo srityje Biudžeto komitetas vadovaujasi siūlymais ir pakeitimais paslaugų struktūroje bei pirmininkaujančios šalies pateiktu darbo jėgos planu. Kai atliksime tyrimus, turėsime visų reikalavimų santrauką, Komisija bus pasirengusi atidžiai apsvarstyti visą reikalavimų paketą.
<P>
Praeitą savaitę susitikau su Švedijos finansų ministerijos valstybės sekretoriumi Hansu Lindbladu, kuris atstovaus ES pirmininkaujančiai Švedijai finansų srityje, kartu su kitais nuolatiniais Švedijos atstovais Briuselyje ir Švedijos finansų ministerijos atstovais. Man buvo pažadėtas artimas bendradarbiavimas racionalizuojant Europos institucijų biudžetus. Pirmininkaujančios Švedijos atstovai ypač pabrėžpolitikos kūrimo svarbą, o tai yra ir vienas iš mūsų svarbiausių prioritetų. Išlaidos pastatų pirkimui ir nuomai yra vienas pagrindinių Europos institucijų administracinių išlaidų punktų. Dar prieš trejus metus šios institucijos bendrai naudojo daugiau kaip 2 mln. kv. m. ploto. Todėl nusprendėme, jog mums reikia bendros politikos pastatų, geresnio tarpinstitucinio bendradarbiavimo, geresnio planavimo koordinavimo, įstaigų erdvės sujungimo tam tikrose srityse ir geresnio viešųjų konkursų organizavimo. Todėl norėčiau pasidžiaugti generalinio sekretoriaus pažadu, kad naujųjų rinkimų laikotarpiu labai greitai jis pateiks tarpinį pastatų išnaudojimo strategijos plano siūlymą, kad Parlamento nariai galėtų su juo susipažinti dar prieš pirmąjį svarstymą rudenį ir patvirtinti biudžeto sprendimus.
<P>
Pagerinę bendradarbiavimą tarp Europos institucijų, kasmet galime sutaupyti milijonus eurų. Tikiu, kad bendradarbiavimas su tarpinstitucine darbo grupe daugiakalbystės klausimais leis geriau išnaudoti galimybes šioje srityje. Kitais metais turėtų būti ištirta vertimo sistema "Euramis", kurios naudojimas sukels revoliuciją vertimų srityje ir bendradarbiavime vertimo srityje. Tvirtai tikiu, kad per kitus dvejus metus ši sistema paskatins didesnį efektyvumą ir leis sutaupyti, sumažinant priklausomybę nuo išorinių paslaugų.
<SPEAKER ID="157" NAME="Margaritis Schinas">
PPE-DE frakcijos vardu. - (EL) Gerb. pirmininke, šiandien sprendžiame klausimą dėl Parlamento biudžeto 2010 metams, t.y. itin svarbiam laikotarpiui, kurį pirmiausia žymi mūsų visų laukiamos Lisabonos sutarties įsigaliojimas, taip pat sunki ekonominkrizė, kuri sudavskaudų smūgį Europos ekonomikai, ir naujos taisyklės parlamentarams ir jų padėjėjams. Visi šie elementai yra neatsiejama Europos Parlamento biudžeto 2010 metams dalis ir aš manau, kad mes, kaip parlamentarai, turime tiksliai nusakyti savo vietą ir tai daryti ne eksperimentavimo būdu, o pamirštant ekscentriškumą ir nereikalingas išlaidas, protingai bei laikantis kriterijų, kurių iš mūsų tikisi visuomenė.
<P>
Tikiu, kad krizės įkarštyje apkarpydamas savo išlaidas 2010 metams Europos Parlamentas kitiems rodo gerą pavyzdį. Biudžeto asignavimus administracinėms išlaidoms apribojome iki 20%. Lyginant su pradiniais skaičiavimais, biudžetą 2010 metams sumažinome 6,5 mln. eurų, o jei palygintume skaičius su praeitų metų biudžetu, pamatytume, kad, nepaisant naujų reikalavimų įvedus naujas taisykles parlamentarams ir jų padėjėjams, biudžetas išaugo tik gerokai mažiau nei 4%.
<P>
Europos liaudies partijos (krikščionių demokratų) ir Europos demokratų frakcija Parlamente, kurių vardu turiu garbę būti pranešėju šiuo klausimu, procedūros pradžioje numatpagrindinį 2010 metų biudžeto tikslą. Mes norime, kad Parlamento ištekliai būtų sutelkti tuose sektoriuose, kuriuose jis iš tiesų yra kompetentingas ir turi galios, t.y. sektoriai, susiję su teisėkūra. Mes norime pakeisti situaciją, kai minios žmonių analizuoja dalykus, kuriuos sprendžiant Europos Parlamentas neturi balso, o mažuma žmonių ir išteklių skiriama toms sritims, kuriose teisėkūros pagalba Parlamentas iš tiesų gali pakeisti situaciją. Todėl manome - ir žadame tai dar kartą aptarti pirmojo svarstymo metu, - kad pirmosios išlaidos atspindi mūsų prioritetus, todėl sutinkame su pranešėjo akcentuotais daugiakalbystės ir pastatų klausimais, kuriems visuomet skirdavome pirmenybę, tiesa, kalbant apie teisėkūrą.
<P>
Norėčiau pabaigti tuo, kuo ir pradėjau savo kalbą, t.y. kad dabar ne metas ekscentriškumui ir nereikalingoms išlaidoms. Dabar metas susiveržti diržus, susikaupti ir susitelkti ties būtinais dalykais. Kalbant apie tris daugiau nei vienerius metus apimančias programas, t.y. "Web TV", Europos istorijos muziejų ir Lankytojų centrą, norime užtikrinti, kad šios programos ir toliau bus vykdomos, o 2010 biudžete numatyti jiems skirti asignavimai, tačiau visuomet vadovaujantis tinkamos rimtos ir stropios kontrolės filosofija.
<SPEAKER ID="158" NAME="Zbigniew Krzysztof Kuźmiuk" LANGUAGE="PL">
Gerb. pirmininke, Sąjungos už tautų Europą frakcijos vardu dėl Parlamento 2010 finansinių metų sąmatos. Norėčiau atkreipti dėmesį į tris aspektus. Pirma, turėtume pritarti pranešėjo siūlymui priimti šių metų balandį Europos Parlamento biuro parengtą Parlamento 2010 finansinių metų sąmatą. Galutinius biudžeto sprendimus reikėtų palikti kitam Parlamentui, įpareigojant jį konkrečius biudžeto punktus išanalizuoti pakartotinai 2009 m. rugsėjo mėn.
<P>
Antra, turėtume teigiamai įvertinti faktą, kad šiuo metu turimi skaičiavimai rodo, kad išlaidos išaugo tik 2,72%, o tai reiškia, kad anksčiau siūlyto biudžeto didinimo 4% neprireiks. Taip pat naujajam Parlamentui šių metų rugsėjį šioje srityje paliekama didelveiksmų laisvė.
<P>
Trečia, norėčiau išreikšti nuoširdų pritarimą pranešėjo pasiūlymui daugiakalbystės srityje, t.y. užtikrinti, kad visi Parlamento nariai turėtų vienodas galimybes naudotis vertimo paslaugomis. Taip pat pritarimo verti su informacijos ir komunikacijos technologijomis Parlamente susiję klausimai, t.y. planai, kuriais šie ištekliai būtų išnaudoti kaip įmanoma geriau.
<SPEAKER ID="159" NAME="Vladimķr Maņka">
pranešėjas. - (SK) Šiandienos diskusiją norėčiau baigti padėka savo kolegoms už jų nuomones. Taip pat norėčiau padėkoti visų institucijų atstovams, įskaitant ir Europos Parlamentą, su kuriomis rengiant jų biudžetus pastaruosius tris mėnesius diskutavome nesuskaičiuojamą daugybę kartų. Norėčiau padėkoti ir Biudžeto komiteto pirmininkui R. Bögei, pagalbiniams pranešėjams ir politinių frakcijų koordinatoriams, savo kolegoms ir patarėjams bei Biudžeto komiteto darbuotojams, dalyvavusiems didžiojoje daugumoje diskusijų. Jūsų visų dėka daugeliu atvejų galėjome rasti bendrą sprendimą.
<P>
Dėl Europos Parlamento rinkimų birželio pradžioje turėjome labai nedaug laiko paruošti ir aptarti biudžeto siūlymus, o dar mažiau laiko kompromisų paieškoms. Nepaisant to, mums pavyko juos rasti ir galiu drąsiai teigti, kad mūsų bendradarbiavimo rezultatai teigiamai paveiks Europos Parlamento darbą. Rengdami 2010 metų biudžetą esame didžiausių pokyčių Europos Parlamento struktūrose per pastaruosius 10-12 metų liudininkai. Tai didelis iššūkis Europos Parlamento vadovybei ir mums visiems. Tikiu, kad metų pabaigoje galėsime pasakyti, kad prisidėjome prie didesnio Europos Parlamento bei kitų Europos institucijų darbo efektyvumo.
<SPEAKER ID="160" NAME="Pirmininkas">
- Diskusija baigta.
<P>
Balsavimas vyks 2009 m. gegužės 5 d., antradienį.

<CHAPTER ID="016">
Pavojingų krovinių vežimas vidaus keliais (diskusija) 
<SPEAKER ID="388" NAME="Pirmininkas">
Kitas klausimas - rekomendacija antrajam svarstymui, Transporto ir turizmo komiteto vardu dėl Tarybos bendrosios pozicijos rengiantis priimti Europos Parlamento ir Tarybos direktyvą dėl pavojingų krovinių vežimo vidaus keliais (06920/3/2008 - C6-0160/2008 - (pranešėjas: Bogusław Liberadzki).
<SPEAKER ID="389" NAME="Bogusław Liberadzki">
pranešėjas. - (PL) Pirmininke, aš norėčiau pasinaudoti proga ir pasveikinti komisarą A. Tajani Parlamente su jo naujomis pareigomis. Aš balsavau už jus, komisare, ir esu įsitikinęs, kad taip darydamas buvau teisus.
<P>
Direktyva dėl pavojingų krovinių vežimo vidaus keliais atnaujinami keturi Komisijos sprendimai ir sujungiami į vieną teisės aktą. Jos nuostatos apima ir pavojingų krovinių vežimą vidaus keliais, ko iki šiol neapėmjokio ES teisės akto nuostatos. Pasiūlymu į bendrijos teisę įtraukiamos ir tarptautinės pavojingų krovinių vežimo taisyklės ir praplečiamas jų taikymas nacionaliniam transportui. Tikimasi, kad dėl to bus užtikrintas aukštas saugumo lygis, ir tuo pačiu bus pagerintas pavojingų krovinių vežimo intermodalumas.
<P>
Aš norėčiau priminti, kad pirmuoju svarstymu Parlamentas priėm42 pakeitimus. Iš esmės tais pakeitimais nurodoma, kad valstybės narės, kuriose nėra geležinkelių sistemos, neįpareigotos perkelti ir įgyvendinti šią direktyvą. Taip pat pakeitimais nustatomas dvejų metų pereinamasis laikotarpis, skirtas pasirengti šioms nuostatoms veiksmingai įgyvendinti. Be to, buvo pristatytas principas, pagal kurį valstybės narės, atsižvelgdamos į specifinį kelių transporto priemonių, krovininių ir vidaus vandens kelių laivų pobūdį, gali nustatyti tam tikrus reikalavimus dėl nacionalinio ir tarptautinio pavojingų krovinių vežimo jų teritorijoje. Taip pat valstybės narės gali nurodyti tam tikrus maršrutus ar tam tikras transporto priemones ir sukurti specialias pavojingų krovinių vežimo per savo teritoriją keleiviniais traukiniais taisykles.
<P>
Taryba ir Komisija priėmšiuos pakeitimus. Tarybos nuomone, būtina įvesti dar du pakeitimus. Pirma, 1 straipsniui pasiūlytas papildomas punktas. Juo būtų leidžiama valstybėms narėms griežtai reguliuoti ar drausti dėl kitų nei sauga priežasčių pavojingų krovinių vežimą per savo teritoriją. Antra, Taryba siūlo į 8 straipsnį įtraukti naują punktą, kuriuo būtų nustatoma, kad Komisija teiks finansinę paramą valstybėms narėms, padengdama Europos susitarimo dėl tarptautinio pavojingų krovinių vežimo keliais, Reglamentų dėl tarptautinio pavojingų krovinių vežimo geležinkeliais ir Europos susitarimo dėl tarptautinio pavojingų krovinių vežimo vidaus vandens keliais, vertimo į jų atitinkamas oficialias kalbas išlaidas.
<P>
Atsižvelgdamas į savo kaip pranešėjo kompetenciją, aš pritariu abiem Tarybos pasiūlymams ir raginu juos priimti. Baigdamas norėčiau pasakyti, kad esu labai patenkintas veiksmingu, produktyviu ir paslaugiu Komisijos ir Tarybos požiūriu.
<SPEAKER ID="390" NAME="Antonio Tajani">
Komisijos narys. - (IT) Gerb. Pirmininke, ponios ir ponai, prieš kalbėdamas apie direktyvą, dėl kurios pranešimą parengB. Liberadzkis, aš norėčiau padėkoti šiam Parlamentui, kad pasitikėjo manimi ir išrinko Europos komisaru transporto srityje. Aš reiškiu dėkingumą vis dar dalyvaujantiems keletui narių, nes aš irgi dažnai praleidžiu vakarinius posėdžius. Ačiū už pasitikėjimą manimi, ypač dėkoju Transporto komiteto nariams už dalyvavimą.
<P>
Aš turiu pasakyti, kad jaučiuosi kažkaip pasikeitęs. Aš pirmą kartą kalbu šiek tiek iš kitos vietos Parlamente, persikėliau keturiomis vietomis į priekį, tačiau iš tikrųjų man didelgarbbūti čia ir, aš manau, Parlamentui svarbu turėti narį - giliai širdyje aš tai jaučiu - sėdintį ant Komisarų suolelio.
<P>
Gerb. Pirmininke, aš atsiprašau už šį nukrypimą, tačiau, maniau, kad yra teisinga prieš pradedant savo kalbą dar kartą padėkoti Parlamentui už tai, ką jis davman per tuos metus ir už pasitikėjimą manimi, kuris šį rytą buvo patvirtintas.
<P>
(FR) Todėl aktas pasidaraiškesnis jį pateikus išsamiau, ir tokiam tekstui aš pritariu.
<P>
Taip pat aš norėčiau pasinaudoti proga ir išreikšti savo ypatingą padėką pranešėjui B. Liberadzkiui už stropų darbą su šiuo pasiūlymu. Be to, dėkoju jam už pasitikėjimą manimi, kurį išreiškšiandien, ir tikiuosi, kad nuo šiol iki Parlamento kadencijos pabaigos galėsiu dirbti su juo ir iš esmės su visais šio Parlamento nariais.
<SPEAKER ID="392" NAME="Renate Sommer">
PPE-DE frakcijos vardu. - (DE) Pirmininke, norėčiau pradėti nuo padėkos pranešėjui už jo darbą ir už jo nenuilstamą norą čia aptarti šį klausimą.
<P>
Pasiūlytoji direktyva dėl pavojingų krovinių vežimo vidaus keliais sujungia tarptautines pavojingų krovinių vežimo taisykles su bendrijos teise ir praplečia jų taikymo sritį, įtraukdama ir nacionalinį vežimą. Ja atnaujinamos keturios esamos Direktyvos ir keturi Komisijos sprendimai dėl pavojingų krovinių vežimo ir suliejami į vieną supaprastintą teisės aktą. Tai sveikintinas Europos teisės pavyzdys, kuris tikrai sumažina biurokratiją ir įkūnija geresnio įstatymų kūrimo principą.
<P>
Pavojingų krovinių vežimo reglamentavimas yra labai svarbus mūsų transporto sistemai. Bendras pavojingų prekių, įvežtų į Europos Sąjungą, kiekis yra apie 110 milijardų tonų kilometrui per metus, todėl svarbu užtikrinti saugų šių krovinių vežimą tiek transporto, tiek aplinkosaugos požiūriu. Nuostatomis, pagal kurias turi būti taikomos suderintos taisyklės, užtikrinamas aukštas saugumo lygis tarptautinio ir nacionalinio vežimo metu, o tai turės teigiamos įtakos vidaus transporto rinkai. Tuo pačiu metu vienodos taisyklės palengvina vežimo operatorių darbą ir tokiu būdu pagerina intermodalumą. Skatinami daugiamodaliai vežimo procesai.
<P>
Kuo aš ypač džiaugiuosi, žiūrėdamas iš savo pusės, tai turinio išplėtimu, t. y. tuo, kad įtrauktas vežimas vidaus vandens keliais. Ateityje vienodos saugos nuostatos bus taikomos visiems ES vidaus vandens keliams. Tai pagerins darbo sąlygas laivuose ir sustiprins vežimo saugą. Be to, tai duos naudos aplinkos apsaugos požiūriu ir sumažins išlaidas. Tai turėtų pagerinti ir laivybos vidaus vandens keliais galimybes bei rinkos perspektyvas, o tai savo ruožtu palengvintų mūsų kelių apkrovą ir vėlgi padėtų apsaugoti aplinką.
<P>
Tarybos bendrojoje pozicijoje, kurią be pakeitimų priėmTransporto ir turizmo komitetas, yra du Parlamento pozicijos pirmuoju svarstymu pakeitimai. Pirma, bendroji pozicija pristato nuostatą, kuria leidžiama valstybėms narėms griežtai reguliuoti arba drausti vežimą dėl kitų nei sauga priežasčių pavojingų krovinių vežimą per savo teritoriją. Ši nuostata savo pobūdžiu yra visiškai deklaratyvi ir įtraukta paaiškinimo tikslu. Mes surengėme įvairias diskusijas dėl jos.
<P>
Antra, bendroji pozicija suteikia Komisijos finansinę paramą valstybėms narėms verčiant ADR (Europos susitarimą dėl tarptautinio pavojingų krovinių vežimo keliais), RID (Reglamentus dėl tarptautinio pavojingų krovinių vežimo geležinkeliais) ir ADN (Europos susitarimą dėl tarptautinio pavojingų krovinių vežimo vidaus vandens keliais) bei jų pakeitimus į savo atitinkamas oficialias kalbas. Aš turiu pripažinti, kad iš pradžių skeptiškai žiūrėjau į šiuos pakeitimus. Tačiau Europos Komisija įtikino mane, kad toks požiūris yra labai svarbus siekiant užtikrinti vertimų kokybę ir tokiu būdu palengvinti šių nuostatų tinkamą įgyvendinimą. Beje, taip netgi pigiau.
<P>
Taigi, trumpai tariant, mūsų požiūriu visi pakeitimai yra priimtini, o tai reiškia, kad mes galime užbaigti šį svarbų ir iš esmės neginčytiną klausimą.
<SPEAKER ID="393" NAME="Nathalie Griesbeck">
ALDE frakcijos vardu. - (FR) Gerb. Pirmininke, Komisare, ponios ir ponai, dabar mano eilpratęsti sveikinimus šį vakarą. Kažkuriuo požiūriu tai yra jūsų krikštas ir, kaip Prancūzijos atstovė, aš ypač vertinu faktą, kad pirmadienio vakare svarstymo metu ir šį vakarą jūs kalbate prancūziškai. Tai tikrai labai malonu. Taip pat norėčiau padėkoti savo kolegai B. Liberadzkiui už diskusiją, kurią jis vedTransporto ir turizmo komitete, kai nagrinėjo šį pasiūlymą dėl direktyvos dėl pavojingų krovinių vežimo.
<P>
Kaip ką tik buvo paaiškinta, Parlamentas jau išreišksavo nuomonę apie šį pasiūlymą dėl direktyvos 2007 m. rugsėjo mėn. ir aš, savo ruožtu, džiaugiuosi faktu, kad buvo pasiektas susitarimas su Taryba ir Komisija, o tai reiškia, kad šio vakaro diskusija dėl akto yra daugeliu požiūrių tik formalumas. Tačiau aš norėčiau pasinaudoti šia galimybe, nes, taip sakant, mes esam tarp draugų, ir pabrėžti, kad, mano nuomone, šis dokumentas reiškia didžiulį žingsnį į priekį pavojingų krovinių vežimo vidaus keliais kontrolės srityje ir kad krovinių vežimo, o ypač pavojingų krovinių vežimo, problema kelia didžiausią nerimą mūsų piliečiams ir yra svarbus tvarios plėtros klausimas.
<P>
Pavojingų krovinių, šiuo metu vežamų Europos Sąjungoje, kiekis sudaro 10 proc. visų tranzitinių krovinių, o tai iš tikrųjų didžiulis skaičius. Tai reiškia 110 milijardų tonų vienam kilometrui per metus, iš kurių 58 proc. pervežama keliais, o tai milžiniškas kiekis, 25 proc. geležinkeliais ir 17 proc. vidaus vandens keliais.
<P>
Ši direktyva, kuria siekiama atnaujinti esamas nuostatas, yra labai pagirtina šiais sunkiais laikais, nes ji sulieja keturias direktyvas į vieną teisės aktą. Tai reiškia aiškų žingsnį į priekį didesnio skaidrumo srityje, ir labai svarbu, kad visos Europos žmonėms mūsų sprendimai būtų aiškūs.
<P>
Galų gale aš irgi labai džiaugiuosi, kad į direktyvą įtrauktas ir vežimas vidaus vandens keliais. Daug daugiau dėmesio turi būti skiriama krovinių vežimui vandens keliais, nes tai yra aplinkos neteršianti transporto priemonių rūšis, kuri gali patenkinti ir nuolatinį Europos transporto sistemos perbalansavimo poreikį. Direktyvų sujungimas į vieną teisės aktą suteiks ir didesnio taisyklių, kurios taikomos dabartinėje situacijoje, kai mes tikimės ir meldžiamės didesnio transporto intermodalumo, aiškumo ir skaidrumo. Aš džiaugiuosi šiuo pažangiu žingsniu, ypač už tuos, kurie dirba transporto sektoriuje tokiu metu, kai Europos Sąjungos darbas ne visada pakankamai gerai paaiškinamas ir, deja, kartais jį mūsų bendrapiliečiai supranta klaidingai.
<SPEAKER ID="394" NAME="Eva Lichtenberger">
Verts/ALE frakcijos vardu.- (DE) Gerb. Pirmininke, Komisare, ponios ir ponai, čia nėra tiek jau daug žmonių. Aš maniau, kad tai pakankamai svarbi tema, kad čia susirinktų daugiau žmonių. Antrasis Direktyvos dėl pavojingų krovinių vežimo vidaus keliais svarstymas skatina mane dar kartą atkreipti dėmesį į pagrindinę problemą, kad nviena direktyva nėra tiek gera, kiek jos kontrolė.
<P>
Mes matome, kad pavojingų krovinių, vežamų visomis transporto priemonėmis, kiekis didėja. Deja, mes matome, kad didėja ir nerūpestingumas, taip teigia inspektoriai, ypač krovinių deklaravimo srityje. Netinkama vežamo pavojingo krovinio deklaracija gali tiesiogiai sukelti mirtinas pasekmes įvykus nelaimingam atsitikimui. Pavyzdžiui, jei priešgaisrintarnyba negalės nustatyti, kokio ugnį gesinančio agento jiems reikia vežamam kroviniui gesinti, tai gali sukelti mirtinas pasekmes. Insbruke, kuris yra beveik mano gimtasis miestas, buvo vos išvengta didžiulio masto nelaimės paprasčiausiai dėl to, kad regiono vyriausiasis vaistininkas dirbo ir nevisą darbo dieną ugniagesiu. Aš primygtinai reikalauju visada omeny turėti ir kontrolės bei tikrinimo klausimą. Tai yra pagrindinis klausimas. Iš tikrųjų tai svarbiausias klausimas, ir aš šį reikalavimą skiriu ir valstybėms narėms.
<P>
Aš matau pagerėjimą, nes įtrauktas vežimas vidaus vandens keliais. Nelaimingas atsitikimas, susijęs su cheminių medžiagų vežimu upe, gali turėti itin ilgalaikes ir pražūtingas pasekmes aplinkai.
<P>
Aš manau, svarbu išlaikyti ir sustiprinti nuostatas dėl tam tikrų pavojingų krovinių vežimo maršrutų sudarymo. Kur yra stačios kalvos ir nuokalnės, o galbūt ir didelis eismas tam tikru metų laiku ar šventinių laikotarpių pradžioje, labai svarbu imtis atsargumo priemonių. Mano nuomone, būtų teisinga ir tinkama praplėsti palydos reikalavimą ir tokiose vietose reikalauti, kad pavojingi kroviniai (ėdriosios ar sprogiosios medžiagos) būtų lydimi. Mums reikia daryti tolesnę pažangą šiuo klausimu, nes kitiems transporto naudotojams irgi gali būti keliamas pavojus ir didžiulės problemos iškils nelaimingo atsitikimo atveju. Deja, dažnai atliekami patikrinimai parodė, kad naudojamų transporto priemonių būklirgi nėra itin gera.
<P>
Todėl aš norėčiau užbaigti kreipimusi į Parlamentą: tikrinimai ir kontrolyra būtini, kad užtikrintume šios direktyvos veiksmingumą.
<SPEAKER ID="395" NAME="Jaromír Kohlíček">
GUE/NGL frakcijos vardu. - (CS) Norėčiau pasveikinti naująjį Komisarą. Gerb. Pirmininke, ponios ir ponai, pavojingi kroviniai turi būti vežami Europos Sąjungoje taip kaip ir kiti įprasti kroviniai, norime mes to ar ne. Šiandien pavojingi kroviniai sudaro apie 8 proc. visų krovinių srauto ir gerai, kad šiuo pranešimu siekiama sujungti keturias esamas direktyvas, remiantis taikomais tarptautiniais susitarimais. Krovinių vežimo suderinimas, ypač daugiamodalio vežimo požiūriu, yra svarbus ir logiškas žingsnis, kuris turės teigiamos įtakos ES vidaus rinkai. Geriausias būdas vežimo saugai pasiekti - sulieti esamus reglamentus. Šie reglamentai turi aiškiai apibrėžti krovinių žymėjimą ir suklasifikuoti vežamus krovinius pagal jų keliamo pavojingumo laipsnį.
<P>
Aš manau, kad reikia šios techninės direktyvos ir pritariu savo kolegei E. Lichtenberger, kad būtina kruopšti patikra, siekiant įsitikinti, jog turinys atitinka aprašą. Taryba pritarvisiems Parlamento pirmuoju svarstymu priimtiems pakeitimams. Bendroji pozicija pristato tik du pagrindinius pakeitimus. Jie apima finansinės paramos suteikimą valstybėms narėms verčiant direktyvą į savo oficialias kalbas ir leidimą valstybėms narėms nuspręsti, ar įgyvendinti III priedo reikalavimus tam tikrais atvejais. Direktyva padeda teikti aiškų teisės aktų išaiškinimą ir supaprastina juos vežimo geležinkeliais, keliais ir vidaus vandens keliais srityje. Aš manau, kad vežimas keliais dažniausiai yra pavojingesnis vežimo būdas nei vandens keliais. Todėl GUE/NGL frakcija balsuoja už pasiūlytąją direktyvą.
<SPEAKER ID="396" NAME="Robert Evans" AFFILIATION="PSE">
Gerb. Pirmininke, pirmiausia aš norėčiau padėkoti savo draugui ir kolegai Bogusławui Liberadzkiui už jo darbą šiuo svarbiu klausimu. Taip pat noriu pasveikinti mūsų naująjį Komisarą su jo debiutu šį vakarą. Aš būsiu sąžiningas dėl A. Tajani: šiandien aš už jį nebalsavau. Aš balsavau ne prieš jį, aš ir nesusilaikiau, aš tiesiog nedalyvavau balsavime. Norėčiau, kad A. Tajani nesuprastų, jog tai kažkas asmeniška, tai daugiau protestas prieš sistemą ir prieš Italijos procedūras.
<P>
Nepaisant to, aš gerbiu jo paskyrimą ir esu įsitikinęs, kad per keletą mėnesių jis padarys viską, ką gali, kad įtikintų mane ir kitus savo sugebėjimais, kvalifikacija ir realia kompetencija atlikti vaidmenį, kurį prisiėmšiame Parlamente.
<P>
Aš manau, kad per pastarąsias keletą dienų Airijos balsuotojai mums parodė, kad jie, visiškai kitaip nei visi europiečiai, neketina pasirašyti ir nesupranta Europos Sąjungos vaidmens ir jos pranašumų, abejoja Europos bendradarbiavimu ir nežino, kodėl pirmenybę reikia teikti Europos masto reglamentams.
<P>
Tačiau aš manau, kad visi šie žmonės - ir žmonės, kurie balsavo "prieš" - tikisi, kad jų šalių vyriausybės ir iš esmės Europos Sąjunga rūpinsis jais. Nors ši konkreti tema gali ir nebūti temų, kurios gali ateiti jiems į galvą, sąrašo viršuje, iš tikrųjų pavojingų krovinių vežimas vietos keliais yra rimtas klausimas, rimtas įsipareigojimas, kuris verčia mus visus juo susirūpinti.
<P>
Tik dabar turėdami šią direktyvą mes iš tikrųjų turime Europos mastu taikomus reglamentus, kurie apima pavojingų krovinių vežimą, kai jie keliauja iš vienos šalies į kitą per žemyną.
<P>
B. Liberadzkis buvo teisus pabrėždamas, kad daugelyje šalių nebuvo vidaus ar nacionalinių reglamentų. Taigi šis pranešimas uždeda atsakomybę ant šalių vyriausybių pečių. Tačiau bet kuris teisės aktas geras tik tada, kai yra vykdomas. Todėl aš tikiuosi, kad A. Tajani, siekdamas mano visiško pasitikėjimo dėl jo gero pareigų vykdymo, padarys viską, kad paskatintų valstybes nares užtikrinti, jog šis teisės aktas yra tinkamai prižiūrimas, įgyvendinamas ir, jei reikia, keičiamas, ir kad imamasi griežtų veiksmų tų, kurie pažeidžia šią direktyvą, atžvilgiu.
<SPEAKER ID="397" NAME="Silvia-Adriana Ţicău">
PSE frakcijos vardu. - (RO) Gerb. Pirmininke, Komisare, aš irgi norėčiau jus pasveikinti ir palinkėti sėkmės darbe ir dar norėčiau pasakyti, kad mes iš jūsų daug tikimės.
<P>
Norėčiau pasveikinti savo kolegą B. Liberadzkį su jo pranešimu, kuris yra teisės aktų supaprastinimo proceso dalis ir iš esmės atnaujina bei į vieną dokumentą sudeda keturių direktyvų tekstą. Ankstesnis Europos teisės aktas nebuvo taikomas pavojingų krovinių vežimui vandens keliais, kuris buvo vykdomas pagal taisykles, nustatytas įvairiuose daugiašaliuose susitarimuose, kuriuos pasirašir laikėsi valstybės narės.
<P>
Todėl labai svarbu, kad mes turėsime bendrijos įstatymus su bendromis taisyklėmis visoms valstybėms narėms, taikomus pavojingų krovinių vežimui visomis transporto priemonėmis. Tokios taisyklės suteiks galimybę perkelti pavojingus krovinius iš vienos rūšies transporto priemonės į kitą. Be šios direktyvos nuostatų valstybės narės galės įtraukti į savo nacionalinius teisės aktus specialius reikalavimus transporto priemonėms, vagonams ir laivams, skirtiems vežti vidaus vandens keliais.
<P>
Tarybos pasiūlytais pakeitimais pristatomi du nauji elementai: pirmuoju pristatoma ir leidžiama valstybėms narėms reguliuoti ir griežtai drausti, dėl kitų nei su sauga susijusių priežasčių, pavojingų krovinių vežimą vidaus vandens keliais per savo teritoriją. Antruoju pakeitimu įpareigojama Komisija finansiškai remti valstybes nares verčiant Europos susitarimus dėl pavojingų krovinių vežimo keliais, geležinkeliais ir jūrų keliais.
<P>
Vis dėlto aš manau, kad visos valstybės narės turi vykdyti informavimo kampanijas, kad suteiktų suinteresuotiems žmonėms informacijos apie naujos direktyvos nuostatas. Šių taisyklių laikymasis yra labai svarbus. Atsakingos valdžios institucijos turi užtikrinti, kad pavojingų krovinių vežimas vykdomas tik laikantis bendrųjų taisyklių ir nustatytų apribojimų.
<SPEAKER ID="398" NAME="Reinhard Rack" AFFILIATION="PPE-DE">
(DE) Gerb. Pirmininke, Komisijos pirmininko pavaduotojau, aš norėčiau išreikšti nuoširdžius sveikinimus su šiuo naujuoju postu. Mes su jumis ateityje neabejotinai turėsime daugiau progų padiskutuoti transporto klausimu, ir aš labai to laukiu. Taip pat norėčiau padėkoti pranešėjui už tai, kad mus įtikino, jog turime gerą teisinį aktą. Dabar mes turime užtikrinti, kad šis teisinis aktas būtų kuo sklandžiau įgyvendintas valstybėse narėse, o dar svarbiau - kaip jau buvo šiandien pasakyta - mes turime užtikrinti, kad būtų tinkamai taikomi vietos lygiu susiję nacionaliniai teisės aktai ir reglamentai. Tokiu atveju mums reikia susijusių valdžios institucijų įsipareigojimo ir atidaus požiūrio. O visiškai mums nereikia tų, kurie atsakingi už kontrolę, nerūpestingumo ir žiūrėjimo pro pirštus.
<P>
Be to, svarbu - kaip anksčiau kalbėjusysis pasak- kad pavojingų krovinių deklaravimas vyktų tokiu būdu, kad būtų galima, jei reikia, imtis patikrinimo ir palydos. Tai pagerintų saugumą mūsų keliuose ir mūsų vidaus vandens keliuose.
<SPEAKER ID="399" NAME="Wiesław Stefan Kuc" AFFILIATION="UEN">
(PL) Gerb. Pirmininke, beveik prieš metus aš važiavau greitkeliu ir pamačiau apvirtusią autocisterną, vežusią suskystintas dujas. Iš greitkelio pasukti buvo neįmanoma, ir greitai susidarilga eilė. Visi sulaikę kvapą iš baimės lauksprogimo. Tokios kaip ši situacijos Europos Sąjungos keliuose susidaro kasdien. Gerai, kad mes pagaliau priimame teisės aktą šiuo klausimu ir kad mūsų kelių ir geležinkelių tinklas nuo to bus saugesnis. Svarstoma direktyva yra tolesnpriemonė, skirta mūsų piliečių saugumui padidinti, nelaimingų atsitikimų skaičiui sumažinti ir vienam teisinių nuostatų rinkiniui sudaryti.
<P>
Aš norėčiau padėkoti B. Liberadzkiui už jo darbą, kuris bus mums visiems naudingas.
<SPEAKER ID="400" NAME="Antonio Tajani">
Komisijos narys. - (IT) Gerb. Pirmininke, ponai ir ponios, aš manau, kad padarytas geras darbas tvirtinant teisės aktą, kuris prisidės prie tikslo - Europos Sąjungos kelius padaryti saugesnius piliečiams.
<P>
Kaip mes jau žinome, pavojingų krovinių vežimas gali sukelti pavojų. Todėl labai reikia Europos Sąjungai įsipareigoti užtikrinti visų savo piliečių saugumą. Aš dar kartą pakartosiu tai, ką sakiau vakariniame posėdyje prieš dvi dienas, vienas iš mano prioritetų yra piliečių teisių apsauga. Kiekviena iniciatyva, kurios imasi Komisija, bus naudinga siekiant sukurti piliečių apsaugą ir pasiūlyti praktiškus atsakus į jų problemas.
<P>
Šio vakaro diskusijos metu aš pajutau stiprų Parlamento troškimą prisidėti prie teisės akto priėmimo, kuris suteiks piliečiams galimybę keliauti mūsų keliais daug saugiau. Komisija, kaip ji ir daro kitų teisės aktų atveju, tikrai pažada prižiūrėti valstybes nares, ar jos jį įgyvendina. Komisija yra sutarčių sergėtoja, ir tiek, kiek leis mano kompetencija, aš stengsiuosi vykdyti savo pareigą. Todėl, tiek šios direktyvos, kurią mes tirtiname dabar, tiek kitų direktyvų atžvilgiu, aš darysiu viską, ką tik galiu, kad pamatyčiau, jog ji įgyvendinama, ir patikrinsiu, ar visos ES valstybės narės įgyvendina ją atsižvelgdamos į pagrindinius Europos piliečių interesus.
<P>
Ačiū, gerb. Pirmininke, ir dar kartą dėkoju pranešėjui už jo puikų darbą ir už tai, kad galėjo padėti pasiekti tai, kad antrajam svarstymui pateiktas geresnis ir aiškesnis teisės aktas.
<SPEAKER ID="401" NAME="Bogusław Liberadzki">
pranešėjas. - (PL) Gerb. Pirmininke, norėčiau padėkoti pagalbiniams pranešėjams, būtent R. Sommer ir N. Griesbeck, bei R. Evans ir S.A. Ţicău už jų pareiškimus, bendradarbiavimą ir pagalbą.
<P>
Dabar aš pasiūlysiu du atsakymus į E. Lichtenberger pastabas dėl nuostatų įgyvendinimo kontrolės. Yra suteiktas dvejų metų pereinamasis laikotarpis, kuris leidžia valstybėms narėms pasirengti veiksmingai įgyvendinti naujas priemones. Aš norėčiau pabrėžti, kad iki šiol tik aštuonios iš 27 valstybių narių tuo pačiu metu priėmvisus tris tarptautinius aktus - ADR, RID ir ADN. Todėl reikia siekti visiško šių reglamentų įgyvendinimo, tarptautinio vežimo ir jų perkėlimo į vietinio vežimo sritį požiūriu. Aš esu įsitikinęs, kad mes puikiai einame į priekį šiuo požiūriu.
<P>
Komisare, aš norėčiau dar kartą padėkoti jums už jūsų supratimą ir norėčiau paprašyti jūsų perduoti mano padėką savo komandai. Buvo malonu dirbti su Komisija ir Taryba.
<SPEAKER ID="402" NAME="Pirmininkas">
Diskusija baigta.
<P>
Balsavimas vyks 2008 m. birželio 19 d., ketvirtadienį.
<P>
Pareiškimai raštu (Darbo tvarkos taisyklių 142 str.)
<SPEAKER ID="403" NAME="Magor Imre Csibi  " AFFILIATION="ALDE">
raštu. - Ši būsimoji direktyva yra didžiulis žingsnis į priekį, siekiant užtikrinti mūsų saugumą ir apsaugoti mūsų aplinką, nes ji pristato pavojingų krovinių vežimo ne tik keliais ir geležinkeliais, bet ir vidaus vandens keliais, Europos taisykles.
<P>
Avarijos vidaus vandens keliuose gali turėti didžiulę įtaką ir rimtas pasekmes, pvz., užteršti vandenį, sunaikinti gyvūniją ir augaliją, sukelti žmonių sveikatos problemų. Be to, yra ir daugiau priežasčių, kodėl reikia mažinti pavojų, kuriant bendras šio vežimo būdo taisykles.
<P>
Be to, aš itin palaikau įtrauktą nuostatą, kad valstybės narės gali reglamentuoti arba uždrausti pavojingų krovinių vežimą dėl kitų nei sauga priežasčių. Paimkime cianidą, itin toksišką medžiagą, 14 proc. cianido į aplinką patenka iš transporto avarijų. Šis skaičius rodo cianido vežimo pažeidžiamumą ir pabrėžia tvirtesnių aplinkosaugos ir saugumo standartų poreikį. Todėl aš raginu valstybes nares imtis griežčiausių galimų priemonių reglamentuojant cianido vežimą ir, kai reikia, drausti didelio kiekio cianido vežimą per savo teritoriją. Kartais pavojingų krovinių vežimo sumažinimas yra saugiausias būdas sumažinti pavojų.

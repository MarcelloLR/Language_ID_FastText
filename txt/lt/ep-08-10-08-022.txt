<CHAPTER ID="022">
PPO Dohos derybų raundo sustabdymas (diskusijos) 
<SPEAKER ID="191" NAME="Pirmininkė">
Kitas klausimas - Komisijos pareiškimas dėl PPO Dohos derybų raundo sustabdymo.
<SPEAKER ID="192" NAME="Mariann Fischer Boel">
Komisijos narė. - Ponia pirmininke, manau, jūs tikėjotės šį vakarą matyti čia Komisijos narį P. Mandelsoną, bet, kaip turbūt jums žinoma, aš laimėjau loteriją ir perėmiau iš jo šią užduotį. Tačiau džiaugiuosi galėdama šį vakarą būti su jumis, nes man teko tiesiogiai dalyvauti PPO derybose Ženevoje sprendžiant žemės ūkio klausimus.
<P>
Nors liepos mėn. Ženevoje įvykusios derybos nebuvo sėkmingos, Dohos derybų raundas nebuvo sustabdytas. Priešingai, iš tikrųjų jis vyksta dar aktyviau, net pastarosiomis savaitėmis, ir mes ketiname konstruktyviai prisidėti prie šio proceso, kad užbaigus dabar pagrindinių derybų šalių pradėtą būtinąjį techninės analizės likusiais probleminiais klausimais darbą, derybos būtų tinkamu laiku atnaujintos ministerijų lygmeniu.
<P>
Liepos mėn. įvykusiose derybose buvo pasiekta tam tikra reali pažanga. Kuriant paketą išryškėjo galimo subalansuoto rezultato, atitinkančio pagrindinius Europos Sąjungos reikalavimus žemės ūkio srityje ir kartu siūlančio vertingos naudos mūsų pramonės įmonėms, metmenys.
<P>
Taip pat išryškėjo bendrieji susitarimo kontūrai sprendžiant įvairius svarbius klausimus, įskaitant klausimą dėl visos vietinės paramos valstybių narių žemės ūkio sektoriui sumažinimo, nes ji iškraipo prekybą, dėl galimybių išsivysčiusioms ir besivystančioms šalims išlaikyti tam tikrą kompetenciją apsaugoti nuo tarifų mažinimo tam tikrą riboto kiekio svarbią produkciją, taip pat dėl Šveicarijos formulės taikymo mažinant pramonės prekių tarifus ir dėl galimybės suteikti besivystančioms šalims tam tikro lankstumo, kad jos galėtų apsaugoti nuo tarifų mažinimo tam tikrą savo pramonės produkciją. Komisijos vertinimu, šis paketas siūlo tikrą vertę Europos verslui ir vartotojams ir užtikrina tarptautinį teisinį pagrindą žemės ūkio srityje, visiškai atitinkantį 2003 m. reformos tikslus. Mūsų nuomone, šis kuriamas paketas taip pat siūlo tikrą vystomąją vertę skurdžiausioms pasaulio šalims.
<P>
Šiuo pagrindu užbaigus Dohos derybų raundą, tarifai pasaulio mastu sumažėtų per pusę, bet prisidėjusios prie to vienu trečdaliu besivystančios šalys dėl didesnio savo rinkų atvėrimo laimėtų du trečdalius. Tai taip pat padėtų užtikrinti, kad prie šios vadinamosios "viskas, išskyrus ginklus" Europos iniciatyvos prisijungs visos EBPO šalys, kad mažiausiai išsivysčiusios šalys galėtų patekti į jų rinkas netaikant muito mokesčio ir kvotų.
<P>
Be to, mums pavyktų "užrakinti" tikrąją žemės ūkio reformą Jungtinėse Amerikos Valstijose. Pasirašiusios susitarimą, Jungtinės Amerikos Valstijos turėtų sumažinti prekybą iškraipančią paramą ar subsidijas žemės ūkiui iki 14,5 mlrd. JAV dolerių. Jei šis susitarimas pasirašytas nebus, pagal naują JAV žemės ūkio įstatymą šios subsidijos galės išaugti iki 48 mlrd. JAV dolerių. Susitarimas taip pat būtų naudingas užsitikrinant nuolatinę teisinę mūsų reformuotos bendrosios žemės ūkio politikos apsaugą.
<P>
Šiuo pagrindu grindžiamas susitarimas paverstų naujai besiformuojančios ekonomikos šalis daugiašalės prekybos sistemos, kurią būtina ne tik išlaikyti, bet ir stiprinti, atstovėmis. Mes jas tvirčiau įtvirtintumėme taisyklėmis grindžiamoje pasaulio prekybos sistemoje, nes tai labai svarbu ateičiai.
<P>
Todėl teko nusivilti, kai paaiškėjo, kad liepos mėn. nepavyks užbaigti diskusijų dėl Dohos modalumų, nes liko neišspręstas užsitęsęs nesutarimas vienu labai konkrečiu žemės ūkio klausimu. Nesutarimai, ypač tarp G7 valstybių, iškilo dėl specialaus besivystančių šalių žemės ūko rinkos apsaugos mechanizmo. Indija ir Kinija nesugebėjo susitarti dėl šio mechanizmo taikymo sąlygų ir ištaisomųjų priemonių, taikytinų tuo atveju, jei nesilaikoma iki Dohos raundo sutartų tarifų
<P>
Nuo rugsėjo mėn. pradžios kalbamasi aukščiausiu oficialiuoju lygmeniu, kad būtų pabandyta išspręsti šį užsitęsusį nesutarimą, bet šiuo klausimu dar nepavyko susitarti. Nors Europos Sąjunga tebėra tvirtai įsipareigojusi aktyviai siekti susitarimo, iš tikrųjų nėra aišku, kaip toli diskusijos pažengs į priekį per ateinančias savaites.
<P>
Kaip įprasta, mes palaikysime glaudų dialogą su Parlamentu ir, žinoma, tikimės tolesnės jūsų paramos sprendžiant šį klausimą.
<SPEAKER ID="193" NAME="Georgios Papastamkos" LANGUAGE="EL">
Ponia pirmininke, už sužlugusias Dohos raundo derybas mokėsime ne tik prarastomis galimybėmis, prarastu pelnu ir didesniu ekonominiu netikrumu. Ne mažiau skausmingas bus prarastas pasitikėjimas sistema ir PPO organizacija.
<P>
Žinoma, mes visi norime, kad susitarimas būtų pasiektas, bet ne bet kokia kaina ES. Kad šis Dohos derybų raundas būtų užbaigtas sėkmingai, būtina, kad būtų pasiektas visapusiškas, ambicingas ir subalansuotas susitarimas. Taigi mes reikalaujame nuolaidų esminiais klausimais ir iš mūsų išsivysčiusių prekybos partnerių, ir iš dinamiškai besivystančių šalių.
<P>
Todėl raginame Komisiją ateityje laikytis tvirtos derybinės pozicijos. Mes reformavome savo BŽŪP. Norėtųsi paklausti, ar ji buvo panaudota kaip derybinpriemonė? Nieko panašaus: Komisija ir toliau laikėsi vienašališkų papildomų ir bevaisių pasiūlymų žemės ūkio atžvilgiu.
<P>
Yra daugybklausimų, kuriuos norėčiau pateikti už žemės ūkį atsakingai Komisijos narei, bet dėl laiko stokos apsiribosiu tik vienu: ar geografiniai aspektai yra esminiai derybose žemės ūkio klausimu?
<P>
Mūsų įsipareigojimas sukurti daugiašalę prekybos sistemą gali būti priimtas kaip savaime suprantamas dalykas. Bet mes siekiame tokio prekybos susitarimo, kuris užtikrintų veiksmingą globalizacijos valdymą ir teisingesnį jos teikiamos naudos perskirstymą.
<P>
Baigdamas norėčiau pasakyti savo asmeninę nuomonę, kad neigiamą šių Dohos derybų raundo baigtį, t. y. tai, kad nepavyko pašalinti kliūčių PPO sistemoje, lėmnepakankamos pastangos užtikrinti būtinąją teigiamą integraciją sisteminės reguliavimo konvergencijos požiūriu.
<SPEAKER ID="194" NAME="Erika Mann" LANGUAGE="DE">
Ponia pirmininke, kaip žinome iš patirties, pasaulio prekybos derybos nėra lengvas procesas. Norėčiau padėkoti Komisijai, nes mes, Europos Parlamento nariai, turėjome ne vieną progą įsitikinti, kad paskutiniame derybų raunde Ženevoje Komisija iki pat galo laikėsi subalansuotos pozicijos ir kad Komisijos narjos kompetencijai priklausančioje srityje parodne tik būtinąjį lankstumą, bet ir užuojautą skurdžiausioms šalims, ir tai derybų metu buvo nuolat pabrėžiama. Šį kartą visuomenės paniekos objektu buvo ne Europos Sąjunga, bet kitos šalys, kurios iš tiesų pasirodesančios daug nesukalbamesnės derybų partnerės.
<P>
Apgailestauju, kad mus ištikusi finansų krizpadiktavo būtinybę nustatyti daugiau tarptautinių ir daugiašalių taisyklių, bet šios taisyklės sukuria pagrindą, suteiksiantį galimybę skurdesnėms šalims integruotis, o turtingesnėms šalims užtikrinti, kad jų piliečiai iš to turėtų naudos, taip pat tai, kad būtų nustatyti standartai. Gaila tik tai, kad dėl šios priežasties pastarasis pasaulio prekybos derybų raundas negalės būti užbaigtas iki šių metų pabaigos. Turėtumėme atsisakyti šio klaidingo požiūrio.
<P>
Galbūt kol kas geriau palikti viską taip, kaip yra, ir palaukti, kol turėsime naują Parlamentą ir naują Komisiją, taip pat kol bus išrinkta nauja Junginių Amerikos Valstijų administracija, užuot stengusis visomis priemonėmis derybas užbaigti. Mano frakcija pataria elgtis atsargiai, o ne stengtis bet kokia kaina užbaigti šį derybų raundą.
<P>
Ponia Komisijos nare, vis dėlto turiu vieną prašymą: kad ir kas įvyktų derantis, prašom informuoti Parlamentą apie tai tinkamu laiku, taip pat pasirūpinti, kad nepaisant to, kokia būtų baigtis Lisabonos sutarties atžvilgiu, turėtumėme laiko iš anksto apsvarstyti ir galbūt surasti kitą išeitį, tarkim, sudaryti "tariamąją Lisabonos sutartį" prekybos srityje.
<SPEAKER ID="195" NAME="Ignasi Guardans Cambó" LANGUAGE="ES">
Ponia pirmininke, kai kurie iš mūsų turėjo progos įsitikinti, kiek pastangų visi derybininkai dėjo liepos mėn. aukščiausiuoju ministrų lygmeniu vykusiame Dohos derybų raunde, ypač kiek pastangų dėjo Europos Sąjunga, kuriai atstovavo Komisijos narys P. Mandelson. Šiandien čia esančios Komisijos narės vaidmuo Ženevos derybose taip pat labai vertinamas. Todėl labai nusivylėme, kad visos šios pastangos ir įdėta energija galiausiai nedavjokio rezultato, nors derybų šalims pavyko atkurti draugiškus santykius, kad net tam tikru metu atrodė, jog kažkokį rezultatą vis dėlto pavyks pasiekti.
<P>
Šiandien pateiktoje rezoliucijoje, dėl kurios šiuose Rūmuose bus balsuojama, mes, kaip Parlamentas, išreiškiame savo įsipareigojimą tam, kas buvo pasiekta derybose. Mes prašom, kad tai, ką derybose pavyko pasiekti, nors tai ir nėra iš tikrųjų galutinis susitarimas, būtų pagrindas tolesniam darbui, kad visos pastangos, kurias įdėjome, nenueitų perniek. Mes prašome, - galbūt šis prašymas šiek tiek naivus, - kad šis Dohos derybų raundas būtų užbaigtas kuo greičiau.
<P>
Iš tikrųjų visai tikėtina, kad kai kam šis prašymas gali atrodyti naivus, ypač atsižvelgiant į tai, kad pagrindiniam Europos derybininkui pačiam pritrūko tikėjimo tuo, kad pavyks užbaigti šį raundą, ir jis sugrįžo į savo šalį perleidęs vadžias derėtis Europos vardu asmeniui, kuris šiandien šioje srityje neturi patirties ir žinių.
<P>
Todėl sutinku, kad mūsų rezoliucija yra gan naivi, bet privalome išreikšti savo aiškią ir tvirtą poziciją. Jei Dohos derybų raundas nebus užbaigtas, besivystančios šalys pralaimės. Jei Dohos derybų raundas nebus užbaigtas, iškils rimtas pavojus daugiašaliam požiūriui, ypač atsižvelgiant į šiuo metu vyraujantį visuotinį netikrumo klimatą. Tol, kol Dohos derybų raundas nebus baigtas, mes negalėsime spręsti kitų visuotinės darbotvarkės klausimų, pvz., susijusių su klimato kaita ar maisto kainų augimu.
<P>
Yra kitų klausimų, kuriuos būtina spręsti, bet nvieno iš jų negalėsime išspręsti, jei nepasistengsime užbaigti šio derybų raundo. Parlamentas ir toliau liks įsipareigojęs šio tikslo siekti.
<SPEAKER ID="196" NAME="Caroline Lucas">
Verts/ALE frakcijos vardu. - Ponia pirmininke, džiaugiuosi, kad šie Rūmai pradėjo kritiškiau vertinti tai, kaip pastaraisiais metais vyksta Dohos derybų raundas. Iš esmės, pateiktoje rezoliucijoje labai tiksliai perteikta rugsėjo mėn. Visuotinės parlamentinės asamblėjos deklaracija, kurioje išreikštas labai rimtas susirūpinimas dėl to, kad Dohos derybose klausimai, dėl kurių dar būtų galima tartis, beveik išsisėmė, taip pat kritiškai vertinamos kaip niekada privilegijuotos prekybos susitarimų sudarymo procedūros.
<P>
Taip pat norėčiau pridurti ir išreikšti viltį, kad, atsižvelgiant į Visuotinės parlamentinės asamblėjos deklaraciją, už PPE-DE ir UEN frakcijų pateiktus pakeitimus, kuriuose siūlomi dvišaliai PPO-plius laisvosios prekybos susitarimai, rytoj nebus balsuojama. Dvišaliai laisvosios prekybos susitarimai yra visiška priešingybveikiančiai daugiašalei sistemai, todėl Žalieji negalės pritarti šiai rezoliucijai, jei minėtieji pakeitimai bus priimti.
<P>
Šiose diskusijose ir, tiesą sakant, rezoliucijoje mane stebina baimįvardyti paprasčiausią tiesą, kad Dohos raundo derybos, kaip mums teko įsitikinti, jau baigtos. Jų sustabdymas galėtų užtrukti net iki 2010 m. pavasario. Beveik nėra abejonių, kad naujieji JAV, Komisijos ir Indijos derybininkai negrįš prie to, kas buvo paskubomis sutarta 2008 m. liepos mėn., nors net ir tuo metu šie susitarimai nebuvo veiksmingi. Taigi iš tikrųjų tai yra galimybė. Dabar tinkamiausias laikas įvertinti pastarųjų septynerių metų klaidas Dohos derybose ir pasistengti sukurti bendrą ir teisingesnę darbotvarkę kartu plėtojant atviresnį ir demokratiškesnį procesą, kurį galėtų visapusiškai remti visos PPO valstybės narės, ypač mažiausiai išsivysčiusios šalys.
<SPEAKER ID="197" NAME="Seán Ó Neachtain">
UEN frakcijos vardu. - (GA) Ponia pirmininke, atėjo laikas pakeisti požiūrį į savo vaidmenį pasaulio prekybos derybose. Dabar aišku, kad sistema ir mūsų dalyvavimas joje jau neduoda vaisių. Mums nepavyko Kankune, Honkonge, o dabar ir Ženevoje.
<P>
Viso to esmę sudaro štai kas: mes stengiamės sukurti Europoje paketą, kuriame numatomas mūsų pačių maisto šaltinio, t. y. mūsų pačių tiekiamų maisto produktų, pardavimas. Buvęs Komisijos narys P. Mandelson visais būdais stengėsi pakeisti žemės ūkio politiką, kad būtų skatinama pasaulio prekybos sistema. Tai ne atsakymas. Iš kur gausime maisto, kai teks jį importuoti? Europa turi tuo pasirūpinti ir apsaugoti mūsų esamus maisto tiekimo šaltinius.
<P>
Savo žemės ūkio politiką pakeitėme, bet jei žemės ūkis nebus išbrauktas iš pasaulio prekybos darbotvarkės, pasiekti kokios nors pažangos ar, tiesą sakant, iš viso tokią darbotvarkę įgyvendinti nepavyks. Atėjo laikas kažką daryti, kaip ne kartą buvo sakyta.
<SPEAKER ID="198" NAME="Helmuth Markov" LANGUAGE="DE">
Ponia pirmininke, Komisijos nare, ponios ir ponai, jei deramasi septynerius metus be jokio rezultato, reikėtų šiek tiek savikritikos ir savo klaidų analizės nesižvalgant į klaidas, kurias padarkitos valstybės ar kitos derybų šalys.
<P>
Manau, būtų galima sudaryti sąrašą, - nebūtinai tai turi būti taikoma kiekvienos šalies atžvilgiu, - bet galbūt raginimas sumažinti tarifus ir atverti rinkas nėra tinkama priemonbesivystančioms šalims, nes jos praras būtinąjį savo biudžeto pajamų šaltinį, nes kito jos neturi. Taigi šios šalys neturės lėšų užtikrinti sveikatos priežiūrą, švietimą ar infrastruktūros plėtrą.
<P>
Kai kurioms iš šių šalių bet kokios rūšies laisvosios prekybos susitarimas nėra tinkamas modelis, bet jos suinteresuotos pasirašyti prekybos susitarimą, tik jis turėtų būti grindžiamas sistema GSP+. Galbūt iš tikrųjų daugeliui tokių šalių, atsižvelgiant į jų išsivystymo lygį, pirma naudingiau būtų užtikrinti savo ekonomikos nepriklausomumą. Juk Europos Sąjunga, bent jau kai kurios Europos šalys, plėtojo savo ekonomiką uždarose rinkose.
<P>
Jei nepavyksta pasiekti rezultato, reikėtų susimąstyti kodėl. Dohos derybų raundas buvo pradėtas siekiant Tūkstantmečio plėtros tikslų. Aš nepritariu S. Ó Neachtaino požiūriui: suprantu, kodėl daugeliui šalių susidaro įspūdis, kad derybose siekiama tik to, kad globaliu mastu veikiančios bendrovės taptų dar globalesnės, nes būtent to taip pat siekiama Globalioje Europos strategijoje. Toks požiūris daro neigiamą poveikį smulkiesiems gamintojams regionuose. Beje, jis taip pat daro neigiamą poveikį smulkiesiems vietiniams gamintojams Europoje.
<P>
Tai sudaro Europos Sąjungos raison d'être, jos imperatyvo judėti pirmyn dalį. Todėl galbūt mums vertėtų pakeisti savo derybinę taktiką. Tikiuosi, kad naujoji Komisijos narpasinaudos šia galimybe, nes ji atėjo iš išorės ir turi derybinės patirties. Nors gal Komisijos narneturi būtinųjų žinių prekybos srityje, bet jai talkina patyrusių specialistų komanda ir galbūt ji, vykdydama jai suteiktus įgaliojimus kitaip, nei tai darankstesnysis Komisijos narys, išnaudos šią galimybę - nes juk mes tokią galimybę turime!
<SPEAKER ID="199" NAME="Derek Roland Clark">
IND/DEM frakcijos vardu. - ES prekybos klausimų atžvilgiu mėgsta elgtis valdingai. Prisimenate šešerius metus užtrukusį "bananų" karą su JAV? Jis prasidėjo po to, kai ES suteikišimtinę galimybę buvusioms JAV kolonijoms Karibų jūros regione patekti į savo rinkas. Dabartinis PPO generalinis sekretorius Pascal Lamy kadaise užėmKomisijos nario, atsakingo už prekybos sritį, pareigas. Galbūt čia būtų galima įžvelgti interesų konfliktą? Šiaip ar taip, visiškai galimas dalykas, kad jis nekritikuoja ES politikos bijodamas negauti ES jam mokamos pensijos. Gal būtent apie tai jis galvojo bandydamas įsiterpti į derybas tarp prekybos blokų?
<P>
Peter Mandelson dėl sužlugusio Dohos derybų raundo kaltino JAV subsidijas žemės ūkui. Juokiasi puodas, kad katilas juodas! Įgyvendinant bendrąją žemės ūkio politiką, ES ūkininkų kišenės dešimtmečiais buvo kemšamos didžiulėmis subsidijų sumomis. Dėl tokios derybų baigties ne mažiau turėtumėme kaltinti tokią savo politiką. Šiaip ar taip, ES nederėtų stengtis įgyti pranašumą kitų regionų atžvilgiu tuo metu, kai pasaulis kenčia nuo bado ir finansų krizės.
<SPEAKER ID="200" NAME="Jean-Claude Martinez" AFFILIATION="NI">
(FR) Ponia pirmininke, Komisijos nare, mus ištikusi finansų krizdar kartą parodė, kad globalias problemas būtina spręsti globaliu mastu. Tai ypač galioja maisto produktų tiekimo ir žemės ūkio atžvilgiu. Didžia dalimi dėl šios priežasties Pasaulio prekybos organizacija ir buvo sukurta, ir visi su tuo sutinkame. PPO stengiasi sukurti taisykles, kurios galiotų globaliu mastu.
<P>
Tačiau, regis, viskas vyksta ne taip, kaip norėtumėme, nes mes susidūrėme su problema suderinant du dalykus - laisvąją prekybą, dėl kurios visi sutariame, ir apsaugą, kuri taip pat būtina. Valstybių narių pastangos apsaugoti savo ekonomiką ar žemės ūkio sektorių neturėtų būti tapatinamos su protekcionizmu.
<P>
Siekdami apsaugoti savo ekonomiką, praėjome nelengvą šešiasdešimt metų užtrukusį kelią nuo Bendrojo susitarimo dėl muitų tarifų ir prekybos (GATT) sudarymo bandydami sumažinti muitų tarifus, kad vėliau jų būtų galima visiškai atsisakyti. Muitų tarifų sumažinimas techniniu požiūriu yra sudėtinga užduotis. Apie tai byloja daugybšiuo tikslu taikomų matematinių formulių: Pietų Korėjos formulė, Europos formulir, žinoma, Šveicarijos formulė. Šios formulės, iš tiesų, nėra veiksmingos, nes preknėra vientisa. Ji sudaryta iš daugybės elementų, kuriems galioja labai skirtingos kilmės taisyklės, taigi techniniu požiūriu sumažinti muito tarifus nėra taip paprasta, kaip galėjome įsivaizduoti. Todėl atsitiko taip, kad įstrigome techninių klausimų rutinoje, ir dabar bandome politiniu derybų būdu surasti išeitį iš susidariusios padėties.
<P>
Tačiau mokslininkai dabar sukūrnaują muitų technologiją: muitų tarifus, išskaitomus iš eksportuotojo atsižvelgiant į importuojančios šalies ekonomiką. Kalbant konkrečiau, šio išskaitomo muito mokesčio tarifo dydis atitinka muito kreditą, kurio suma lygi eksportuotojo importuojančioje šalyje patirtoms muito išlaidoms.
<P>
Yra trys svarbūs aspektai, susiję su šiuo muito mokesčio kreditu: jis yra grąžinamas, apyvartus ir gali būti perduodamas. Pirma, jis yra grąžinamas: jei eksportuotojas ketina kažką įsigyti iš importuotojo, pastarasis gali išskaityti sumokėto muito sumą. Antra, jis yra apyvartus: jei muito mokestį sumokėjusi eksportuojančioji įmonneketina nieko pirkti iš importuotojo, ji gali parduoti savo muito mokesčio kreditą vertybinių popierių rinkoje ar bankui. Trečia, jis gali būti perduodamas: siekdamas padėti besivystančioms šalims, importuotojas gali paaukoti muito mokesčio kredito dalį, viršijančią muito mokesčio sumą.
<P>
Taikant šį metodą, sukuriama tokia prekybos valiuta, kai pinigų pasiūla atitinka esamų muito tarifų dydį. Europos Sąjunga, pvz., tokiai prekybos valiutai galėtų skirti 13 mlrd. EUR.
<SPEAKER ID="201" NAME="Mairead McGuinness" AFFILIATION="PPE-DE">
Ponia pirmininke, kaip ir kitiems čia esantiems kolegoms, man teko lankytis PPO būstinėje Ženevoje ir kartais mane stebindavo ir juokindavo šios organizacijos darbo stilius. Šį kartą taip neatsitiko.
<P>
Pirmą kartą ES bendroji žemės ūkio politika neatsidūrtiesiogiai ugnies lauke ir tai, manau, sveikintina. Bet žemės ūkis globaliu lygmeniu, žinoma, išliko vienu iš svarbiausių darbotvarkės klausimų. Derybos sužlugo, nes Indijai ir Kinijai rūpėjo apsaugoti savo ūkininkus nuo žemės ūkio produktų importo antplūdžio. Manau, būtų verta pakartoti Indijos Prekybos Komisijos nario Kamalio Natho žodžius: "Tai paskutinmylia, kurios negalėjome nueiti dėl būtinybės užtikrinti pragyvenimą". Indijai buvo svarbu apsaugoti savo kaimo gyventojus ir ūkininkus, sudarančius didelę, bet santykinai skurdžiai gyvenančią gyventojų dalį, todėl ji nutarė, kad PPO susitarimas nelabai atitinka jos interesus.
<P>
Šis procesas tęsiasi septynerius metus. Peter Mandelson paliko šią areną po ketverių metų buvimo prie vairo. Manau, jis nesugebėjo įsiklausyti į ūkininkų, ypač Europos Sąjungos, ir maisto pramonės problemas ir neatsižvelgį jų nuomonę tvirtindamas, kad pirmenybturi būti teikiama į šalių vystymąsi orientuotiems darbotvarkės klausimams. Jo pasiūlymai būtų sunaikinę ES gyvulininkystės sektorių, o tai būtų naudinga ne besivystančioms šalims, bet naujai besiformuojančios ekonomikos šalims ir stambiems jų fermeriams. Kaip minėjau, dabar jis pasitraukiš arenos, bet man įdomu, ar jis matužrašą ant sienos. Jeigu jam iš tikrųjų būtų rūpėjusi vystomoji darbotvarkė, kodėl jis nepasiliko ir neužbaigdarbo?
<P>
Maisto sauga tapo prioritetiniu politiniu klausimu. Matome, kaip svyruoja plataus vartojimo prekių kainos. Kaip suprantu, grūdų rinka šiandien yra sužlugusi. Turime savęs paklausti, ar tai iš tikrųjų geriausias būdas užtikrinti maisto tiekimą visiems vartotojams priimtinomis kainomis. Taip pat, o tai dar svarbiau, turėtumėme įvertinti savo vystomąją politiką ir išsiaiškinti, kodėl mums nepavyksta investuoti į besivystančių šalių žemės ūkį. Siekime pasirašyti susitarimą, bet jis turi būti teisingas ir subalansuotas.
<SPEAKER ID="202" NAME="Kader Arif" AFFILIATION="PSE">
(FR) Ponia pirmininke, ponios ir ponai, besivystančių šalių derybų PPO raundas, dar vadinamas vystomuoju raundu, prasidėjo 2001 m. Dabar, kai mus ištiko netikėta ir niokojanti maisto krizė, įspėjanti pasaulį apie būtinybę neatidėliotinai surasti ilgalaikį globalų ir subalansuotą sprendimą, šios šalys tikisi iš mūsų gauti aiškų atsaką dėl maisto saugos užtikrinimo.
<P>
Norėčiau patvirtinti, kad jei derybose ir toliau bus siekiama bet kuria kaina tartis dėl galimybės patekti į rinkas, mes nepasieksime savo tikslo. Mes taip pat žinome, kad kuo daugiau atidėliojame susitarimo pasirašymą, tuo tolimesntampa Tūkstantmečio plėtros tikslų pasiekimo perspektyva, nors mes, deja, ir taip jau atsiliekame nuo tvarkaraščio.
<P>
Atsižvelgdami į mus ištikusią krizę, prašome kuo skubiau surasti politinį sprendimą dėl specialaus apsaugos priemonių mechanizmo, kad būtų sukurta veiksminga smulkiųjų gamintojų skurdžiausiose šalyse apsaugos priemonė. Tą būtina padaryti prieš pratęsiant derybas kitais aspektais. Tikiuosi, kad neseniai atnaujintose derybose dėl žemės ūkio ir patekimo į ne žemės ūkio rinką (NAMA) šiuo atžvilgiu bus padaryta pažanga.
<P>
Prieš baigdamas norėčiau pakalbėti apie pateiktus bendros rezoliucijos pakeitimus. Europos Parlamento Socialistų frakcija, žinoma, prašys balsuoti už 2 pakeitimą, nes jis visapusiškai būtinas, jei norime, kad Parlamentas turėtų didesnes teises tarptautinės prekybos srityje.
<P>
Mes taip pat remiame pakeitimus, pateikus Žaliųjų frakcijos/Europos laisvojo aljanso, bet negalime priimti pakeitimų, kuriuos pateikEuropos liaudies partijos (krikščionių demokratų) ir Europos demokratų frakcija, nes manome, kad šioje rezoliucijoje dėl daugiašalių derybų netinka raginti pasirašyti naujus dvišalius susitarimus tarp regionų, nes žinome, kad dažniausiai jie sudaromi silpniausiųjų sąskaita.
<SPEAKER ID="203" NAME="Jorgo Chatzimarkakis" AFFILIATION="ALDE">
(DE) Ponia pirmininke, Komisijos nare, deja, vis dėlto Dohos derybų raundas vėl nepavyko. Ar PPO tiesiog pasauliui atsibodo? Žinoma, ne! Mes iš tikrųjų buvome beveik pasiekę tą tašką, kai susitarimas, regis, galėjo būti pasirašytas. Buvo likę išspręsti labai nedaug klausimų, bet paskutinę akimirką Indija ir Kinija - iš visų šalių - paprieštaravo, todėl derybos sužlugo. Tai labai aiškiai rodo, kad derybos "užplaukant seklumos" ne dėl negebėjimo susitarti techniniais klausimais, bet dėl politinių priežasčių, nes susidariusi padėtis byloja apie svorio centro pasaulio prekybos derybų raunde poslinkį nuo Europos prie Azijos.
<P>
Kinijos vaidmuo šiose derybose labai svarbus, nes Kinija, kuri iki šiol visada buvo įsipareigojusi plėtoti laisvąją prekybą, netikėtai pakeitsavo darbotvarkę.
<P>
Tačiau norėčiau nuoširdžiai pasveikinti Komisiją - jus, ponia Komisijos nare, taip pat Komisijos narį P. Mandelsoną - atlikus ES vardu teigiamą vaidmenį. Priešingai nei Honkonge, šį kartą mes aktyviai dalyvavome derybose, buvome iniciatyvūs ir pasirengę kompromisams. Tačiau gana apmaudu, kad būtent šiuo metu P. Mandelson pasitraukia, nes dabar atsidūrėme tokioje padėtyje, kad, kaip sakoma, tenka keisti arklius keliantis per upę. Jis buvo geras derybininkas. Jis daug "įkyrėjo" mums Parlamente, bet dabar jo vietą pakeis C. Ashton. Linkiu jai sėkmės!
<SPEAKER ID="204" NAME="Nils Lundgren" AFFILIATION="IND/DEM">
(SV) Ponia pirmininke, esu tvirtas euroskeptikas, bet yra dvi sritys, kuriose ES privalo atlikti svarbiausią tarptautinį vaidmenį - prekybos politika ir aplinkos apsaugos politika. Dabar kalbame apie prekybos politiką.
<P>
Laisvoji pasaulio prekyba yra svarbiausias veiksnys, galintis užtikrinti ekonominį klestėjimą visoms pasaulio šalims, ypač skurdžiausioms. Šią vasarą nepavykęs Dohos derybų raundas yra rimtas pralaimėjimas, taigi dabar ES, didžiausia prekiaujanti organizacija pasaulyje, turi imtis naujos iniciatyvos. Todėl tenka labai apgailestauti, ypač dabar, kai pasaulio ekonomiką niokoja finansų krizė, kad Peter Mandelson, mūsų kompetentingiausias Komisijos narys, palieka Komisijos nario, atsakingo už ES prekybos politiką, postą.
<P>
Tokiu metu JK siūlo kandidatą, kuris akivaizdžiai nėra kompetentingas atlikti šią užduotį. Dabar Europos Parlamentas privalo užtikrinti, kad šiuo sudėtingu istorijos tarpsniu mes turėtumėme stiprų už prekybą atsakingą Komisijos narį. Tad imkimės šios atsakomybės!
<SPEAKER ID="205" NAME="Robert Sturdy" AFFILIATION="PPE-DE">
Ponia pirmininke, pirmiausia norėčiau atkreipti Komisijos narės dėmesį į problemą, susijusią su Peterio Mandelseno pasitraukimu iš posto. Manau, tuo jis apvylES. Mes atsidūrėme labai rimtoje padėtyje. Jūs pati ką tik kalbėjote apie tai, kad yra reali galimybatnaujinti Dohos derybų raundą. Tačiau manau, kad be Peterio Mandelsono prie vairo - aš pats ne kartą jį kritikavau, bet jis, kaip buvęs prekybos ministras, bent turėjo intelekto ir žinių kautis mūšyje - esame beviltiškoje padėtyje.
<P>
Ar, pvz., jūs, ponia Komisijos nare, kitą savaitę dalyvausite pasirašant susitarimą dėl taršos leidimų prekybos sistemos (LPS)? Kiek jūs, su didžiausia pagarba, išmanote LPS klausimu? Jūs nedalyvavote derybose, nedalyvavote sukuriant LPS. Ir žinoma, aš nekalbėjau su jumis rengdamas pranešimą dėl ekonominės partnerystės susitarimų.
<P>
Ar gali Komisija šiandien garantuoti šiems Rūmams, kad galėsime tinkamai apsvarstyti baronienės C. Ashton kandidatūrą, kai ji stos prieš Tarptautinės prekybos komitetą? Nes jei bandysite ją "prastumti" tada, kai nieko nebus, jei bandysite tą padaryti kitą savaitę, pvz., pirmadienį, t. y. Parlamento nariams labai sunkią dieną, tai saugokitės šių Rūmų rūstybės! Nepamirškite, kas atsitiko J. Santero vadovaujamai Komisijai! Manau, kad jos kandidatūra turėtų būti objektyviai ir tinkamai apsvarstyta, nes, kaip daugelis kalbėjo, mums labai svarbu, kad Komisijoje prie vairo stovėtų tinkamas asmuo.
<P>
Šiuo atžvilgiu man tik įdomu, ponia Komisijos nare, ar mes, jūs ir aš, klausomės tų pačių diskusijų. Minėjote, kad buvo parengtas naujas JAV įstatymo dėl žemės ūkio projektas. Jūs turbūt juokaujate. Tik vakar B. Obama pareiškė, kad ketina dar labiau stiprinti protekcionistinę politiką žemės ūkio srityje. Tą patį kalbėjo Respublikonų partijos kandidatas. Pamatysite, kokia protekcionistinAmerika bus. Ir dar: kažkas minėjo maisto krizę. Norėčiau visiškai atvirai pasakyti šiems Rūmams, kad nėra jokios maisto krizės. Kviečių grūdai dabar kainuoja 40 EUR už toną, o tai mažiau nei savikaina.
<P>
Ponia pirmininke, dar norėčiau labai trumpai pakalbėti dėl tvarkos. Ar už šių Rūmų yra cirkas? Tai neturi nieko bendra su mūsų šiandieninėmis diskusijomis. Ten cirkas? Restoranas? Klubas? Reikia tiesiog brautis norint praeitį pro visą šį "balaganą". Manau, turėtumėte iškelti šį klausimą Pirmininkų sueigoje ir padaryti galą visam šiam cirkui, kuris dabar vyksta už šių Rūmų.
<SPEAKER ID="206" NAME="Pirmininkė">
Mes atsižvelgsime į jūsų pastabas, pone R. Sturdy.
<SPEAKER ID="207" NAME="Harlem Désir" AFFILIATION="PSE">
(FR) Ponia pirmininke, Komisijos nare, ponios ir ponai, kam iškilo pavojus šiose PPO derybose? Nemanau, kad svarbiausias dalykas - tai P. Mandelsono ar baronienės C. Ashton, kad ir kokie kilmingi šie asmenys yra, likimas. Taip pat manau, kad net ne pramonės prekių tarifai, žemės ūkio produkcijos tarifai ar rinkų atvėrimas yra svarbiausi dalykai. Nėra abejonės, kad mes visi norime turėti tvirtą ir Europos interesų atžvilgiu teisingą susitarimą, bet manau, kad čia iškyla du pagrindiniai klausimai.
<P>
Pirma, būtina išsaugoti daugiašalę prekybos sistemą. Mes pamatėme, kas atsitiko kitoje globalizacijos srityje, kurioje tokios sistemos nėra, - finansų rinkose, - ir kokią kainą už tai moka mūsų ekonomika, piliečiai ir visuomenė. Būtent tai dabar yra pavojuje, nes jei šios šešerius metus vykstančios derybos žlugs, mes žinome, kokios rūšies dvišaliai susitarimai palaipsniui pakeis daugiašalę prekybos sistemą PPO. Taip, ši sistema turi trūkumų. Mes norime reformuoti PPO ir apie tai pareiškėme savo rezoliucijos projekte, taip pat norime, kad šioje sistemoje būtų atsižvelgta į kitus su prekyba susijusius aspektus, ypač į aplinkos apsaugos aspektus, norime, kad būtų atsižvelgta į poveikį klimato kaitai ir kad būtų nustatytos taisyklės socialinėje srityje. Šie pokyčiai neabejotinai būtini. Tačiau galėsime geriau susitvarkyti su šiuo globalizacijos aspektu ne griaudami šią daugiašalę sistemą, bet stiprindami ją.
<P>
Kitas klausimas - kuriuo nesiplėsiu, nes apie tai kalbėjo mano kolega K. Arif - yra Urugvajaus derybų raunde, kai buvo sukurta PPO, nustatytų taisyklių pakeitimas užtikrinant geresnę pusiausvyrą, kad jose būtų atsižvelgta į šalių vystymosi skirtumus, į mažiausiai išsivysčiusių šalių padėtį, į besivystančių šalių padėtį. Jūs, ponia Komisijos nare, apie tai taip pat minėjote kalbėdama apie iniciatyvą "viskas, išskyrus ginklus" ir svarbių produktų apsaugą. Šiuo atžvilgiu turime nustatyti taisykles, - tai nebūtinai turi būti laisvosios prekybos taisyklės, - kuriose būtų atsižvelgta į konkrečią kiekvienos šalies padėtį. Mes norime sąžiningos prekybos, bet tik jei ji nebus plėtojama vadovaujantis džiunglių įstatymu.
<P>
Manau, kad būtent ties šiais pagrindiniais klausimais Europos derybininkai turėtų susitelkti. Visiškai suprantama, kad jie turi derėtis kitais klausimais, pvz., dėl žemės ūkio, paslaugų - bet ne bandydami užginčyti besivystančių šalių teisę reguliuoti viešąsias paslaugas, pramonės prekių tarifų - bet ne sėkmingos šio derybų raundo baigties sąskaita.
<SPEAKER ID="208" NAME="Daniel Varela Suanzes-Carpegna" AFFILIATION="PPE-DE">
(ES) Ponia pirmininke, mes norėtumėme, kad P. Mandelson būtų likęs savo poste, o ne pasitraukęs, nes tai buvo Europos Sąjungos coup de grace Dohos derybų raundui.
<P>
Pasaulio finansų kriznepranašauja gerų perspektyvų Dohos derybų raundui. Jo žlugimas savo ruožtu blogina ekonominę padėtį pasaulyje, o didžiausią kainą už tai mokės mažiau išsivysčiusios šalys. Pasaulio prekybos organizacija, kuri reguliuotų tarptautinę prekybą, būtina. Reguliavimas, kaip teko įsitikinti, yra labai vertinga priemonglobalizacijos sąlygomis. Todėl susitarimą Dohos derybų raunde pasiekti būtina.
<P>
Turime pamąstyti, kaip būtų galima patobulinti PPO darbą ir jos teisėtumą, taip pat įvertinti vaidmenį, kurį šiame derybų raunde atlieka "naujai besiformuojančios ekonomikos" šalys, kurios negali apsispręsti, ar jos nori būti laikomos išsivysčiusiomis ar besivystančiomis šalimis, ir elgiasi kaip tinkamos. Kaip rezoliucijoje teigiama, dialogas turi vykti ne tik tarp Pietų ir Šiaurės, bet taip pat tarp pačių Pietų šalių.
<P>
Europos Sąjunga, labiau nei kitos derybų šalys, ėmėsi labai svarbių žingsnių šiose derybose. Mes taip pat ėmėmės iniciatyvų, pvz., iniciatyvos "viskas, išskyrus ginklus". Kiti taip pat turėtų judėti šia kryptimi, bet kol kas turėtumėme pasirašyti asociacijos susitarimus, pvz., su Merkosuru, nes jie labai svarbūs, ypač atsižvelgiant į naujas sąlygas.
<SPEAKER ID="209" NAME="Carlos Carnero González" AFFILIATION="PSE">
(ES) Ponia pirmininke, šiandieninės diskusijos akivaizdžiai parodė, kad tam tikrais svarbiais aspektais sutarimas yra. Vienas iš tokių aspektų, dėl kurių sutariama, yra tas, kad šios krizės sąlygomis reikia daugiau reguliavimo, daugiašalio reguliavimo.
<P>
Jei susitelksime ties finansais, iš tikrųjų bus labai nepageidautina, net pikčiausiems priešams, jei pagrindinio vaidmens imsis Tarptautinis valiutos fondas ar Pasaulio bankas. Jie tik prognozuoja katastrofą ir vis mažiau turi ką pasakyti apie tai, kas vyksta. Jų įtaka ir spaudimas praktikoje yra neįspėjami.
<P>
Bet mes turime Pasaulio prekybos organizaciją ir šiomis sąlygomis turėtumėme ją panaudoti kaip priemonę. Dabar kaip niekada anksčiau mums reikia reguliavimo, tikrosios ekonomikos, o ne spekuliacinės finansų ekonomikos. Tikroji ekonomika - tai prekyba prekėmis ir paslaugomis. Tikroji ekonomika užtikrina ekonomikos augimą ir užimtumą.
<P>
Todėl nesutinku su nuomone, kad dėl krizės bus sunkiau pasiekti susitarimą Dohos derybų raunde. Veikiau priešingai: bet kuri atsakinga vyriausybė, iš Šiaurės ar Pietų, neišsivysčiusios ar išsivysčiusios šalies, turėtų iš tikrųjų dėti pastangas, kad šis derybų raundas būtų užbaigtas.
<P>
Manau, kad turime pasaulio rinką, todėl mums reikia aiškaus vadovavimo jai. Šiuo atveju mums reikia Pasaulio prekybos organizacijos vadovavimo. Turėsime patobulinti šios organizacijos veiklą, labiau orientuotis į vystymo, o ne tiek į laisvosios prekybos modelį, ir, žinoma, mums reikia politinės valios. Manau, kad Europos Sąjunga paskyrus naują Komisijos narį visa tai tęs.
<SPEAKER ID="210" NAME="Béla Glattfelder" AFFILIATION="PPE-DE">
(HU) Peter Mandelson palieka skęstantį laivą ir atsisako savo kapitono tiltelio. Jis palieka laivą, kurį pats nukreipplaukti tiesiai į ledkalnį. Buvo klaidinga pačioje derybų pradžioje suteikti tokias dideles nuolaidas, ypač žemės ūkio atžvilgiu. Tai neskatino mūsų prekybos partnerių siūlyti savo nuolaidas. Tapome pajuokos objektu, nes laidojame savo bendrąją žemės ūkio politiką, o kiti derybų partneriai, pvz., Jungtinės Amerikos Valstijos, priešingai, stengiasi apsaugoti savo žemės ūkio politiką ir sustiprinti ūkininkų padėtį.
<P>
PPO derybos negali būti tęsiamos nuo ten, kur jos sustojo. Jas galima bus tęsti tik jei į jas bus taip pat įtraukti aplinkos apsaugos klausimai, kitaip tolesnpasaulio prekybos liberalizacija dar labiau suniokos aplinką ir paspartins klimato kaitą. Ar teisinga finansų ir maisto krizės metu aukoti Europos maisto saugą ir jos žemės ūkį tik tam, kad mūsų bankrutuojantys bankai turėtų geresnes sąlygas eksportuoti savo netinkamai nukreiptas paslaugas?
<SPEAKER ID="211" NAME="Czesław Adam Siekierski" AFFILIATION="PPE-DE">
(PL) Ponia pirmininke, Europos Sąjunga gerokai pakeitsavo bendrąją žemės ūkio politiką. Dėl šios reformos sumažėjo žemės ūkio gamyba. Šis sumažėjimas ypač juntamas cukraus rinkoje, bet ne tik. Mes sumažinome paramą mūsų ūkininkams. Kiek padidėjo pridėtinvertė, kuriose šalyse ir kurių socialinių ir profesinių grupių atžvilgiu?
<P>
Norėčiau paklausti Komisijos narės, ką Europos Sąjunga gavo mainais. Taip pat norėtųsi sužinoti, kokį poveikį pasaulio maisto krizės požymiai padarPPO deryboms? Ar dabartinfinansų krizė, kuri neabejotinai turės įtakos mūsų ekonomikos būklei, turi įtakos deryboms PPO lygmeniu?
<SPEAKER ID="212" NAME="Mariann Fischer Boel">
Komisijos narė. - Ponia pirmininke, ar galėčiau pirma pasistengti paaiškinti, kaip smarkiai buvome nusivylę dešimt dienų užtrukusių intensyvių derybų Ženevoje rezultatu. Manėme, kad galimybpasiekti susitarimą dėl žemės ūkio ir NAMA yra taip arti, žinant puikiai, kad galiausiai tai būtų vienas bendras susitarimas, lemsiantis Europos Sąjungos apsisprendimą dėl paketo priimtinumo.
<P>
Kaip asmuo, atsakingas už žemės ūkio sritį, turiu pasakyti, kad labai daug vilties teiktai, kad už nepavykusias diskusijas Europos žemės ūkis pirmą kartą nebuvo kaltinamas. Tai dėl to, kad mes iš tikrųjų atlikome savo namų darbus reformuodami savo bendrąją žemės ūkio politiką. Kalbu apie pirmąją reformą 2003 m. ir visas kitas reformas, kurias įgyvendinome per šį laikotarpį. Taigi mes sugebėjome 80 % sumažinti prekybą iškraipančią vietinę paramą, bet tai buvo padaryta iš tikrųjų negriaunant mūsų žemės ūkio sektoriaus. Taigi mes taip pat turėjome galimybę užblokuoti daugiašalės prekybos sistemos reformas. Tai nebuvo susitarimas bet kuria kaina. Tai buvo susitarimas, kuriame tarp šių dviejų sričių buvo nustatyta pusiausvyra. Galėtume pasiteisinti Tarybai, kad mūsų derybinpozicija atitiko įgaliojimus, kuriuos Taryba suteikderybininkams. Pagal žemės ūkio atžvilgiu mums suteiktus įgaliojimus mes paprasčiausiai turėjome neleisti, kad būtume priversti imtis naujos žemės ūkio sektoriaus reformos.
<P>
Sutinku su tais iš jūsų, kurie sako, kad daugiašalprekybos sistema yra svarbi ir būtina, nes tik turėdami tokią sistemą mes galėsime sudrausminti, pvz., prekybą iškraipančios vietinės paramos teikimą ir spręsti visus kitus klausimus, susijusius su neprekybiniais interesais. Dvišalių derybų atveju neturėtumėme galimybės to siekti, tad turime laikytis daugiašalės sistemos vertybių.
<P>
Taip pat turiu pasakyti, kad šiose derybose mes niekada nelaikėme besivystančių šalių rinkos savo taikiniu. Tiesą sakant, visiškai priešingai. Būtent todėl, kaip minėjau savo pirmoje kalboje, mes teikėme tiek daug svarbos specialiam apsaugos priemonių mechanizmui, kad besivystančios šalys galėtų užtikrinti tam tikros svarbios produkcijos apsaugą. Norėčiau pridurti, kad 2002 m. mes pasiūlėme iniciatyvą "viskas, išskyrus ginklus", o tai reiškia, kad Europos Sąjunga šiandien yra beveik didžiausia žemės ūkio produktų importuotoja pasaulyje. Mes importuojame daugiau nei Kanada, Jungtinės Amerikos Valstijos, Australija ir Japonija kartu sudėtos. Taigi mes iš tikrųjų atvėrėme šioms šalims savo rinkas žemės ūkio sektoriuje.
<P>
Šį vakarą čia taip pat buvo kalbėta apie maisto saugą. Turime suprasti, kad maisto sauga apima ir vidaus produkciją, ir importą. Pasinagrinėję padėtį Europos Sąjungos žemės ūkio sektoriuje, pamatysime, kad mes niekada nesugebėtumėme būti tokie stiprūs, kokie šiandien esame, jei būtume uždarę savo rinką žemės ūkio srityje. Šiandien, pvz., Tarybai pirmininkaujančios Prancūzijos prekybos žemės ūkio produktais balanso aktyvusis saldo siekia 7 mlrd. EUR. Jei būtume uždarę savo rinkas, nesugebėtume realizuoti visos savo aukštos kokybės produkcijos vidaus rinkoje, nes jei bandytume apsaugoti save, būtume nubausti. Kiti elgtųsi taip pat, o tai sutrukdytų mums pasinaudoti galimybėmis realizuoti savo aukštos kokybės produkciją naujai besiformuojančiose ir vis labiau atsiveriančiose rinkose. Todėl, žinoma, mums reikia subalansuoto požiūrio.
<P>
Buvo užsiminta apie geografines nuorodas, bet dėl laiko stokos - pirmininkgriežtai reikalauja laikytis reglamento - pirmoje savo kalboje šio klausimo nepaliečiau. Klausimas dėl geografinių nuorodų yra labai svarbus Europos Sąjungai. Mes davėme labai aiškiai suprasti kitoms derybų partnerėms, kad niekada negalėsime pasirašyti susitarimo, jei klausimas dėl geografinių nuorodų nebus išspręstas teigiamai, nes šis klausimas yra labai svarbus, ypač aukštos kokybės produkcijos iš Viduržemio jūros regiono šalių atžvilgiu.
<P>
Dar trumpai atsakysiu jums, pone M. McGuinnessai. Sutinku su jumis, kad mes dešimtmečiais iš tikrųjų teikėme per mažai svarbos vystomajai pagalbai žemės ūkio sektoriui. Dabar, kai kainos - ne plataus vartojimo prekių kainos, nes šiandien matome, kad jos mažėja, bet sėklų ir trąšų kainos - staigiai kyla, mes pasiūlėme finansavimo mechanizmą, kuris galėtų padėti mažiausiai išsivysčiusioms šalims, skurdžiausioms pasaulio šalims, įsigyti sėklų ir trąšų. Klausimas dėl šio 1 mlrd. EUR fondo dabar svarstomas Parlamente. Tikiuosi, kad šis pasiūlymas, suteikiantis galimybę padėti besivystančioms šalims aprūpinti savo žmones maistu ir išvengti kaimo gyventojų persikėlimo į miestą, bus sutiktas palankiai. Prašyčiau to nepamiršti. Šis žingsnis labai svarbus.
<SPEAKER ID="213" NAME="Pirmininkė">
Gauti šeši pasiūlymai dėl rezoliucijos, pateikti pagal Darbo tvarkos taisyklių 103 straipsnio 2 dalį.
<P>
Diskusijos baigtos.
<P>
Balsavimas vyks rytoj.
<P>
Raštiški pareiškimai (Darbo tvarkos taisyklių 142 straipsnis)
<SPEAKER ID="214" NAME="Daniel Dăianu  " AFFILIATION="ALDE">
raštu. - Nepavykęs Dohos derybų raundas pranašauja, kas laukia mūsų tokiu metu, kai gilėjanti finansų krizlabai sunkina vyriausybių galimybę žaisti pagal taisykles. Šaukiama apie laisvosios prekybos naudą vis labiau globalizuojamų rinkų nuosmukio sąlygomis. Bet laisvoji prekyba turi būti vykdoma sąžiningai, papildomai taikant tarptautinį režimą, kuris padėtų skurdžiausioms šalims vystytis. Nevienodai didelės ir vis didėjančios turtingiausiųjų šalių pajamos ir jų baimė, kad kai kurios naujai besiformuojančios ekonomikos šalys galės susilpninti jų galią, skatina protekcionizmo protrūkius. Pastangos kontroliuoti išteklius, kurie nėra neišsenkami, ir noras įsigyti plataus vartojimo prekių prieinama kaina taip pat lemia daugelio šalių polinkį apriboti prekybą.
<P>
Šiuo atžvilgiu derėtų paminėti vis sudėtingėjančią geopolitinę padėtį. ES turi imtis vadovaujamo vaidmens sušvelninant dabartinės krizės pasekmes, kad būtų išvengta daugiašalės prekybos ir finansų sistemos de facto žlugimo. Šis vaidmuo, be kitų užduočių, apima tarptautinių finansinių institucijų reformavimą, naujai atsiradusios pasaulio jėgos (BRIC) įtraukimą sprendžiant pasaulio ekonomikos klausimus ir tarptautinės architektūros, reguliuojančios finansų srautus, reformavimą. XIX a. pabaigoje žlugus tarptautinei sistemai, kuri skatino laisvą prekių ir kapitalo judėjimą, netrukus įsižiebEuropą suniokojęs karas. Turėtumėme to nepamiršti.

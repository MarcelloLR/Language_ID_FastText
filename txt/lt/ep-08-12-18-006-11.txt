<CHAPTER ID="006-11">
11. Žaislų sauga (
<P>
- Po balsavimo dėl 142 pakeitimo:
<SPEAKER ID="096" NAME="Herbert Reul" AFFILIATION="PPE-DE">
(DE) Gerb. pirmininke, dėl posėdžio tvarkos mes, žinoma, ketiname priimti sprendimą, direktyvą trišalio susitarimo pagrindu. Vakar buvo panašiai, svarstant klausimą dėl prekybos taršos leidimais. Šiandien mes teikiame balsuoti visus kitus pakeitimus atskirai po to, kai priėmėme bendrą sprendimą; ir tai man atrodo teisinga ir tinkama. Mes vakar to nedarėme ir man neaišku kodėl. Padėtis buvo tokia pati, tačiau atskirai nebuvo balsuota; man tai atrodo nepriimtina. Vakar aš su savo 40 kolegų narių pateikiau pakeitimus ir norėčiau matyti, kaip dėl jų buvo balsuota.
<SPEAKER ID="097" NAME="Pirmininkas">
Aš tik atlieku savo darbą, vykdau savo funkciją. Galiu bandyti daryti įtaką, tačiau neturiu jokios realios galios.
<SPEAKER ID="098" NAME="Hannes Swoboda" AFFILIATION="PSE">
(DE) Gerb. pirmininke, turėtų prasmės pirmininkų konferencijos rengimas svarstant bendros procedūros klausimą. Aš tikrai būčiau pritaręs, jei ji būtų buvusi pritaikyta vakar, tačiau visuomet tokiais atvejais mes turėtume taikyti tą pačią balsavimo sistemą.
<SPEAKER ID="099" NAME="Pirmininkas">
Mes perduosime tai pirmininkų konferencijai ir priimsime vienokį ar kitokį sprendimą.
<SPEAKER ID="100" NAME="Evelyne Gebhardt" AFFILIATION="PSE">
(DE) Gerb. pirmininke, vienas iš Parlamento ir Tarybos susitarimo sudėtinių aspektų buvo Komisijos pareiškimas, kurį mums pažadėjo Komisijos narys Günteris Verheugenas. Bet jis pirmadienį neskaitšio pareiškimo. Aš maniau, kad Komisijos narys Günteris Verheugenas - kuris, žinoma, šiandien nedalyvauja, tačiau jam atstovauja Komisijos narys Jacques Barrot - pateiks šį pareiškimą, susijusį su trimis Parlamentui svarbiais klausimais, prieš balsuojant Parlamente, tačiau šio pareiškimo dar neišgirdome. Norėčiau nedelsiant sužinoti šios procedūros eigą.
<SPEAKER ID="101" NAME="Pirmininkas">
Pirmininkas apie tai nebuvo informuotas, tačiau dabar žinosiu. Evelyne Gebhardt, kada, jūsų manymu, Komisija turėtų padaryti pareiškimą, jeigu ji norėtų, - dabar ar vėliau?
<SPEAKER ID="102" NAME="Evelyne Gebhardt" AFFILIATION="PSE">
(DE) Gerb. pirmininke, paprastai šis pareiškimas perskaitomas prieš balsavimą, nes tai yra teksto dalis, tačiau tekstas turi būti pirmiausia oficialiai pristatytas Parlamentui raštu. Pirmiausia reikalingas oficialus tekstas - to neturėtų reikėti atskirai priminti.
<SPEAKER ID="103" NAME="Pirmininkas">
Evelyne Gebhardt, jūs teigiate, kad pranešimų paprastai išklausoma iš pradžių, tačiau šis laikas jau praėjo.
<P>
Pirmininko pavaduotojau Jacques Barrot, prašome perskaityti pareiškimą dabar.
<SPEAKER ID="104" NAME="Jacques Barrot">
Komisijos pirmininko pavaduotojas. - (FR) Gerb. pirmininke, atsakydamas Evelyne Gebhardt, aš pateiksiu jums tris pareiškimus, ir visi jie susiję su svarstomu klausimu.
<SPEAKER ID="105" NAME="Pirmininkas">
Pirmininko pavaduotojau, kokio ilgumo pareiškimas? Jei jis nėra pernelyg ilgas, gal galiu paprašyti jūsų perskaityti, kaip norėjo Evelyne Gebhardt.
<SPEAKER ID="106" NAME="Jacques Barrot">
Komisijos pirmininko pavaduotojas. - Gerb. pirmininke, iš viso yra trys deklaracijos: Europos Komisijos deklaracija dėl saugumo aspektų stebėsenos; Europos Komisijos deklaracija dėl keliamo reikalavimo žaislams, kuriuose išgaunamas garsas; Europos Komisijos deklaracija dėl knygų klasifikavimo.
<P>
(FR) Galiu jums jas perskaityti.
<SPEAKER ID="108" NAME="Pirmininkas">
Tai buvo techninis paaiškinimas.
<SPEAKER ID="109" NAME="Hannes Swoboda" AFFILIATION="PSE">
(DE) Gerb. pirmininke, ar taip susiklosčius aplinkybėms galėčiau jūsų prašyti, kad pereitume prie balsavimo, tačiau šis balsavimas nebūtų galutinis? Tai leistų mums įvertinti tekstą ir galutinį balsavimą surengti sausio mėn., jei jis mums tinka.
<P>
(Nariai beldžia į stalus, pritardami)
<SPEAKER ID="110" NAME="Pirmininkas">
Iš reakcijos suprantu, kad jūs pritariate Hannes Swobodos pasiūlymui. Tuo atveju mes dabar balsuosime, tačiau galutinis balsavimas bus kitą kartą.
<P>
- Po balsavimo dėl iš dalies pakeisto pasiūlymo:
<P>
Mes atidedame galutinį balsavimą tol, kol išgirsime Komisijos poziciją.
<SPEAKER ID="111" NAME="Jacques Toubon" AFFILIATION="PPE-DE">
- (FR) Gerb. pirmininke, aš stebėjau visas diskusijas nuo pradžios iki pabaigos, ypač vykusias pirmadienio vakarą. Mes turime turėti atsakingą požiūrį į piliečių saugumą. Jie norėtų, kad šis teisės aktas, leisiantis padidinti vaikų ir jų šeimų saugumą, būtų kuo greičiau priimtas. Mes negalime ilgiau laukti.
<P>
Pirmadienio vakarą Günteris Verheugenas labai išsamiai apibūdino trijų deklaracijų, kurias pateikJacques Barrot, turinį. Tai buvo oficialus šių deklaracijų pristatymas. Kaip pirmadienio vakarą teigKomisijos narys Günteris Verheugenas, mes galime ir privalome balsuoti; tai mūsų atsakomybEuropos vartotojų atžvilgiu.
<P>
(Plojimai)
<SPEAKER ID="112" NAME="Pirmininkas">
Ponios ir ponai, prieš minutę jūs buvote priešingos nuomonės. Dabar dėl to greit turėtume balsuoti.
<SPEAKER ID="113" NAME="Bernd Posselt" AFFILIATION="PPE-DE">
(DE) Gerb. pirmininke, su didžiausia pagarba norėčiau paklausti, kodėl Komisijos narys negali perskaityti to, ką atsinešė. Ar tai susiję su kažkokiais neįveikiamais sunkumais?
<SPEAKER ID="114" NAME="Pirmininkas">
Komisijos narys negali arba nenori atsakyti, Bernd Posselt. Aš pats nenorėčiau komentuoti, nes tai nėra mano darbas.

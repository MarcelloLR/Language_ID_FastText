<CHAPTER ID="001">
Posėdžio pradžia
<SPEAKER ID="005" NAME="Paul van Buitenen">
Verts/ALE frakcijos vardu. - (NL) Gerb. pirmininke, dėl procedūrinio klausimo norėčiau Žaliųjų frakcijos/Europos laisvojo aljanso vardu pateikti prašymą dėl rytojaus diskusijų ir balsavimo dėl reglamento (EB) Nr. 1073/1999 dėl Europos kovos su sukčiavimu tarnybos (OLAF) atliekamų tyrimų arba, kitaip tariant, I. Gräßle pranešimo. Atrodo, kad Komisija ketina baigti dabartinį reglamento peržiūros procesą neseniai paaiškėjus OLAF padarytiems pažeidimams ir atitinkamai norėtų atsiimti dabartinius pasiūlymus vykstant bendrai sprendimų priėmimo procedūrai Parlamente.
<P>
Žaliųjų frakcijos vardu norėčiau paprašyti jūsų pasitikslinti su Komisija tikrąją padėtį, taip pat išsiaiškinti, ar Komisija rengiasi paskelbti pareiškimą iki rytojaus diskusijų, kad Parlamentas žinotų, ar diskusijos ir balsavimas bus prasmingi.
<SPEAKER ID="006" NAME="Pirmininkas">
Klausimas buvo skirtas Komisijai. B. Ferrero-Waldner turės galimybę į jį atsakyti. Kviečiu J. P. Jouyet. Visi esame čia ir galime tęsti kitus klausimus.

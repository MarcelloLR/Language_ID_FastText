<CHAPTER ID="003">
Ankstesnio posėdžio protokolo tvirtinimas
<P>
(Ankstesnio posėdžio protokolas patvirtintas)
<SPEAKER ID="009" NAME="Mario Mauro" AFFILIATION="PPE">
(IT) Pone pirmininke, ponios ir ponai, tik norėčiau jums priminti, kad šį rytą Afganistane per išpuolį žuvo du brigados "Taurinense" kariai.
<P>
Europos Sąjungai tenka sudėtingas vaidmuo taikos ir karo arenoje, todėl prašau Parlamento pradedant sesiją prisijungti prie užuojautos ir paramos žodžių aukų šeimoms šiuo joms labai sunkiu metu.
<SPEAKER ID="010" NAME="Gianni Pittella" AFFILIATION="S&amp;D">
(IT) Pone pirmininke, ponios ir ponai, tiesą sakant, prašiau, kad man būtų leista kalbėti minutę, norėdamas pasakyti tą patį dalyką, kaip ir kolega M. Mauro, taigi prisijungiu prie M. Mauro užuojautos žodžių. Manau, visi esantys šioje salėje yra vieningi minėdami du šį rytą nužudytus Italijos karius.
<P>
Manau, mūsų širdgėla turi būti atmiešta pasipiktinimu, solidarumu su šeimomis, parama sužeistiesiems ir visų formų terorizmo atmetimu. Tačiau Europa kartu su pavienėmis valstybėmis taip pat turi atnaujinti veiksmus siekdama užtikrinti, kad taikos misija būtų dar efektyvesnir galėtų būti vykdoma saugesnėmis sąlygomis.
<SPEAKER ID="011" NAME="Pirmininkas">
Ačiū, ponai, kad atkreipėte mano dėmesį į tai. Labai svarbu, kad visada būtume solidarūs su kariais, kurie mūsų vardu kovoja su terorizmu bei kitų formų smurtu Afganistane ir kitose šalyse. Turėtume būti solidarūs su jais, nes jie įsipareigoję mūsų bendram reikalui, kuris tebėra svarbus visame pasaulyje. Tai mūsų paprotys Europos Parlamente. Dėkoju abiem EP nariams už tai, kad atkreipmano dėmesį į tai.
<SPEAKER ID="012" NAME="Geoffrey Van Orden" AFFILIATION="ECR">
Pone pirmininke, minime tragiškas netektis Afganistane, tačiau taip pat turėtume prisiminti, kad beveik kasdien netenkame Jungtinės Karalystės karių, kurie atiduoda savo gyvybes vykdydami šioje šalyje NATO misiją. Turėtume pripažinti tragiškas netektis ir ypač užjausti NATO remiamose misijose dalyvaujančio viso mūsų tarnaujančio personalo, nesvarbu, iš kurios šalies kariai būtų, šeimas.
<SPEAKER ID="013" NAME="Pirmininkas">
Visiškai su jumis sutinku. Manau, visų mūsų požiūris į šį reikalą vienodas. Jie - europiečiai, atstovaujantys mums visiems kovoje su terorizmu ir visų formų smurtu visame pasaulyje. Jie - mūsų atstovai.
<SPEAKER ID="014" NAME="Jacky Hénin" AFFILIATION="GUE/NGL">
(FR) Pone pirmininke, manau, teisinga atiduoti duoklę, kaip ką tik padarėte, tiems, kurie žūsta kovodami. Taip pat teisinga, kad pagalvojame apie visus tuos darbuotojus, kurie kiekvieną dieną žūsta darbe, nes jų darbdaviai neaprūpina jų ištekliais, būtinais tam, kad jie galėtų dirbti tinkamomis sąlygomis.

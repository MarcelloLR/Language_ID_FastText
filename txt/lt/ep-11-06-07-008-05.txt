<CHAPTER ID="008-05">
5. Reglamento dėl profesionalaus tarpvalstybinio grynųjų eurų vežimo kelių transportu iš vienos euro zonos valstybės narės į kitą taikymo srities išplėtimas (
<SPEAKER ID="124" NAME="Sophie Auconie" LANGUAGE="FR">
Pone Pirmininke, ponios ir ponai, kaip pranešėja, sutariančios frakcijos vardu raginu atidėti balsavimą dėl dviejų pranešimų dėl lėšų vežimo. Kalbu apie dabar mūsų svarstomą pranešimą ir pranešimą, kuris po šio pranešimo bus penktas punktas, dėl kurio bus balsuojama.
<P>
Šis atidėjimas pateisinamas procedūrinėmis priežastimis ir yra skirtas užtikrinti kuo geresnį bendradarbiavimą su Komisija ir Taryba. Todėl jus visus kviečiu balsuoti už balsavimo dėl šio pranešimo ir pranešimo, dėl kurio bus balsuojama po penkių punktų, atidėjimą.
<SPEAKER ID="125" NAME="Pirmininkas">
Dabar paprašysiu padaryti du pranešimus. Paprašysiu, kad pranešimą padarytų asmuo, kuris norėtų pritarti šiam pasiūlymui. Ponia S. Bowles, žodis jums.
<SPEAKER ID="126" NAME="Sharon Bowles">
Ekonomikos ir pinigų politikos komiteto pirmininkė. - Pone Pirmininke, norėčiau paaiškinti, kad komitete buvo paprašyta balsavimą atidėti, nes mūsų atžvilgiu buvo padaryta procedūrinių pažeidimų. Konstatuojamoji dalis, dėl kurios susitarta per rašytinę trišalio dialogo procedūrą, - ir dėl kurios dėl to negali kilti jokių abejonių, - buvo išbraukta COREPER (Nuolatinių atstovų komitete). Mums taip pat buvo pasakyta, kad Komisijos teisės tarnybos nepritars tekstui, kuris nevisiškai atitinka bendrą supratimą, nors bendras supratimas ir nėra teisiškai privalomas.
<P>
Jokiu būdu negalime sutikti su šiuo vienašališku pakeitimu kaip precedentu, todėl nebalsuosime, kol klausimas bus išspręstas. Negalime leisti tarpinstitucinių susitarimų, bendro supratimo ar dar ko nors, kuo būtų ribojamos šio Parlamento galios, mums suteiktos Sutartimi, todėl negalime leisti, kad šis tekstas būtų toliau nagrinėjamas. Prieš žengdami į priekį taip pat turime aiškiai suprasti, kad tai negali pasikartoti.
<SPEAKER ID="127" NAME="Francesco Enrico Speroni" AFFILIATION="EFD">
(IT) Pone Pirmininke, nesu prieš patį pasiūlymą, tačiau dėl to, kad pirmadienio popietę patvirtiname visos savaitės darbų programą, stebiuosi, kodėl šis pasiūlymas dėl atidėjimo buvo pateiktas ne vakar, o tik dabar, prieš pat balsavimą.

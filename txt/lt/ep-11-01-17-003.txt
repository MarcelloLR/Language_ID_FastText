<CHAPTER ID="003">
Pirmininko pareiškimas
<SPEAKER ID="007" NAME="Pirmininkas">
Pradžioje turiu pasakyti keletą dalykų. Tai penki trumpi punktai.
<P>
Sausio 27 d., ketvirtadienį, bus minimos 66-osios kalinių išvadavimo iš Aušvico-Birkenau nacistinės Vokietijos koncentracijos ir naikinimo stovyklos metinės. Kiekvienais metais šią dieną pagerbiame daugiau nei milijono ten nužudytų žmonių atminimą. Tai suteikia mums stiprybės dirbti kartu siekiant kurti taikią ateitį suvienytai Europai, Europai, kuri nebepatirtų tokių košmarų.
<P>
Antra, sausio 13 d. Lietuvos žmonės minėjo "Kruvinojo sekmadienio", kai sovietų armija mėgino nuversti demokratiškai išrinktą nepriklausomos Lietuvos vyriausybę, 20-ąsias metines. Lietuviai apgynsavo nepriklausomybę ir šiandien turi lygias teises, būdami Euroatlantinės bendruomenės nariai. Prisimindami šią sukaktį, kuri svarbi Europai, šiandien mes reiškiame solidarumą su Baltarusijos žmonėmis, kurie taip pat yra mūsų kaimynai ir kurie vis dar laukia, kol jų šalyje įsivyraus laisvir demokratija.
<P>
Trečia, 2010 m. gruodžio 23 d. Europos Sąjunga ratifikavo Jungtinių Tautų neįgaliųjų teisių konvenciją. Konvencija kartu su Europos Komisijos neįgalumo strategija suteiks galimybę iki 2020 m. užtikrinti lygias pilietines, politines ir ekonomines teises beveik 80 mln. Europos Sąjungos piliečių, kurie turi tam tikrą negalią.
<P>
Ketvirta, taip pat norėčiau pakartoti, kad esame labai susirūpinę dėl Kinijos teisininko Gao Zhishengo dingimo. Pagal pastaruosius pranešimus, su juo netinkamai elgiamasi, jis kankinamas. Europos Parlamentas jau keletą kartų nagrinėjo G. Zhishengo atvejį. Šiandien norėčiau paraginti Kinijos valdžios institucijas atskleisti jo laikymo vietą ir suteikti išsamios informacijos apie jo sveikatos būklę.
<P>
Galiausiai, nuo tada, kai prieš Kalėdas vyko pastarasis mūsų posėdis, baigėsi Belgijos pirmininkavimo laikas, ir vadovavimą Europos Sąjungos Tarybai perėmVengrija. Per šią Parlamento plenarinę sesiją kalbėsime apie abi pirmininkaujančias valstybes nares. Nuo mūsų pastarojo susitikimo taip pat įvyko svarbių politinių įvykių. Turiu omenyje rinkimus Baltarusijoje ir pastaruosius susirėmimus Tunise. Abu šie įvykiai įtraukti į mūsų plenarinės sesijos darbų programą. Taip pat norėčiau visiems priminti, kad per paskutiniąsias Kalėdų laikotarpio savaites smūgį sudavkelios stiprios stichinės nelaimės. Liūdime kartu su aukų šeimomis ir norėtume pareikšti užuojautą jiems ir šalių, kuriose tai įvyko, vyriausybėms.

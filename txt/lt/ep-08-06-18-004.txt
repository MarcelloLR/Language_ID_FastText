<CHAPTER ID="004">
Oficialus pasveikinimas
<SPEAKER ID="102" NAME="Pirmininkas">
Kaip pirmininkas norėčiau šiandien pasveikinti čia esančius 10 Pietų Sudano asamblėjos narių, kuriems vadovauja jų pirmininkas Wani Igga, atvykusių į Strasbūrą apsilankyti Europos Parlamente.
<P>
(Plojimai)
<P>
Pietų Sudano asamblėja, kurioje jie posėdžiauja, buvo įkurta po ilgai trukusio pilietinio karo, 2005 m. pasirašius Visuotinį taikos susitarimą. Ši institucija atlieka svarbų vaidmenį kontroliuojant teisės aktų ir taikos susitarimo įgyvendinimą. Europos Parlamento vardu norėčiau pasakyti, kad remiame jūsų instituciją, kovojančią su iššūkiais, su kuriais šiuo metu susiduria Sudanas, ypač dėl kitais metais įvyksiančių rinkimų. Tikimės, kad jūsų vizitas padės rasti taikų Sudano konflikto sprendimą ir tai padės skatinti politinį dialogą tarp Europos Parlamento ir jūsų institucijos dėl šalies atstatymo po įvykusio konflikto. Todėl sveikinu jus atvykus į Europos Parlamentą.

<CHAPTER ID="011">
Pažanga, įvykdyta perkeliant buvusius Gvantanamo kalėjimo kalinius ir uždarant Gvantanamo kalėjimą (diskusijos) 
<SPEAKER ID="247" NAME="Pirmininkė">
Kitas klausimas - Tarybos ir Komisijos pareiškimai dėl pažangos perkeliant Gvantanamo kalinius ir uždarant Gvantanamo kalėjimą.
<SPEAKER ID="248" NAME="Diego López Garrido" LANGUAGE="ES">
Ponia pirmininke, kaip žinote, Europos Sąjunga su džiaugsmu sutiko prezidento B. Obamos pažadą uždaryti Gvantanamo sulaikymo centrą. Jis davšį pažadą, kuris vėliau buvo patvirtintas bendroje Europos Sąjungos ir jos narių su Jungtinėmis Amerikos Valstijomis deklaracijoje praėjusių metų birželio 15 d., savo inauguracijos kalboje.
<P>
Mes visada palaikėme taikomą įstatymą ir žmogaus teises, kurios gerbiamos, ir Jungtinės Amerikos Valstijos, žinoma, dėl to sutiko šioje deklaracijoje. Taigi šis sutikimas, atrodo, nesuderinamas su Gvantanamo sulaikymo centro laikymu, kuris taip pat tapo vienu iš "al-Qaedos" dažnai naudojamų propagandos pretekstų.
<P>
Tiesa, kad planuotas laikas jam uždaryti - vieni metai - dabar jau praėjo. Vis dėlto kyla sunkumų, ir galime pateikti pavyzdžių, kad, tarkime, buvę Jemeno kaliniai negali ten nedelsdami grįžti. Mes taip pat suprantame, kad šis klausimas labai prieštaringas ir Jungtinėse Amerikos Valstijose, nors palankiai vertiname faktą, kad prezidentas B. Obama tvirtai laikosi ketinimo uždaryti Gvantanamo kalėjimą, nepaisant stipraus prieštaravimo, su kuriuo jis susiduria Kongrese ne tik tarp respublikonų, bet ir tarp demokratų.
<P>
Tačiau bet kokiu atveju dalis kalinių paliko Gvantanamo kalėjimą ir bus teisiami eiliniuose JAV teismuose, pvz., Khalid Sheikh Mohammed, įtariamasis rugsėjo 11-osios atakų organizatorius, nepaisant nerimo, kad jos suorganizuotos Jungtinėse Amerikos Valstijose.
<P>
Dėl to mes visada, taip pat pastaruoju metu, specialaus Jungtinių Amerikos Valstijų pasiuntinio šiuo klausimu, Danielio Friedo, kuris anksčiau buvo atsakingas už Jungtinių Amerikos Valstijų ir Europos Sąjungos ryšius, o dabar yra atsakingas už vadovavimą Gvantanamo kalėjimo uždarymui, vizito į Briuselį metu laikėmės aiškios pozicijos dėl mūsų santykių su Jungtinėmis Amerikos Valstijomis. Jo vizito į Briuselį metu ir atsižvelgiant į dialogą dėl žmonių teisių, kurį reguliariai palaiko Europos Sąjunga su Jungtinėmis Amerikos Valstijomis Europos Sąjunga išreišksusirūpinimą dėl vadinamųjų karinių pavedimų ir pailginto kalinimo be teismo laiko, taip pat, savaime suprantama, mes išreiškėme pasipriešinimą mirties bausmei. Tai labai aiškios ir tvirtos pozicijos, kurių Europos Sąjunga laikėsi, laikosi ir toliau laikysis savo santykių su Jungtinėmis Amerikos Valstijomis srityje.
<P>
Manau, kad santykiuose su parlamentų nariais ir transatlantiniuose įstatymų leidėjų dialoguose jūs taip pat turėsite galimybių paremti šiuos principus.
<P>
Manau, Europos Sąjunga įvykdsavo susitarimą su Jungtinėmis Amerikos Valstijomis, susitarimą, kuris išdėstytas mano pirmiau minėtoje bendrojoje deklaracijoje. Dalis valstybių jau sutiko priimti žmones, kurie buvo arba yra Gvantanamo kaliniai, o skaičius, kiek jų šiuo metu galime prižiūrėti Europos šalyse, kurios kartu su Šveicarija, Europos Sąjungos Šengeno erdvėje partnere, siekia apie šešiolika.
<P>
Bet kokiu atveju jūs taip pat suprasite, kad sprendimas priimti kalinį iš Gvantanamo, ar ne, yra valstybių narių reikalas. Mechanizmas, dėl kurio susitarEuropos Sąjungos vidaus reikalų ministrai, buvo noro padėti Jungtinėms Amerikos Valstijoms įgyvendinimas. Visada sakėme, jog norime, kad Gvantanamo kalėjimas būtų uždarytas, nes tai, kad jis buvo, akivaizdžiai prieštaravo pačioms pagrindinėms žmogaus teisėms. Taigi Europos Sąjunga turi kiek galėdama padėti įgyvendinti šį siekį ir, remiantis priimtais sprendimais, - kartoju - kiekviena valstybpagal savo galimybes individualumo ir suverenumo principu turi priimti šiuos kalinius. Galime sakyti, kad, kai prezidentas B. Obama atėjo į valdžią, sulaikymo centre buvo 242 kaliniai, ir tai, kad 44 iš jų jau paliko šį kalėjimą.
<P>
Tai, kad šio sulaikymo centras yra, žinoma, yra rimta transatlantinių santykių problema. Bendra deklaracija dėl šio centro uždarymo buvo pasirašyta su sąlyga, jog nieko panašaus ateityje nepasikartos. Tai, be abejonės, yra Jungtinių Amerikos Valstijų vyriausybės noras, ir Europos Sąjungos pozicija neabejotinai prisidėjo prie to, kad pakeistų Jungtinių Amerikos Valstijų poziciją ir su Gvantanamu susijusią kalėjimų politiką.
<P>
Kaip minėjome, mes taip pat norime - ir tai taip pat yra bendros Europos Sąjungos ir Jungtinių Amerikos Valstijų deklaracijos dalis - išsiaiškinti galimybę susitarti ir nustatyti Europos Sąjungos ir Jungtinių Amerikos Valstijų principus, kurie būtų bendras atramos taškas mums stengiantis kovoti su terorizmu, o tai taip pat yra bendros deklaracijos dalis.
<P>
Mes Europos Sąjungoje labai trokštame, kad Gvantanamo įlankos sulaikymo centras būtų uždarytas visam laikui ir su džiaugsmu vertiname faktą, kad prezidentas B. Obama atkakliai laikosi šio savo įsipareigojimo.
<SPEAKER ID="249" NAME="Paweł Samecki">
Komisijos narys. - Ponia pirmininke, Europos Sąjunga, įskaitant Europos Komisiją, nuolatos reikalavo uždaryti Gvantanamo įlankos sulaikymo centrą. Kaip jau minėjo ministras, Europos Sąjunga sudardviejų pakopų Gvantanamo, uždarymo palaikymo programą, pirma, 2009 m. birželio 4 d. pateikdama Teisingumo ir vidaus reikalų tarybos išvadą ir pridėdama informacijos keitimosi mechanizmą, antra, 2009 m. liepos 15 d. pateikdama bendrą Europos Sąjungos ir jos narių bei Jungtinių Amerikos Valstijų pareiškimą dėl Gvantanamo įlankos sulaikymo centro uždarymo ir antiteroristinio bendradarbiavimo ateityje.
<P>
Tarybos išvadose ir bendrame pareiškime aiškiai teigiama, kad sprendimai dėl buvusių sulaikytųjų priėmimo ir jų teisinio statuso nustatymo tampa juos priimančios ES valstybės narės arba Šengeno šalies atsakomybe ir kompetencija. Buvusieji sulaikytieji, priimti pagal šią programą, gali įgyti galimybę naudotis reabilitacinėmis priemonėmis ES valstybėse narėse pagal jose galiojančius įstatymus.
<P>
Atsižvelgiant į pirmiau minėtą pareiškimą dėl Gvantanamo kalėjimo uždarymo, 2009 m. birželio 16 d. Tarybos Pirmininkas parašJungtinių Amerikos Valstijų sulaikymo politikos specialiosios paskirties pajėgų pirmininkui. Šiame laiške Europos Sąjunga pasiūltarptautinės teisės, susijusios su kova su terorizmu, principus. Ji apima nedviprasmiškus teiginius dėl procesinių garantijų, tokių kaip galimybkreiptis į teismą prieštarauti dėl sulaikymo, sulaikymas ir perkėlimas, taip pat kankinimo uždraudimas. Šie klausimai buvo išsamiai aptariami dialogo dėl kovos su terorizmu ir tarptautinės teisės metu.
<P>
Komisija mano, kad šios garantijos yra iš tiesų svarbios šiam dialogui, kadangi jos padeda geriau suprasti, kaip kova su terorizmu turi paisyti įstatymų normų ir tarptautinės teisės, įskaitant tarptautinę žmogaus teisių teisę, tarptautinę pabėgėlių teisę ir tarptautinę humanitarinę teisę. Kaip jau minėta, Europos Sąjunga prieštarauja mirties bausmei ir ji jau įsikišo į kai kurias bylas su trečiosiomis šalimis, įskaitant Jungtines Amerikos Valstijas, norėdama įgyvendinti jos prevenciją. Komisija svarstys atitinkamus žingsnius, kurių reikėtų imtis tuo atveju, jei Jungtinių Amerikos Valstijų teismas ar karinkomisija skirtų mirties bausmę buvusiam Gvantanamo pabėgėliui. Europos Komisija vertina priemones, kurių iki šiol ėmėsi prezidentas B. Obama, siekdamas uždaryti Gvantanamo kalėjimą, ir tikisi ateityje matyti tolesnę pažangą šiuo klausimu.
<SPEAKER ID="250" NAME="José Ignacio Salafranca Sánchez-Neyra" LANGUAGE="ES">
Ponia pirmininke, pone D. Lópezai Garrido, Komisijos nary, pirmiausia norėčiau atkreipti jūsų dėmesį į tai, kad Europos Parlamentas išreišksavo nuomonę dėl kalinių padėties Gvantanamo kalėjime įvairiomis progomis skirtingose rezoliucijose.
<P>
Prezidentas B. Obama savo inauguracijos kalboje sakė, kad jis įsipareigoja uždaryti Gvantanamo sulaikymo centrą per metus. Šis terminas baigėsi sausio 22 d. ir faktas, kad jis nebuvo uždarytas, įrodo, jog dažnai politikoje lengviau pažadėti negu laikytis pažadų.
<P>
Be to, atstovas, einantis Tarybos pirmininko pareigas, minėjo, kad prezidento B. Obamos asmeninis įgaliotinis lankėsi Europos Sąjungoje, susitiko su mūsų Pirmininku bei keliomis valstybėmis narėmis ir teiravosi dėl mūsų bendradarbiavimo suteikiant galimybę naudotis Komisijos nario minėtomis patalpomis. Būtent buvusioji Jungtinių Amerikos Valstijų vyriausybsukėlšią problemą, ir Europos Sąjunga turi bendradarbiauti, tačiau pagal tam tikrus reikalavimus, ypač valstybių narių saugumo.
<P>
Šiuo atžvilgiu norėčiau priminti keletą kai kurių valstybių narių, įskaitant tą, kuri šiuo metu pirmininkauja Tarybai, mano šalį, sprendimų. Norėčiau paklausti Tarybai pirmininkaujančios Ispanijos atstovo, ar jis galvoja imtis papildomų priemonių, kad sušvelnintų valstybių narių atsaką į ypač Jemene iškilusias problemas, ar jis ketina palikti šį sprendimą priimti kiekvienai valstybei narei atskirai, kaip nusprendteisingumo ir vidaus reikalų ministrai.
<P>
Paskutinis klausimas, ponia pirmininke: tikra tiesa, kad šimtas iš 190 arba panašiai kalinių, kurie lieka, buvo išsiųsti į savo kilmės arba trečiąsias šalis ir kad keturiasdešimties kalinių atžvilgiu teisingumas bus vykdomas Jungtinių Amerikos Valstijų teismuose. Tačiau vis dar yra penkiasdešimt, kurie turėjo būti paleisti, kadangi nėra pakankamai įrodymų, kad būtų galima juos suimti, tačiau rizika, kurią jie kelia, privertJungtinių Amerikos Valstijų vyriausybę nuspręsti, kad jie neturi būti išleidžiami. Norėčiau paklausti Komisijos ir Tarybos, ką jos mano apie šiuos penkiasdešimt žmonių, kurie nebus teisiami Jungtinių Amerikos Valstijų teismuose.
<SPEAKER ID="251" NAME="Ana Gomes" LANGUAGE="PT">
Gvantanamo kalėjimas yra G. Busho administracijos sukurta institucija, kuri nebūtų galėjusi atsirasti be Europoje esančių sąjungininkų ir be Europos Sąjungos tylėjimo. Taigi Sąjungai tenka elgtis pagal vertybes ir interesus, darant viską, kas įmanoma, kad būtų užverstas šis niekingas istorijos puslapis.
<P>
Europos Sąjungos įvaizdis pasaulyje, transatlantiniai santykiai, kova su terorizmu ir judėjimo laisvŠengeno erdvėje reiškia, kad prašymas priimti kalinius iš Gvantanamo nusipelno bendro ir nuoseklaus Europos atsako. Vis dėlto šis atsakas buvo duotas per vėlai ir yra varžomas dvišalio supratimo tarp Jungtinių Amerikos Valstijų ir kai kurių valstybių narių.
<P>
Šokiruoja tai, kad didžiosios šalys, kurios buvo G. Busho kalinių perdavimo bendrininkės slaptuose kalėjimuose ir Gvantaname, tokios kaip Vokietija, JungtinKaralystė, Italija, Lenkija ir Rumunija, vengia savo atsakomybės, ignoruodamos B. Obamos administracijos kreipimąsi. Šią bendros užsienio ir saugumo politikos temą turi svarstyti Europos Sąjungos užsienio reikalų ministrai, remdamasis Lisabonos sutarties 24 straipsniu, ir šis svarstymas privalo būti paremtas abipusiu politiniu valstybių narių solidarumu.
<P>
Dabar aukšto rango atstovui, turinčiam iniciatyvos galią, pagal Sutarties 30 straipsnį tenka siūlyti ir vadovauti teisingai Europos strategijai, kuria remiantis būtų galima kuo greičiau uždaryti Gvantanamo kalėjimą, užtikrinant paleistų asmenų atsigavimo ir socialinės reintegracijos paramą, įskaitant jų teisę į šeimos susijungimą.
<P>
Privalau palankiai vertinti savo šalies, Portugalijos, pastangas kaip pirmosios valstybės, kuri pasiūlB. Obamos administracijai ir jau priimtiems asmenims, kurie nepelnytai kentmetų metus nelaisvėje Gvantaname, savo pagalbą, ragindama savo Europos partneres padaryti tą patį.
<SPEAKER ID="252" NAME="Sarah Ludford">
ALDE frakcijos vardu. - Ponia pirmininke, kai kurios Europos vyriausybės aktyviai įsitraukį nelegalaus perdavimo, kankinimo ir nelegalaus sulaikymo veiklą. Kitos teikantrinę pagalbą. Dar kitos apsimetnieko nematančios. Taigi ši veikla nebuvo kažkas, kas vyko "štai ten". Ši priežastis yra viena iš daugelio, kodėl mes be paliovos tuo domėjomės.
<P>
Žinoma, Europos Parlamento nariai praleido daug metų reikalaudami uždaryti Gvantanamo kalėjimą, taigi mes palankiai vertiname prezidento B. Obamos pareiškimą ir suprantame sunkumus, narpliojant G. Busho paliktą painiavą. Vis dėlto ypač gniuždo mintis, kad 200 žmonių lieka ten. Taip pat mes visiškai pritariame federaliniams teismams, skirtiems tokiems žmonėms kaip Khalid Sheikh Mohammed, bet kodėl visa tai negalėjo įvykti prieš aštuonerius metus? Geriausias atsakas teroristams yra apkaltinamieji nuosprendžiai.
<P>
Mes toliau atkakliai skatinsime ES vyriausybes priimti daugiau sulaikytųjų, kad būtų galima juos perkelti, tiek dėl transatlantinio solidarumo, tiek dėl jų pačių bendrininkavimo kaltės, ir pasipriešinsime kinų grasinimams dėl uigūrų. Padėtį apsunkina Jungtinių Amerikos Valstijų negalėjimas perkelti septyniolika uigūrų Jungtinių Amerikos Valstijų teritorijoje.
<P>
Mano įgaliotojas Shaker Aamer, legalus Jungtinės Karalystės gyventojas, kurio šeima, žmona ir keturi vaikai, Jungtinės Karalystės piliečiai, gyvenantys Battersea, Londone, po aštuonerių metų vis dar yra paliktas keblioje padėtyje Gvantanamo kalėjime. Jis tapo žaidimo "perduok siuntinį" auka, pagal kurį Jungtinių Amerikos Valstijų ir Jungtinės Karalystės vyriausybės gali slaptai bendradarbiauti, siekdamos išsiųsti jį į jo tėvynę, Saudo Arabiją. Jis yra tiesioginis savo ir kitų kankinimo, atliekamo ne tik Jungtinių Amerikos Valstijų, bet ir Jungtinės Karalystės slaptųjų agentų, liudininkas. Būtų labai patogu užkirsti kelią jo liudijimui prieš Jungtinės Karalystės teismus.
<P>
Mes, kaip sakau, palankiai vertiname pastangas uždaryti Gvantanamo kalėjimą, bet nepritariame kariniams pavedimams ir kitokio pobūdžio smurtui. Be to, Europa privalo daryti daugiau.
<SPEAKER ID="253" NAME="Heidi Hautala" LANGUAGE="FI">
Ponia pirmininke, pone D. Lópezai Garrido, Jungtinių Amerikos Valstijų atstovai, kuriuos paminėjote, taip pat susitiko su mumis, Europos Parlamento nariais, kai neseniai lankėsi Briuselyje.
<P>
Parlamentas, žinoma, gali skatinti valstybes nares bandyti ir nustatyti bendrą politiką dėl Gvantanamo kalėjimo uždarymo. Akivaizdu, kad Gvantanamo kalėjimas vis dar yra ryškus neteisingumo simbolis, ir uždaryti jį yra Europos Sąjungos interesas.
<P>
Mes išreiškėme nuomonę, kurią taip pat pateikEuropos Parlamentas savo praėjusių metų vasario mėn. rezoliucijoje. Be to, pareiškėme, kad nenorime tik kalbėti, kur padėti Gvantanamo kalėjimo sulaikytuosius, bet tuo pat metu norėjome diskutuoti su Jungtinėmis Amerikos Valstijomis dėl to, kad reikia visapusiškai pakeisti jų politiką dėl kalinių priežiūros ir baudžiamąjį kodeksą, kad jis atitiktų teisės principus.
<P>
Pone D. Lópezai Garrido, Komisijos nary, tikiuosi, jog žiūrėsite į tai rimtai ir aptarsite šiuos klausimus su Jungtinių Amerikos Valstijų atstovais pokalbių, kuriuos minėjote, metu.
<P>
Pagaliau noriu pasakyti, kaip svarbu Europos Sąjungai įsitraukti į šių slaptų suėmimo ir sulaikymo centrų veiklą. Norėčiau paminėti, kokį svarbų darbą atliko mano kolega C. Coelho per praėjusią parlamentinę kadenciją. Privalome tęsti šį darbą, nes iki šios dienos Europos Sąjunga vis dar niekaip nepaaiškino, koks buvo valstybių narių vaidmuo šiuose slaptuose suėmimo ir sulaikymo centruose Europos Sąjungos teritorijoje.
<SPEAKER ID="254" NAME="Ryszard Czarnecki" LANGUAGE="PL">
Ponia pirmininke, atsižvelgdamas į savo kolegės narės, kuri kalbėjo prieš mane, pareiškimą, norėčiau pabrėžti, jog nėra tvirtų įrodymų ir tikslių faktų dėl CŽV sulaikymo centrų ir kalėjimų buvimo kai kuriose Europos šalyse, bent jau Lenkijoje nėra. Dar kartą per pastaruosius keletą metų kalbame apie Gvantanamo kalėjimą Europos Parlamente. Norėčiau pabrėžti, jog apie jį taip pat kalbėjome Baracko Obamos prezidentavimo laikotarpiu, todėl atrodo, kad ši problema negali būti priskirta vien tik blogai G. Busho jaunesniojo administracijai. Atrodo, jog šis klausimas yra kur kas sudėtingesnis. Sakau tai todėl, kad Tarybos atstovai ir Tarybai pirmininkaujanti Ispanija pareiškė, jog amerikiečiai vis dar nepadarvisko, ką yra pažadėję.
<P>
Galiausiai noriu tik pridurti, jog labai gerai, kad Europos Sąjunga atvirai išsako savo nuomonę gyventojų laisvių klausimais. Tačiau taip pat prisiminkime aukas - tuos, kurie yra teroristų aukos.
<SPEAKER ID="255" NAME="Pirmininkė">
Pone R. Czarnecki, ar atsakysite į H. Hautalos klausimą?
<SPEAKER ID="256" NAME="Ryszard Czarnecki" AFFILIATION="ECR">
(PL) Ponia pirmininke, aš kalbėjau apie gerbiamo Žaliųjų frakcijos / Europos laisvojo aljanso nario, kuris kalbėjo prieš mane, pareiškimą.
<SPEAKER ID="257" NAME="Heidi Hautala" AFFILIATION="Verts/ALE">
(FI) Ponia pirmininke, R. Czarnecki tikriausiai nežino, kad 2009 m. gruodžio 22 d. Europos vyriausybpirmą kartą pripažino, kad jos teritorijoje buvo toks slaptas sulaikymo centras. Tai nutiko tada, kai Lietuvos parlamentinis komitetas pareiškė, kad tokio pobūdžio CŽV kalėjimas veikLietuvoje kovoje su terorizmu.
<P>
Džiaugiuosi galėdama pažymėti, kad Lietuvos vyriausybelgėsi tvirtai atskleisdama šį faktą.
<SPEAKER ID="258" NAME="Ryszard Czarnecki" AFFILIATION="ECR">
Ponia pirmininke, dėkoju gerbiamai narei už šią pastabą, bet norėčiau ją informuoti, kad esu Lenkijos, o ne Lietuvos atstovas.
<SPEAKER ID="259" NAME="Helmut Scholz" LANGUAGE="DE">
Ponia pirmininke, ponios ir ponai, labai palankiai vertinu faktą, kad Europos Parlamentas dar kartą diskutuoja apie neatidėliotiną kankinimo kalėjimo Gvantanamo įlankoje uždarymą, ir patvirtinu visų mano kolegų narių žodžius ir požiūrius, kurie reikalauja ryžtingų Europos Sąjungos ir valstybių narių veiksmų.
<P>
Iš tikrųjų, tai yra transatlantinio bendradarbiavimo problema. Beveik 800 žmonių iš daugiau nei keturiasdešimties šalių buvo ten sulaikyti nepaisant Ženevos konvencijos - be kaltinimo, be gynėjo ir be teismo. Apstu pranešimų apie sulaikytųjų nužudymą ir baisią prievartą bei pažeminimą. Tiesa, kad dauguma Europos Sąjungos valstybių narių iki šiol vengpaskelbti savo, kaip trečiosios valstybės, noro priimti sulaikytuosius iš Gvantanamo įlankos, mano nuomone, yra gėdinga ir gana apgailėtina, ir aš kreipiuosi į Komisiją prašydamas nedelsiant dar kartą iškelti šį klausimą prieš Tarybą, įskaitant atskleistą tiesą, kokį vaidmenį Europos šalys atliko neteisėto kalinių sulaikymo ten metu.
<P>
Tikriausiai baigsiu viena paskutine mintimi: Gvantanamo įlankos naudojimas kaip kankinimo kalėjimo yra aiškus originalios nuomos sutarties pažeidimas, ir baronienC. Ashton bei kiti už užsienio politiką atsakingi Komisijos nariai tikriausiai turi prisijungti reikalaudami Jungtinių Amerikos Valstijų vyriausybės nubrėžti simbolinę liniją šiame gėdingame istorijos puslapyje ir atiduoti Gvantanamą Kubai.
<SPEAKER ID="260" NAME="Mike Nattrass">
EFD frakcijos vardu. - Ponia pirmininke, aš kilęs iš Vakarų Midlandso, vadinamos Tipton Taliban gimtinės, kurie buvo sulaikyti Gvantaname. Kaip UKIP Europos Parlamento narys, privalau sutikti, kad žmonių iš vienos šalies suėmimas ir deportavimas į kitą šalį teisti be teismo priežiūros ir susidurti su įkalinimu užsienio šalyje, yra nebūdingas procesas. Tai įžeidimas laisvei, demokratijai, atskaitomybei ir įgimtoms žmogaus teisėms.
<P>
Galiu jums duoti Jungtinės Karalystės piliečių sąrašą, kurie buvo įkalinti tokiu būdu apleistuose ir netinkamuose kalėjimuose, ne iš CŽV ir jos perdavimo programos, bet iš Europos Sąjungos valstybių narių rankų pagal Europos arešto orderį, kurį šie rūmai sukūrė. Tai buvo padaryta ES. Taigi prieš pasmerkdami JAV, pasižiūrėkime į veidrodį ir pamatykime savo pačių veidmainystę.
<SPEAKER ID="261" NAME="Franz Obermayr" AFFILIATION="NI">
(DE) Ponia pirmininke, Gvantanamo kalėjimo uždarymas yra, žinoma, ženklas, kad Jungtinės Amerikos Valstijos turi pripažinti, jog pažeidžmogaus teises, įskaitant kovos su terorizmu reikmėms, ir nori padaryti tam galą. Aš palankiai vertinu šį žingsnį. Slovakija, Italija ir kitos valstybės narės paskelbapie savo norą priimti sulaikytuosius. Mano nuomone, tai turi būti diskutuojama Europos lygmeniu, kadangi pagal Šengeno sutartį buvę kaliniai gali atsidurti bet kurioje valstybėje narėje. Tačiau iš esmės mums pirmiausia reikia išsiaiškinti tris dalykus.
<P>
Pirma - ir tai nėra gėdinga ir bjauru, pone H. Scholzai - reikia išsiaiškinti priimančiosios šalies saugumo riziką. Bet koks sulaikytojo santykis su valstybe nare, kuris kelia klausimų, turi būti ištirtas. Pagaliau svarbiausia, reikia galutinai išsiaiškinti, kodėl tie kaliniai, apie kuriuos kalbame, negali būti apgyvendinamu Jungtinėse Amerikos Valstijose.
<SPEAKER ID="262" NAME="Carlos Coelho" AFFILIATION="PPE">
(PT) Pone D. Lópezai Garrido, Komisijos nariai, Gvantanamo kalėjimas buvo viena didžiausių G. Busho administracijos klaidų. Jis pažeidtarptautines konvencijas, tokias kaip Konvencija prieš kankinimą ir kitokį žiaurų, nežmonišką ar žeminantį elgesį ir baudimą ir Konvencija prieš priverstinį dingimą, ir leido despotiškai elgtis su žmonėmis, rodyti nepagarbą žmogaus teisėms, įkalinti nekaltus žmones ir juos kankinti.
<P>
Prezidentas B. Obama buvo visiškai teisus sakydamas, kad uždaryti Gvantanamo kalėjimą svarbu tam, kad Jungtinės Amerikos Valstijos galėtų atgauti moralinį autoritetą, kurį prarado naudodamos tokio pobūdžio teismines priemones kovoje su terorizmu. Prezidentas B. Obama jau savo pirmąją Baltuosiuose Rūmuose dieną nutraukteismo procesus prieš karinius tribunolus ir pranešapie Gvantanamo bazės uždarymą. Jis turėjo nelengvą užduotį, ypač atsižvelgiant į JAV Kongreso bendradarbiavimo stygių.
<P>
Šiame Parlamente mes visada buvome skirstomi atsižvelgiant į transatlantinstrategiją, tačiau turime bendrą nuomonę prieš gėdingą kalėjimą. Taryboje, suskaldytoje dėl karo Irake klausimo, visi užsienio reikalų ministrai galėjo būti vieningi dėl Gvantanamo kalėjimo uždarymo. Kaip J. I. Salafranca Sánchez-Neyra jau minėjo, kelios valstybės narės sutiko priimti buvusius kalinius į savo teritoriją: Prancūzija, Portugalija, Airija, Belgija, JungtinKaralystė, Italija ir Vengrija. Klausimas, priimti ar nepriimti Gvantanamo kalinius, yra sprendimas, kurį turi priimti kiekviena valstybnarė, tačiau sprendimas turi būti priimtas atsižvelgiant į Europos bendradarbiavimą. Valstybės narės turi dalytis informacija Europoje be sienų, kurioje galioja judėjimo laisvė.
<P>
Pone D. Lópezai Garrido, Komisijos nary, išreikšdamas susirūpinimą dėl padėties Amerikoje uždelsimo, norėčiau paklausti: ką dar, jūsų nuomone, Europos Sąjunga turi padaryti, kad padėtų? Ko mes nepadarėme, bet vis dar galime padaryti? Ir kas, jūsų nuomone, šiuo metu trukdo Europos Sąjungai arba ją apsunkina teikti šią pagalbą?
<SPEAKER ID="263" NAME="María Muñiz De Urquiza" AFFILIATION="S&amp;D">
(ES) Ponia pirmininke, Gvantanamo kalėjimas buvo teisinis ir humanitarinis nukrypimas, tikriausiai akivaizdžiausias G. Busho administracijos vienašališkos tarptautinės visuomenės ir tarptautinių santykių koncepcijos pavyzdys, visiškai paniekinantis tarptautinę teisę. Prireikdaug pastangų ištaisyti po G. Busho sekusią nemalonią padėtį, ir prezidentas B. Obama ją taiso.
<P>
Jis sėkmingai pradėjo prieš metus, kai pranešapie Gvantanamo uždarymą kaip apie vieną iš pirmųjų jo sprendimų, drąsų sprendimą, kuris leis pasaulyje atkurti Jungtinių Amerikos Valstijų teisėtumą, taip pat parodyti gestą musulmonų bendruomenei. Vis dėlto nusistatytasis Gvantanamo kalėjimo terminas, sausio 22 d., jau praėjo ir ten vis dar yra 192 kaliniai.
<P>
Jeigu Europos Sąjungos vyriausybės iš tiesų nori įtvirtinti tikrą strateginį ryšį, jos privalo remti prezidento B. Obamos sprendimą, o geriausias būdas jį paremti yra priimti kalinius arba sulaikytuosius iš Gvantanamo. Ispanija ir kitos Europos Sąjungos šalys imasi veiksmų šiuo klausimu pagal birželio 15 d. bendrą deklaraciją, kuri jau minėta ir kurioje buvo nustatyta bendra sulaikytųjų priėmimo programa.
<P>
Vis dėlto nors formaliai šie sprendimai yra vienašališki, suverenūs, ir juos turi priimti kiekviena valstybnarė, Europos Sąjunga turi imtis bendrų veiksmų, parodydama savo paramą bendram Europos Sąjungos sprendimui, kurio Parlamentas, ypač Europos Parlamento socialistų ir demokratų pažangiojo aljanso frakcija, reikalavo keletą kartų.
<P>
Šis sprendimas yra aktualus penkiasdešimčiai kalinių: tiems, kurie paskelbti esantys tinkami būti paleisti. Tai skaičius, su kuriuo turėtų pajėgti susidoroti 27 šalys. Be jau veikiančių mechanizmų informacijai tarp valstybių narių ir šalių, kurios yra Šengeno zonos narės, dalyvaujančios priimant kalinius, keistis, mums reikia keistis tinkamos praktikos informacija ir patirtimi, siekiant socialiai integruoti buvusius sulaikytuosius.
<SPEAKER ID="264" NAME="Ivo Vajgl" AFFILIATION="ALDE">
(SL) Pirmiausia norėčiau padėkoti tiek Tarybos, tiek Komisijos atstovams už jų aktyvią poziciją dėl Gvantanamo. Gvantanamo kalėjimas yra anomalija ir gėda nuo pat pirmosios dienos, nuo dienos, kai šis kalėjimas buvo atidarytas. Jo atidarymą galbūt lengviau būtų suprasti po rugsėjo 11-osios įvykių, bet jau praėjo daug metų. Tačiau Gvantanamo kalėjimo gėda vis dar tęsiasi ir, tiesą sakant, visi iš mūsų, kurie tiki Vakarų civilizacijos vertybėmis, tokiomis kaip pagarba žmogaus teisėms ir teisės galia, vis dar to gėdijasi.
<P>
Šįryt atsitiktinai radau vyriausybinės organizacijos, vadinamos Gvantanamo specialiosios paskirties pajėgomis, svetainę. Būtų galima juoktis, jei jų padėties Gvantaname apibūdinimas nebūtų toks graudus: jis apibūdinamas kaip penkių žvaigždučių viešbutis ir kaip vieta, turinti visus patogumus, kurių gali reikėti. Jau pats laikas mums reikalauti B. Obamos atsikratyti šios gėdos ir negailėti priekaištų dėl tokio veidmainiavimo.
<SPEAKER ID="265" NAME="Hélène Flautre" AFFILIATION="Verts/ALE">
(FR) Ponia pirmininke, aš taip pat tikiu, kad visi veiksmai, kurių imamasi Europos lygmeniu, skirti paskatinti valstybes nares suvokti savo atsakomybę ir apgyvendinti tuos Gvantanamo sulaikytuosius, kurie buvo pripažinti nekaltais. Jie yra aukos ir privalo būti saugiai apgyvendinti Europos žemėje.
<P>
Vis dėlto visi žino, kad Gvantanamo kalėjimo uždarymas nesustabdys klausimų, keliamų dėl žmogaus teisių ir antiterorizmo arba Jungtinėse Amerikos Valstijose, arba Europoje. Jungtinėse Amerikos Valstijose, kaip jau minėjote, antiterorizmo įstatymas vis dar leidžia neribotą ikiteisminį sulaikymą ir teismus prieš karo teismą. Na, Europoje Gvantanamo kaliniai nenukrito tiesiog iš dangaus. Nuoširdžiai manau, jog nepavyko nušviesti šios temos.
<P>
H. Hautala teisingai kalbėjo apie parlamentinį tyrimą, kurį Lietuva baiggruodžio 22 d. Tokį poelgį reikia iškelti į padanges. Jis pavyzdingas. Jis turi būti pavyzdžiu. Išvados dėl šios neteisėtos praktikos Europos žemėje nebuvo padarytos, ir aš manau, kad tai yra Europos Komisijos darbas; tai yra Tarybos darbas.
<P>
Privalome padaryti visas įmanomas šios neteisėtai vykdytos veiklos, kuri paskatino Gvantanamo kalėjimo atidarymą, sprendimą, kurį valstybės narės puikiai žinojo, išvadas.
<SPEAKER ID="266" NAME="Rachida Dati" AFFILIATION="PPE">
(FR) Ponia pirmininke, pirma, neseniai sužinojome, kad Gvantanamo sulaikymo centras bus uždarytas ne 2010 m., kaip planuota, bet 2013 m. - kitaip tariant, prezidento B. Obamos kadencijos pabaigoje. Nors uždarymas trunka ilgiau nei planuota, galime džiaugtis, kad jis vyksta, kadangi jis taip pat galėjo būti sustabdytas. Tai atsakas Europos išsakytam norui. Iš tikrųjų, kita vertus, negalime metų metus kritikuoti Jungtinių Amerikos Valstijų dėl Gvantanamo centro ir, antra vertus, nesugebėti parodyti pakankamai noro ar ambicijų, kad padėtume išspręsti šią problemą.
<P>
Neseniai sutikau Jungtinių Amerikos Valstijų generalinį prokurorą Eric Holder, kuris man ne tik paaiškino užduoties mastą, bet ir parodJungtinių Amerikos Valstijų troškimą ir norą pasinaudoti Europos valstybių narių teikiama parama. Ši parama reikštų pagalbą uždarant sulaikymo centrą ir priimant dalį sulaikytųjų Europoje. Taigi privalome suteikti pagalbą Jungtinėms Amerikos Valstijoms, kaip koordinuotų pastangų dalį, užversti institucijos, kuriai mes, europiečiai, priešinomės daugelį metų, puslapį.
<SPEAKER ID="267" NAME="Katarína Neveďalová" AFFILIATION="S&amp;D">
(SK) Kodėl Europos Sąjunga turi susitaikyti su Amerikos politikos padariniais? Būtų paprasčiau reikalauti Amerikos ir jos prezidento, kuris vykdo savo prieš rinkimus duotą pažadą - kurioje daug žinomų politikų viešai jį palaiko, beje - sprendžiant šią didžiulę ir savaime nemalonią problemą. Tačiau Europos Sąjunga turi daug su tuo bendro. Teroristai grasino ir puolES ir tebegrasina visam pasauliui, kurio neatskiriama dalis yra Europos Sąjunga. Ar jau užmiršome Londono metropoliteną, Vokietiją, Olandiją, Ispaniją ir begalę sužlugdytų teroristų bandymų? Dėl šios priežasties, spręsdami šį klausimą, esame kartu su Amerika. Dėl to esame kartu su Amerika. Šis klausimas susijęs su mumis visais.
<P>
Mūsų dėmesys šiame etape turi būti ypač nukreiptas į neigiamų padarinių šių žmonių atžvilgiu prevenciją ir pašalinimą, dedant visas įmanomas pastangas ir siekiant padėti šiems žmonėms vėl socialiai integruotis į visuomenę, kad jie vėl galėtų grįžti į normalų gyvenimą ir padoriai gyventi su savo šeimomis.
<SPEAKER ID="268" NAME="Raül Romeva i Rueda" AFFILIATION="Verts/ALE">
(ES) Ponia pirmininke, norėčiau pabrėžti klausimą, kurį neseniai iškėlH. Flautre. Labai svarbu padėti prezidentui B. Obamai uždaryti Gvantanamo kalėjimą. Ilgą laiką šito prašėme, ir labai svarbu, kad Europos Sąjungoje mes taip pat gautume reikalingą visų žmonių paramą, kurios mūsų prašo B. Obamos administracija.
<P>
Vis dėlto šis faktas neturi priversti mūsų pamiršti, kad šis kalėjimas gyvavo nemažai ir dėl to, kad Europa jį rėmė. Taigi mes turime jausti istorinę atsakomybę, kad jokiu būdu negalime to slėpti. Turime padėti uždaryti Gvantanamo kalėjimą, nes mums, europiečiams, labai svarbu suprasti savo atsakomybę, kadangi tai Europos atsakomybė.
<P>
Ilgą laiką Europa turėjo kitokį požiūrį, pvz., orlaivių atžvilgiu. Būdamas Portugalijos ministru pirmininku, dabartinis Europos Komisijos Pirmininkas leido lėktuvams kirsti Portugalijos teritoriją pakeliui į Gvantanamą. Tarybos ir Komisijos ponios ir ponai, ši istorinatsakomybnebūtų suteikta esant bet kokioms aplinkybėms.
<SPEAKER ID="269" NAME="Georgios Papanikolaou" AFFILIATION="PPE">
(EL) Ponia pirmininke, mes visi gana gerai sutariame teikti praktinę paramą Jungtinių Amerikos Valstijų sprendimui uždaryti Gvantanamo sulaikymo centrą ir, žinoma, primygtinai raginame valstybes nares priimti sulaikytuosius.
<P>
Sutariama, kad Gvantanamo kalėjimas buvo Jungtinių Amerikos Valstijų klaida siekiant kovoti su terorizmu. Tačiau privalome užtikrinti, kad panašios klaidos nebūtų kartojamos ateityje, ypač Europoje. Deja, pranešimas, kuris netrukus, 2010 m. kovo mėn., bus pristatomas prieš ES žmogaus teisių tarybą, kelia rimtų įtarimų dėl įtariamųjų slapto sulaikymo praktikos Europos Sąjungos valstybėse narėse, tokiose kaip Didžioji Britanija, Rumunija ir Lenkija.
<P>
Mes negalime pasmerkti tokio elgesio ir sakyti, kad jie yra teisūs uždarydami Gvantanamo kalėjimą, kita vertus, negalime toleruoti ir panašaus elgesio, kuris, tikriausiai manome, nėra tokia rimta problema. Mums reikia rimčiau pažvelgti į savo atsakomybę.
<SPEAKER ID="270" NAME="Janusz Władysław Zemke" AFFILIATION="S&amp;D">
(PL) Ponia pirmininke, norėčiau pradėti nuo to, ką pasakpirmesnis kalbėtojas. Jūs, pone G. Papanikolaou, labai kategoriškai kalbėjote, kad Europoje, įskaitant Lenkiją ir Rumuniją, veikneteisėti kalėjimai. Kalbėdamas kaip lenkas, noriu aiškiai pareikšti, jog nėra tvirtų įrodymų, kad Lenkijoje buvo tokių kalėjimų. Tai mano pirmasis komentaras. Dabar - antrasis: nemanau, kad tarp mūsų šiuose rūmuose yra kokių nors nesutarimų dėl to, ar leisti Gvantanamo kalėjimui toliau veikti. Vis dėlto matyti, kad Gvantanamo uždarymas bus sudėtingas procesas ir niekas nenori padėti. Turime paklausti savęs, ką galime padaryti. Na, aš norėčiau paklausti štai ko: ar pasikeitkas nors kalinių įkurdinimo ir apklausinėjimo atžvilgiu? Ten buvo taikoma daugelis metodų - nuo kalinio galvos panardinimo į vandenį iki galimybės miegoti atėmimo ne vienai nakčiai. Ar esame tikri, kad šios nehumaniškos technikos daugiau ten nenaudojamos?
<SPEAKER ID="271" NAME="Krisztina Morvai" AFFILIATION="NI">
(HU) Man malonu, kad mano kolegos nariai yra šitaip pasipiktinę dėl griežtų žmogaus teisių pažeidimų Gvantanamo kalėjime, kurie vadinami kova su terorizmu. Galiu suprasti šį pasipiktinimą, vis dėlto tik tuo atveju, jei pagaliau įsipareigosite atsakyti į mano begalę pareiškimų ištirti Gvantanamo klausimą, kuris yra čia pat Europos Sąjungoje, Vengrijoje. Kartoju šimtąjį kartą, kad Vengrijoje yra dvylika asmenų, kurie priklauso politinei opozicijai, kurie buvo sulaikyti prieš teismą beveik metus dėl kaltinimų terorizmu ir kurie vis dar laikomi tokiomis pačiomis sąlygomis ir kurių nusikaltimo procedūrinės teisės yra pažeidžiamos lygiai tiek pat, kiek kalinių Gvantaname. Norėčiau paprašyti, kad mano nariai kolegos parodytų iškeldami rankas, kurie iš jūsų norėtų iš tiesų atsidurti šioje padėtyje ir dalyvauti išsamiame tyrime. Laukiu, kas iškels rankas, ponia pirmininke ir kolegos nariai.
<SPEAKER ID="272" NAME="Diego López Garrido" LANGUAGE="ES">
Ponia pirmininke, norėčiau aptarti du labai specifinius klausimus, iš kurių vieną minėjo Ch. I. Salafranca, o kitą - H. Scholz.
<P>
Pirmasis klausimas yra Jemenas. Kalbant apie Jemeną, neturiu jokių įrodymų, kad koks nors ypatingas sprendimas buvo priimtas arba turi būti priimtas dėl Jemeno kalinių, kurie iš ten kilę, tačiau gyvena Gvantaname. Padėtis Jemene buvo pirmojo Užsienio reikalų tarybos posėdžio Sąjungos istorijoje išvadų tema. Sausio 25 d. įvyko vienas eilinis Užsienio reikalų tarybos posėdis, kuriame buvo paskelbta išvada, kuria Jemenas buvo kviečiamas vykdyti didžiųjų politinių reformų programą, tačiau Gvantanamo klausimas joje minimas nebuvo. Be abejonės, mes remiame šias išvadas, taip pat ir konferenciją, kuri sausio 27 d. vyko Londone.
<P>
Atsižvelgiant į H. Scholz priminimą dėl Gvantanamo įlankos padėties ir galimybės pakeisti jos teritorinį statusą, šis klausimas kyla iš 1903 m. tarptautinės sutarties su Jungtinėmis Amerikos Valstijomis ir Kuba. Taigi tai yra visiškai dvišalis Kubos ir Jungtinių Amerikos Valstijų klausimas.
<P>
Manau, kad yra bendras susitarimas, kad Gvantanamo kalėjimas yra susijęs su daugybe žmogaus teisių pažeidimų ir teisinių nukrypimų, kurie netoleruotini, kad mes nenorime, jog tai kada nors pasikartotų, ir kad Europos Sąjunga labai griežtai kritikavo šią padėtį. Būtent dėl šios konkrečios priežasties norime dirbti su Jungtinių Amerikos Valstijų prezidentu, kuris nusprendpadaryti Gvantanamui galą ir uždaryti šį kalėjimą. Ir ne tik tai, be to, jis nusprendė, kad bus persvarstyta Jungtinių Amerikos Valstijų kalėjimų politika.
<P>
Taigi turime stiprų pagrindą I. Vajglio pastaboms apie vidinį norą uždaryti šį kalėjimą dėl masinių žmogaus teisių pažeidimų ir dėl kitų išsakytų pastabų. Be to, manau, jog bet kokiu atveju faktas, kad žmogaus teisių pažeidimai vyko kitose pasaulio ir Europos šalyse, nereiškia, kad tokia padėtis neturi būti kritikuojama arba neturi būti dirbama, siekiant užtikrinti, kad visa tai vėl nepasikartotų. Sakau tai dėl M. Nattrasso kalbos, kadangi esu įsitikinęs, jog jis sutinka, kad Europoje nėra nieko panašaus į Gvantanamo kalėjimą.
<P>
Europos Sąjunga ir Jungtinės Amerikos Valstijos labai kruopščiai dirbo šiuo klausimu. Aš minėjau praėjusių metų liepos 15 d. priimtą deklaraciją, kurioje Jungtinės Amerikos Valstijos ir Europos Sąjunga įsipareigojo kartu dirbti, kad sutvirtintų žmogaus teises ir kovą su terorizmu. Šis įsipareigojimas yra susijęs ne tik su Gvantanamo kalėjime pažeidžiamomis žmogaus teisėmis, bet ir su noru, kad kovoje su terorizmu būtų besąlygiškai gerbiamos laisvės, pagrindinės teisės ir teisėtumas. Mums svarbu viską suderinti, todėl aš visiškai sutinku su tuo, ką pasakC. Coelho apie Europos Sąjungos indėlio svarbą šuo klausimu.
<P>
Vis dėlto mes kalbame ne tik apie Jungtinių Amerikos Valstijų sprendimą uždaryti Gvantanamo kalėjimą turėdami galvoje visas jo keliamas problemas, apie kurias kalbėjau savo pirmojoje kalboje. Taip pat reikia pripažinti, kad prezidentas B. Obama tvirtai griauna praeitį, o tai reiškia, kad verčia ne tik naują Gvantanamo, bet ir su juo susijusios praktikos puslapį. Manau, jog matant, kokias priemones priėmprezidentas B. Obama, tai tampa labai aišku.
<P>
Jis padargalą slaptoms CŽV sulaikymo operacijoms ir įsakė, kad nuo šiol visi Jungtinių Amerikos Valstijų kaliniai būtų registruojami padedant Tarptautiniam raudonojo kryžiaus komitetui. Jis padargalą CŽV vykdomos "išplėstinės" apklausos metodams. Tai reiškia, kad JAV ekspertai nebegali naudotis teisinėmis nuomonėmis apie kankinimo ir apklausos metodus, kurie atsirado po rugsėjo 11-osios įvykių kaip pasiteisinimas, o tai, žinoma, reiškia naujo puslapio atvertimą. Be viso to, buvo vykdomas pakartotinis perkėlimo politikos tyrimas, siekiant užtikrinti, kad jis atitiktų tarptautinę teisę.
<P>
Šiuos veiksmus mes vertiname labai palankiai ir tai aiškiai išdėstėme bendroje deklaracijoje. Taip pat palankiai vertiname labai kruopščiai atliktą Jungtinių Amerikos Valstijų sulaikymo, perkėlimo, teismo proceso, apklausos ir kovos su terorizmu politikos tyrimą. Taigi deklaracijoje aiškiai ir atvirai pareiškėme, kad atkreipėme dėmesį į Jungtinių Amerikos Valstijų įsipareigojimą persvarstyti visus saugumo klausimus ir visapusiškai persvarstyti dėl prezidento B. Obamos 2009 m. sausio 22 d. pasirašyto įsakymo vykdomą politiką.
<P>
Manau, kad reikia atkreipti dėmesį į šiuos dalykus. Tam, kad pasiektume šį tikslą, mums, žinoma, reikia bendradarbiauti, ir M. Muñiz de Urquiza labai aiškiai tai pasakė. Bendradarbiaudama su Jungtinėmis Amerikos Valstijomis, Europa daug kartų kritikavo kalėjimą, ir Europai reikia kiek įmanoma bendradarbiauti, nors iškyla du apribojimai. Vienas jų yra susijęs su Jungtinėmis Amerikos Valstijomis, kuris reiškia, jog taikomi Jungtinių Amerikos Valstijų teisės aktai ir suverenumas. Pagal kitą apribojimą nustatyta, kad Europos Sąjungos valstybės narės taip pat nusprendžia pagal suverenumo teisės principą, ar priimti kalinius iš Gvantanamo.
<P>
Žinoma, Tarybai pirmininkaujanti valstybaiškiai palaiko bendradarbiavimą ir bendradarbiavimo skatinimą, gerbdama teisę į kiekvienos šalies ir kiekvieno piliečio saugumą, o tai yra dar vienas principas, į kurį reikia atsižvelgti. Taigi, kaip A. Gomes sakė, mums reikia skatinti ne tik Jungtinių Amerikos Valstijų ir Europos Sąjungos bendradarbiavimą, bet ir tarp valstybių narių bendradarbiavimą.
<P>
Mums reikia bendradarbiauti šiuo klausimu tarpusavyje, mums reikia tarpusavyje kalbėtis, ir šio dialogo dalis turi apimti kur kas daugiau nei vien Gvantanamo temą. Šis klausimas buvo minėtas kitose kalbose, pvz., H. Hautalos ir R. Czarneckio. Manau, kad aukų tema yra vienas iš dialogo aspektų, kurio turime siekti savo santykiuose su Jungtinėmis Amerikos Valstijomis. Manau, kad dialogas apie įvairių teroristinių nusikaltimų aukas yra ta dalis, kurios reikia imtis ateityje, tačiau bet kokiu atveju išsamus dialogas su Jungtinėmis Amerikos Valstijomis šiuo klausimu vyksta.
<P>
Noriu baigti pasakydamas, kad Europos Sąjunga laikosi aiškios pozicijos Gvantanamo klausimu, palaikydama kalėjimo uždarymo idėją. Europos Sąjunga taip pat turi tvirtą nuomonę, kad žmogaus teisės ir pagrindinės laisvės neturi būti pažeidžiamos, ir, be abejo, palaiko kovą su terorizmu ir norą dirbti kartu su Jungtinėmis Amerikos Valstijomis. Ši Europos Sąjungos pozicija yra patikima, atsižvelgiant į tai, kad įvyko nepaneigiamas radikalus pokytis, akivaizdus radikalus Jungtinių Amerikos Valstijų ir prezidento B. Obamos pasikeitimas antiterorizmo ir visų kitų politikos sričių, susijusių su sulaikymu, perkėlimu ir apklausa, atžvilgiu. Būtent šią poziciją mums reikia stiprinti ir padėti ją sutvirtinti. Taryba tvirtai palaiko bendradarbiavimo su Jungtinėmis Amerikos Valstijomis mintį, kad pasiektume, ko visi norime, t. y. ilgalaikio Gvantanamo kalėjimo uždarymo.
<SPEAKER ID="273" NAME="Paweł Samecki">
Komisijos narys. - Ponia pirmininke, pirmiausia noriu pakartoti, jog manome, kad Gvantanamo sulaikymo centro uždarymas yra visų mūsų interesas Europos Sąjungoje, ir, kaip jau anksčiau minėjau, Komisija tikisi matyti tolesnę Gvantanamo kalėjimo uždarymo, kurį vykdys Amerikos administracija, artimoje ateityje pažangą.
<P>
Kaip pastabą dėl H. Scholzo įsikišimo norėčiau dar kartą pabrėžti, kad manome, jog pagrindinatsakomybdėl Gvantanamo tenka Jungtinėms Amerikos Valstijoms. Vis dėlto Komisija laikosi nuomonės, kad mes, Europos Sąjunga, turime būti kuo naudingesni sprendžiant šį klausimą, ir B. Obamos administracija jau ėmėsi keleto svarbių žingsnių. Juos paminėjo ministras.
<P>
Atsakydami į J. W. Zemke klausimą, turime iš tiesų paminėti, kad B. Obama panaikino išplėstinių apklausų priemonių ir metodų naudojimą, ir mes džiaugiamės šiuo jo žingsniu.
<P>
Atsakydami į J. I. Salafrancos Sánchez-Neyros klausimą apie penkiasdešimties sulaikytųjų, kurių likimas dar nenuspręstas, manome, kad JAV administracija imsis šių penkiasdešimt bylų ir ras padėtį arba sprendimą, panašius į prieš tai buvusiuosius.
<P>
Komisija dar negavo specialiosios paskirties grupės ataskaitos, todėl negalime jums pateikti jokių išsamesnių paaiškinimų, bet apskritai manome, jog visais atvejais norime vadovautis numatytu procesu.
<P>
Galiausiai manome, jog turime toliau palaikyti suderintą ES požiūrį į šią padėtį, ir vertinsime Parlamento pastangas šiuo atžvilgiu.
<SPEAKER ID="274" NAME="Pirmininkė">
Diskusijos baigtos.

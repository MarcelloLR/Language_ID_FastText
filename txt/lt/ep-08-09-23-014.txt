<CHAPTER ID="014">
Perėjimas į antrosios kartos Šengeno informacinę sistemą (SIS II) (sprendimas) - Perėjimas į antrosios kartos Šengeno informacinę sistemą (SIS II) (reglamentas) (diskusijos) 
<SPEAKER ID="392" NAME="Pirmininkas">
Kitas klausimas - bendros diskusijos
<P>
dėl Carlos Coelho pranešimo Piliečių laisvių, teisingumo ir vidaus reikalų komiteto vardu dėl perėjimo į antrosios kartos Šengeno informacinę sistemą (sprendimas) (12059/1/2008 - C6-0188/2008 - ir
<P>
dėl Carlos Coelho pranešimo Piliečių laisvių, teisingumo ir vidaus reikalų komiteto vardu dėl perėjimo į antrosios kartos Šengeno informacinę sistemą (reglamentas) (11925/2/2008 - C6-0189/2008 -.
<SPEAKER ID="393" NAME="Carlos Coelho" AFFILIATION="PPE-DE">
(PT) Gerb. pirmininke, Tarybos Pirmininke, Komisijos Pirmininko pavaduotojau, ponai ir ponios, mes svarstome dvi priemones - sprendimą ir reglamentą dėl perėjimo iš SISone4ALL į SIS II sistemą, įskaitant išsamų bandymą, atliekamą siekiant nustatyti, ar SIS II sistemos veikimo lygis bent jau atitinka esamos sistemos veikimo lygį. Šie pasiūlymai pateikti atsižvelgiant į migracijos strategijos pokyčius.
<P>
Yra keturi punktai. Pirma, pagal pradinį planą buvo numatytas 15 valstybių narių perėjimas į šią sistemą per 8 valandas. Tačiau valstybių narių skaičius išaugo iki 25, todėl atlikti perėjimą tapo sudėtingiau ir sunkiau. Antra, turės būti sukurta tarpintechninarchitektūra, leisianti tam tikru pereinamuoju laikotarpiu SIS1+ ir SIS II sistemoms veikti kartu. Tai protingas sprendimas, nes mes galėsime turėti atsarginį variantą įvykus kokiems nors nenumatytiems nesklandumams, todėl mes turėtumėme šiam sprendimui pritarti. Trečia, per tą laiką galės būti įdiegta techninpriemonė, t. y. keitiklis, padėsianti sujungti SIS I centrinę sistemą su SIS II centrine sistema ir sudarysianti galimybę abiem sistemoms tvarkyti tą pačią informaciją, tai pat užtikrinti, kad visos valstybės narės būtų to paties lygmens. Ketvirta, Komisijai 2001 m. suteiktas įgaliojimas baigiasi šių metų pabaigoje.
<P>
Mes iškėlėme keturis probleminius klausimus. Pirma, būtina, kad Komisija turėtų įgaliojimą plėtoti SIS II sistemą iki jos veikimo pradžios. Mes prieštaraujame svarstytai minčiai dėl to, kad Komisijos įgaliojimas turėtų baigtis atlikus C-SIS darbus. Antra, turi būti aiškiai apibrėžtos Komisijos ir valstybių narių kompetencijos ribos. Trečia, prieš atliekant duomenų perkėlimą, būtina įvykdyti visas Nr. 2 pažymėtame klausime minimas sąlygas, nustatančias teisinį SIS sistemos plėtojimo pagrindą. Ketvirta, visų valstybių narių duomenys turi būti perkelti vienu etapu ir vienu metu.
<P>
Pasiūlymai, gauti rugsėjo 3 d., t. y. jų patvirtinimo Nuolatinių atstovų komitete dieną, iš esmės skiriasi nuo pradinių pasiūlymų. Įprastai su Parlamentu turėtų būti pakartotinai konsultuojamasi, jei pateikiamuose tekstuose yra esminių pakeitimų. Tačiau mus spaudžia terminai, nes Komisijos įgaliojimas baigiasi 2008 m. pabaigoje, todėl labai svarbu, kad Taryba patvirtintų šiuos pasiūlymus spalio mėn. pabaigoje. Parlamentas dar kartą parodė, kad laikosi savo įsipareigojimų ir kad procesas vilkinamas ne dėl mūsų kaltės. Tiesą sakant, padaryti pakeitimai atsako į daugelį mums labiausiai rūpimų klausimų, išdėstytų mano pranešimo projektuose, ypač tuo požiūriu, kad pakeistame pasiūlyme aiškiau apibrėžtos Komisijos ir valstybių narių atsakomybės ribos ir kad Komisija turės įgaliojimą plėtoti SIS II sistemą iki jos veikimo pradžios.
<P>
Apibendrindamas norėčiau pasveikinti Tarybai pirmininkaujančią Prancūziją už puikų darbą, atliktą siekiant sutarimo tarp Komisijos ir valstybių narių, kuris pradžioje neatrodtaip lengvai pasiekiamas. Europos Parlamentas nori prisidėti, kad būtų išvengta tolesnio atsilikimo nuo tvarkaraščio ir kad SIS II sistema galėtų pradėti veikti iki naujo nustatyto termino, t. y. 2009 m. rugsėjo 30 d. Tačiau mums nerimą kelia tai, kaip neoficialiai kalba įvairūs specialistai, kad ir šio galutinio termino greičiausiai nebus paisoma.
<P>
Yra du esminiai aspektai, kuriuos Europos Parlamentas laiko svarbiausiais, ir jo nuomonę palaiko visos politinės frakcijos. Pirma, Europos Parlamentas kas pusmetį turėtų būti informuojamas apie projekto plėtojimo eigą. Antra, naujos sudėties Komisijai suteikiamas įgaliojimas neturėtų būti neterminuotas, taip pat turėtų būti nustatyta taisyklė, pagal kurią su Europos Parlamentu būtų iš naujo konsultuojamasi, jei projektą vėluojama įgyvendinti ilgiau nei metus. Mes nuoširdžiai tikimės, kad šį kartą projektas bus baigtas laiku ir kad SIS II galės pradėti veikti nustatytu metu.
<SPEAKER ID="394" NAME="Pirmininkas">
Dabar išgirsime Tarybos nuomonę. Gerb. J. P. Jouyet'ai, leiskite man Europos Parlamento vardu padėkoti jums už tai, kad esate čia su mumis visą dieną. Jūsų dėmesingumas šiame susirinkime svarstomiems klausimams byloja apie jūsų įsipareigojimą Europai.
<SPEAKER ID="395" NAME="Jean-Pierre Jouyet" LANGUAGE="FR">
Gerb. pirmininke, dėkoju už malonius žodžius. Atsakydamas norėčiau pagirti už įsipareigojimą Europai ir Komisijos Pirmininko pavaduotojui Jacques Barrotui.
<P>
Gerb. C. Coelho, ponai ir ponios, Šengeno informacinės sistemos pertvarkymas būtinas tam, kad būtų sukurtos naujos funkcijos, kurių mums ateityje prisireiks užtikrinant nusikaltimų prevenciją ir sienų kontrolę. SISone4ALL sistema, gerb. Ministre, sukurta Portugalijos pirmininkavimo iniciatyva, buvo aukso vidurys, sudaręs galimybę įtraukti į sistemą 2004 m. prie ES prisijungusias valstybes nares ir, kas dar svarbiau, gruodžio mėn. panaikinti vidaus sienų kontrolę sausumos teritorijoje ir vėliau kovo mėn. oro erdvėje.
<P>
Mes visi emocingai stebėjome griūnant paskutinę geležinę uždangą, kai Slovakijos ir Austrijos ministrai simboliškai nugriovmedinį užkardą Berg-Petržalka pasienio poste į rytus nuo Vienos. Manau, tuo, kad mes turime 3,6 mln. km2 erdvę, kurioje žmonės gali laisvai judėti, gali didžiuotis kiekvienas ištikimas Europos rėmėjas. Tai - didžiausia pasaulyje laisvo judėjimo erdvė, nors, kaip jums žinoma, esant didelei judėjimo laisvei, būtina turėti elektroninę sistemą, sudarančią galimybę nustatyti įtariamus nusikaltėlius ir sekti padirbtų dokumentų ar pavogtų pasų pėdomis kartu taikant griežtas duomenų apsaugos taisykles, užtikrinančias asmenines laisves. Šį aspektą aš norėčiau pabrėžti.
<P>
Tačiau, kaip jūs visiškai teisingai pastebėjote, esama sistema nesudaro galimybės naudoti šiuolaikines technologijas, net jei tai atitinka pagrindinius duomenų apsaugos principus ir ypač proporcingumo principą. Kaip galima užtikrinti policijos darbo efektyvumą turint tokią duomenų bazę, kuri neleidžia policijai pasižiūrėti į skaitmenines ieškomų nusikaltėlių nuotraukas nustatant jų tapatybę? Todėl, kaip jūs paaiškinote, ir būtina turėti antrosios kartos Šengeno informacinę sistemą (SIS II) ir būtent šiuo klausimu mes šiandien diskutuojame. Gerb. pirmininke, Tarybos vardu norėčiau padėkoti Komisijos Pirmininko pavaduotojui J. Barrotui, kuris, net ir turėdamas naują įgaliojimą, sutiko ir toliau prižiūrėti, kaip plėtojama nauja SIS centrinsistema ir kaip vyksta sujungimo su šalių duomenų bazėmis darbas. Norėčiau padėkoti jam už asmeninį dalyvavimą šiame projekte.
<P>
Tekstų projektai, dėl kurių jūsų bus paprašyta rytoj balsuoti, aiškiai nustato Komisijos ir valstybių narių atsakomybės ribas kiekviename projekto įgyvendinimo etape, įskaitant projekto plėtojimą, galutinius bandymus, tarpinį etapą, sistemai veikiant su keitikliu ar galutinai perkėlus vienos sistemos duomenis į kitą, kad visais šiais etapais būtų užtikrinta pusiausvyra tarp valstybių narių ir Komisijos įsipareigojimų.
<P>
Ypač norėčiau padėkoti C. Coelho, kuris buvo labai operatyvus, efektyvus ir kūrybingas dirbdamas kartu su kolegomis iš Piliečių laisvių, teisingumo ir vidaus reikalų komiteto šio svarbaus projekto klausimais. Aš taip pat norėčiau paprašyti C. Coelho perduoti mano padėkos žodžius Komiteto pirmininkui G. Deprezui. C. Coelho paskatino Parlamentą plenariniame posėdyje paremti šiuos tekstus, į kuriuos taip pat buvo įtraukti ir jūsų pateikti pasiūlymai, gerb. C. Coelho. Šiandien gavę Parlamento palaikymą galėsime pereiti prie kito perėjimo į SIS II sistemą etapo, kol Komisija dar turi jai suteiktą įgaliojimą - ad hoc įgaliojimą, turėčiau pabrėžti - kuris baigiasi gruodžio 31 d. Taigi norėčiau šiuo klausimu patikinti Komisijos Pirmininko pavaduotoją, kad nėra pagrindo nuogąstauti.
<P>
Naujos sistemos paleidimas į darbą, žinoma, yra didžiulis technologinis išbandymas, kurio sudėtingumo iš anksto, be abejo, negalima buvo numatyti. Juk perkelti į vieną sistemą 22 milijonus įrašų, susijusių su daugiau nei 24 projekto šalimis, kurių duomenų bazės yra skirtingų formatų, kaip galima įsivaizduoti, nėra eilinis uždavinys. Tačiau manau, kad pastangos, dedamos diegiant šį projektą, atitinka užduoties sudėtingumą. Atsižvelgiant į šias technines ir finansines pastangas, Europos Parlamentas nusipelnbūti informuojamas apie daromą pažangą pereinant prie naujos sistemos ir apie sunkumus, su kuriais šiame procese susiduriama. Turėtų būti nustatytas galutinis terminas, kaip minėjote, gerb. C. Coelho, naujai sistemos išbandyti ir patikrinti, kad ji galėtų pradėti veikti, kaip visi tikimės, kitų metų rugsėjo mėn., kaip sutarta birželio 6 d. Teisingumo ir vidaus reikalų tarybos susitikime.
<P>
Suprantame, kad nustatėme labai griežtą galutinį terminą. Techninės dalies ekspertai tą suvokia. Mes galėsime padaryti viską nustatytu laiku tik jei kiekvienas iš mūsų bus visiškai pasišventęs SIS II projektui ir jei dirbsime kartu dalydamiesi atsakomybe. Šiuo pranešimu Europos Parlamentas šį vakarą siunčia teigiamą žinią, iškeldamas visiškai teisėtus klausimus. Todėl Taryba siūlo besąlygiškai patvirtinti pateiktus pakeitimus, kuriems, turėčiau pažymėti, pritaria visos Europos Parlamento politinės frakcijos. Priimkite didelę padėką už visą sunkų darbą, kurį jūs atliekate.
<SPEAKER ID="396" NAME="Jacques Barrot" LANGUAGE="FR">
Gerb. pirmininke, aš taip pat norėčiau padėkoti Tarybai pirmininkaujančiai Prancūzijai ir J. P. Jouyet'ui už pritarimą C. Coelho pranešimui, nes aš iš tikrųjų manau, kad šioje svarbioje srityje būtina be jokių vilkinimų daryti pažangą. Aš taip pat norėčiau padėkoti C. Coelho už pranešimą ir asmeninį įsipareigojimą užtikrinti sėkmingą SIS II sistemos plėtojimą. Jei SIS II kada ir išvys dienos šviesą, tai bus didžiulis jūsų nuopelnas, gerb. C. Coehlo.
<P>
Jūsų pranešime vėl pabrėžiamas didelis Europos Parlamento susidomėjimas ir nuolatinparama planams plėtoti antrosios kartos Šengeno informacinę sistemą. SIS II neabejotinai bus naudojama kaip pagrindinpriemonbendroje laisvės, saugumo ir teisingumo erdvėje, todėl labai svarbu, kad ši sistema kuo greičiau pradėtų veikti.
<P>
Todėl džiaugiuosi, kad šiandien pavyko susitarti dėl teisinių priemonių, susijusių su perėjimu iš SIS I į SIS II sistemą. Šis susitarimas priimtinas, nes jame atsižvelgta į šiuos tris pagrindinius principus:
<P>
aiškus visų susijusių šalių (valstybių narių, Komisijos ir Tarybos) funkcijų ir atsakomybės ribų apibrėžimas;
<P>
efektyvus ir aiškus sprendimų priėmimo procesas;
<P>
privalomų gairių nustatymas.
<P>
Šios teisinės sistemos patvirtinimas iki spalio mėn. padės užtikrinti būtino darbo pereinant į SIS II sistemą tąsą 2009 m. Tiesa, kad pasiūlytose teisinėse priemonėse dėl perėjimo nustatyta data, t. y. 2009 m. rugsėjo 30 d., kaip pažymėjote jūs, gerb. J. P. Jouyet'ai, yra ambicingas tikslas terminų požiūriu. Net šią vasarą po neoficialių konsultacijų su ekspertais mes iš tiesų buvome priversti sustabdyti kai kuriuos sistemos bandymus.
<P>
Rangovas dabar turi 20 dienų, per kurias turės pašalinti esamas problemas. Tačiau nėra abejonės, kad mes turime įdėmiai stebėti procesą, kad neiškiltų problemų, galinčių sukliudyti mums laikytis nustatytų terminų. Šiuo metu kartu su valstybėms narėmis svarstome, kaip geriau baigti darbą diegiant SIS II sistemą. Mums taip pat būtina surasti pusiausvyrą tarp politinio šios sistemos prioriteto ir būtinybės užtikrinti tinkamą pagalbą šalių valdžios institucijoms, kurios šia sistema naudosis.
<P>
Bet kuriuo atveju, pasiūlyti prisitaikymo mechanizmai suteikia mums tam tikro lankstumo galimybę ir įpareigoja laikytis skaidrumo principo planuojant sistemos plėtojimą. Todėl, gerb. C. Coehlo, mes, savaime suprantama, visiškai pritariame jūsų pasiūlytiems pakeitimams.
<P>
Nustatę, kad perėjimą prie naujosios sistemos reglamentuojančių teisės aktų galiojimas turėtų baigtis 2010 m. birželio mėn. pabaigoje, turėsime pakankamai erdvės manevrui tuo atveju, jei iškils kokių problemų tinkamai baigiant SIS II plėtojimą ar perėjimą į šią sistemą. Nustatę šią datą taip pat galėsime užtikrinti visapusišką SIS II sistemos parengimą pradėti veikti 2010 m. vidury.
<P>
Taip pat su SIS II plėtojimu ir perėjimu į šią sistemą susijusių pusmetinių ataskaitų teikimas Komisijai leis Europos Parlamentui įsitikinti darbo, atliekamo įgyvendinant SIS II projektą, skaidrumu.
<P>
Savo ruožtu, gerb. pirmininke, norėčiau pabrėžti - kaip ir J. P. Jouyet, kalbėdamas Tarybos vardu - kad sėkmingam ir visiškam prisijungimui prie Šengeno erdvės, kuri jau egzistuoja, mums būtina turėti SIS II sistemą. Tai būtų tikras technologinis laimėjimas, rodantis, ką Europa geba daryti, kai nusprendžia diegti naujas technologijas. Šis aspektas taip pat labai svarbus.
<P>
Todėl esu labai dėkingas Parlamentui, kuris beveik vieningai pritarvisiems šiems aspektams ir patvirtino C. Coehlo pranešimą.
<SPEAKER ID="397" NAME="Marian-Jean Marinescu">
PPE-DE frakcijos vardu. - (RO) Pritariu pranešėjo pasiūlymui nustatyti šio naujo teisėkūros priemonių paketo galiojimo pabaigos datą 2010 m. birželio 30 d., nes tai svarbu siekiant išvengti bet kokių galimų vilkinimų diegiant antrosios kartos Šengeno informacinę sistemą (SIS II).
<P>
Vidaus sienų kontrolės panaikinimas sausumos teritorijoje ir jūroje, pradėtas 2007 m. gruodžio 21 d., o vėliau 2008 m. kovo mėn. ir oro erdvėje, devynioms iš dešimties valstybių narių yra labai svarbus žingsnis. Tarybos sprendimu sienų kontroltrijose likusiose valstybėse narėse, t. y. Kipre, Rumunijoje ir Bulgarijoje, bus panaikinta, kai atlikus įvertinimą bus įsitikinta tinkamu Šengeno sistemos veikimu. Tačiau Šengeno sistemos veikimas pirmiau minėtose trijose valstybėse narėse priklauso nuo SIS II sistemos veikimo esamose Šengeno šalyse. Kaip žinoma, pagal pradinius planus buvo numatyta, kad SIS II sistema pradės veikti 2007 m. gegužės mėn., po to ši data buvo nukelta 2008 m. gruodžio mėn., o dabar tvarkaraštis dar kartą keičiamas nustatant naują terminą, t. y. 2009 m. rugsėjo mėn. Dėl šių tvarkaraščio pakeitimų diegiant sistemą trijose valstybėse narėse gali atsirasti trukdymų. Neturėtumėme užmiršti, kad visos šios trys valstybės narės yra ES pasienio šalys ir kad mūsų sienos driekiasi tiek sausumos teritorija, tiek jūra.
<P>
Pirmosios dvi priemonės Šengeno acquis - tai sienų kontrolės panaikinimas nukeliant ją prie išorės sienų ir bendrų procedūrų išorės sienas kertančių asmenų tikrinimui nustatymas. Tai, kad tokios šalys kaip Rumunija, Bulgarija ir Kipras priklauso nuo vilkinamo SIS II sistemos įdiegimo valstybėse, jau priklausančiose Šengeno erdvei, iš tikrųjų kenkia šių acquis nustatytų priemonių įgyvendinimui. Todėl prašau Komisijos ir Tarybai pirmininkaujančios Prancūzijos išspręsti šią problemą, susijusią su SIS II sistemos diegimo proceso valdymu, ir susitarti su rangovu taip, kad būtų išvengta tolesnio terminų atidėliojimo diegiant SIS II sistemą.
<SPEAKER ID="398" NAME="Roselyne Lefrançois" LANGUAGE="FR">
Gerb. pirmininke, norėjau pasakyti, kad M. Roure šiuo klausimu yra šešėlinpranešėja. Ji negalėjo šiandien čia dalyvauti, todėl kalbėsiu jos ir Europos Parlamento socialistų frakcijos vardu.
<P>
Pritariu pranešėjo, kuriam dėkoju už atliktą darbą, pastaboms. Padėtis, tiesą sakant, yra visiškai nepriimtina. SIS II sistemos paleidimas į darbą labai vėluoja. Mes jau sykį turėjome pratęsti Komisijos įgaliojimą iki 2008 m. gruodžio mėn., bet Komisija ir vėl nesilaiknustatyto tvarkaraščio ir dabar prašo, kad jos įgaliojimas būtų pratęstas neribotam laikui. Tokia padėtis, mano manymu, yra nepriimtina, nes tokiu atveju bet kokios tolesnės konsultacijos šiuo klausimu su Europos Parlamentu bus neįmanomos.
<P>
Aišku, mes nenorime, kad perėjimas į SIS II sistemą būtų pernelyg skubinamas, nes tai galėtų turėti neigiamos įtakos duomenų kokybei ir saugumui bei visai sistemai. Taigi reikia imtis visų atsargumo priemonių užtikrinant duomenų apsaugą ir sistemos saugumą. Todėl mes sutikome atidėti terminą ir pratęsti Komisijos įgaliojimą, kad būtų tinkamai pereitą į naują sistemą.
<P>
Tačiau jokiu būdu šis procesas negali būti tęsiamas be kruopštaus demokratijos principais grindžiamo su šiuo procesu susijusių klausimų nagrinėjimo Europos Parlamente. Todėl PSE frakcija palaiko pranešėją, kad būtų užtikrinti Europos Parlamento įgaliojimai.
<SPEAKER ID="399" NAME="Henrik Lax">
ALDE frakcijos vardu. - Gerb. pirmininke, aš taip pat norėčiau pažymėti, kad pranešėjas puikiai atliko savo darbą.
<P>
Šengeno informacinsistema - didžiausia bendra Europos duomenų bazė, veikianti kaip bendra visų valstybių narių informacinsistema. Ši informacinsistema gali būti naudojama policijos ir teismų bendradarbiaujant baudžiamosiose bylose, taip pat asmenims tikrinti prie išorės sienų arba šalies teritorijoje bei vizoms ir leidimams išduoti.
<P>
Sprendimas sukurti antrosios kartos informacinę sistemą SIS II buvo priimtas suvokus būtinybę įtraukti į informacinę sistemą biometrinius duomenis ir naujus perspėjimo būdus, pvz., pradėti taikyti Europos arešto orderį. SIS II taip pat būtina tam, kaip šiandien girdėjome, kad į bendrą sistemą būtų įtrauktos naujos valstybės narės.
<P>
Pagal pradinį planą buvo numatyta, kad naujoji sistema pradės veikti 2007 m. kovo mėn. Mes žinome, kad sistemos diegimo darbai gerokai užtruko, todėl buvo nustatytas naujas tvarkaraštis, pagal kurį sistema turės pradėti veikti šių metų pabaigoje. Dėl pereinamojo laikotarpio techninio sprendimo, vadinamojo "SIS One 4 All", kurį pasiūlPortugalijos Vyriausyb- tą taip pat pažymėjo Ministras J. P. Jouyet - sistema dabar visapusiškai veikia ir per ją prie SIS sėkmingai prisijungdevynios naujosios valstybės narės. Vis dėlto, kaip pabrėžKomisijos narys J. Parrot, taip išsiplėtusiojo Šengeno erdvėje saugumo reikalavimų griežtinimas yra dar svarbesnis ir skubesnis uždavinys. Tai įmanoma padaryti tik tada, jei pradės veikti kitos kartos sistema.
<P>
Perėjimas įvyks tik tada, kai bus įsitikinta, kad naujoji SIS II sistema atitinka visus teisiškai nustatytus techninius ir funkcinius reikalavimus, taip pat kitus reikalavimus, tokius kaip sistemos gaja, atsako sparta ir veikimas. Parlamento dabar prašoma pateikti savo nuomonę apie du pateiktus pasiūlymus, kuriais siekiama sukurti teisinę perėjimo proceso valdymo sistemą. Kaip ALDE frakcijos ir šešėlinės pranešėjos atstovė, aš visapusiškai palaikau pranešėjo nuomonę dėl to, kad Komisija 2009 m. birželio mėn. pabaigoje, o vėliau kiekvieno pusmečio pabaigoje turėtų pateikti Tarybai ir Parlamentui ataskaitą apie pažangą plėtojant SIS II sistemą, taip pat klausimais, susijusiais su perėjimu iš Šengeno informacinės sistemos SIS I+ į antrosios kartos informacinę sistemą SIS II.
<P>
Buvo labai liūdna sužinoti, kad SIS II sistema dar neparengta veikti. Tikiuosi, kad gavus šį naują įgaliojimą ir atlikus visus griežtus bandymus, SIS II sistema pagaliau galės būti sėkmingai paleista 2009 m. rugsėjo mėn.
<SPEAKER ID="400" NAME="Tatjana Ždanoka">
Verts/ALE frakcijos vardu. - Gerb. pirmininke, visų pirma norėčiau padėkoti C. Coelho už kaip visada vaisingą darbą rengiant pranešimus, susijusius su perėjimu į SIS II sistemą. Šiame pranešime daugiausia kalbama techniniais klausimais, todėl norėčiau pakalbėti apie SIS II sistemą kitu, platesniu požiūriu.
<P>
Pirma, norėčiau pripažinti faktą, kad Tarybai pirmininkavusi Portugalija suteikgalimybę 10 naujųjų valstybių narių prisijungti prie senosios versijos SIS sistemos. Kitaip naujosios valstybės narės, įskaitant ir mano šalį, turėtų laukti trumpiausiai iki 2009 m. rugsėjo mėn., t. y. beveik dvejus metus.
<P>
Kita vertus, "vėlai" dar nebūtinai reiškia "blogai". SIS II sistema veiks pagal du ramsčius. Tačiau mes dar neturime teisiškai įpareigojančio pagrindų sprendimo dėl duomenų apsaugos srityje, sudarančioje trečiąjį ramstį. Atsižvelgiant į tai, kad SIS II sistemoje bus naudojami biometriniai duomenys, duomenų apsaugos klausimas didžia dalimi lieka neišspręstas.
<P>
Norėčiau pabrėžti, kad mano politinfrakcija biometrinių duomenų atžvilgiu laikosi labai atsargios pozicijos. Galbūt mums iš tiesų vertėtų palaukti, kol bus sukurtas tvirtas teisinis duomenų apsaugos pagrindas, o tik po to pradėti naudoti SIS II sistemą.
<P>
Kita sritis, kur SIS galėtų būti sėkmingai naudojama, yra susijusi su įvažiavimo draudimais, kuriuos valstybės narės taiko trečiųjų šalių piliečiams. Šengeno konvencijoje nustatyta, kad kai asmuo siekia, kad būtų panaikintas su juo susijęs perspėjimas, taikoma nacionalinteisė. Šiuo atžvilgiu reglamente dėl SIS II numatomos geresnės procedūrinės garantijos Europos lygmeniu.
<P>
Apibendrindama norėčiau pasakyti, kad kai kuriose srityse SIS II sudaro galimybę sukurti geresnę Europą. Tačiau būtina tęsti darbą šalinant įvairius rimtus trūkumus. Jeigu būtina palaukti, kol turėsime didesnes garantijas, tai galbūt vertėtų būti pasirengusiems palaukti.
<SPEAKER ID="401" NAME="Pedro Guerreiro" LANGUAGE="PT">
Kaip pabrėžįvairios organizacijos, stebinčios teisingumo ir vidaus reikalų - pagrindinių suverenios valstybės sričių - kolektyvinimo procesą, pradėjus Šengeno informacinės sistemos "migraciją" į antrąją jos versiją, šios informacinės sistemos ir jos duomenų bazės savybės buvo išplėstos įtraukiant naujos rūšies perspėjimo būdus, pvz., Europos arešto orderį, papildant duomenų bazę naujos kategorijos biometriniais duomenimis ir išplečiant subjektų, kuriems suteikta teisnaudotis sistema, sąrašą. Taip pat buvo sukurtos naujos savybės ir funkcijos, leidžiančios keistis perspėjimais ir prisijungti prie vizų informacijos sistemos. Dar vertėtų paminėti nerimą keliančią galimybę saugoti įrašus, jei būtina, ilgą laiką, tačiau nežinau, kas nuspręs, kokiais atvejais tą būtiną daryti. Taip pat būtina išsiaiškinti dar labiau miglotus klausimus dėl galimybės keistis duomenimis su trečiosiomis šalimis.
<P>
Mes manome, kad šis išplėtimas, lyginant su ankstesne sistema, numato daugiau rizikos piliečių teisių, laisvių ir garantijų apsaugos požiūriu, nes sistemos duomenų bazbus papildyta naujais elementais, kurie bus labiau prieinami ir sąlygos didesnį keitimosi informacija mastą. Iš esmės, daugiau nei tinkamas atsakas į sistemos išplėtimą įtraukiant į ją naujas valstybes nares būtų pastangos pritaikyti SIS prie pavojingo susirūpinimo saugumu, atsiradusio Europos Sąjungoje didėjant vidaus reikalų srities kolektyvinimui, bet mes tokį atsaką atmetame.
<SPEAKER ID="402" NAME="Hélène Goudin">
IND/DEM frakcijos vardu. - (SV) Gerb. pirmininke, klausimas, kuriuo mes dabar diskutuojame, yra daug svarbesnis nei kiti klausimai, kuriais mes nuolat diskutuojame šiuose Rūmuose. Mūsų svarstomas klausimas yra toks pats svarbus, kaip ir klausimas dėl žmonių mobilumo vadinamojoje Šengeno erdvėje. Nėra abejonės, kad ši sistema palengvina judėjimą šioje erdvėje daugeliui žmonių, bet trūkumai, kurių ši sistema turi, vis tik užgožia teigiamus jos aspektus.
<P>
Aš kalbu apie tai, kad išplėstoje Šengeno erdvėje taip pat atsirado daugybžmonių, kurių mobilumą riboja socialinės sistemos. Šengeno erdv- dar vienas žingsnis kuriant supervalstybę, Europos tvirtovę. Kuriama kontrolės visuomenė, turinti didžiulius įgaliojimus. Aš nenoriu prie to prisidėti.
<P>
Tarptautinis nusikalstamumas, be abejonės, yra viena iš didžiausių problemų, su kuriomis šiandien susiduriame. Todėl būtina surasti problemos sprendimo būdus tarptautiniu lygmeniu. Tačiau nemanau, kad Šengeno erdvar ES yra tinkamas forumas spręsti šią problemą. Juk yra Interpolas, puikiai ir efektyviai dirbanti tarptautinkriminalinės policijos organizacija, kurios veikloje dalyvauja daugybsuverenių pasaulio valstybių. Užuot kūrus lygiagrečiai veikiančias sistemas, derėtų labiau stengtis stiprinant Interpolą. Mes žinome, kad nusikalstamumas tarpsta ne tik mūsų žemyne, organizuoto nusikalstamumo tinklai apima visas pasaulio dalis. Tiek norėjau pasakyti bendro pobūdžio klausimais, bet yra ir konkrečių dalykų, apie kuriuos taip pat norėčiau pakalbėti.
<P>
Vienas aspektas, kurį kalbėdami apie Šengeno informacijos sistemas, mano nuomone, vertiname pernelyg lengvabūdiškai, yra susijęs su konfidencialumu. Asmens duomenys, kurie bus tvarkomi ir saugomi sistemoje, yra labai konfidencialaus pobūdžio. Viena iš svarbiausių valstybės užduočių - užtikrinti piliečiams visišką apsaugą nuo neteisėto naudojimosi jų asmens duomenimis. Todėl vertinu asmens duomenų apsaugą kaip šalies reikalą, nes tvirtai laikausi tos nuomonės, kad ES negali užtikrinti reikiamos asmens duomenų apsaugos. Be to, manau, kad naujų struktūrų kūrimas nebūtinas ir brangiai kainuoja. Juk sistema bus finansuojama mokesčių mokėtojų pinigais.
<P>
Ilgai maniau, kad ES plėtojimo ar, kaip kiti labiau linkę vadinti, Europos integracijos procesas gali būti palygintas su tironijos augimu mažais žingsneliais. Baugina tai, kad tie žingsneliai jau nebėra tokie maži. Iš tikrųjų žengiama dideliais, ryžtingais ir skubiais žingsniais link ES valstybės sukūrimo. Joks tikrasis eurofilas tam pritarti negali.
<SPEAKER ID="403" NAME="Zita Pleštinská" AFFILIATION="PPE-DE">
(SK) Ponai ir ponios, šiandien dar kartą diskutuojame dėl Šengeno informacinės sistemos (SIS) - pagrindinės priemonės, skirtos Šengeno principų taikymui. Ši sistema neabejotinai sudaro Europos "be sienų" ir laisvės, saugumo ir teisingumo erdvės pagrindą, todėl labai svarbu, kad SIS II pradėtų veikti.
<P>
Šiuo metu SISone4ALL sistema visapusiškai veikia kaip pereinamojo laikotarpio techninis sprendimas, sudarantis galimybę devynioms naujosioms valstybėms narėms prisijungti prie SIS sistemos ir taip patekus į Šengeno erdvę tapti visateisėmis Sąjungos valstybėmis narėmis. 2007 m. gruodžio 21 d. buvo svarbi istorindata mano šaliai, Slovakijai, ir visai Europos Sąjungai. Tai data, žyminti tikrąjį geležinės uždangos griuvimą.
<P>
Todėl norėčiau padėkoti C. Coelho už pranešimą ir už didžiules pastangas rengiant jį. Esu įsitikinusi, kad jei ne C. Coelho, šiandien Šengeno erdvėje nebūtų devynių naujųjų valstybių narių. Manau, kad naujosios kartos SIS veiks taip pat sparčiai ir sklandžiai.
<SPEAKER ID="404" NAME="Jean-Pierre Jouyet" LANGUAGE="FR">
Labai dėkoju visiems kalbėtojams už puikias diskusijas ir už platų principo dėl naujo įgaliojimo ir pranešėjo pozicijos palaikymą.
<P>
Gerb. M. J. Marinescu, aš pagyriau Portugaliją už jos pirmininkavimo Tarybai metu puikiai atliktą darbą sudarant galimybę naujosioms valstybėms narėms prisijungti prie sistemos. Aš įsidėmėjau, kad vadovaujant Komisijai Rumunija nori prisijungti prie sistemos kuo skubiau, jei nebus nustatyta, kad šalis privalo, kaip kai kuriais atvejais būtina, atlikti papildomus techninio priderinimo darbus.
<P>
Dėl H. Lefrançois ir H. Laxo pastabų, Tarybai tenka tik atsiprašyti už vėlavimą, bet mes visi pripažįstame Komisijos pastangas ir girdėjome asmeninį Komisijos Pirmininko pavaduotojo J. Barroto pažadą ištaisyti padėtį ir pradėti taikyti griežtas priemones rangovui. Taryba taip pat dalyvaus aktyviai kartu su Komisija ir visomis valstybėmis narėmis, tvirtai įsipareigojusiomis baigti projektą taip, kaip buvo numatyta, užtikrinant sistemos techninį įgyvendinamumą ir efektyvumą, taip pat, žinoma, piliečių laisves.
<P>
Dėl T. Ždanokos ir P. Guerreiro'os pastabų, aš suprantu - ir H. Lefrançois tą pabrėž- kad keli iš jūsų norėtų toliau diskutuoti dėl sistemos papildymo naujomis funkcijomis, bet šiuo metu svarbiausia užduotis - baigti SIS II diegimą. Todėl, manau, visai suprantamas dalykas būtų pradėti politines diskusijas dėl to, kokios tos naujos funkcijos turėtų būti. Tačiau, kaip pažymėjo keli iš jūsų, tai neturėtų sutrukdyti paleisti naująją sistemą. Tiesą sakant, būtų nepriimtina atsisakyti šių funkcijų tik dėl to, kad senojoje sistemoje - šiuo atveju SIS I - šių funkcijų įdiegti buvo neįmanoma. Visų pirma, prieš pradedant šias diskusijas, būtina turėti sistemą ir kad jos technologinio plėtra būtų baigta.
<P>
Atsakydamas į kitų kalbėtojų pastabas, kuriose daugiausia buvo minima duomenų apsauga, norėčiau pabrėžti - kaip padarpirmininkas, su kuriuo kartu šį rytą dalyvavome diskusijose duomenų apsaugos klausimu su Komisijos nariu J. Barrotu - kad mes iš tikrųjų norime tęsti Europos lygmeniu pradėtą darbą ir kad pritariame jūsų reikalavimui dėl šių duomenų apsaugos ir keitimosi informacija su trečiosiomis šalimis atžvilgiu būtinų garantijų. Negrįždamas prie šį rytą įvykusių bendrų diskusijų, aš tik norėčiau pasakyti, kad buvo sutarta sprendžiant šių duomenų apsaugos klausimą vadovautis Europos duomenų apsaugos inspektoriaus rekomendacijomis, kad į šiuos rūpimus klausimus būtų atsižvelgta.
<SPEAKER ID="405" NAME="Jacques Barrot" LANGUAGE="FR">
Gerb. pirmininke, aš taip pat norėčiau padėkoti visiems kalbėtojams ir dar kartą pranešėjui. Tęsdamas J. P. Jouyeto išsakytas mintis, taip pat norėčiau priminti visiems apie mūsų atsakingą požiūrį į reikalavimą laikytis duomenų apsaugos taisyklių. Kaip minėjote, gerb. Tarybos Pirmininke, mūsų tarnybos palaiko nuolatinį ryšį su Europos duomenų apsaugos inspektoriaus tarnybomis, kad būtų užtikrintas tinkamas šių taisyklių integravimas į SIS II sistemos plėtojimą ir valdymą. Europos duomenų apsaugos inspektoriaus vizitas į Strasbūrą planuojamas 2009 m. pirmąjį pusmetį, kuomet migracija dar nebus įvykusi, kad pirma būtų tinkamai pasirūpinta duomenų apsauga.
<P>
Keitiklis, su kuriuo susiję plėtojimo darbai dabar vykdomi, leis saugiai perduoti duomenis iš SIS I į SIS II sistemą. Parlamento narH. Lefrançois visiškai teisingai pastebėjo, kad migracija neturėtų būti skubinama. Tai turi būti daroma atidžiai ir kruopščiai.
<P>
Bet kuriuo atveju, teisinėse priemonėse numatytos konkrečios nuostatos, kuriomis siekiama užtikrinti atitiktį duomenų apsaugos principams. Tiek galiu pasakyti duomenų apsaugos klausimu, neužmiršdamas taip pat paminėti apie tai, kad sistema turi atitikti tikslus, kurių duomenų apsaugos požiūriu mes siekiame kitose Europos veiklos srityse.
<P>
Grįždamas prie klausimo dėl terminų nesilaikymo, norėčiau patikinti M. J. Marinescu, H. Laxą ir H. Lefrançois, kad puikiai suprantu jų išsakytą susirūpinimą dėl terminų atidėliojimo. Mes atidžiai stebime, kaip vykdomi SIS II sistemos parengimo centriniu lygmeniu darbai, taip pat nustatėme priemones, padėsiančias mums vykdyti atidžią stebėseną, o atitinkamos Komisijos tarnybos konkrečiai pasirūpins, kad tęsiant rangovų pradėtą darbą nepritrūktų išteklių.
<P>
Žinoma, jei būtina, galime griebtis su rangovu pasirašytose sutartyse numatytų sankcijų, kaip padarmano pirmtakas, paskyręs vienam iš rangovų 1 mln. EUR baudą. Tačiau gerb. pirmininke, ponai ir ponios, užuot griebęsis sankcijų, aš verčiau pasistengsiu užtikrinti, kad rangovai dirbtų efektyviai ir laikytųsi mūsų nustatytų terminų.
<P>
Tačiau SIS II sistemos įdiegimas susijęs ne vien tik su centrine SIS II sistema. Žinoma, valstybės narės taip pat privalo atlikti nemažą darbą. Džiaugiuosi, kad šiandien čia dalyvauja Tarybos, kuriai pirmininkauja Prancūzija, atstovas, nes žinau, kaip ši Taryba įsipareigojusi šiam projektui.
<P>
Siekdama padėti valstybėms narėms atlikti būtinus parengiamuosius darbus šalies lygmeniu, "SIS II draugai" ministrų grupė, suformuota Slovakijai pirmininkaujant Tarybai ir pripažinta dabar Tarybai pirmininkaujančios Prancūzijos, atlieka labai naudingą darbą. Šiai aukšto lygio grupei, kurios veikloje Komisija aktyviai dalyvauja, pavesta užduotis vykdyti SIS II sistemos diegimo valstybėse narėse stebėseną. Tik glaudžiai bendradarbiaudami galėsime įveikti šią problemą.
<P>
Dar norėčiau pasakyti, kad SIS II projektu mes nesiekiama paversti Europą tvirtove, mes tik stengiamės užtikrinti, kad panaikinus sienų kontrolę, Europos Sąjungai ir jos piliečiams neiškiltų didesnnetikrumo, smurto ir terorizmo grėsmė. Todėl negaliu leisti teigti, kad kurdami SIS II sistemą užveriame duris į Europą. Taip nėra. Mes tik norime užtikrinti, kad panaikinę sienas galėsime sukurti Europos piliečiams saugumo ir laisvės erdvę.
<P>
Tiek norėjau pasakyti, gerb. pirmininke. Bet kuriuo atveju norėčiau padėkoti Europos Parlamentui ir asmeniškai C. Coehlo už didžiulį indelį diegiant SIS II sistemos projektą, kuris, dar kartą norėčiau pabrėžti, yra raktas į sėkmingą Šengeno erdvės sukūrimą.
<SPEAKER ID="406" NAME="Carlos Coelho" LANGUAGE="FR">
Gerb. pirmininke, labai rizikuočiau, jei atsakydamas į jūsų, gerb. J. P. Jouyet'ai ir Komisijos Pirmininko pavaduotojau J. Parrot'ai, išreikštą pagarbą savo baigiamąjį žodį tarčiau prancūziškai, todėl padėkosiu jums savo gimtąja kalba. Pasiekti sutarimą Taryboje buvo nelengva užduotis, bet jums pavyko. Mums labiausiai rūpi du dalykai: aiškus atitinkamos Komisijos ir valstybių narių kompetencijos ribų apibrėžimas ir klausimas dėl Komisijos įgaliojimo.
<P>
Komisijos įgaliojimas negali baigtis pirmiau nei SIS II sistema pradės tinkamai veikti. Aš taip pat norėčiau padėkoti Tarybai, Komisijai ir visoms politinėms frakcijoms Piliečių laisvių, teisingumo ir vidaus reikalų komitete už darbą rengiant pakeitimus, dėl kurių rytoj balsuosime. Skaidrumo principas mums labai svarbus, nes piliečiai turi teisę būti informuoti apie Šengeno erdvę ir SIS II. Klausimu dėl Komisijos įgaliojimo norėčiau pasakyti, kad neterminuotas įgaliojimas yra nepriimtinas. Tačiau džiaugiuosi, kad mums pavyko atkreipti dėmesį į šį klausimą.
<P>
Baigdamas, gerb. pirmininke, norėčiau paaiškinti tiems, kurie gana nepalankiai kalbėjo apie SIS II sistemą, kodėl ši sistema mums patinka. SIS II mums patinka todėl, kad mums patinka laisvas judėjimas Europoje. Tačiau kad žmonės galėtų judėti Europoje laisvai, mes turime užtikrinti mūsų išorės sienų saugumą. Išorės sienų saugumas yra Europos piliečių laisvo judėjimo sąlyga. Būtent todėl mums būtinai reikia įdiegti SIS II sistemą.
<SPEAKER ID="407" NAME="Pirmininkas">
Diskusijos baigtos.
<P>
Balsavimas vyks rytoj.

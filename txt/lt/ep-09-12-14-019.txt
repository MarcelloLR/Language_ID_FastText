<CHAPTER ID="019">
Žaislų sauga (diskusijos) 
<SPEAKER ID="204" NAME="Pirmininkė">
Kitas klausimas - Komisijos pranešimas dėl žaislų saugos.
<SPEAKER ID="205" NAME="Günter Verheugen">
Komisijos pirmininko pavaduotojas. - (DE) Ponia pirmininke, gerbiamieji nariai, prieš Kalėdas mes visada kalbame apie žaislus, ir tai nkiek nestebina, nes tuo metu žmonės žaislais domisi labiausiai. Džiaugiuosi, kad šiemet mes vėl svarstysime šį klausimą, nes žaislų sauga yra labai svarbus klausimas Parlamentui, Tarybai ir Komisijai ir jai keliami labai aukšti reikalavimai.
<P>
Diskusijas šį vakarą paskatino Vokietijos žiniasklaidoje pasirodę pranešimai. Jie paskelbti remiantis Federalinio rizikos vertinimo instituto ir Techninės priežiūros asociacijos (Technischer Überwachungsverein) duomenimis. Nviena šių institucijų į Komisiją tiesiogiai nesikreipė. Vokietijos vyriausybtaip pat iki šiol nesikreipį Komisiją šiuo klausimu. Taigi mūsų žinios susijusios tik su minėtų dviejų institucijų spaudos pranešimais ir Vokietijos žiniasklaidos informacija. Vis dėlto šis klausimas yra labai rimtas ir jį reikia atidžiai apsvarstyti, net jei vienintelmūsų turima informacija būtų spaudos pranešimai.
<P>
Išnagrinėjus pranešimus paaiškėjo, kad spręstini keturi klausimai. Į pirmąjį klausimą atsakyti labai lengva. Remiantis Vokietijos techninės priežiūros asociacijos pranešimu, dideldalis patikrintų Vokietijos rinkoje esančių žaislų neatitinka dabartinių Europos Sąjungos teisės nuostatų. Šiuo atveju, ponios ir ponai, taisyklės yra visiškai aiškios. Jeigu valstybėje narėje nustatomas toks faktas, ji privalo nedelsdama informuoti apie tai visas kitas valstybes nares ir Europos Komisiją ir imtis reikalingų veiksmų. Galima imtis priemonių ir nedelsiant pašalinti šiuos produktus iš visos Europos rinkos ar uždrausti importą, jei produktai pagaminti už Europos Sąjungos ribų. Tikiuosi, kad Vokietijos valdžios institucijos nedelsdamos informuos kitas valstybes nares ir Komisiją per RAPEX. Galiu jus patikinti, kad prireikus uždrausti importą Komisija šiuos draudimus įves tiesiogiai ir nedelsdama. Vis dėlto, kaip jau sakiau, Vokietijos valdžios institucijos iki šiol nepateikKomisijai tokios informacijos.
<P>
Rinkos priežiūra - ir norėčiau tai aiškiai pasakyti - priklauso išimtinei valstybių narių kompetencijai. Europos Komisija, Parlamentas ir Taryba neturi jokių savarankiškų rinkos priežiūros priemonių. Jos priklauso išimtinei valstybių narių veiklos sričiai. Vis dėlto šalys, remiantis esamais teisės aktais, įskaitant Žaislų saugos direktyvą, yra įpareigotos vykdyti šią rinkos priežiūrą. Iš Vokietijos mane pasiekžinios apie tai, kad abejojama, ar šalies rinkos priežiūra galėtų atitikti naująją Žaislų saugos direktyvą, todėl šiuo klausimu norėčiau pasakyti vieną dalyką - kad Vokietijos vyriausybyra įpareigota užtikrinti, kad Vokietijos rinkos priežiūros institucijos sugebėtų vykdyti šiuos reikalavimus. Taigi, manau, atsakymas į šį klausimą yra aiškus.
<P>
Antrasis klausimas taip pat paprastas. Ši tema yra sena, dėl jos vyko intensyvios diskusijos Parlamente svarstant Žaislų saugos direktyvą, ir per labai svarbų vardinį balsavimą sprendimas buvo priimtas aiškia balsų dauguma. Klausimas susijęs su reikalavimu, kad žaislus privalomai sertifikuotų trečioji įstaiga. Pasiūlymą pateikVokietija, o jo iniciatorbuvo Vokietijos techninės priežiūros asociacija. Pasiūlymas buvo atmestas, nes trečiosios įstaigos atliktas sertifikavimas nesuteiktų jokio papildomo žaislų, kurie paprastai nėra techniškai sudėtingi, saugumo, nes šiuo atveju būtų sertifikuotas prototipas.
<P>
Bet, kaip žinome iš patirties, žaislų atveju problema yra ne prototipas, o tai, ar visi tiekėjai ir su pasiūlos grandine susiję subjektai tikrai laikosi mūsų nustatytų aukštų reikalavimų per visą gamybos procesą. Kaip ir kitose srityse, žaislų gamybos srityje mes tvirtai laikomės principo, kad gamintojas turi prisiimti visą atsakomybę, kad produktas atitiktų galiojančių teisės aktų reikalavimus. Nesvarbu, kokioje pasaulio šalyje yra gamintojai, mes negalime atleisti jų nuo šios atsakomybės.
<P>
Jeigu problemų dėl patikimumo kyla vienoje šalyje, turime kalbėtis su šia šalimi apie gamybos sąlygų gerinimą. Būtent tai Komisija ir daro, ir aš šiuo atveju kalbu apie Kiniją. Mes palaikome glaudžius ir intensyvius ryšius su Kinija dėl to, kaip galėtume užtikrinti, kad gamybos sąlygos šioje šalyje, kuri yra didžiausia žaislų gamintoja pasaulyje, atitiktų mūsų reikalavimus. Šioje srityje pasiekta pažangos, bet būtina padaryti daug daugiau.
<P>
Trečias klausimas susijęs su žaisluose esančiomis cheminėmis medžiagomis ir sunkiaisiais metalais. Šis klausimas yra ypač keblus ir sudėtingas. Mano politinis nurodymas kolegoms, rengusiems Žaislų saugos direktyvą, buvo įtvirtinti griežčiausias įmanomas taisykles - griežčiausias įmanomas! Šiai pozicijai taip pat pritarTaryba ir Komisija. Todėl į naująją direktyvą, kuri palaipsniui bus pradėta įgyvendinti nuo 2011 m., įtrauktos ribinės vertės atitiko tuometines mokslines žinias.
<P>
Vis dėlto mes žinome, kad šis procesas nuolat juda pirmyn - mokslas nuolat vystosi, gaunami nauji mokslinių tyrimų rezultatai ir išvados, todėl apdairiai parengėme tokią direktyvą, į kurią per komitologijos procedūrą, dalyvaujant Parlamentui, būtų galima labai greitai įtraukti naujas mokslines išvadas, atskleidžiančias, kad esama naujos rizikos, kuri nebuvo nustatyta anksčiau, ir kad anksčiau nustatytos per didelės ribinės vertės. Atsižvelgiant į esamus teisės aktus, priimtus Europos Parlamente, vertinant produktų keliamą riziką būtinas kompetentingo mokslinių tyrimų komiteto dalyvavimas.
<P>
Šiemet buvo dukart nurodyta apie galimas naujas mokslines išvadas. Pirmą kartą apie tai užsiminta laiške, kurį šių metų pavasarį man atsiuntVokietijos federalinmaisto, žemės ūkio ir vartotojų apsaugos ministrė. Laiške buvo kalbama apie kadmį. Aš nedelsdamas pasirūpinau, kad šis klausimas būtų perduotas mokslinių tyrimų komitetui siekiant ištirti naujas aplinkybes, susijusias ne tik su kadmiu, bet ir su kitais sunkiaisiais metalais. Tikimės, kad komitetas savo tyrimo išvadas pateiks per 2010 m. pirmąjį pusmetį - vėliausiai iki birželio mėn. pabaigos. Jeigu šiame tyrime išties bus gauti nauji duomenys, mes nedelsdami pateiksime pasiūlymą sugriežtinti direktyvą, kuri dar neįsigaliojo, kad 2011 m. ji įsigaliotų su dar griežtesnėmis ribinėmis vertėmis.
<P>
Antrasis atvejis yra sudėtingesnis ir sunkiau paaiškinamas. Jis susijęs su policikliniais aromatiniais angliavandeniliais, kurie supa mus kasdieniniame gyvenime - mes net nežinome, kad su jais susiduriame. Taigi, taip pat gavome informacijos, kad tikėtinai nustatytos per didelės šių policiklinių aromatinių angliavandenilių ribinės vertės. Mokslinių tyrimų komitetas taip pat nagrinėja šį atvejį. Rezultatai taip pat bus pateikti laiku, kad galėtume padaryti reikalingus pakeitimus.
<P>
Dabar norėčiau pažymėti, kad susidūrėme su problema, kurios mes, politikai, negalime išspręsti. Šie techniniai klausimai yra ypač sudėtingi. Galiu atvirai jums prisipažinti, kad ne visada suprantu man pateiktas ypač sudėtingas mokslines analizes. Nemanau, kad daug šio Parlamento narių, net jei šįvakar čia būtų susirinkę visi, galėtų teigti suprantą tokias analizes. Mes negalime jų suprasti, nes neturime reikalingo išsilavinimo. Todėl tam tikra prasme turime pasitikėti ekspertais. Štai kur didžiausia problema.
<P>
Mes visi žinome, kad mokslo istorijoje esama daug pavyzdžių, kai visuotinai priimtas mokslas vėliau paaiškėjo esąs klaidingas. Taip pat esama daug pavyzdžių, kai paaiškėja, kad vadinamosios mažumos nuomonės yra teisingos. Kaip, būdami politikai, mes galime nuspręsti, kai mokslininkai tarpusavyje nesutaria? Sprendimo mes negalime priimti, ir tokia yra mūsų, kaip politikų, darbo rizika, kurios negalime išvengti.
<P>
Europos institucijose tokiais atvejais laikomasi taisyklės vadovautis kompetentingų mokslinių tyrimų komitetų rekomendacijomis. Taip buvo padaryta ir šį kartą. Vis dėlto norėčiau atvirai pasakyti, kad į šią problemą žiūriu labai rimtai ir jeigu yra bent mažiausia tikimybė, kad gali būti pateikti nauji rezultatai, - net jeigu apie ją sužinome iš laikraščių pranešimų, - Komisija į tai žiūri labai rimtai ir perduoda tokius klausimus mokslininkams.
<P>
Paskutinis dalykas yra gana nemalonus. Turiu pasakyti, kad tikėjausi, jog valstybės narės vyriausybei priklausantis institutas laikysis minimalių deramo mokslinio elgesio reikalavimų. Federalinio rizikos vertinimo instituto teiginys, kuris buvo plačiai paskelbtas Vokietijos žiniasklaidoje, kad mūsų nustatytos policiklinių aromatinių angliavandenilių ribinės vertės padangoms yra šimtą kartų griežtesnės už nustatytąsias žaislams, yra gėdingas dalykas. Tai yra gėdingas dalykas, ir mokslininkai tai žino.
<P>
Tiesą sakant, padangų gamybai, ypač šiame procese naudojamiems naftos produktams, taikomos taisyklės, įvestos prieš priimant REACH ir Žaislų saugos direktyvą, ir šiuo atveju viena iš medžiagų yra naudojama kaip pamatinvertė. Vis dėlto ši medžiaga priklauso grupei medžiagų, kurių yra dar beveik šimtas. Taigi, pamatinę vertę reikia padauginti iš šimto. Taip gausime tikslią ribinę vertę, kuri taikoma kitiems Europos Sąjungoje esantiems produktams.
<P>
Kitaip tariant, tam tikrų naftos produktų naudojimo gaminant padangas ribinvertpagrįsta mažiausiu šių medžiagų kiekiu, kurį galima išmatuoti produkte. Tai taikytina ir žaislams. Kiekis apibrėžiamas mažiausiu išmatuojamu kiekiu. Galiu tik paraginti Federalinį institutą atsiimti savo klaidinantį ir nepagrįstą teiginį. Visiškai nepriimtina, kad turime aiškintis tokius dalykus.
<P>
Baigdamas kalbą dėl Žaislų saugos direktyvos norėčiau pasakyti, kad mes parengėme dokumentą, kuris, mūsų žiniomis ir įsitikinimu, atitinka geriausia, kas buvo įmanoma jį priimant. Dokumentas taip pat buvo parengtas taip, kad į jį bet kuriuo metu būtų galima įtraukti naujus rezultatus, kad mūsų žaislų saugos reikalavimai visada atspindėtų mokslinių tyrimų laimėjimus.
<SPEAKER ID="206" NAME="Andreas Schwab" LANGUAGE="DE">
Ponia pirmininke, Komisijos nary, norėčiau padėkoti už aiškią ir įtikinančią kalbą dėl svarstomų ribinių verčių. Europos liaudies partijos (krikščionių demokratų) frakcijos vardu - kai buvo svarstoma Žaislų saugos direktyva, mes taip pat buvome paskyrę pranešėją M. Thyssen - norėčiau pasakyti, kad taip pat norime, kad būtų pasiekta ir užtikrinta visapusiška apsauga nuo visų pavojingų medžiagų. Šiuo atveju turime ypatingą atsakomybę už mūsų vaikų sveikatą, taigi, ir už mūsų ateitį.
<P>
Ypač prieš Kalėdas, kaip minėjote, Komisijos nary, tėvai ir seneliai turi būti tikri, kurie žaislai yra saugūs jų vaikams ar anūkams ir kuriuos žaislus jie gali pirkti. Kaip ir jūs, aš taip pat raginu rinkos priežiūros institucijas valstybėse narėse, ypač Vokietijoje, atlikti savo pareigą ir pašalinti pavojingus žaislus iš rinkos. Manau, kad buvo priimtas teisingas sprendimas trečiųjų įstaigų sertifikavimo neįtraukti į bendrus žaislų vertinimo kriterijus.
<P>
Dėl ribinių verčių panašus prašymas buvo pateiktas prieš metus, kaip jūs jau minėjote. Tada aš parašiau jums laišką prašydamas perduoti klausimą nagrinėti Komisijos mokslinių tyrimų komitetui ir esu jums už tai labai dėkingas. Tada taip pat siekiau gauti daugiau mokslinių nuomonių iš Vokietijos ir sulaukiau atsakymų. Norėčiau pacituoti ištrauką iš Chemisches und Veterinäruntersuchungsamt Stuttgart (Štutgarto cheminių ir veterinarinių bandymų tarnybos) tyrimo: "Techniškai labai sunku palyginti ir įvertinti didesnes ribines vertes, nurodytas naujojoje direktyvoje, ir penkiolikos metų senumo DIN EN 713 vertes".
<P>
Manau, iš šios citatos aišku, kad kalbama ne apie paprastą problemos įbrukimą mokslui, sakant, kad "mes nenorime šio klausimo giliau nagrinėti, nes nenorime jo suprasti", o apie tikrus ir sunkius ekspertų ginčus. Akivaizdu, kad vienas Vokietijos institutas ypač tvirtai gina savo nuomonę. Vis dėlto raginu jus, Komisijos nary, padaryti viską, kad susiję mokslinių tyrimų institutai visi kartu sutartų dėl moksliškai objektyvios nuomonės.
<SPEAKER ID="207" NAME="Sylvana Rapti" LANGUAGE="EL">
Ponia pirmininke, kasmet šiuo metu tėvai stengiasi, kad Kalėdų senelis gautų vaikų laiškus. Šiuose laiškuose vaikai prašo žaislų. Vienas tų žaislų gali būti šis čia esantis žaislas, kuris taip pat gali būti vienas iš 104 žaislų, kuriuos kontroliuoja Vokietijos federalinis institutas, atsakingas už vartotojų prekėse esančių pavojingų medžiagų nustatymą.
<P>
Ką tik girdėjau Komisijos narį kaltinant institutą už tai, kad jis dirba savo darbą. Girdėjau jį apiberiant kaltinimais mokslininkus. Girdėjau jį apiberiant kaltinimais valstybes nares, atsakingas už priežiūrą. Klausiausi jo kalbos su dideliu susidomėjimu kaip ir visais atvejais, kai jis mums pasakodavo apie tai, kad visos ankstesnės direktyvos retkarčiais yra tobulinamos, papildant jas naujais duomenimis. Šis faktas tik įrodo, kad Vokietijos federalinis institutas tinkamai atlieka savo darbą. Todėl turime tai prisiminti.
<P>
Direktyva, kaip žinote, bus pradėta taikyti nuo 2011 m., nuo 2014 m. įsigalios nuostatos dėl cheminių medžiagų. Dar vienas dalykas: gruodžio 17 d., t. y. poryt, kiekviena valstybnarKomisijai pristatys savo projektą dėl rinkos priežiūros reglamento.
<P>
Šie projektai tiesiogiai susiję su kalėdine rinka. Jie tiesiogiai susiję su mūsų vaikų, žaidžiančių su mūsų nupirktais žaislais, sveikata. Galiausiai labai svarbu, kad diskusijos dėl žaislų kasmet nebūtų rengiamos šiuo metų laiku. Diskusijos dėl žaislų saugos turi vykti visus metus. Tai yra Komisijos atsakomybė.
<SPEAKER ID="208" NAME="Jürgen Creutzmann" LANGUAGE="DE">
Ponia pirmininke, Komisijos nary, Liberalų ir demokratų aljanso už Europą frakcija pritaria Vokietijos federalinio rizikos vertinimo instituto nuomonei, kad principas ALARA ("kiek įmanoma mažiau") turėtų būti taikomas vertinant kancerogenines medžiagas.
<P>
Antra, dėl šios priežasties Komisija turėtų įvertinti, ar Žaislų saugos direktyvoje nurodytos ribinės vertės atitinka šį principą.
<P>
Trečia, jeigu jos šio principo neatitinka, raginame Komisiją užtikrinti, kad iki Žaislų saugos direktyvos perkėlimo į valstybių narių nacionalinę teisę 2011 m. joje būtų įtvirtintos tokios ribinės vertės, kurios panaikintų bet kokią žaisluose esančių minkštinančių medžiagų grėsmę sveikatai.
<P>
Ketvirta, Žaislų saugos direktyvoje įtvirtintas principas, pagal kurį draudžiamos potencialiai kancerogeninės, mutageninės arba toksiškos reprodukcijai medžiagos, turėtų būti taikomas prieinamoms žaislų detalėms. Tai turi būti įgyvendinta nustatant ribinių verčių sąrašą, priešingu atveju ši direktyva yra bevertė.
<P>
Galiausiai būtina imtis geresnės ir veiksmingesnės rinkos priežiūros, nes Sąjungos nustatytas ribines vertes paprastai viršija į ES importuojami žaislai. Veiksminga rinkos priežiūra taip pat leis tikrinti ES gaminamus žaislus, kad būtų įsitikinta, kad jie atitinka ribines vertes.
<P>
Šešta, būtų visiškai nepriimtina, jei į ES importuojamiems žaislams būtų taikomi žemesni standartai nei žaislams, importuojamiems, pvz., į JAV. Vis dėlto Vokietijos federalinės maisto, žemės ūkio ir vartotojų apsaugos ministrės I. Aigner grasinimas imtis veiksmų ir savarankiškai uždrausti vadinamuosius "toksiškus žaislus", mano nuomone, yra visiškai netinkamas būdas spręsti problemą, turėsiantis neigiamų pasekmių pasitikėjimui Europos vidaus rinka. Nacionalinis populizmas ne tik griauna pasitikėjimą Europos institucijomis, jis taip pat kenkia Vokietijos federalinei vyriausybei, nes ji pritarŽaislų saugos direktyvai.
<SPEAKER ID="209" NAME="Heide Rühle">
Verts/ALE frakcijos vardu. - (DE) Ponia pirmininke, Komisijos nary, mes prašėme surengti šias diskusijas norėdami išsiaiškinti, kas šiuose pareiškimuose yra tiesa, o kas - tik populizmas. Tai buvo šių diskusijų pagrindas. Tikėjomės, kad Komisija kreipsis į žiniasklaidą anksčiau, bet jeigu šį klausimą pavyks išspręsti mūsų diskusijose, būsime labai patenkinti.
<P>
Džiaugiuosi jūsų pareiškimu, kad ketinate atlikti tyrimus dėl sunkiųjų metalų ir minkštinančių medžiagų. Manau, kad tokius tyrimus reikia atlikti kuo greičiau. Norėčiau pažymėti, kad naujų vėžio ligos atvejų tarp jaunesnių nei penkiolikos metų vaikų nuo 1980 m., kai buvo pradėti rinkti duomenys, iki 2006 m. padaugėjo 50 proc.
<P>
Piktybiniai augliai yra antroji pagal dažnumą vaikų mirties priežastis. Todėl turime imtis veiksmų, turime patikrinti, ar šie skaičiai teisingi, ir tinkamai reaguoti. Jeigu šie naujausi Vokietijos federalinio rizikos vertinimo instituto tyrimai parodys, kad persvarstyta Žaislų saugos direktyva neužtikrina pakankamos apsaugos nuo kancerogeninių minkštinančių medžiagų, turėsime imtis veiksmų.
<P>
Negalima leisti, kad per kontaktą su oda vaikai per valandą gautų daug kartų didesnį kancerogeninių medžiagų kiekį, nei jo esama keturiasdešimties cigarečių dūmuose. Šių medžiagų galima išvengti. Tyrimas rodo, kad techniškai tai galima įgyvendinti. 70 proc. parduodamų žaislų neperžengia nustatytų ribų. Taigi, galima reikalauti, kad kiti žaislai taip pat atitiktų šias ribines vertes. Tikėtina, kad tai yra kainos klausimas, bet kai kalbama apie grėsmę vaikų sveikatai, tokių dalykų negalima palikti reguliuoti rinkai. Reikia imtis politinių veiksmų ir atitinkamai patikslinti ir padidinti ribines vertes.
<P>
Žinoma, už rinkos priežiūrą atsakingos valstybės narės, o ne Europa, Parlamentas ar Komisija. Mes taip pat daug kartų raginome Vokietiją atsakingai laikytis įsipareigojimų rinkos priežiūros srityje ir imtis reikalingų veiksmų. Bet tai nereiškia, kad neturime imtis veiksmų, kai kyla abejonių, ar mūsų ribinės vertės atitinka naujausius mokslinių tyrimų rezultatus, todėl tikiuosi ir prašau, kad naujoji Komisija kuo greičiau pateiktų pasiūlymus Parlamentui ir mes galėtume patikslinti atitinkamas ribines vertes per komitologijos procedūrą.
<SPEAKER ID="210" NAME="Marianne Thyssen" AFFILIATION="PPE">
(NL) Ponia pirmininke, Komisijos nary, ponios ir ponai, vaikų - mūsų mažiausių ir pažeidžiamiausių vartotojų - saugumas visada buvo Europos liaudies partijos (krikščionių demokratų) frakcijos ir visų EP narių prioritetas, todėl prieš metus buvo priimta nauja ir griežta Žaislų saugos direktyva. Dėl puikaus bendradarbiavimo su Komisijos nariu ir jo tarnybomis, su Tarybai pirmininkaujančia valstybe nare ir su visų politinių frakcijų kolegomis EP nariais mums pavyko įveikti labai sunkią užduotį; ir greitai, tiksliau, per pirmąjį svarstymą. Visos institucijos buvo įsitikinusios, kad buvo priimtas griežčiausias pasaulyje teisės aktas, kurio priėmimą atidžiai stebėjo tokios šalys kaip Kinija ir JAV.
<P>
Parlamentas priėmprotingą sprendimą dėl trečiųjų įstaigų sertifikavimo ir laikėsi ypač griežtos pozicijos dėl cheminėms medžiagoms, pvz., alergenams ir sunkiesiems metalams, taikomų standartų. Mes pasisakėme už visišką kancerogeninių, mutageninių ir toksiškų reprodukcijai medžiagų (CMR) draudimą, išskyrus kelias išimtis, laikantis labai griežtų sąlygų. Šiame teisės akte numatytas pereinamasis laikotarpis, kuris yra logiškas ir būdingas šiai sistemai, bet jis yra trumpesnis už pramonės nurodytą jai priimtiną laikotarpį. Ponios ir ponai, galbūt mes visiškai suklydome priimdami šį teisės aktą, galbūt mokslas ir technologijos vystosi taip sparčiai, kad jį reikia keisti jau dabar, ir tai galima padaryti greitai per komitologijos procedūrą, galbūt viskas yra taip, kaip turėtų būti. Bet kuriuo atveju mes negalime žaisti su žmonių baime ir jų pagrįstu susirūpinimu dėl vaikų saugumo. Klausiausi Komisijos nario, juo tikiu ir matau, kad Komisija daro tai, ką turėtų daryti.
<P>
Jeigu paaiškėtų naujų pažeidimų šioje srityje, manau, jie mums būtų įrodymas, kad rinkos priežiūros sistema veikia. Taigi, turime du klausimus: ar teisės aktas vis dar atitinka esamą padėtį ir ar vykdoma tinkama rinkos priežiūra? Jeigu atsakymas į abu klausimus yra teigiamas, turime nepasiduoti populizmui ir paaiškinti žmonėms, kad nėra dėl ko jaudintis.
<SPEAKER ID="211" NAME="Christel Schaldemose" AFFILIATION="S&amp;D">
(DA) Ponia pirmininke, Komisijos nary, ačiū už įvadinę kalbą. Jeigu teisingai supratau, jūs norėjote, kad būtų pradėtas tyrimas dėl to, ar Vokietijoje parduodamų vaikų žaisluose esama per daug toksiškų medžiagų, kaip teigiama pateiktame tyrime. Jei tai tiesa, jūsų mintis yra sveikintina. Mums ypač svarbu imtis skubių veiksmų. Jei turime priežasčių įtarti, kad iškilusi grėsmmūsų vaikų saugumui, privalome imtis veiksmų. Būtume dėkingi, jei Komisija netrukus vėl grįžtų į Parlamentą ir praneštų, ar šiuose teiginiuose esama tiesos. Vis dėlto norėčiau pažymėti, kad kalbėdami apie minkštinančias medžiagas žaisluose kai kurie mokslininkai teigia, kad saugios jų ribos nėra. Vienintelis saugus dalykas - visiškai pašalinti minkštinančias medžiagas iš vaikiškų žaislų. Manau, mums reikia turėti poziciją šiuo klausimu ir apsvarstyti, gal turėtume sugriežtinti taisykles. Nesu įsitikinusi, ar taisyklės yra pakankamai geros, net ir esančios naujojoje Žaislų saugos direktyvoje.
<P>
Be to, yra dar vienas klausimas, kurį norėčiau iškelti. Prieš pusantro mėnesio gavome Komisijos tyrimą dėl naujojo rinkos priežiūros reglamento įgyvendinimo valstybėse narėse. Neginčytina, kad uždavinys užtikrinti tinkamą rinkos priežiūrą priklauso valstybėms narėms. Vis dėlto tyrimas atskleidė, kad nepaisant griežtesnių taisyklių tik dviejose valstybėse narėse buvo nuspręsta skirti daugiau lėšų rinkos priežiūrai. Turėtume siekti geresnių rezultatų. Geresnrinkos priežiūra reikalinga tam, kad būtų išvengta nemalonių atvejų apie rinkoje esančius nesaugius žaislus. Todėl taip pat tikiuosi, kad Komisija užtikrins, kad valstybės narės įgyvendintų keliamus uždavinius.
<SPEAKER ID="212" NAME="Anna Hedh" AFFILIATION="S&amp;D">
(SV) Ponia pirmininke, norėčiau padėkoti Komisijos narui G. Verheugenui už tai, kad atvyko pas mus pristatyti šio svarbaus klausimo. Turime didelę atsakomybę užtikrinti, kad mūsų vaikams nekiltų grėsmir jie nesusirgtų. Pasinaudodama proga norėčiau iškelti porą klausimų, susijusių su Komisijos įsipareigojimais, kuriuos ji prisiėmper derybas prieš balsavimą per pirmąjį svarstymą dėl Žaislų saugos direktyvos, taip pat prieš balsavimą mūsų plenarinėje sesijoje.
<P>
Derybose dalyvavusios politinės frakcijos susitarpanaikinti kai kuriuos triukšmo reikalavimus, nes komiteto patvirtintame tekste buvo nurodyti konkretūs decibelų lygiai. Komisija teigė, kad šie lygiai gali būti per aukšti, ir pasiūlvietoj jų nustatyti standartą, pagrįstą didžiausiu ilgalaikio ir trumpalaikio triukšmo lygiu. Ką nuveikKomisija siekdama užtikrinti, kad žaislai nesukeltų klausos pablogėjimo? Kada bus parengtas standartas, nurodantis didžiausią leistiną žaislų triukšmo lygį?
<P>
Taip pat norėčiau atkreipti dėmesį į įspėjamųjų pranešimų šrifto dydį. Mums ir šiuo atveju buvo pasakyta, kad jo klausimas bus išspręstas parengiant standartą. Kokia Komisijos nuomondėl šiuo atveju taikytinų taisyklių? Kada turėtų būti parengtas mažiausio galimo įspėjamųjų pranešimų šrifto dydžio standartas?
<SPEAKER ID="213" NAME="Małgorzata Handzlik" AFFILIATION="PPE">
(PL) Žaislų saugos klausimas kelia didelį susidomėjimą, ypač prieš Kalėdas, kai pradedame galvoti apie tai, kokius žaislus pirkti mūsų mažiausiems. Praėjusioje EP kadencijoje buvo rastas, mano nuomone, labai geras sprendimas, kaip padidinti žaislų, su kuriais žaidžia mūsų vaikai, saugą. Deja, šių nuostatų poveikio mums teks palaukti. Vis dėlto tikiuosi, kad jos duos realių rezultatų.
<P>
Norėčiau padėkoti Komisijai už surengtą Toys Road Show, nes ši iniciatyva yra labai svarbi ir padeda įmonėms pasiruošti pokyčiams, kurie laukia įsigaliojus direktyvai.
<P>
Ponios ir ponai, mane sujaudino kita informacija. Lapkričio mėn. pabaigoje JAV vartotojų produktų saugos komisija nusprendgrąžinti iš rinkos daugiau kaip milijoną vaikiškų lovyčių. Dar vienas milijonas lovyčių grąžinta iš Kanados rinkos. Vaikiška lovytyra kasdienio naudojimo daiktas, ir vaikų kontaktas su lovyte galbūt yra net dažnesnis nei jų kontaktas su žaislais. Atsižvelgdama į naudojimo mastą, norėčiau, kad Komisija pakomentuotų šį klausimą. Ar galime būti tikri, kad Europos rinkoje esančios vaikiškos lovytės yra saugios?
<SPEAKER ID="214" NAME="Anja Weisgerber" AFFILIATION="PPE">
(DE) Ponia pirmininke, Komisijos nary, aš taip pat norėčiau padėkoti jums už aiškią kalbą. Svarbu pabrėžti, kad Žaislų saugos direktyva labai pagerino mūsų vaikų apsaugą. Ją priimdami visi siekėme parengti griežčiausią pasaulyje teisės aktą. Vis dėlto daug tėvų ir senelių yra susirūpinę, kaip jūs sakėte, dėl Vokietijos federalinio rizikos vertinimo instituto tyrimo. Turime savęs paklausti, ar instituto pareiškimai ir nuomonyra teisingi. Bet kuriuo atveju turime atidžiai išanalizuoti faktus, nes kalbama apie mūsų vaikų apsaugą.
<P>
Taigi norėčiau jums nuoširdžiai padėkoti už tai, kad parodėte, jog esate pasiruošę tai padaryti. Vis dėlto manau, kad klausimą būtina išspręsti greičiau. Kaip jūs sakėte, mokslinių tyrimų komiteto išvados bus pateiktos ne anksčiau kaip kitais metais, per pirmąjį metų pusmetį. Jos turi būti pateiktos anksčiau. Kalbama apie mūsų vaikų apsaugą. Norėčiau pasakyti, kad nesuprantu, kodėl Federalinis institutas savo nuomonę paskelbtik dabar.
<SPEAKER ID="215" NAME="Georgios Papanikolaou" AFFILIATION="PPE">
(EL) Ponia pirmininke, per pastaruosius metus buvo daug atvejų, - vien 2000 m. tokių atvejų buvo 36, - kai vaikams prireikskubaus chirurginio gydymo dėl žaisluose esančių pavojingų medžiagų. Taip pat norėčiau priminti EP nariams, kad praėjusią savaitę Amerikoje buvo paskelbtas pranešimas, kad trečdalyje rinkoje esančių žaislų esama pavojingų cheminių žaislių.
<P>
Todėl turėtume suprasti, kad Europos CE atitikties ženklo neužtenka, kad būtų galima užtikrinti žaislų saugumą. Jis suteikiamas įmonei pateikus dokumentus, o ne po prevencinio produkto patikrinimo vietoje, todėl negalime laikytis prielaidos, kad žaislai yra saugūs.
<P>
Taigi siekdami užtikrinti, kad mūsų vaikai - jų neturiu, bet tikiuosi kada nors susilaukti - gautų, kaip minėta anksčiau, Kalėdų senelio dovanas, kurios būtų visiškai saugios ir kurios nekeltų nerimo tėvams, turime daryti spaudimą valstybėms narėms, kad jos vykdytų visapusiškus patikrinimus ir, žinoma, griežtintų esamus teisės aktus.
<SPEAKER ID="216" NAME="Günter Verheugen">
Komisijos pirmininko pavaduotojas. - (DE) Ponia pirmininke, ponios ir ponai, džiaugiuosi, kad diskusijose parodytas bendras sutarimas. Norėčiau pasakyti įžanginę pastabą. Mes kalbame apie Vokietijos federalinį rizikos vertinimo institutą, kuris man jau žinomas kaip linkęs teikti paniką visuomenėje sukeliančius pareiškimus, apie tyrimų rezultatus neinformavus Komisijos ar kurios nors kitos Europos institucijos. Galite spręsti patys. Vienintelis man žinomas dalykas yra tas, kad keliamas klausimas dėl tolesnio šio instituto finansavimo iš Vokietijos federalinio biudžeto. Galbūt tai paaiškina, kodėl institutas vykdo aktyvias viešųjų ryšių akcijas, bet akivaizdžiai nėra toks susirūpinęs, kad leistų mums tinkamai išanalizuoti gautas išvadas.
<P>
Vis dėlto - manau, kad šiuo atveju buvau neteisingai suprastas - net perskaitę ką nors žiniasklaidoje, mes priimame gautą informaciją kaip galimų naujų mokslinių tyrimų rezultatų ženklą, todėl perdaviau ją mokslinių tyrimų komitetui. Čia išsakytas raginimas man tai padaryti nereikalingas. Gavęs informaciją, kad gali būti naujų mokslinių tyrimų rezultatų, susijusių su žaislų sauga ir su mūsų nustatytomis ribinėmis vertėmis, ją nedelsdamas persiunčiu mokslinių tyrimų komitetui.
<P>
Vis dėlto norėčiau pakartoti, kad neturėtumėte tikėtis, jog priimsiu sprendimą dėl nesutarimų, kylančių tarp mokslininkų, metodikos klausimais, lygiai kaip aš negaliu tikėtis, kad tai padarytumėte jūs. Jūs negalite to padaryti. Aš negaliu to padaryti, ir jūs negalite. Galiu tik pasakyti, kad galimų ribinių verčių apskaičiavimo metodikos klausimas buvo kruopščiai išnagrinėtas Parlamente, Taryboje ir Komisijoje. Be to, Vokietijos instituto nuomonei nepritaria nvienas kitas mokslinis institutas Europoje - nvienas! Pasakykite man, jeigu manote, kad turėčiau paklusti vienintelio instituto nuomonei ir ignoruoti kitų institutų nuomonę, ir galėsite mane peikti. Aš negaliu prisiimti tokios atsakomybės. Nvienas iš jūsų taip pat negali jos prisiimti. Vis dėlto noriu dar kartą pakartoti: jeigu bus pateikti bet kokie nauji tyrimų rezultatai, procesas bus pradėtas.
<P>
Ponia A. Weisgerber, jūs minėjote, kad procesas turėtų būti spartesnis - deja, jo neįmanoma paspartinti. Kalbama apie labai sudėtingus mokslinius dalykus. Reikalingi bandymai. Gal jūs to nežinote, bet reikia išsamių bandymų su gyvūnais, pvz., kad būtų galima įvertinti tokio pobūdžio teiginius. Negalima priversti mokslininkų pateikti rezultatus per nustatytą laiką. Apgailestauju, bet tai neįmanoma. Todėl norėčiau paprašyti jūsų pasitikėti manimi, kai sakau, kad mokslinių tyrimų komitetas mums nurodgalėsiąs pateikti pagrįstus rezultatus iki kitų metų vidurio, ir jis tai padarys. Remdamasi šiais rezultatais Komisija nedelsdama pateiks naujus pasiūlymus, paaiškėjus, kad esama naujų mokslinių tyrimų rezultatų. Tikiuosi, dabar viskas aišku.
<P>
Pone J. Creutzmanai, principas dėl mažiausios įmanomos rizikos naudojimo galioja. Galiu tai išsiaiškinti ir be Federalinio rizikos vertinimo instituto pagalbos. Reikalavimų, kuriuos jūs iškėlėte, taip pat laikomasi.
<P>
Ponia H. Rühle, jūs sakote, kad aš turėjau anksčiau kreiptis į žiniasklaidą. Nustebsite, jei pasakysiu, kad aš tai padariau. Bet mano ramus faktų išdėstymas nepateko į Vokietijos žiniasklaidą ir aš nemanau, kad šįvakar Parlamente pasakyti žodžiai taip pat galėtų patekti į Europos žiniasklaidą, ypač į Vokietijos žiniasklaidą, Vis dėlto aš paskelbiau reikalingą pareiškimą ir paaiškinau faktus. Mielai pateiksiu jums jo tekstą.
<P>
Ponia Davidson, mes turime griežčiausią teisės aktą pasaulyje. Turime juo didžiuotis. Ši Komisija neleis, kad kas nors pasaulyje ją aplenktų užtikrinant didžiausią įmanomą žaislų saugą.
<P>
Ponia Ch. Schaldemose, turiu su jumis sutikti ir pasakyti, kad neturėtų būti ginčijama valstybių narių atsakomybuž rinkos priežiūrą. Visiškai sutinku, kad svarbiausias šiuo atveju - įgyvendinimo klausimas, todėl esame tam pasiruošę.
<P>
Paskutinis, A. Hedh iškeltas, klausimas yra labai svarbus. Kalbėdama apie skirtingose srityse taikomus standartus jūs pateikėte du pavyzdžius, iš kurių vienas buvo susijęs su triukšmo šaltiniais. Europos standartizacijos institucijoms buvo išsiųstos reikalingos instrukcijos. Vis dėlto standartai niekuo nesiskiria nuo kitų mokslinių darbų. Negalima tikėtis jų sulaukti per savaitę, per vieną ar kelis mėnesius. Tam reikia laiko. Vis dėlto visi standartai, apie kuriuos buvo kalbėta, yra rengiami ir bus parengti laiku. Jie leis mums atlikti tikslų produktų palyginimą ir stiprinti rinkos priežiūrą.
<P>
Norėčiau atkreipti dėmesį į paskutinį aspektą. Vaikiškos kėdutės, apie kurias čia buvo kalbėta ir dėl kurių saugos kilo problemų JAV, nėra žaislai. Todėl jos nepatenka į Žaislų saugos direktyvos taikymo sritį, ir joms taikoma Bendroji produktų saugos direktyva. Neturėtume slapstytis nuo amerikiečių. Europoje taikoma bendros produktų saugos sistema per kelis pastaruosius metus įrodsavo vertę. Galime pagrįstai tikėtis, kad nesaugiems produktams pasirodžius Europos rinkoje kitos valstybės narės ir Komisija bus apie juos informuotos ir bus imtasi reikalingų veiksmų.
<SPEAKER ID="217" NAME="Pirmininkė">
Diskusijos baigtos.
<P>
Raštiški pareiškimai (Darbo tvarkos taisyklių 149 straipsnis)
<SPEAKER ID="994" NAME="Jim Higgins  " AFFILIATION="PPE">
raštu - Džiaugiuosi, kad 2011 m. įsigalios naujoji Direktyva 2009/48/EB dėl žaislų saugos, nors tenka apgailestauti, kad ji dar nebus įsigaliojusi per 2010 m. Kalėdų laikotarpį, kai parduodama dauguma ES pagamintų arba į ją importuotų žaislų. Tikiuosi, kad valstybės narės perkels visas šios svarbios direktyvos nuostatas iki galutinės jos įgyvendinimo datos, kad užtikrintų didesnę tėvų, kaip vartotojų, dvasios ramybę.
<SPEAKER ID="993" NAME="Artur Zasada  " LANGUAGE="PL">
Pasinaudodamas šiomis diskusijomis norėčiau atkreipti dėmesį į būtinybę tobulinti Europos sužalojimų duomenų bazę, kurioje taip pat kaupiama informacija apie mirties ir kūno sužalojimų atvejus, susijusius su įvairių vaikams skirtų produktų naudojimu. Duomenų bazturėtų būti svarbi vartotojų apsaugos, įskaitant mažiausius ir labiausiai neapsaugotus vartotojus, sistemos dalis. Deja, remiantis Lenkijos standartizacijos komiteto Techninio mažiems vaikams skirtų produktų ir žaislų saugos komiteto eksperto nuomone, vis dar nėra tinkamai užtikrintas greitas valstybių narių ir Europos Komisijos keitimasis informacija dėl produktų, keliančių grėsmę, ir kai kurios šalys imasi nepakankamų priemonių, kad būtų išvengta arba būtų apribotas tokių produktų patekimas į rinką. Norėčiau paprašyti, kad šis klausimas būtų kruopščiai išnagrinėtas.

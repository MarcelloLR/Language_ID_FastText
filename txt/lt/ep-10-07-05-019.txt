<CHAPTER ID="019">
2009 m. Peticijų komiteto veiklos metinataskaita (diskusijos) 
<SPEAKER ID="143" NAME="Pirmininkas">
Kitas klausimas - Carloso José Iturgaiz Angulo pranešimas Peticijų komiteto vardu dėl 2009 m. Peticijų komiteto veiklos metinės ataskaitos.
<SPEAKER ID="144" NAME="Carlos José Iturgaiz Angulo" LANGUAGE="ES">
Pone pirmininke, man malonu atvykti čia ir, kaip kiekvienais metais, pristatyti Peticijų komiteto 2009 m. veiklos ataskaitą.
<P>
Kaip žinote, tais metais Peticijų komiteto veikla buvo išskirtintuo, kad baigėsi šeštoji ir prasidėjo septintoji Parlamento kadencija, todėl smarkiai pakito komiteto sudėtis, nes du trečdaliai jo narių pirmą kartą įsitraukį komiteto veiklą.
<P>
Pranešime siekiame pristatyti aiškią Peticijų komiteto metų veiklos viziją, taip pat išsamiau paaiškinti, kaip teikiamos peticijos Europos Parlamentui, kokie galimi jų svarstymo rezultatai, ką galima jomis pasiekti ir kokie yra jų trūkumai. Šiame pranešime taip pat įvertinama pažanga, padaryta taikant ankstesnes rekomendacijas, kuriomis buvo siekiama pagerinti komiteto veiklą, ir įvardijami su Lisabonos sutarties įsigaliojimu susiję svarbiausi ateities iššūkiai.
<P>
2009 m. gruodžio 1 d. įsigaliojusioje Lisabonos sutartyje patvirtinamas vienas Europos pilietybės ramsčių - teisteikti peticijas Europos Parlamentui, taip pat padedami pagrindai aktyviau įtraukti visuomenę į Europos Sąjungos sprendimų priėmimo procesus, suteikiant europiečiams galimybę teikti Europos Sąjungos teisės aktų pasiūlymus ar pakeitimus. Todėl Peticijų komiteto nariai džiaugiasi tuo, kad pagal Darbo tvarkos taisyklių 50 straipsnį, bendradarbiaudami su Konstitucinių reikalų komitetu, jie gali rengti pranešimą dėl Europos piliečių iniciatyvos, kuris turėtų būti baigtas šių metų pabaigoje. Be to, pagal tą pačią Lisabonos sutartį Parlamento Peticijų komitetas turėtų palaikyti glaudesnius darbo santykius su panašiais valstybių narių nacionalinių ir regioninių parlamentų komitetais, siekdamas skatinti tarpusavio supratimą dėl peticijų Europos klausimais ir taip užtikrinti galimybę atsakyti visuomenės nariams per trumpiausią laiką ir deramiausiu lygiu.
<P>
Norėčiau taip pat atkreipti jūsų dėmesį į tai, kad įsigaliojus Lisabonos sutarčiai Pagrindinių teisių chartija tapo teisiškai privaloma, ir pabrėžti Chartijos svarbą siekiant, kad pagrindinės teisės būtų aiškesnės ir matomesnės visiems europiečiams. Tikiu, kad imsimės visų reikiamų procedūrinių priemonių, kad būtų atsižvelgta į visus ES prisijungimo prie Europos žmogaus teisių ir pagrindinių laisvių apsaugos konvencijos institucinius aspektus. Šis tikslas gyvybiškai svarbus, turint omenyje, kad Peticijų komiteto nariai kiekvieną dieną susiduria su nuosavybės teisių pažeidimo problemomis kai kuriose valstybėse narėse žinodami, kad nei komitetas, nei Parlamentas neturi galimybių imtis jokių teisinių veiksmų.
<P>
Taip pat pabrėžčiau puikius Parlamento ir Europos ombudsmeno tarpusavio santykius. Ypač vertiname Europos ombudsmeno pastangas geriau informuoti visuomenę apie savo veiklą, taip pat jo siekį nustatyti ir ištirti Europos institucijų netinkamo administravimo atvejus. Todėl pritariame minčiai, kad Europos ombudsmenas turėtų parengti Europos Sąjungos administracijos tarnautojų elgesio kodeksą.
<P>
Raginame sukurti elektroninę skaitmeninę sistemą, kurioje būtų skelbiama informacija apie įvairius visuomenei prieinamus skundų teikimo būdus ir apie tai, kuris iš jų labiausiai tiktų norint apginti jos interesus; siekiant šio tikslo reikėtų sukurti vieno langelio principu grindžiamą skaitmeninę sistemą.
<P>
Vis dėlto ne viskas vyko sklandžiai. Norėčiau naudodamasis proga pareikšti protestą dėl praktikos, kurią nuo 2007 m. nuolat taiko Vadovybės ir Komunikacijos generaliniai direktoratai, kurie pagal Darbo tvarkos taisyklių 201 straipsnio 1 dalį dokumentus, kurie nėra peticijos, registruoja kaip peticijas. Turiu omenyje vadinamąsias "ne peticijas". Joms nagrinėti be reikalo švaistomas laikas, taip pat tam reikia papildomai skirti darbuotojų. Kad geriau suvoktumėte šios minties svarbą, pateiksiu vieną skaičių: vadinamųjų "ne peticijų" dalis sudaro 25 proc. visų įregistruojamų peticijų. Tokia netinkamo administravimo praktika kelia grėsmę ES piliečių teisėms.
<P>
Galiausiai, bet ne mažiau svarbu, norėčiau pabrėžti būtinybę priimti vidinį peticijų nagrinėjimo elgesio kodeksą. Tuo tikslu raginčiau sekretoriatą ir frakcijų atstovus padirbėti rengiant nariams skirtą atnaujintą vadovą dėl Peticijų komiteto vidaus tvarkos ir procedūrų.
<P>
Baigdamas paskutinius savo žodžius - ir ar galėtų būti kitaip, pone pirmininke, - skiriu komiteto sekretoriatui, dėkodamas už darbą ir pagalbą rengiant šį pranešimą.
<SPEAKER ID="145" NAME="Maroš Šefčovič">
Komisijos pirmininko pavaduotojas. - Pone pirmininke, pirmiausia norėčiau padėkoti C. Iturgaizui už puikų pranešimą ir už labai svarbų darbą, atliktą jį rengiant. Turiu pripažinti, kad užtikrindamas pranešimo kokybę pranešėjas pasieknetgi daugiau nei jo pirmtakšiuo klausimu M. McGuinness, kuriai taip pat pavyko parengti labai svarbų ir informatyvų pranešimą.
<P>
Išnagrinėjusi šį pranešimą, Komisija aptiko jame daug svarbių detalių ir pasiūlymų, kaip ateityje pagerinti mūsų darbą ir bendradarbiavimą. Visiškai akivaizdu, kad turime pripažinti didėjančią peticijų svarbą. Galime pastebėti, kad tikrai daugėja teikiamų peticijų ir platėja jose svarstomų klausimų spektras. Norėčiau naudodamasis proga pagirti naująją Peticijų komiteto pirmininkę E. Mazzoni už tai, kad ji per labai trumpą laiką sugebėjo įnešti į komiteto ir Komisijos veiklą naujos energijos bei veržlumo ir dabar kuria puikią bendradarbiavimo atmosferą su kitais Parlamento komitetais ir su Komisija.
<P>
Norėčiau tęsti pakartodamas, kad Komisija, žinoma, yra visiškai pasirengusi bendradarbiauti su Peticijų komitetu visais su peticijomis susijusiais klausimais. Esame pasirengę teikti ekspertų pagalbą, pasiūlyti išnagrinėti - o tai labai svarbu - svarstomų klausimų kontekstą ir tinkamai keistis informacija svarbiausiais klausimais. Dėl laiko stokos leiskite man apsiriboti tik trimis aspektais, kurie, Komisijos nuomone, yra labai įdomūs ir svarbūs.
<P>
Svarbiausiu aspektu laikome tai, kad pranešėjas pripažįsta, jog, atsižvelgiant į viso bendradarbiavimo aplinkybes, svarbus vaidmuo tenka bendradarbiavimui su nacionalinėmis valdžios institucijomis ir nacionaliniais parlamentais. Ką tik labai atidžiai išklausiau jo mintis dėl glaudaus bendradarbiavimo užmezgimo su valstybių narių peticijų komitetais. Labai dažnai yra taip, kad nacionalinės valdžios institucijos yra atsakingos už jų įgyvendinimą.
<P>
Antra, suprantu jūsų raginimą užtikrinti didesnį Komisijos skelbiamos informacijos aiškumą ir patogumą vartotojui. Šioje srityje stengiamės pagerinti savo veiklą, ir norėčiau išskirti naują kokybišką Europos interneto svetainę, kurioje stengiamės peticijų teikėjus supažindinti su svarbia informacija.
<P>
Trečia, labai džiaugiuosi, kad pastarąją savaitę pavyko sudaryti Europos Parlamento ir Komisijos pagrindų susitarimą dėl pranešime iškelto specialaus klausimo dėl informacijos apie suinteresuotųjų subjektų dabartinius įgaliojimus, susijusius su nustatomais pažeidimais. Labai džiaugiuosi, kad šiuo klausimu mums pavyko rasti sprendimą.
<P>
Žinau, kad man skirtas laikas baigėsi, todėl baigsiu savo kalbą. Laukiu diskusijos ir labai dėkoju už puikų pranešimą.
<SPEAKER ID="146" NAME="Pascale Gruny" LANGUAGE="FR">
Pone pirmininke, Komisijos nary, ponios ir ponai, pirmiausia norėčiau padėkoti C. Iturgaiz Angulo už nuveiktą darbą.
<P>
Pritariu pranešimo turiniui ir nenoriu grįžti prie šio atskiro klausimo. Vis dėlto norėčiau pabrėžti C. Iturgaiz Angulo keliamus du svarbius klausimus. Pirmiausia svarbu informuoti piliečius apie skirtumus tarp piliečių iniciatyvų, peticijų teikimo Europos Parlamentui procedūros ir Europos ombudsmeno vaidmens. Vis dar esama per daug sumaišties. susijusios su kiekviena šių priemonių. Antra, susitikdama su savo rinkimų apygardos žmonėmis suvokiu, kad jie niekada nėra girdėję apie teisę teikti peticijas Europos Parlamentui. Kaip galime užtikrinti, kad piliečiai gautų aiškesnę informaciją ir galėtų pasinaudoti visais esamais ištekliais? Siekiant šio tikslo Europos Parlamentui svarbu turėti geresnių ryšio priemonių.
<P>
Ar žinote, kad šiuo metu nėra jokios interneto svetainės, kurioje būtų suprantamai paaiškinta, kaip teikti peticiją? Taip pat nėra jokios prieinamos informacijos, kuria remdamiesi peticijų teikėjai galėtų tikruoju laiku stebėti jų peticijų nagrinėjimo pažangą Parlamente. Šis skaidrumo trūkumas nepanaikinamas be jokios pateisinamos priežasties.
<P>
Reikia daugiau aiškumo, kad piliečiai suvoktų, jog mes esame čia, kad jiems padėtume. Mūsų komitetas veikia ir dirba jų naudai ir esame pasirengę juos išklausyti. Europos Parlamentas privalo dėti visas turimas pastangas, kad užpildytų šią bendravimo spragą ir pabrėžtų nuveiktus darbus. Tiesa, jie nėra teisėkūros pobūdžio, bet dėl to ne mažiau svarbūs. Mums turėtų labiausiai rūpėti piliečių problemos, ir mūsų komitetas dirba kiekvieną dieną siekdamas šio tikslo.
<SPEAKER ID="147" NAME="Chrysoula Paliadeli" LANGUAGE="EL">
Pone pirmininke, Komisijos nary, būdama Peticijų komiteto pirmininko pavaduotoja, aš taip pat norėčiau padėkoti savo geram bičiuliui C. Iturgaizui už parengtą labai svarbų pranešimą, ypač dėl to, kad, įvertinęs statistikos duomenis, jis pabrėžia labai svarbų vaidmenį, kurį palaikant Europos piliečių ir Parlamento santykius atlieka Peticijų komitetas kartu su Europos ombudsmeno institucija, stiprindami piliečių pasitikėjimą Europos Sąjunga ir jos atstovais.
<P>
Šiuo atžvilgiu Komisijai tenka prievolė, ir džiaugiuosi, kad M. Ševčovič ją jau paminėjo (užbėgdamas man už akių), bendradarbiauti su Peticijų komiteto nariais tam, kad būtų mažinamas biurokratinis mąstymas ir padedama Komisijai veiksmingiau reaguoti į prašymus palengvinti Peticijų komiteto darbą, reguliariai teikiamos jam ataskaitos dėl pažeidimų tyrimų procedūrų ir kad būtų sukurta nauja interneto svetainė, kurioje piliečiai būtų informuojami apie įvairius skundų teikimo būdus, kuriais jie galėtų pasinaudoti ES ir nacionaliniu lygmeniu.
<P>
Tikiu, kad Komisija skirs deramą dėmesį C. Iturgaizo pranešimui ir pasinaudos jo išvadomis kuriant Europos tapatybę ir stiprinant sanglaudą.
<SPEAKER ID="148" NAME="Marian Harkin">
ALDE frakcijos vardu. - Pone pirmininke, pirmiausia noriu padėkoti pranešėjui už labai išsamų pranešimą.
<P>
Šešerius metus buvau pakaitinPeticijų komiteto narir per tą laiką labai artimai bendradarbiavau su kai kuriais peticijų autoriais bei labai atidžiai išklausydavau kitus.
<P>
Pirmas dalykas, kuris man visada kelia susirūpinimą, yra tai, kad piliečiai visiškai kitaip įsivaizduoja ES institucijas, nei mes, Parlamento, ar jūs, Komisijos, nariai. Manau, mums reikia pabandyti įsijausti į peticijų teikėjų vaidmenį. Manau, kad jei siekiame tikrai veiksmingų ir patogių piliečiams procesų, turime surengti ką nors panašaus į peticijų autorių forumą, įsiklausyti į jų mintis ir pasinaudoti jomis įgyvendinant greitesnes teigiamas permainas.
<P>
Daugelis piliečių siųsdami peticijas Europos Parlamentui griebiasi paskutinio šiaudo savo ilgoje kovoje ir dažnai jau būna labai nusivylę. Mums tenka atsakomybkaip įmanoma labiau palengvinti šią kovą, ir iš tiesų pasiūlymas padaryti interneto svetainę apie ES piliečių teises patogią naudotis ir veikiančią vieno langelio principu, mano nuomone, yra puikus. Bet taip pat turime padėti piliečiams per visą procesą, aiškiai ir laiku paaiškindami jiems, kaip vyksta visa procedūra.
<P>
Nepriimtinų peticijų klausimas kyla kiekvienais metais ir, manau, reikia jį vertinti tikroviškai. Niekuomet nesugebėsime visiškai išaiškinti piliečiams, kokius įgaliojimus turi ir kokių neturi Europos Sąjunga, todėl manau, kad daug svarbiau, jei peticijos yra nepriimtinos, aiškiai ir paprastai paaiškinti tai jų teikėjams ir, svarbiausia, siunčiamame atsakyme nurodyti, į kokią instituciją jie galėtų kreiptis vėliau.
<P>
Du pastebėjimai pabaigai. Pritariu 17 punktui, kuriame Komisija raginama imtis veiksmų dėl klaidinančių žinynų leidėjų. Kiekvienais metais daugelyje, jei ne visose valstybėse narėse, klaidinančių žinynų leidėjai daro spaudimą smulkiajam verslui ir grasina dėl jų imtis teisinių veiksmų.
<P>
Galiausiai E konstatuojamojoje dalyje rašoma apie tiesioginį ES teisės aktų poveikį piliečiams ir pastarųjų sugebėjimą geriausiai įvertinti jų pranašumus ir trūkumus. Mes, teisės aktų leidėjai, ir Komisijos nariai, jų iniciatoriai, turime įsiklausyti į šiuos vertinimus ir pasinaudoti jais kaip tvirtinimo grandine, kuri sustiprintų mūsų veiksmingumą ir neleistų patekti į aklavietę.
<SPEAKER ID="149" NAME="Margrete Auken" LANGUAGE="DA">
Pone pirmininke, aš taip pat norėčiau padėkoti C. Iturgaizui už svarbų pranešimą, kuriame daug puikių punktų. Kadangi turiu nedaug laiko savo nuomonei išsakyti, daugiausia dėmesio skirsiu mūsų teikiamiems pakeitimams.
<P>
Privalome kalbėti aiškiai, jei norime, kad piliečiai suprastų mūsų veiklą. Tai nesusiję su kam nors reiškiamais priekaištais, atvirkščiai, mūsų darbas buvo vaisingas. Vietos ir nacionalinės valdžios institucijos mus išklausė. Neteisingai suvokiamo mandagumo jausmo vedami vien abstrakčiai kalbame šiais klausimais ir toks elgesys trukdo daugelio mano kolegų Parlamento narių ketinimams padaryti mūsų veiklą naudingesnę piliečiams.
<P>
Pakeitimu Nr. 1 norime aiškiai parodyti, kad ES teismas yra viršesnis už nacionalinius teismus. Skaitant pranešimą galėtų susidaryti įspūdis, kad galutinis žodis tenka nacionaliniams teismams. Vis dėlto piliečiai gali kreiptis į mus taip pat ir dėl jų šalių teismuose nenagrinėjamų bylų. Priešingu atveju daugumai žmonių būtų beveik neįmanoma, bent jau dėl finansinių priežasčių, pasiekti, kad jų skundai būtų išgirsti.
<P>
Pakeitimas Nr. 4, mano nuomone, galbūt pats svarbiausias. Nenorime suteikti Komisijai galimybės išvengti atsakomybės už tai, kad valstybės narės nesilaiko Bendrijos teisės. Siūlomi nauji metodai - puiku, bet išklausiusi Komisijos nario komentarus negalėčiau pasakyti, ar tai nėra Komisijos mėginimas išvengti įsipareigojimų, ko privalome jai neleisti.
<P>
Pabaigai keletas žodžių apie mūsų pakeitimą Nr. 5 dėl Peticijų komiteto vidaus tvarkos ir veiklos metodų, kurie beveik nesusiję su plenariniais posėdžiais. Trumpai tariant, dabartinės taisyklės ir metodai veikia puikiai, todėl prisiminkime posakį: nereikia taisyti to, kas nesulaužyta! Jau ir taip sugaišome per daug brangaus laiko šiai diskusijai.
<SPEAKER ID="150" NAME="Zbigniew Ziobro" LANGUAGE="PL">
Pone pirmininke, aš taip pat iš pradžių norėčiau padėkoti pranešėjui už darbą.
<P>
Norėčiau pabrėžti, kad įsigaliojusi Lisabonos sutartis turės esminę įtaką komiteto veiklai, nors siekiant pritaikyti ją prie naujų Sutarties reikalavimų prireiks papildomų pastangų. Patekome į naują padėtį, kurioje Parlamentui turėtų tekti svarbus vaidmuo, ypač dirbant prie naujosios piliečių iniciatyvos, kad ši priemonpateisintų savo paskirtį - būti sudedamąja Europos Sąjungos sprendimų priėmimo proceso dalimi. Peticijų komitetui tenka pagrindinis vaidmuo įgyvendinant Parlamento, kaip priežiūros institucijos, galias. Verta prisiminti pavyzdį, kai buvo skundžiamasi dėl Vokietijos jaunimo reikalų tarnybų, kurios apsunkindavo tėvų iš kitų valstybių narių galimybes pasinaudoti savo tėvų teisėmis. Šis klausimas buvo ištirtas komitete atkreipiant dėmesį į šios srities pažeidimus.
<P>
Peticijų komitetui taip pat tenka svarbus vaidmuo stebint Europos Komisijos veiklą. Kaip pavyzdį galime paminėti pranešimą dėl parengiamųjų "Nord Stream" investicinio projekto darbų ir kilusių įtarimų, kad projektas neatitinka visų aplinkosaugos reikalavimų.
<P>
Trečias svarbus veiksnys, kurį verta prisiminti svarstant Peticijų komiteto veiklą, susijęs su privalomo pobūdžio suteikimu Pagrindinių teisių chartijai. Ši tema bus taip pat intensyviai nagrinėjama būsimoje komiteto veikloje.
<SPEAKER ID="151" NAME="Willy Meyer" LANGUAGE="ES">
Savo frakcijos vardu taip pat norėčiau prisidėti prie sveikinimų ir padėkos C. Iturgaizui. Manau, kad mums pristatyta išsami ataskaita apie intensyvią komiteto veiklą 2009 m.
<P>
Ši intensyvi veikla susijusi su peticijomis, kuriomis vis veiksmingiau naudojasi visuomenė, turint omenyje, kad bendras peticijų skaičius, palyginti su 2008 m., padidėjo. Esu įsitikinęs, kad tai patvirtina, jog visuomentikrai suvokia Parlamentą kaip labai naudingai veikiančią instituciją, kuriai galima teikti visokio pobūdžio peticijas: dėl aplinkosaugos problemų, pagrindinių teisių, teisingumo, vidaus rinkos ir t. t.
<P>
Siunčiama vis daugiau peticijų: sąrašo viršuje - Vokietija, Ispanija, Italija ir Rumunija. Tikiuosi, kad ši eilės tvarka neturės nieko bendra su poryt vyksiančių rungtynių rezultatu ir Vokietija nepakils aukščiau už Ispaniją. Vis dėlto tiesa, kad mes svarstome visuomenei tikrai naudingą priemonę.
<P>
Manau, kad pranešimas vertingas ne vien tuo, kad jame nurodomi spręstini klausimai siekiant veiksmingesnės peticijų procedūros, bet ir tuo, kad į šiuos klausimus atkreipiamas Europos Komisijos dėmesys.
<P>
Pirmiausia peticijų teikimo tvarkos supaprastinimas priimtinas mums visiems, taip pat ir Parlamentui. Vis dėlto svarstant visus su ES įgaliojimais susijusius klausimus, pvz., ekosistemos valdymo, aplinkos ir pan., pageidautume daug greitesnio Komisijos reagavimo, taip pat ir siunčiant įspėjamuosius laiškus valstybėms narėms. Juos reikia siųsti greičiau, nes, kaip žinoma Komisijai, gavus laišką arba net įsikišus Europos Sąjungos Teisingumo Teismui dažnai būna per vėlu: bendra žala ir žala aplinkai jau būna neatitaisoma.
<P>
Todėl manau, kad labai svarbu sugebėti daug greičiau reaguoti sprendžiant konkrečius klausimus. Būtina reaguoti daug greičiau tuomet, kai gaunama peticija ir Komisija sutinka, kad buvo padaryta žala ar pažeistos Europos aplinkos apsaugos direktyvos, kad procedūra greičiau pasiektų teismą ir būtų užkertamas kelias neatitaisomai žalai.
<P>
Tokią patirtį sukaupėme 2009 m.: mano šaliai Ispanijai tai buvo labai rimtų sukrėtimų metai. Ispanija buvo viena iš tų šalių, kurioms didžiausią poveikį padarnekontroliuojama miestų plėtra. Todėl M. Auken pranešimas tuo metu buvo labai svarbus. Norėčiau jums priminti, pvz., Granadiljos uostą.
<P>
Mūsų paskutinis apsilankymas Huelvoje, susijęs su taršos upės žiotyse padariniais, parodė, kad tai iš tiesų labai naudinga priemonė. Esu įsitikinęs, kad visuomenbūtų mums dėkinga, jei sugebėtume pagreitinti ir supaprastinti Komisijos veiksmus ir sugebėtume užtikrinti didesnį jų poveikį tais atvejais, kai pažeidžiami aplinkos apsaugos reglamentai.
<SPEAKER ID="152" NAME="Angelika Werthmann" AFFILIATION="NI">
(DE) Pone pirmininke, peticijų teisįtvirtinta Lisabonos sutartyje kaip svarbi sudedamoji Europos Sąjungos pilietybės dalis. Daugiausia peticijų siunčia Vokietijos ir Ispanijos piliečiai. Mano tėvynAustrija smarkiai atsilieka nuo lyderių. Esu tikra, kad plataus masto visuomenės informavimas padarytų teigiamą įtaką stiprinant Europos Sąjungos integraciją.
<P>
Europos Sąjungoje priimami sprendimai daro tiesioginę įtaką piliečių kasdienybei. Teikdami peticijas piliečiai gali palaikyti tiesioginius ryšius su Europos institucijomis, kurios dažnai suvokiamos kaip labai abstrakčios ir biurokratinės.
<P>
Vis dėlto institucijoms šios peticijos taip pat naudingos, nes jose dažnai pabrėžiamas Europos Sąjungos teisės įgyvendinimo būdas. Vienas tokių pavyzdžių - išsilavinimo ir profesinės kvalifikacijos bei darbo patirties tarpusavio pripažinimas. ES teikia paramą daugeliui skirtingų judumo programų. Tarpusavio pripažinimas svarbus užtikrinant sėkmingą šių programų veikimą.
<P>
Europos Sąjungos piliečiams atstovaujama Europos Parlamente. Vien dėl šios priežasties jiems svarbu turėti galimybę tiesiogiai kreiptis į mus teikiant peticijas. Būdama Peticijų komiteto nartaip pat aktyviai dirbu siekdama geriau informuoti visuomenę apie komiteto veiklą ir padidinti jo veiksmingumą. Jei Europos Sąjungos piliečiai daugiau žinotų apie ES įgaliojimus, būtų galima išspręsti didelio nepriimtinų peticijų skaičiaus problemą.
<P>
Paskutinis, bet ne mažiau svarbus pastebėjimas: aš taip pat norėčiau padėkoti pranešėjui už šį pranešimą.
<SPEAKER ID="153" NAME="Erminia Mazzoni" AFFILIATION="PPE">
(IT) Pone pirmininke, ponios ir ponai, sveikinu atvykusį Komisijos narį M. Ševčovičių ir atkreipiu jūsų dėmesį į tai, kad šioje diskusijoje nedalyvauja Tarybos atstovas.
<P>
Kaip žinote, pone pirmininke, Europos Sąjunga jau daugelį metų stiprina Europos pilietybės koncepciją, nes pastaroji labai svarbi jos politiniam teisėtumui ir visų pirma siekiui plėtoti plataus masto demokratinio atstovavimo planus. Kaip ir visos tarptautinės organizacijos, Europos Sąjunga negali imtis sutarčių teisėje neapibrėžtų veiksmų ar plačiai interpretuoti savo turimų galių.
<P>
Jai būdingas dar vienas ypatingas, iš jos steigėjų Europos svajonės paveldėtas bruožas - būti "sukurtai žmonių". Ypač paskutinėje, neseniai įsigaliojusioje Lisabonos sutartyje Europos institucijos susiejamos su politiniu kontekstu siekiant, kad jame aktyviau dalyvautų piliečiai - mūsų kuriamos žmonių Europos pagrindas.
<P>
Europos Parlamento Peticijų komitetas yra vieninteltiesioginpriemonė, kuria piliečiams sudaromos sąlygos aktyviai dalyvauti Europos institucijų gyvenime. Pakanka paminėti, kad komiteto darbotvarkrengiama remiantis piliečių paklausimais, o ne Komisijos instrukcijomis. Parlamentas ir Komisija privalo daugiau dėmesio skirti jo veiklai ir rezultatams.
<P>
2009 m. veiklos ataskaitoje, už kurią dėkoju C. Iturgaiz Angulo, galime konstatuoti ir aukštai įvertinti išaugusį piliečių aktyvumą, nepaisant praeityje Komisijos rodyto akivaizdaus nenoro bendradarbiauti su Peticijų komitetu.
<P>
Per pastaruosius metus pagerinome vidaus procedūras, pradėjome gaunamų peticijų vertinimo metodikos peržiūrą ir pasiūlėme visų minėtą sistemą, skirtą interneto svetainei modernizuoti, siekdami padaryti ją patogesnę piliečiams. Tai buvo vaisingi metai...
<P>
(Pirmininkas nutraukkalbėtoją)
<P>
Norėčiau baigti savo kalbą palinkėjimais kitiems metams: tikiuosi vaisingesnio bendradarbiavimo su Komisija, taigi pritariu M. Ševčovičiaus minėtiems trims aspektams, kurie, tikiuosi, bus įgyvendinti. Be to, tikiuosi, kad šiam komitetui galės atitekti specialus vaidmuo, atsižvelgiant į svarstomą piliečių iniciatyvos procedūrą.
<SPEAKER ID="154" NAME="Kinga Göncz" AFFILIATION="S&amp;D">
(HU) Aš taip pat norėčiau pasidžiaugti šiuo pranešimu. Manau, jame pateikiama tiksli sudėtingų 2009 m. veiklos informacija. Pasikeitbeveik du trečdaliai Peticijų komiteto narių, o peticijų skaičius padidėjo, nors gana nedaug. 2009 m. taip pat buvo įdomūs tuo, kad ratifikuodama Lisabonos sutartį ir jai įsigaliojus Europos Sąjunga bandsumažinti demokratijos trūkumą.
<P>
Tiesa, kad Peticijų komitetas nedalyvauja teisėkūros procese, todėl daugelis mano, kad jo veikla nėra tokia svarbi kaip kitų komitetų. Vis dėlto jam tenka svarbus vaidmuo mažinant demokratijos trūkumą užmezgant piliečių ir ES institucijų ryšius. Svarbi grįžtamoji informacija mums yra šiek tiek padidėjęs įteiktų peticijų skaičius. Vis dėlto nepriimtinų peticijų skaičius sumažėjo nedaug. Turėtume geriau informuoti piliečius, kad šie žinotų, kokiais atvejais galima teikti komitetui savo peticijas.
<P>
Esu įsitikinusi, kad dar viena mums visiems svarbi grįžtamoji informacija susijusi su dabartinėmis sritimis, dėl kurių siunčiamos peticijos. Tai daugiausia sritys, kuriose netinkamai perkelti ES teisės aktai, arba kuriose piliečiai pageidauja didesnių ES įgaliojimų, pvz., aplinkos apsauga ir žmogaus teisės. Daugėja su laisvu judėjimu, teismais ir vidaus rinka susijusių peticijų. Manau, kad visos jos labai svarbios.
<P>
Taip pat norėčiau pabrėžti, kad komitetas privalo glaudžiai bendradarbiauti su Europos Komisija, ypač su jos nariu M. Ševčovičiumi. Be jo pagalbos komiteto veikla būtų daug mažiau veiksminga. Manau, labai svarbu greitai priimti sprendimus tose srityse, kuriose dėl mūsų delsimo gali būti padaroma neatitaisoma žala. Laiko veiksnys reikšmingas ir dėl daugelio kitų priežasčių, todėl labai svarbu bendradarbiauti su Komisija. Norėčiau paminėti dar vieną dalyką. Negalime nagrinėti peticijų vienodai greitai visomis kalbomis. Nėra pakankamas mažų tautų kalbas mokančių komiteto darbuotojų skaičius. Šioje srityje reikia gerinti padėtį ir paspartinti mažų tautų kalbomis parašytų peticijų nagrinėjimo procedūras.
<SPEAKER ID="155" NAME="Peter Jahr" AFFILIATION="PPE">
(DE) Pone pirmininke, teisteikti peticijas yra viena svarbiausių Europos Sąjungos piliečių teisių. Šia teise suteikiama galimybatkreipti dėmesį į Europos Sąjungoje galimai pažeidžiamas piliečių teises arba nepagarbą joms. Todėl teikiamos peticijos yra geras rodiklis vertinant Europos teisinės sistemos veiklą. Dėl šios priežasties džiaugiuosi, kad iš viso buvo pateikta 1 900 peticijų, t. y. daugiau nei 2008 m.
<P>
Vis dėlto Europos piliečiai taip pat turi teisę gauti deramus, tinkamus ir greitus atsakymus. Tai reiškia, kad privalome kartu pagerinti mūsų darbo įpročius ir vidaus procedūras. Pirmiausia privalome daug greičiau atskirti vadinamąsias "ne peticijas". Jos neturėtų būti įtrauktos į bendrąjį oficialųjį darbo procesą. Antra, privalome atmesti arba greičiau perduoti kitoms institucijoms peticijas, už kurių nagrinėjimą nesame atsakingi. Trečia, Peticijų komiteto nariai turėtų greičiau užmegzti dialogą su peticijų autoriais.
<P>
Peticijų komitetas turi didelę galimybę paversti Europos Sąjungą šiek tiek gyvybingesne jos piliečių labui. Manau, kad mes kartu, o sakydamas "mes" turiu omenyje Peticijų komitetą, Komisiją ir kompetentingas administracijos struktūras, turėtume artimiausiu metu plačiai ir deramai pasinaudoti šia galimybe.
<P>
Dar kartą labai dėkoju pranešėjui už puikų pranešimą.
<SPEAKER ID="156" NAME="Simon Busuttil" AFFILIATION="PPE">
(MT) Aš taip pat norėčiau pradėti nuo padėkos kolegai C. Iturgaizui už šį pranešimą. Jo pranešimas svarbus todėl, kad buvo rengiamas svarbiame komitete, o Peticijų komitetas svarbus todėl, kad jungia mus su Europos piliečiais. Teigiamas komiteto veiklos aspektas yra tai, kad kreipdamiesi į jį piliečiai turi galimybę išsakyti savo nuomonę, o jame užtikrinama, kad jų balsas būtų išgirstas, kas galbūt yra dar svarbiau. Yra kelios vietos, kuriose piliečiai jaučiasi tikrai išklausomi, ir komitetas, žinoma, viena jų.
<P>
Norėčiau prisiminti pranešimą, kurį 2006 m. Peticijų komiteto vardu rengiau apie klaidinančius žinynų leidėjus: žinynų leidėjus, kurie ragina piliečius ir smulkiojo verslo įmones skelbtis jų leidžiamuose žinynuose neinformuodami apie tai, kad siūlo mokamą reklamą. Juridiniai vienetai, pvz., organizacijos, mokyklos, bibliotekos, kurios netgi nėra verslo įmonės, tapo šių žinynų leidėjų aukomis. Tame pranešime paraginau Komisiją parengti teisės aktą, kuriuo būtų galima kartą ir visiems laikams išspręsti šį klausimą. Deja, pasiūlymo nesulaukėme ir aš toliau reikalausiu, kad jis būtų pateiktas. Todėl prašau Komisijos nario pasižymėti šį klausimą, nes manau, kad jis labai svarbus.
<SPEAKER ID="157" NAME="Lena Kolarska-Bobińska" AFFILIATION="PPE">
(PL) Pone pirmininke, pranešime labai aiškiai parodoma, kokia svarbi Peticijų komiteto ir visos peticijų teikimo sistemos reikšmEuropos demokratijai. Per ją reaguojame į kiekvieną dieną žmonių patiriamas problemas, bet dar svarbiau yra tai, kad piliečiai mums praneša, jei valstybių narių institucijos arba pačios valstybės narės nesilaiko Europos teisės. Peticijų komitete aptariame šiuos klausimus, prieiname prie išvadų, bet vėliau neturime supratimo, ar valstybės narės atsižvelgia į mūsų sprendimus.
<P>
Todėl neturime jokių tikrų mechanizmų, kad galėtume stebėti, ar mūsų darbas buvo veiksmingas ir ar buvo įsiklausyta ir atsižvelgta į mūsų sprendimus. Be to, labai sunku atlikti stebėseną, jei nesiimama tolesnių veiksmų ir mes nežinome, kas vyksta vėliau. Taip pat kartais nutinka ir taip, kad kai kurios peticijos vėl grįžta pas mus ir skundai kartojasi.
<P>
Vienas tokių pavyzdžių - 2006 m. peticija, kuri mums vėl buvo įteikta 2010 m. ir kurią vėl ketiname nagrinėti. Peticijos autorius prieštaravo dujotiekio tarp Rusijos ir Vokietijos statybai Baltijos jūros dugnu ir nurodjo keliamas grėsmes natūraliai gamtinei aplinkai. 2008 m. Europos Parlamente buvo patvirtintas pranešimas, kuriame buvo raginama sustabdyti Šiaurės dujotiekio statybą Baltijos jūros dugnu. Mūsų komitetas reikalavo, kad Europos Komisija patikrintų, ar buvo kruopščiai įvertinta padėtis ir ar Europos Komisija kontroliavo šį klausimą. Paaiškėjo, kad nebuvo atliekama stebėsena, ir klausimas vėl grįžo pas mus. Todėl turime atidžiai pamąstyti ir sukurti stebėsenos sistemą, kad galėtume nustatyti, kas nutinka peticijoms, kai baigiame jas nagrinėti.
<SPEAKER ID="158" NAME="Mairead McGuinness" AFFILIATION="PPE">
Pone pirmininke, norėčiau padėkoti pranešėjui. Norėčiau pasinaudoti man suteiktu laiku ir pristatyti Parlamento dėmesiui naują informaciją, susijusią su Peticijų komiteto veikla 2006 ir 2007 m., kai įsteigėme tyrimo komitetą dėl draudimo bendrovės "Equitable Life". Aš buvau šio komiteto pirmininkė. 2007 m Parlamente vyko balsavimas dėl pranešimo, kuriame JK vyriausybbuvo raginama pripažinti savo atsakomybę ir sumokėti kompensacijas JK, Airijoje, Vokietijoje ir kitur gyvenantiems "Equitable Life" draudimo liudijimų turėtojams. Šiomis dienomis daugelis jūsų galbūt sulaukėte nusiskundimų iš savo rinkėjų, kurie yra susirūpinę dėl šių kompensacijų dydžio. Yra siūloma kompensuoti tik apie 20 proc. patirtos žalos. Tyrimo komitetas, kuriam vadovavau, siekne to. Norėčiau, kad Parlamentas, o ypač Komisija, atidžiai išnagrinėtų šį klausimą. Esu įsitikinusi, kad naujoji JK vyriausybturėtų laikytis savo inauguraciniame pareiškime duotų pažadų ir įsipareigoti visiems liudijimų turėtojams deramai ir garbingai išmokėti kompensacijas.
<SPEAKER ID="159" NAME="Sonia Alfano" AFFILIATION="ALDE">
(IT) Pone pirmininke, manau, kad teisteikti peticijas yra viena svarbiausių Europos piliečių turimų priemonių, siekiant aktyviai dalyvauti Europos Sąjungos politiniame gyvenime.
<P>
Vykdydama savo, kaip Parlamento narės, įgaliojimus tarnavimo piliečiams ir pagarbos jiems dvasia ir manydama, kad priimdamas sprendimus Europos Parlamentas privalo teikti pirmenybę šiems aspektams, dažnai domėdavausi teikiamomis peticijomis...
<P>
(Pirmininkas papraškalbėtojos kalbėti lėčiau)
<P>
Dažnai domėdavausi teikiamomis peticijomis ir jų nagrinėjimo pažanga atsakingame komitete. Deja, nepaisant to, kad Parlamento Darbo tvarkos taisyklių 5 straipsnio 3 dalyje nurodoma, jog Parlamento nariai turi teisę susipažinti su visais Europos Parlamento ar komiteto turimais dokumentais, turėjau konstatuoti, kad e. peticijų vidaus duomenų bankas prieinamas tik atsakingojo komiteto nariams. Kreipiausi į minėtąjį komitetą, bet, deja, negavau atsakymo.
<P>
Manau, kad tokia diskriminacija, mažinanti piliečių peticijų svarbą ir daranti žalą Parlamento komiteto veiklai, privalo būti nedelsiant sustabdyta. Mums skiriama mažai laiko, pone pirmininke, todėl mėginame viską pasakyti per vieną minutę.
<SPEAKER ID="160" NAME="Elena Băsescu" AFFILIATION="PPE">
(RO) Pirmiausia norėčiau padėkoti C. Iturgaizui už jo pastangas rengiant šį pranešimą.
<P>
Lisabonos sutartimi buvo patvirtinta Europos Sąjungos piliečių teisteikti peticijas Europos Parlamentui. Vis dėlto, kad galėtų būti išnagrinėtos, šios peticijos privalo būti susijusios su viena iš ES veiklos sričių.
<P>
Dėl šios priežasties pateikiau pataisą, kurioje raginama būsimojoje interaktyvioje peticijų interneto svetainėje pateikti kuo išsamesnę informaciją apie ES atsakomybę įvairiose srityse. Tai vienintelis būdas išvengti ES ir nacionalinių valstybių įgaliojimų supainiojimo ir sumažinti nepriimtinų peticijų skaičių.
<P>
Esu įsitikinusi, kad ateityje Komisija privalės nuolat bendradarbiauti su Europos ombudsmenu, kad nereikėtų rengti specialiųjų pranešimų, kaip 2008 m. įteikto skundo Nr. 676 atveju.
<SPEAKER ID="161" NAME="Anneli Jäätteenmäki" AFFILIATION="ALDE">
(FI) Dėkoju C. Iturgaiz Angulo už nepaprastai informatyvų pranešimą. Nesu komiteto narė, bet šiame pranešime puikiai pristatomas jo darbas ir peticijų procedūros naudingumas.
<P>
Peticijų procedūra naudinga, netgi jei visuomenei ji beveik nežinoma. Šioje srityje reikia vis dar daug ką nuveikti. Reikės daug ką nuveikti ir įsigaliojus Lisabonos sutarčiai bei įgyvendinus šią naująją piliečių iniciatyvą. Svarstydami jos taisykles turėsime pasitelkti Peticijų komiteto veiklos patirtį, kad nereikėtų iš naujo išradinėti dviračio. Kita vertus, privalome kuo plačiau informuoti visuomenę apie tai, kad peticijos skiriasi nuo piliečių iniciatyvos.
<SPEAKER ID="162" NAME="Andrzej Grzyb" AFFILIATION="PPE">
(PL) Pone pirmininke, šis pranešimas įdomus, kaip ir komiteto veikla. Neseniai, o ypač per pastarąją Parlamento kadenciją, komitetas labai išpopuliarėjo dėl atskirų pranešimų, bet taip pat įdomios yra ir pranešėjo išvados, tarp kurių norėčiau pabrėžti būtinybę geriau bendradarbiauti su nacionaliniais parlamentais ir sudaryti sąlygas piliečiams gauti informacijos. Čia visiškai pritariu P. Gruny, kad turėtume dėti daugiau pastangų populiarindami peticijų vaidmenį, ombudsmeno veiklą ir piliečių iniciatyvos svarbą.
<P>
Be to, man atrodo labai svarbu teikti informaciją apie peticijų nagrinėjimo pažangą, taip pat informuoti apie patvirtintos rezoliucijos, kurioje apibendrinami Peticijų komiteto darbo rezultatai, įgyvendinimą. Kaip pavyzdį būtų galima pateikti L. Kolarskos-Bobinskos minėtą atvejį: buvo patvirtinta rezoliucija dėl "Nord Stream", ir piliečiai, pvz., mano šalyje, teiraujasi, kas bus toliau. Koks šios rezoliucijos poveikis? Taip tikroviškai reaguojama į Europos Parlamento veiklą.
<SPEAKER ID="163" NAME="Czesław Adam Siekierski" AFFILIATION="PPE">
(PL) Iš pradžių norėčiau atkreipti jūsų dėmesį ir pabrėžti Peticijų komiteto - institucijos, kuri patikimai ateina į pagalbą vidutiniam ES piliečiui, didėjančią svarbą. Teisteikti peticijas Europos Parlamentui yra svarbi demokratijos forma ES lygmeniu. Daugeliui skirtingas problemas patiriančių žmonių tai svarbus būdas apginti savo interesus.
<P>
Norėčiau atkreipti jūsų dėmesį į būtinybę bendradarbiauti ir palaikyti ryšius tarp Europos Parlamento Peticijų komiteto ir jo atitikmenų nacionaliniuose parlamentuose, siekiant sukurti bendrą ir papildomą piliečių teisių apsaugos sistemą. Ypač svarbios Peticijų komiteto atliekamos Europos Komisijos veiklos stebėsenos funkcijos.
<P>
Galiausiai norėčiau paminėti būtinybę supažindinti mūsų piliečius su skirtingų ES ir nacionalinių institucijų įgaliojimais.
<SPEAKER ID="164" NAME="Maroš Šefčovič">
Komisijos pirmininko pavaduotojas. - Pone pirmininke, jei pamėginčiau susitelkti į pagrindinius diskusijos elementus, manau, galėčiau suskirstyti juos į tris svarbias dalis: pirmoji - tai geresni ryšiai ir geresninformacijos sklaida; antroji - Europos Parlamento ir Komisijos bendradarbiavimas; ir trečioji - susijusi su visais pažeidimų nagrinėjimo procedūrų klausimais.
<P>
Dėl geresnių ryšių pritariu gerbiamiems Parlamento nariams, kad visiškai akivaizdu, jog turėtume stengtis geriau skleisti informaciją ir ieškoti būdų paaiškinti piliečiams, kas yra Europos piliečių iniciatyva ir kuo ji skiriasi nuo peticijų, kokios yra svarbiausios teisės ir kokios jų susijusios su ombudsmeno veikla. Informacijos apie ES trūksta, todėl manau, kad turime bendradarbiauti ieškodami būdų, kaip geriau skleisti mūsų piliečiams teikiamą informaciją.
<P>
Atnaujindami interneto svetainę mėginome pagerinti Komisijos turimas ryšių priemones. Kaip minėjau įžanginėje kalboje, naujoji Europos interneto svetainskirta būtent šiai problemai spręsti. Jau informavome Vidaus rinkos ir vartotojų apsaugos komitetą apie atliktus interneto svetainės atnaujinimo darbus ir tikimės, kad šis komitetas mielai pasidalys turima informacija su Peticijų komitetu. Džiaugtumėmės sulaukę PETI ar kitų Europos Parlamento komitetų pastabų apie tai, kaip pagerinti svetainės veiklą ir kaip geriau pristatyti informaciją mūsų piliečiams.
<P>
Patvirtinus Europos piliečių iniciatyvą, jie gautų naują galimybę nustatyti visų mūsų, vykdančių Europos teisėkūros veiklą, darbotvarkę. Norėčiau ypač nuoširdžiai padėkoti PETI komitetui, nes jo patirtis ir patarimai buvo labai vertingi rengiant reglamento projektą dėl Europos piliečių iniciatyvos (EPI). Esu tikras, kad labai glaudžiai bendradarbiausime artimiausiomis dienomis ir mėnesiais, kai šis klausimas bus svarstomas Europos Parlamente ir kai EPI bus patvirtinta - svarstydami, kaip galėtume geriau dirbti naudodamiesi šia priemone ir dirbdami su piliečiais, kurie ja naudosis.
<P>
Komisija pasirengusi glaudžiai bendradarbiauti su Parlamentu, nes suvokiame, kokios svarbios peticijos yra mūsų piliečiams, ir suprantame, kad geriausias atsakymas yra teisingas, greitas ir neatidėliotinas. Negavę tokio atsakymo, piliečiai nusivilia. Kartais nelengva atsakyti greitai, nes rengiant atsakymus reikalinga labai išsami analizir nuodugnios teisės studijos. Reikia surinkti daug papildomos informacijos, o tai kartais užtrunka, bet esu tikras, kad kartu su Parlamentu ieškosime būdų, kad procesai šioje srityje vyktų geriau ir greičiau.
<P>
Paskutinis aspektas susijęs su pažeidimų nagrinėjimu. Norėčiau patikinti gerbiamus Parlamento narius, kad labai rimtai atsižvelgiame į šį klausimą, ir galite tuo įsitikinti perskaitę pradėtų pažeidimų procedūrų sąrašą. Komisijai tai įprastas procesas. Svarbiausias Komisijos tikslas - paraginti visas valstybes nares laikytis Europos teisės ir visų direktyvų. Stengiamės pasinaudoti visomis turimomis priemonėmis, tarp jų ir keitimusi nuomonėmis bei raginimais valstybėms narėms ištaisyti netinkamai perkeltus Europos teisės aktus. Jei tai nepadeda, tuomet kreipiamės į Teisingumo Teismą, prašydami ištaisyti netinkamai perkeltą Europos teisės aktą. Anksčiau esame gavę paklausimų iš Europos Parlamento suteikti daugiau informacijos apie pažeidimų nagrinėjimų procedūras. Labai džiaugiuosi, kad dabar pavyko susitarti dėl to, kaip ši informacija bus teikiama ateityje, įsigaliojus Parlamento ir Komisijos pagrindų susitarimui. Esu tikras, kad turėdami papildomos informacijos galėsite pasinaudoti savo teisėmis ir daryti įtaką valstybėms narėms, siekiant užtikrinti, kad būtų gerbiama Europos teisė.
<P>
Pasižymėjau kitus išsamius klausimus ir komentarus ir perduosiu juos atsakingoms tarnyboms.
<SPEAKER ID="165" NAME="Carlos José Iturgaiz Angulo" LANGUAGE="ES">
Pone pirmininke, dėkoju visiems Parlamento nariams už jų išsakytą nuomonę per diskusiją.
<P>
Manau, kad esama vienos minties, kuri kartojasi visų kolegų, Parlamento narių, pasakytose kalbose. Ši mintis - apie Peticijų komiteto svarbą, nes tūkstančiai europiečių savo tikėjimą ir viltį, kad jų svarbiausios ir tikros problemos galėtų būti išspręstos, dažnai sieja su šiuo komitetu.
<P>
Todėl Peticijų komitetas - kai kurie Parlamento nariai tai minėjo - yra vienintelis iš visų komitetų, palaikantis tiesioginius ryšius su visuomene, nes europiečiai tiesiogiai dalyvauja jo veikloje. Šio komiteto svarba reiškia, kad privalome jį išsaugoti ir užpildyti visas jo veiklos spragas tam, kad mes visi - Parlamentas, Komisija ir peticijų teikėjai - galėtume pajausti dar didesnę komiteto veiklos naudą.
<P>
Jums leidus, pone pirmininke, baigdamas paprašysiu Komisijos narį kai ką pasižymėti. Žinau, kad jis tai padarys, nes daugelis nusiskundimų, kuriuos išgirdome iš kolegų Parlamento narių, yra visiškai pagrįsti. Visiškai teisingi buvo šie komentarai: neteikiama pakankamai informacijos ir tiesa, kad kai kurių peticijų tyrimai buvo paralyžiuoti ir liko neužbaigti.
<P>
Todėl esu įsitikinęs, kad privalome nesiblaškyti ir išnagrinėti klausimą iki galo. Peticijos, kurias tiriant liko atvirų ir neišspręstų klausimų, privalo būti išnagrinėtos. Manau, kad būdamas Komisijos nariu privalote pasistengti išspręsti klausimus, susijusius su šiandien šiame Parlamente išgirstais nusiskundimais.
<SPEAKER ID="166" NAME="Pirmininkas">
Diskusijos baigtos.
<P>
Balsavimas vyks rytoj (2010 m. liepos 6 d., antradienį).
<P>
Raštiški pareiškimai (Darbo tvarkos taisyklių 149 straipsnis)
<SPEAKER ID="997" NAME="Jim Higgins  " AFFILIATION="PPE">
raštu. - Džiaugiuosi matydamas, kad pateikiama vis daugiau peticijų - tam didelės įtakos turėjo galimybpeticijas teikti elektroniniu būdu. 2009 m. 65 proc. visų peticijų buvo pateikta elektroniniu būdu; man taip pat malonu paminėti, kad iš visų ES šalių daugiausia peticijų, tenkančių vienam gyventojui, pateikia Airija. Peticijų komitetas, tiesiogiai bendraudamas su peticijų pateikėjais, yra neįkainojama priemonpriartinti Europą prie piliečių. 2009 m. 54 proc. gautų peticijų buvo paskelbta nepriimtinomis. Ši tendencija neramina, nes, jei tai tęsis, nukentės komiteto veiksmingumas. Dažniausia peticijų paskelbimo nepriimtinomis priežastis - Peticijų komiteto galių ir pareigų nežinojimas. Turime skubiai inicijuoti informacines kampanijas, skirtas supažindinti piliečius su Peticijų komiteto galiomis ir pareigomis - tai būtų galima atlikti per "vieno langelio" principu veikiančią interneto svetainę, kurioje būtų suprantama kalba išaiškinta, kas patenka į komiteto galias ir pareigas, ir kurioje būtų pateikiama informacija apie kitus galimus klausimų, dėl kurių negalima teikti peticijų, sprendimo būdus. Peticijų komitetas atlieka labai svarbų vaidmenį, nes jis Europos galias suteikia piliečiams, kurie geriausiai mato ES politikos įgyvendinimo valstybėse narėse trūkumus.

<CHAPTER ID="002">
- Pirmininko pareiškimas
<SPEAKER ID="006" NAME="Pirmininkas">
Ponios ir ponai, stipriausias per pastaruosius dešimtmečius žemės drebėjimas nusineš295 žmonių gyvybes Abruzzo regione. Labiausiai nukentėjo L'Aquilos miestas. Esame sukrėsti šios stichinės nelaimės griaunamosios jėgos ir jos tragiškų padarinių. Per 40 000 gyventojų liko be namų po pagrindinio smūgio ir jį lydėjusių daugybės požeminių smūgių. Įvairiais vertinimais, L'Aquila provincijoje, kuri itin stipriai nukentėjo, vienas iš trijų namų buvo visiškai arba iš dalies sugriautas. Norėčiau pasinaudoti galimybe šios dienos plenarinėje sesijoje Europos Parlamento vardu pareikšti giliausią užuojautą šio baisaus žemės drebėjimo aukoms.
<P>
Taip pat leiskite visų mūsų vardu pareikšti giliausią užuojautą žuvusiųjų šeimoms ir artimiesiems, šią liūdną valandą solidarizuojantis su Italija, jos piliečiais ir valdžios institucijomis. Prisiminkime visus žuvusiuosius, sužeistuosius arba likusius be namų ir visus tuos, kurie vienaip ar kitaip nukentėjo nuo šios nelaimės. Norėčiau paprašyti visus atsistoti ir pagerbti nelaimės aukų atminimą tylos minute.
<P>
(Parlamento nariai atsistojo tylos minutei)
<P>
Dėkoju.

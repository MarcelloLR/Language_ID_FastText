<CHAPTER ID="009-05">
5. Padėtis Birmoje (balsavimas) 
<P>
- Pasiūlymas dėl rezoliucijos:
<P>
Prieš balsuojant dėl 1 dalies:
<SPEAKER ID="098" NAME="Geoffrey Van Orden" AFFILIATION="PPE-DE">
Pone pirmininke, kadangi oficialioje galerijoje mes turime Nacionalinio Kongreso delegaciją, aš norėčiau pasakyti, kad tikiuosi, jog Wang Ying-Fan išgirs šiame parlamente išsakytą nuomonę, kad mes tikimės iš Kinijos aktyvesnės pozicijos sprendžiant padėties Birmoje klausimą.
<P>
(Ilgi plojimai)
<P>
Pone pirmininke, mes kalbėjome apie tai vakar ir aš žinau, kad jis išgirdo ir mūsų poziciją.
<P>
Ar aš, taupydamas laiką, galėčiau pasiūlyti du pakeitimus žodžiu? Šiuo metu padėtis Birmoje labai greitai keičiasi. Aš siūlau, kad pirmosios dalies pabaigoje būtų sakinys: "ir absoliučiai smerkia brutalų Birmos valdžios institucijų atsaką".
<P>
(Pakeitimas žodžiu buvo priimtas)
<P>
Prieš balsavimą dėl 3 dalies:
<SPEAKER ID="100" NAME="Geoffrey Van Orden" AFFILIATION="PPE-DE">
Pone pirmininke, 3 dalis turėtų būti tokia: "Išreiškia baimę dėl taikingų demonstruotojų žudymo, primygtinai reikalauja saugumo pajėgų grįžti į kareivines ir ragina pripažinti pateiktų reikalavimų teisėtumą dėl tarptautinės medicininės paramos sužeistiesiems ir suimtų protestuotojų ir kitų politinių kalinių išlaisvinimo."
<P>
(Ilgi plojimai)
<P>
(Pakeitimas žodžiu buvo priimtas)
<P>
Prieš balsavimą dėl 5 dalies:
<SPEAKER ID="102" NAME="Martin Schulz" AFFILIATION="PSE">
(DE) Pone pirmininke, aš sutinku su Geoffrey Van Ordenu ir kitais - atsižvelgdamas taip pat į Wang Yingfan ir delegacijos dalyvavimą, - kad šis Parlamentas turėtų pasiųsti aiškią žinią. Vis dėlto dėl 5 dalies mes turėtume iš dalies pakeisti tekstą, kaip nurodyta toliau, nes po to, kas atsitiko Saugumo Taryboje, mes nesame tikri, kad tekstas parengtas pakankamai rūpestingai. Kadangi mes norime būti labai tikslūs, prašome šitaip pakeisti 5 dalies formuluotę:
<P>
"prašo Kiniją visiškai paremti aiškų Jungtinių Tautų Saugumo Tarybos pareiškimą, smerkiantį brutalios jėgos naudojimą".
<P>
Ar bus naudojama veto teisė, neaišku, tačiau mes prašome Parlamento sutikti su tuo, kad mums reikalingas aiškus Saugumo Tarybos pasmerkimas, kurį taip pat remtų ir Kinija.
<SPEAKER ID="105" NAME="Elmar Brok" AFFILIATION="PPE-DE">
(DE) Pone pirmininke, mūsų frakcija taip pat norėjo pateikti pakeitimą žodžiu, tačiau aš manau, kad mes galime susitarti dėl bendro požiūrio. Mano duomenimis, Kinija jau balsavo prieš ir ne tik Kinija, bet ir kita nuolatinSaugumo Tarybos narRusija. Dėl to aš sutinku priimti Martino Schulzo pakeitimo formuluotę, pabrėžiančią Kinijos ir Rusijos poziciją.
<P>
(Pakeitimai žodžiu buvo priimti)
<P>
(Plojimai)

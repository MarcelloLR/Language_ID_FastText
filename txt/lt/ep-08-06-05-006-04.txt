<CHAPTER ID="006-04">
4. Kovos su korupcija kontaktinių punktų tinklas (
<P>
-Prieš balsavimą:
<SPEAKER ID="088" NAME="Hubert Pirker">
pranešėjas. - (DE) Gerb. Pirmininke, Komisijos nary, ponios ir ponai, prieš balsuojant už šį pranešimą, jei tik galima, norėčiau pateikti trumpą informaciją ir žodžiu kreiptis į Tarybą, kurios vėl nėra. Valstybės narės ir Europos Sąjunga pageidauja ir privalo imtis ambicingesnių ir veiksmingesnių veiksmų kovojant su korupcija. Todėl Europos Parlamentas pritarkontaktinių punktų tinklo sukūrimui kovojant su korupcija. Bent jau vadovaujantis komitetas vieningai balsavo už tokį žingsnį.
<P>
Tinklo tikslas pirmiausia yra skatinti valstybių narių valdžios institucijų ir agentūrų bendradarbiavimą, o antra, raginti keistis veiksmingų strategijų duomenimis. Tačiau, mūsų nuomone, Tarybos pasiūlyme paprasčiausiai stokojama ambicijų ir jis neveiksnus, o būtent toks yra nereikalingas. Todėl Parlamentas pateikdaug labai svarbių pakeitimų, kuriems, kaip sakiau, komitete buvo vieningai pritarta.
<P>
Pirmiausia OLAF, Europolas ir Eurojustas turėtų būti neatsiejamos šio tinklo dalys, todėl reikalaujame, kad jų dalyvavimas būtų privalomas. Antra, tinklas turėtų Europos Parlamentui teikti metinę ataskaita apie savo veiklą kartu su praktiniais pasiūlymais, kaip gerinti korupcijos prevenciją ir kovą su ja. Trečia, visų tinklo narių išlaidos turėtų būti padengiamos iš Bendrijos biudžeto siekiant užtikrinti viso tinklo savarankiškumą.
<P>
Todėl raginu Tarybą įtraukti Parlamento pasiūlymus ir greitai sukurti kontaktinių punktų tinklą, nes tai mums suteiktų ypatingą galimybę pagaliau pasiekti bendrą Europos Sąjungos strategiją ir sukurti atitinkamą mechanizmą kovai su korupcija.

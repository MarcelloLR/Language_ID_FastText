<CHAPTER ID="014">
Pridėtinės vertės mokesčio bendra sistema ir nuostatos dėl minimalaus standartinio tarifo taikymo trukm(diskusijos) 
<SPEAKER ID="075" NAME="Pirmininkė">
Kitas klausimas - D. Casos pranešimas Ekonomikos ir pinigų politikos vardu dėl pasiūlymo dėl Tarybos direktyvos, kuria iš dalies keičiama Direktyvos 2006/112/EB dėl pridėtinės vertės mokesčio bendros sistemos nuostata dėl minimalaus standartinio tarifo taikymo trukmės - C7-0173/2010 -.
<SPEAKER ID="076" NAME="David Casa" LANGUAGE="MT">
Ponia pirmininke, pirmiausia norėčiau atkreipti Parlamento dėmesį į tai, kad šiuo metu Ekonomikos ir pinigų politikos komitete vyksta balsavimas svarbiu klausimu, todėl turiu atsiprašyti už tuos Komiteto narius, kurie negalės dalyvauti šiame posėdyje, nes balsavimas ką tik prasidėjo ir mes vėluojame.
<P>
Pirmininkteisingai pažymėjo, kad šis mano parengtas pranešimas yra itin svarbus, nes jame kalbama apie PVM sistemą, kurią siekiame keisti. Kaip visi žinome, jau kurį laiką vyksta derybos dėl nuolatinės PVM sistemos pakeitimo, tačiau svarbesnės pažangos nepasiekta. Nuo 1993 m. taikoma pereinamojo laikotarpio sistema nuolat pratęsiama, bet visi žinome, kad tokia padėtis negali tęstis ir kad reikia rasti tvaresnį sprendimą.
<P>
Dabartinpereinamojo laikotarpio sistema neduoda norimų rezultatų vidaus rinkoje. Dėl šios sistemos mažėja verslo našumas ir ribojamas tarptautinio verslo veiksmingumas. Nerimą kelia ir tai, kad tokioje sistemoje randasi sudėtingų sukčiavimo formų, pvz., karuselinis sukčiavimas, dėl kurio neseniai diskutavome šiame Parlamente. Visa tai daro didžiulį neigiamą poveikį valstybių narių pajamoms. Sprendimas, kurį mums tenka priimti, nėra lengvas ir teisingą sprendimą galima rasti tik po nuodugnių diskusijų ir ilgų konsultacijų.
<P>
Visi žinome, kad neseniai Komisija įsipareigojo artimiausiu metu parengti Žaliąją knygą, kad suaktyvėtų diskusijos šiuo klausimu. Pranešime, už kurį esu atsakingas, Komisija raginama užtikrinti, kad šis procesas vyktų veiksmingai ir kad padarytume viską, ką galime, kad užtikrintume, jog, pirma, įvedus naująją sistemą pagerės vidaus rinkos veiksmingumas, antra, šioje naujoje sistemoje sumažės našta verslo sektoriui ir, trečia, bus kuo veiksmingiau kovojama su sukčiavimu.
<P>
Šiame pranešime, kuriam, kaip žinome, Ekonomikos ir pinigų politikos komitetas jau pritarė, Komisija raginama užtikrinti, kad iki 2013 m. būtų viešai paskelbti konkretūs pasiūlymai. Norėčiau pabrėžti šį pastarąjį dalyką: nesakau, kad sistema turi būti sukurta ir įdiegta iki 2013 m. Sakau tik, kad pasiūlymai turi būti paskelbti iki 2013 m.
<P>
Tačiau norėčiau - ir tikiu, kad šio Parlamento nariai mano taip pat, - kad ši nauja sistema būtų sukurta ir pradėtų veikti iki šios Parlamento kadencijos pabaigos, kad nereikėtų dar kartą pratęsti dabartinės pereinamojo laikotarpio sistemos galiojimo. Jeigu jau tvirtinsime naujosios sistemos pratęsimą, tai tikėsimės, kad nedelsiant bus imtasi konkrečių veiksmų siekiant apsvarstyti šiuos naujus pasiūlymus.
<P>
Norėčiau padėkoti kolegoms, ypač šešėliniams pranešėjams, už pranešimą ir tikiuosi, kad šiuo klausimu vyks įdomi diskusija, pastūmėsianti mus greito sprendimo link.
<SPEAKER ID="078" NAME="Algirdas Šemeta">
Komisijos narys. - Pone pirmininke, norėčiau padėkoti Europos Parlamentui, ypač Davidui Casai, už konstruktyvų ir greitai parengtą pranešimą dėl Komisijos siūlymo penkeriems metams pratęsti dabartinių nuostatų dėl minimalaus standartinio PVM tarifo galiojimą. Šis pasiūlymas paprastas ir nekontraversiškas.
<P>
Jei Europos Parlamentas greitai pateiktų nuomonę dėl Komisijos pasiūlymo, Taryba galėtų priimti pasiūlymą iki metų pabaigos - kaip tik laiku, prieš pasibaigiant galioti dabartinei taisyklei. Iš tiesų pasiūlymas jau buvo aptartas Tarybos darbo grupėje. Greitam priėmimui nekilo jokių kliūčių.
<P>
Kaip minėjo David Casa, priėmus Komisijos pasiūlymą verslo įmonėms bus užtikrintas būtinas teisinis aiškumas ir bus galima dar kartą įvertinti, ar ES lygmeniu taikomas standartinis PVM tarifas yra tinkamas.
<P>
Iš tiesų Komisija labai greitai pradės plačias diskusijas apie PVM ateitį, kad galėtų įvertinti ir pašalinti daugybę tokių ES PVM sistemos trūkumų kaip sistemos sudėtingumas, dideladministracinnašta verslo įmonėms, sukčiavimas.
<P>
Iki metų pabaigos savo kolegoms Komisijos nariams siūlysiu išleisti Žaliąją knygą dėl dabartinės sistemos įvertinimo ir pageidaujamų tolesnių veiksmų krypčių. Laukiu nuomonės šiais klausimais: kaip pasiekti, kad PVM sistema būtų paprastesnė, geresnir šiuolaikiškesnė, ir kaip sumažinti PVM surinkimo ir taisyklių laikymosi sąnaudas verslo įmonėms, ypač MVĮ, ir kartu apriboti sukčiavimą bei suteikti daugiau lankstumo valstybėms narėms. Remdamasi gautais rezultatais Komisija 2011 m. pabaigoje komunikate dėl veiksmų krypčių apibrėš savo būsimą politiką PVM srityje.
<P>
Pateiktuose svarstyti pakeitimuose aiškiai matyti Parlamento suinteresuotumas dalyvauti šioje diskusijoje dėl būsimos PVM strategijos. Džiaugiuosi tuo ir tikiuosi, kad vėliau su jumis produktyviai padiskutuosime šiuo svarbiu klausimu. Tačiau manau, kad šie pakeitimai nepatenka į šiandien aptariamo pasiūlymo taikymo sritį, nes jame tik siūloma pratęsti minimalaus standartinio tarifo galiojimą. Be to, kai kuriais pakeitimais užbėgame už akių diskusijoms, kurios turėtų vykti remiantis Žaliąja knyga. Tai visų pirma pasakytina apie pakeitimą, kuriame reikalaujama, kad Komisija iki 2013 m. pateiktų pasiūlymą dėl galutinių nuostatų dėl PVM tarifų.
<P>
Šiame etape Komisija negali įsipareigoti dėl pasiūlymo dėl PVM tarifų pateikimo termino. Ji negali nuspėti konsultacijų, kurios bus platesnės negu vien PVM tarifų klausimas, baigties. Tikiuosi, kad per šias konsultacijas išryškės PVM ateities prioritetai. Todėl Komisijos planai dėl būsimo pasiūlymo dėl teisės akto labai priklausys nuo šių konsultacijų rezultatų.
<SPEAKER ID="079" NAME="Sari Essayah" LANGUAGE="FI">
Pone pirmininke, Komisijos pasiūlymo siekis - pratęsti dabartinės sistemos galiojimą iki 2015 m. ir apriboti mokesčio tarifo svyravimo intervalą iki 10 proc. Tai labai svarbu, nes kitaip tam tikruose sektoriuose gali būti iškreipta valstybių narių tarpusavio konkurencija.
<P>
Pagrindinis šio Parlamento pranešimo aspektas - nuostata, kad netrukus Komisija inicijuos plačias konsultacijas dėl naujos pridėtinės vertės mokesčio sistemos sukūrimo. Mano nuomone, Parlamento narių pateikti pakeitimai, priešingai Komisijos nario nuomonei, yra itin svarbūs, nes netgi šiame etape norime nubrėžti kryptį, kuria, tikimės, ši naujoji PVM sistema bus kuriama. Turime turėti galimybę ateityje sumažinti su PVM susijusią administracinę naštą ir užtikrinti, kad ji būtų kuo lengvesnmažosioms ir vidutinėms įmonėms, ypač rengiant ataskaitas, ir kad kartu būtų veiksmingai kovojama su PVM klastojimu.
<P>
Šiuo metu daugelyje Europos šalių viešoji ekonomika neteikia norimų rezultatų ir vienas iš siūlomų sprendimo būdų - pradėti didinti PVM tarifus. Tačiau šalyse, kuriose įprasta vengti mokėti PVM, tai nepadės. Šiuo klausimu norėčiau paminėti anksčiau priimtą D. Casos pranešimą. Jame visų pirma buvo akcentuojami kovos su PVM klastojimu būdai tose prekių ir paslaugų pardavimo srityse, kuriose tokie pažeidimai daromi dažniausiai. Tikiuosi, kad Komisija pradės realiai ką nors daryti šiuo klausimu ateityje.
<SPEAKER ID="080" NAME="George Sabin Cutaş" LANGUAGE="RO">
Pone pirmininke, kaip nurodyta Tarybos pasiūlyme dėl direktyvos, nustačius minimalų PVM tarifą buvo užtikrinta, kad sistema veiktų tinkamai.
<P>
Manau, turėtume svarstyti galimybę sukurti bendrą reguliavimo pagrindą, kuriuo būtų atsižvelgta į išvadas, padarytas remiantis patirtimi, įgyta matant finansų krizės sukeltus biudžeto disbalansus. Reikia naujos europinės PVM strategijos, kuria būtų siekiama sumažinti biurokratiją ir verslui, ypač mažosioms ir vidutinėms įmonėms, trukdančias mokestines kliūtis. Taip pat turime atsižvelgti į būtinybę užkirsti kelią sukčiavimui ir su juo kovoti. Tačiau kol tokia strategija neparengta, manau, kad sprendimas pratęsti pereinamojo laikotarpio nuostatų dėl minimalaus PVM tarifo galiojimą iki 2015 m. gruodžio 31 d. yra skirtas nuraminti verslo bendruomenę, užkirsti kelią struktūriniams disbalansams Europos Sąjungoje ir paskatinti mokestinių teisės aktų suderinimą.
<P>
Kol laukiame Komisijos Žaliosios knygos dėl PVM sistemos peržiūros, norėčiau pabrėžti, kad nuosmukio laikotarpiu kai kurių šalių valdžia padidino PVM tarifą iki 24-25 proc., kaip nutiko Rumunijoje ir Vengrijoje. Tad iki šiol buvo laikomasi sąlyginio įsipareigojimo nedidinti PVM tarifo daugiau negu 10 proc. nuo 15 proc. ribos. Tačiau manau, kad šiuo klausimu turime besąlygiškai uždrausti PVM tarifą didinti peržengiant 25 proc. ribą. Nepamirškime, kad svarbiausia - ne ši statistika, o eiliniai piliečiai, kurių gyvenimo lygis vis labiau prastėja dėl griežtos taupymo politikos ir pernelyg didelių mokesčių.
<P>
Baigdamas norėčiau pasakyti, kad per dideliais mokesčiais sergančios ekonomikos neišgydysime, tik pailginsime agoniją.
<SPEAKER ID="081" NAME="Olle Schmidt" LANGUAGE="SV">
Pone pirmininke, Komisijos nary, norėčiau labai padėkoti pranešėjui. Iš principo manau, kad neturėtume vartojimo kontroliuoti per PVM tarifus. Bet kol išimtys ir sumažinti PVM tarifai akivaizdžiai netrukdo laisvajai rinkai, mes linkę susitaikyti su tuo, kad skirtingose ES valstybėse narėse jie skiriasi. Tačiau, kaip puikiai žinote, ir kaip profesorius M. Monti savo pranešime dėl bendrosios rinkos teigia, šie skirtumai gali turėti neigiamos įtakos bendrajai rinkai. Todėl svarbu, kad pareikalautume galutinės PVM tarifų sistemos ir aiškiai pasakytume, kad PVM direktyva turėtų būti peržiūrima kaip orientyru vadovaujantis bendrosios rinkos strategija, o ne atskirais pavienių šalių interesais.
<P>
Taip pat svarbu, kaip sako Komisijos narys, kad visą dėmesį sutelktume į administracinės naštos mažinimą, mokestinių kliūčių šalinimą ir aplinkos verslui, visų pirma mažosioms ir vidutinėms įmonėms, gerinimą bei kartu užtikrintume, kad sukurtume sukčiavimui atsparią sistemą.
<P>
Žinoma, mokesčiai yra labai nacionalinis klausimas, kurį sprendžiant svarbus tautų apsisprendimas. Tačiau kartu svarbu atminti, kad gerai veikiančiai vidaus rinkai, ko gero, reikia aktyvesnio ir glaudesnio bendradarbiavimo, taip pat ir mokesčių klausimais, nei šiandien esamo. Todėl tikiuosi, kad Komisija - ir Komisijos narys - išdrįs spręsti šiuos klausimus būsimuose pasiūlymuose ir kad šiuose pasiūlymuose išeities tašku bus gerai veikianti vidaus rinka, nepaisant nacionalinio pasipriešinimo. Sunkmečiu sudėtingiems klausimams reikia išsamios analizės.
<SPEAKER ID="082" NAME="Jaroslav Paška" AFFILIATION="EFD">
(SK) Pone pirmininke, pateiktame pasiūlyme Komisija siūlo minimalų standartinį 15 proc. PVM tarifą taikyti dar 5 metus iki 2015 m. Nors ir suprantu Komisijos motyvus, kad ji per šią direktyvą nori užtikrinti įmonėms teisinį aiškumą, - manau, kad norint atlikti PVM analizę reikia įdėti daug pastangų. To priežastis, mano nuomone, ta, kad daug įmonių ir daug atvejų, kai tarpvalstybinėje prekyboje patiriami mokestiniai nuostoliai, rodo, jog Europos PVM sistema yra labai prastai sutvarkyta.
<P>
Tai ne tik faktinio tarifo problema, tai nacionalinėje rinkoje ir tarptautinėje prekyboje taikomų taisyklių, dėl kurių sukčiai daugeliu atvejų gali veikti gana teisėtai, problema. Todėl, naudodamasis proga, norėčiau paraginti peržiūrėti visą PVM sistemą, nes tai, mano nuomone, būtų naudinga ir mūsų ekonomikai, ir mūsų verslo įmonėms. Manau, kad 2013 m. gana realus terminas ir kad mes turėtume paprasčiausiai spręsti šią problemą reguliuodami ne tarifus, o taisykles.
<SPEAKER ID="083" NAME="Andrew Henry William Brons" AFFILIATION="NI">
Pone pirmininke, mokesčiai, geriausiu atveju, yra neišvengiama blogybir visada turėtų atspindėti išlaidų poreikius. Mokesčio tarifas, nustatomas nežinant išlaidų poreikio - būdas, kaip paimti žmonių pinigus ir tik tada spręsti, kur juos išleisti. Tai išlaidumo būdas.
<P>
PVM tarifus suderinus su bendru standartiniu ir bendru sumažintu tarifu, kaip siūlKomisija 1993 m., dar labiau sumažėtų valstybių narių galios. Mokesčių rinkimas yra viena iš suvereniai valstybei būdingų bruožų. Tai būtų dar vienas žingsnis ta linkme, kad suvereni valstybbūtų Europos Sąjunga, o valstybės narės - tik jokios galios neturintys jos priedai. Kova su sukčiavimu ir naštos MVĮ mažinimas yra tik akių dūmimas. O iš tiesų PVM suderinimas - ES galios centralizavimas ir konsolidavimas.
<SPEAKER ID="084" NAME="Elena Băsescu" AFFILIATION="PPE">
(RO) Pone pirmininke, naująja PVM strategija turi būti siekiama sumažinti administracinę naštą, panaikinti mokestines kliūtis ir pagerinti aplinką verslui, ypač MVĮ. Šioje srityje vyrauja didelis disbalansas kalbant apie vidaus rinkos vystymąsi. Nuo to kenčia Europos verslo įmonės. Be to, PVM sistemoje, kokia šiuo metu sukurta ir taikoma valstybėse narėse, esama trūkumų, kuriais naudojasi sukčiai.
<P>
Norėčiau paraginti Komisiją pateikti jos tyrimų rezultatus. Ji taip pat turi surengti konsultacijas su visais suinteresuotaisiais subjektais dėl naujosios PVM strategijos. Šiuo požiūriu reikės sutvarkyti tokius bendrus aspektus kaip sumažinti PVM tarifai, sistemos išimtys, galimybnustatyti maksimalų tarifą ir galiausiai - apmokestinimo vieta, kai prekyba vykdoma ES viduje.
<SPEAKER ID="085" NAME="Algirdas Šemeta">
Komisijos narys. - Pone pirmininke, noriu padėkoti už pastabas ir nuomonę, pareikštą per šią diskusiją. Džiaugiuosi, kad Europos Parlamentas ir Komisija keičiasi nuomone apie būtinybę permąstyti dabartinę PVM sistemą.
<P>
Kaip sakiau kalbėdamas pradžioje, džiaugiuosi, kad svarstomi pakeitimai susiję su PVM ateitimi. Nepaisant to, Komisija mano, kad šis techninis pasiūlymas susijęs tik su periodišku minimalaus standartinio PVM tarifo galiojimo pratęsimu.
<P>
Konsultacijų dėl naujosios PVM sistemos rezultatai minimi tik norint argumentuoti, kodėl dar per anksti nustatyti nuolatinį standartinį tarifą. Todėl šiuo atveju kol kas nėra reikalo kalbėti apie naujosios PVM sistemos tikslus ir pagrindą.
<P>
Taip pat dar kartą sakau, kad Komisija kol kas negali pasakyti, kada pateiks naują pasiūlymą dėl teisės akto dėl tarifų. Pirmiausia turime surengti diskusijas dėl PVM ateities, per kurias išryškėtų, kokie turėtų būti Komisijos prioritetai. Atsižvelgdama į šių konsultacijų rezultatus Komisija galės planuoti būsimą pasiūlymą dėl teisės akto.
<P>
Šiuo metu baigiame rengti Žaliąją knygą ir per kelias kitas savaites pateiksime konkrečius klausimus diskusijoms su visais dalyviais: plačiąja visuomene, Europos Parlamento nariais, suinteresuotaisiais subjektais ir valstybėmis narėmis. Klausimai, kurie bus iškelti, bus skirti problemoms spręsti, kurios buvo iškeltos per šiandienos diskusijas.
<P>
Tikiuosi rezultatyvių diskusijų ateinančiais mėnesiais, kad Komisija galėtų ateityje parengti daug geresnę PVM strategiją.
<SPEAKER ID="086" NAME="David Casa" LANGUAGE="MT">
Pone pirmininke, iš tiesų džiaugiuosi, kad Komisijos narys suprato, jog mes raginame nedelsiant parengti Žaliąją knygą, kurią parengus būtų galima išsamiau padiskutuoti dėl Komisijos pasiūlymų. Kaip minėjo mano kolegos Parlamento nariai, turime greitai apsaugoti sistemą nuo bet kokių sukčiavimo galimybių ir kiek įmanoma padėti verslo sektoriui panaikindami dabartinės sistemos sudaromas kliūtis. Taip pat norime didesnio vidaus rinkos efektyvumo.
<P>
Šiandien neaptarėme, kokių sprendimo būdų reikėtų. Mes tik prašome Komisijos, kad ji nedelsdama pateiktų pasiūlymų ir taip padėtų inicijuoti tikras diskusijas dėl naujosios sistemos, kad mes galėtume kuo greičiau patobulinti tai, ką dabar turime. Aš suprantu, kad tikrasis šio pranešimo tikslas yra pratęsti galiojimą. Tačiau norėčiau atkreipti Komisijos dėmesį į tai, kad mes norime, jog Komisija pateiktų mums pasiūlymus kuo greičiau, kad galėtume pasidalyti mintimis ir galiausiai visiems garantuotume teisingesnę sistemą.
<SPEAKER ID="087" NAME="Pirmininkas">
Diskusijos baigtos.
<P>
Balsavimas vyks rytoj 11.30 val.
<P>
Raštiški pareiškimai (Darbo tvarkos taisyklių 149 straipsnis)
<SPEAKER ID="998" NAME="Franz Obermayr" AFFILIATION="NI">
raštu. - (DE) Daugelyje ES valstybių narių ir trečiųjų šalių, kurių rinkos tarpusavyje susijusios, PVM (arba apyvartos mokestis) yra vienas pagrindinių valstybės finansavimo šaltinių. Tad apyvartos mokestis yra ne mažiau svarbus negu tiesioginiai mokesčiai. Išlaikyti minimalų standartinį 15 proc. tarifą dar 5 metus būtų naudinga konkurencijai vidaus rinkoje ir būtų užtikrintas teisinis aiškumas įmonėms. Sumažinto PVM tarifo taikymo ES klausimu , jei sumažintas PVM tarifas būtų taikomas tik tam tikroms paslaugoms, pvz., remonto darbams, kirpyklų ir grožio salonų paslaugoms, Komisija turėtų pagalvoti, kaip išvengti konkurencijos iškraipymų. Tokios mokesčio lengvatos daro neigiamą poveikį mažoms įmonėms, pvz., Austrijos įmonės gali nepajėgti atlaikyti konkurencijos su Slovakijos ar Vengrijos paslaugų teikėjais. Išeitis būtų tokia: TAIP tikslinėms subsidijoms MVĮ, taip pat ir taikant apyvartos mokestį, BET kartu vengti valstybių narių tarpusavio konkurencijos iškraipymų.

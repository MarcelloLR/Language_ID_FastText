<CHAPTER ID="004">
Žmonėms vartoti neskirtų šalutinių gyvūninių produktų sveikumo taisyklės (diskusijos) 
<SPEAKER ID="033" NAME="Pirmininkė">
Kitas klausimas - diskusijos dėl H. Schnellhardto pranešimo Aplinkos, visuomenės sveikatos ir maisto saugos komiteto vardu dėl pasiūlymo dėl Europos Parlamento ir Tarybos reglamento, kuriuo nustatomos žmonėms vartoti neskirtų šalutinių gyvūninių produktų sveikumo taisyklės (šalutinių gyvūninių produktų reglamentas) - C6-0220/2008 -.
<SPEAKER ID="034" NAME="Horst Schnellhardt" LANGUAGE="DE">
Gerb. pirmininke, Komisijos nary, ponios ir ponai, parengėme gerą pranešimą. Todėl per pirmąjį svarstymą mums pavyko pasiekti bendrą sutarimą dėl reglamento dėl šalutinių gyvūninių produktų. Už tai privalau padėkoti pirmininkaujančiai Prancūzijai ir Čekijai, Komisijai ir atskirų frakcijų pranešėjams.
<P>
Bendradarbiavimas rengiant šį pranešimą pasižymėjo pasitikėjimo dvasia. Todėl sugebėjome greitai užbaigti šį pranešimą, nors - ir mes turime pagalvoti apie tai - dabar mums pateiktas pranešimas labai pakeitKomisijos pasiūlymą ne tiek turinio, kiek struktūros prasme. Buvo pertvarkyta didžioji išsamios informacijos dalis. Naujas pasiūlymas buvo būtinas dėl keleto trūkumų, paaiškėjusių taikant 2002 m. reglamentą, dėl kurio praktikoje iškilo problemų. Nors pagal 2002 m. reglamentą kontroliuojamos tokios gyvūnų ligos, kaip galvijų spongiforminencefalopatija ir užteršimas dioksinu, taip pat kitos, pavyzdžiui, snukio ir nagų ligos arba kiaulių maro plitimas, siekiant tolesnės pažangos šioje srityje nepaprastai svarbu nustatyti reikalavimus, susijusius su atsakomybės, atsekamumo ir paskerstų gyvūnų šalutinių produktų galutinės vietos klausimais.
<P>
Taip pat buvo būtina pašalinti teisinius neaiškumus, susijusius su reglamento dėl šalutinių gyvūninių produktų, gautų iš laukinių medžiojamų gyvūnų, taikymo sritimi. Pagal ankstesnius reglamentus dėl higienos ateityje ekonominės veiklos vykdytojai bus taip pat atsakingi ir už savo produktus. Aš jau sakiau tai kalbėdamas dėl kitų reglamentų. Tačiau dėl to neturi mažėti oficiali kontrolė.
<P>
Nauju reglamentu mes norime didinti piliečių saugumą, o ne vien tik nustatyti atsakomybę. Todėl svarbu, kad šalutinius produktus tvarkantiems ekonominės veiklos vykdytojams labai reikšmingas būtų patvirtinimas. Tam tikri ekonominės veiklos vykdytojai, kuriems reikalingas patvirtinimas, yra aiškiai reglamentuojami. Tai, kad be patvirtinimo proceso taip pat numatytas registravimo procesas, padaryta dėl troškimo mažinti biurokratiją. Ateityje būtinai turėsime atidžiai išnagrinėti, ar registravimo procedūra užtikrins pakankamą saugumo lygį. Be to, manau, kad buvo pašalinti neaiškumai dėl šalutinių gyvūninių produktų, gautų iš laukinių medžiojamų gyvūnų. Dabar aišku, kad gera medžioklės praktika yra lemiama. Neturi būti naudojami miškuose sumedžioti laukiniai medžiojami gyvūnai. Be to, manau, kad turime sutikti su daugelio Parlamento narių pageidavimais leisti tam tikruose regionuose tam tikru būdu maitinti maitlesius paukščius.
<P>
Galimybnustatyti šalutinių gyvūninių produktų būties ciklo galutinę vietą yra svarbus žingsnis į priekį. Taip bus panaikintas teisinis netikrumas ir pašalinta daug trūkumų ir sunkumų. Mes turime išnagrinėti, ar nustatydama galutinę vietą Europos Komisija laikosi minėto kriterijaus, t. y. teisinio tikrumo. Aš, žinoma, suprantu, kad jis gali skirtis pagal produktus, ir dėl šios priežasties reikalingas lankstumas, tačiau taip pat noriu pasakyti Komisijai, kad reikalingas ir skaidrumas, ir kriterijus taip pat turi būti aiškus ir vartotojui.
<P>
Taigi, mes pereiname prie esminio punkto, kuris man visada yra klausimas dėl komitologijos. Pernelyg daug naujame reglamente teikiamų taisyklių įgyvendinama taikant komitologijos procedūrą. Mes turime tai atidžiai išnagrinėti. Mes, žinoma, žinome, kad kaip Parlamento nariai turime galimybę atlikti savo vaidmenį čia. Tačiau taip pat žinome iš patirties, kad apskritai neturime galimybės kontroliuoti arba tirti visų komitologijos procedūrų. Dėl šios priežasties aš pritariu Komisijos pasakymui, kad ji nori pateikti savo pasiūlymus Aplinkos komitetui iki jų priėmimo. Tai geras požiūris, nes yra labai daug komitologijos formų. Manau, kad šiuo momentu mes esame teisingame kelyje.
<P>
Diskusijos pabaigoje pateiksiu keletą pastabų kitais klausimais.
<SPEAKER ID="035" NAME="Antonio Tajani">
Komisijos Pirmininko pavaduotojas. - (IT) Gerb. pirmininke, ponios ir ponai, šiandien Parlamento bus prašoma balsuoti dėl bendros pozicijos, grindžiamos Komisijos pateiktu pasiūlymu dėl naujo reglamento dėl šalutinių gyvūninių produktų. Šiuo metu norėčiau padėkoti pranešėjui už darbą, kuris leidžia pasiekti bendrą poziciją, ir už veterinarijos sektoriaus taisyklių žinojimą, kuris leido pasiekti pozityvų ir sutarimu pagrįstą rezultatą. Mano kolegA. Vassiliou atsiprašė, kad asmeniškai nedalyvauja šioje diskusijoje, ir paprašmanęs perduoti jos asmeninę padėką pranešėjui už viską, ką jis padarė, ir pastangas, kurias dėjo siekdamas šio tikslo.
<P>
Žinoma, taip pat esame dėkingi Komisijos pagalbiniams pranešėjams, kurie konstruktyviai išnagrinėjo šį darbą, kaip savo kalboje pabrėžpranešėjas, ir dėl šio bendradarbiavimo buvo įmanoma įtraukti į bendrą poziciją labiausiai rūpimus klausimus, kuriuos pateikŽemės ūkio ir kaimo plėtros komitetas. Kaip ir pranešėjas, aš taip pat norėčiau padėkoti pirmininkaujančiai Prancūzijai, kuri atliko daug darbo, nors žinojo, kad nepasieks galutinio rezultato, ir pirmininkaujančiai Čekijai, kuri įdėjo daug pastangų, kad gautų aiškius nuolatinius įgaliojimus deryboms su Parlamentu. Todėl Komisija teikia aiškią paramą bendrai pozicijai.
<P>
Šiame tekste išaiškintas sveikatos taisyklių ir aplinkosaugos taisyklių ryšys, taigi prisidedama prie geresnio reglamentavimo tikslų. Taisyklės, dėl kurių Parlamentas rengiasi balsuoti, leis plačiau naudoti gyvulinės kilmės šalutinius produktus, kurių šiuo metu niekur negalima tinkamai panaudoti, tačiau tai bus daroma taip pat užtikrinant reikiamas saugumo sąlygas. Šiuo atveju sumažės administracinės išlaidos ir tai leis operatoriams būti konkurencingiems. Visa tai turės nepaprastai svarbią reikšmę leidžiant jiems dinamiškai reaguoti į ateities problemas, ar jos kiltų dėl importo iš ES nepriklausančių šalių, ar dėl naujų technologinių tendencijų šalutinių gyvūninių produktų naudojimo srityje.
<P>
Naujos taisyklės taip pat visiškai atitiks biologinės įvairovės apsaugos tikslą ir - svarbiausias iš visų aspektų - suteiks galimybę Europos Sąjungoje išlaikyti aukštą apsaugos lygį dėl pavojų visuomenės sveikatai ir gyvūnų sveikatai.
<SPEAKER ID="037" NAME="Thomas Ulmer">
PPE-DE frakcijos vardu. - (DE) Gerb. pirmininke, Komisijos nary, ponios ir ponai, aš labai pritariu Horsto Schnellhardto pranešimo projektui ir norėčiau padėkoti jam už puikų darbą. Po gausių pastarųjų metų krizių, susijusių su gyvulinės kilmės produktais, kurie kelia pavojų žmonių ir gyvūnų sveikatai, būtini visapusiškai reglamentuojantys įstatymai. Reikėjo persvarstyti dabartinį reglamentą.
<P>
Dabar, kaip ir anksčiau, mums reikia užtikrinti aukštą saugumo lygį. Nors iš esmės pritariame pranešimui, jame yra keletas nuostatų, kurios man sudarpagrindą nerimauti. Daug reglamento nuostatų buvo sušvelninta ir iš dalies palengvinta prekyba gyvulinės kilmės šalutiniais produktais. Leiskite pateikti kelis pavyzdžius. Gyvūnų augintinių maistui leista naudoti tam tikras pirmos kategorijos medžiagas. Antros arba trečios kategorijos medžiagas galima, nepaisant su jomis susijusių pavojų, sunaikinti daug lengviau, esant oficialiai priežiūrai, jeigu naikinami tik maži atliekų kiekiai per savaitę. Su bet kurios kategorijos gyvulinės kilmės šalutiniais produktais susijusi rizika tik iš dalies nustatoma pagal jų kiekį. Faktas yra tai, kad būtent Europos Komisija priims įgyvendinimo reglamentą, o šiame projekte, kaip ir ankstesniajame, bus numatyta daugybKomisijai skirtų įgaliojimų. Tai reiškia, kad Komisija gali nustatyti išsamias ir esmines gyvulinės kilmės šalutinių produktų tvarkymo taisykles komitologijos procedūroje, pagal kurią Parlamentas - kaip, deja, dažnai pasitaiko - būtų pašalintas.
<SPEAKER ID="038" NAME="Christel Schaldemose" LANGUAGE="DA">
Gerb. pirmininke, norėčiau pradėdamas padėkoti Horstui Schnellhardtui už labai ambicingą kūrinį, pateiktą šio labai techniško pranešimo forma. Mūsų pagalbinės pranešėjos Å. Westlund vardu taip pat noriu padėkoti kitiems pagalbiniams pranešėjams už konstruktyvų bendradarbiavimą, dėl kurio šiandien galėjome balsuoti dėl pasiūlymo, kuriam visi galime pritarti. Pasiūlymas, dėl kurio dabar rengiamės balsuoti, yra ir aiškesnis, ir lengviau taikomas, negu labai sudėtingas teisės aktas, kuris dabar galioja šioje srityje. Mes, dalyvaujantieji Europos Parlamento socialistų frakcijoje, esame ypač patenkinti, kad pavyko išsireikalauti pakeitimo, kuriuo siekiama maitėdoms gyvūnams suteikti galimybę susirasti maisto, kurio jiems reikia norint išgyventi, svarstymą. Mes taip pat esame patenkinti, kad mums pavyko sutelkti dėmesį į pavojus tiek sveikatai, tiek ir saugumui, nors ir išsaugant reikalingą lankstumą. Ačiū jums už darbą ir esame patenkinti, kad turime konstruktyvų pasiūlymą.
<SPEAKER ID="039" NAME="Satu Hassi" LANGUAGE="FI">
Gerb. pirmininke, ponios ir ponai, mano nuoširdžiausia padėka skiriama Horstui Schnellhardtui už puikų darbą ir bendradarbiavimą. Gerai, kad turime tokį aukščiausios klasės šios srities ekspertą, kaip mūsų pranešėją šiuo klausimu.
<P>
Pagrindinis mums pateikto reglamento tikslas - higienos ir žmonių sveikatos ir saugumo garantija. Tačiau dabar norėčiau paminėti kitą detalę, kuri svarbi biologinės įvairovės ir mano šalies mažo masto gamtos turizmo verslininkystės apsaugai. Esu patenkintas, kad siekiant spręsti šią problemą buvo rastas politinis konsensusas Parlamente ir su Ministrų Taryba.
<P>
Kalbame apie mažo masto operacijas, per kurias gyvulių fermose, pavyzdžiui, kiaulidėse, nugaišusių gyvūnų skerdenos būtų pristatomos tiesiai į šalyje esančias vietas gyvūnams maitinti. Tai svarbu, pavyzdžiui, Ispanijoje, siekiant išsaugoti laukinių plėšriųjų paukščių populiaciją. Suomijoje tokia praktika išsaugojo nuo išnykimo jūrinį erelį tais laikais, kai jų natūralus maisto šaltinis buvo pernelyg užterštas cheminiais toksinais ir jūriniai ereliai nebūtų sugebėję veistis vos prasimaitindami iš natūralių maisto šaltinių.
<P>
Šiaurinėse labai retai apgyvendintose Suomijos dalyse gamtos fotografai taiko šį metodą, kad pritrauktų laukinius gyvūnus į vietas, kuriose juos galima fotografuoti, o mažos kelionių bendrovės organizuoja, pavyzdžiui, lokių stebėjimo ekspedicijas. Būčiau labai patenkintas, kad šiame teisės akte būtų pateiktas sprendimas, pagal kurį būtų ne tik apsaugota žmonių sveikata, bet ir išsaugota nedidelio masto turizmo verslininkystir taikomas metodas siekiant išsaugoti biologinę įvairovę.
<SPEAKER ID="040" NAME="Avril Doyle" AFFILIATION="PPE-DE">
Gerb. pirmininke, sutinku su visais pagalbininkais, kad visuomenės sveikata, maisto sauga ir higiena turi būti visų mūsų darbotvarkių pirmojoje vietoje. Taip pat į darbotvarkę labai aukštai įrašyčiau maksimalų visų gamtinių išteklių, įskaitant gyvulinės kilmės šalutinius produktus, naudojimą. Aš norėčiau padėkoti mūsų pranešėjui Horstui Schnellhardtui už puikų darbą, atliktą derinant visus mūsų interesus, taip pat už puikų diskusijų su Europos Taryba rezultatą. Asmeniškai apgailestauju, kad buvo išbraukta nuoroda į direktyvą dėl atliekų deginimo, bet šiuo atveju neturėjau laiko labiau išsiplėsti šiuo klausimu.
<P>
Turiu vieną pateiktą pakeitimą, kuriame prašoma garantijų, kad būtų aiškiai skiriami gyvulinės kilmės šalutiniai produktai, kurie dideliais kiekiais vežami tarp valstybių narių ir dėl kurių kyla pavojus, kad jie gali patekti į maisto arba pašarų grandinę, ir specializuoti gyvulinės kilmės šalutiniai produktai, skirti farmacijos ir kitoms diagnostikos ir mokslinių tyrimų reikmėms; pastarieji yra saugiau išgaunami labai vertingi produktai, kurie vežami tarp valstybių narių labai mažais kiekiais registruotiems tiekėjams, perdirbėjams ir vartotojams ir taip pat atgal iš jų.
<P>
Norėčiau pakartotinio patvirtinimo tiek iš Komisijos nario, tiek baigiamojoje kalboje ir iš Horsto Schnellhardto, kad būtų atsižvelgta į man nerimą keliantį klausimą ir šis ypatingas gyvulinės kilmės šalutinių produktų vartojimas toliau vyktų be jokių sutrikimų.
<SPEAKER ID="041" NAME="Antonio Tajani">
Komisijos Pirmininko pavaduotojas. - (IT) Gerb. pirmininke, ponios ir ponai, šiandienos diskusijos paroddidelę paramą bendrai pozicijai dėl gyvulinės kilmės šalutinių produktų ir tai suteikia galimybę Komisijai pereiti prie kito etapo. Atsižvelgdama į jūsų šiandienos pastabas Komisija parengs naujo reglamento įgyvendinimo nuostatas, mes atidžiai išklausysime, kaip ekonominės veiklos dalyviai dalinsis patirtimi, kalbėsimės su savo partneriais tarptautiniu lygiu ir būsime visiškai atviri Parlamentui viso proceso metu.
<P>
Taigi, pranešėjui galiu patvirtinti Komisijos jau prisiimtą įsipareigojimą dėl komitologijos ir neprivalomų nuostatų. Taip pat norėjau pasakyti dėl Avrilos Doyle iškelto klausimo, kad dabartiniame reglamente jau pripažįstamas tam tikras kai kurių laukinių rūšių maisto poreikis ir valstybėms narėms leidžiama šalutinius produktus naudoti laukiniams gyvūnams šerti, jei tik bus atitinkamai kontroliuojamas pavojus sveikatai.
<P>
Tačiau neseniai buvo pabrėžta, kad Komisija turėtų didinti pastangas siekiant išsaugoti biologinę įvairovę. Dėl šios priežasties Komisija sutinka su teisės aktų leidėjo sprendimu papildyti savo natūraliose buveinėse saugomų gyvūnų šėrimo gyvulinės kilmės šalutiniais produktais sąlygas; nors dabartinės taisyklės skirtos grifams ir ereliams, naujasis reglamentas taip pat turėtų suteikti galimybę rasti reikiamus sprendimus vilkams ir lokiams.
<P>
Atsižvelgdami į naujausią patirtį taip pat svarstome dėl tikslingumo nustatyti planus, kurie neapsiribotų dabartine fiksuotų vietų sistema, skirta saugomų rūšių gyvūnams šerti skerdenomis, t. y. planus, skirtus ekstensyvioms veisimo sistemoms, jei tik būtų tvirtai laikomasi specifinių sveikatos standartų. Šiuo klausimu Komisija pasirengusi pradėti dialogą su visomis suinteresuotosiomis šalimis.
<SPEAKER ID="042" NAME="Horst Schnellhardt">
pranešėjas. - (DE) Gerb. pirmininke, Komisijos nary, T. Ulmeri, aš, žinoma, atkreipiau dėmesį į susirūpinimą keliantį klausimą, kurį iškėlėte dėl galimo pirmosios ir antrosios kategorijos medžiagų maišymo, be to, derybų pabaigoje konsultavomės su pramonės atstovais dėl šios problemos.
<P>
Manau, kad reikia veikti nepaprastai neteisėtai, norint sugebėti įmaišyti šios medžiagos. Mes patikrinsime, ar šiuo atveju reikia griežtesnio reglamento. Šiuo nauju reglamentu norėjome tik suteikti galimybę įvairiais būdais naudoti paskerstų gyvūnų šalutinius produktus ir todėl aš galiu pasakyti A. Doyle, kad jos nerimas nepagrįstas. Viskas yra taip, kaip buvo anksčiau. Nustatydami galutinę paskerstų gyvūnų šalutinių produktų vietą taip pat labai aiškiai nustatėme, kad tuomet reikės laikytis visiškai kitokių nuostatų, kitaip tariant, mes aiškiai nurodėme perkėlimą į Atliekų pagrindų direktyvą. Manau, kad šiuo momentu esame teisingame kelyje.
<P>
Be to, norėčiau paminėti, kad šiuo nauju reglamentu mes, suprantama, taip pat norime atkreipti dėmesį į skandalus dėl sugedusios mėsos. Šioje srityje mes vis dar nesame visiškai teisingame kelyje, tačiau su ženklinimu ir garantuotu atsekamumu, mano manymu, sukame reikiama kryptimi. Žinoma, dabar mums reikia nustatyti, kokio tipo ženklinimą pasiūlys Komisija. Tai padaryti nebus labai lengva, nes visi žinome mėlynojo Chappi šunų maisto problemą - niekas nenori to. Atsižvelgiant į tai mums neabejotinai reikia, kad mokslo darbuotojai apsispręstų dėl požiūrio.
<P>
Atsižvelgdama į organinių trąšų klausimą, kuris taip pat buvo pateiktas svarstyti, bet dar nebuvo tinkamai apsvarstytas, Komisija iš esmės ketino numatyti kruopštesnį medžiagų įmaišymą, kad gyvūnai to netgi nepastebėtų. Tačiau dėl to pasikeistų trąšų kokybė. Todėl esu įsitikinęs, kad šia prasme mes suformulavome gerą reglamentą ir kad mūsų smulkieji sodininkai, kuriems labai patinka organinės trąšos, galės tinkamai apsirūpinti jomis.
<P>
Apskritai šis reglamentas yra geras. Esu labai patenkintas juo, taip pat bendradarbiavimu ir tikiuosi, kad pernelyg greitai jo neprireiks vėl taisyti. Bendradarbiavimas su Komisija buvo itin malonus ir už tai esu labai dėkingas.
<SPEAKER ID="043" NAME="Paul Rübig" AFFILIATION="PPE-DE">
(DE) Gerb. pirmininke, dėl posėdžio planavimo norėčiau paminėti, kad vakar turėjome ilgą balsavimo sesiją ir dėl to kilo daug problemų, susijusių su paskesniais paskyrimais.
<P>
Šiandien labai trumpam nutrauksime darbą ir iki 12.00 val. nepradėsime balsuoti. Galbūt įmanoma splanuoti posėdį taip, kad laikas būtų paskirstomas efektyviau. Tai padėtų Parlamento nariams ir visų pirma lankytojams, kurie vakar nemažai laiko turėjo mūsų laukti. Jie, žinoma, kaip piliečiai taip pat turi teisę kalbėtis su savo Parlamento nariais, todėl būčiau labai patenkintas, jeigu ateityje planuodami posėdį mes galėtume numatyti procedūras taip, kad visi būtų patenkinti.
<SPEAKER ID="044" NAME="Pirmininkė">
Ačiū, P. Rübigai. Mes pasižymėjome ir perduosime jūsų pastabas. Šis metas labai sunkus, nes artėjame prie kadencijos pabaigos.
<P>
Diskusijos baigtos.
<P>
Balsavimas vyks šiandien 12.00 val.
<P>
(Posėdis sustabdytas 10.15 val. ir atnaujintas 10.50 val.)

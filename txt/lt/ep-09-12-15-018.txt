<CHAPTER ID="018">
Patirtis, įgyta taikant Europos Parlamento ir Tarybos maisto produktų higienos reglamentus (diskusijos)
<SPEAKER ID="332" NAME="Pirmininkas">
. Kitas klausimas šiose diskusijose - žodinis klausimas, kurį Komisijai pateikHorst Schnellhardt Europos liaudies frakcijos (krikščionių demokratų) vardu dėl patirties, įgytos taikant Europos Parlamento ir Tarybos maisto produktų higienos reglamentus: (EB) Nr. 852/2004, (EB) Nr. 853/2004 ir (EB) Nr. 854/2004 - B7-0237/2009).
<SPEAKER ID="333" NAME="Horst Schnellhardt" LANGUAGE="DE">
Pone pirmininke, pone Komisijos nary, ponios ir ponai! Nuoširdžiai dėkoju Komisijai už jos ataskaitą apie patirtį, įgytą taikant maisto produktų higienos reglamentus. Tai labai svarbu, o ataskaitos turinys labai įtikinamas. Norėčiau išreikšti savo pritarimą šiai ataskaitai, kurioje atsispindi tai, kas faktiškai vyko per pastaruosius trejus metus.
<P>
Turime pripažinti, kad mūsų priimti higienos reglamentai reiškia paradigmos pokytį. Sustiprinome vidaus rinką, pagerinome maisto produktų saugą ir sustiprinome maisto gamintojų bei tiekėjų atsakomybę. Tai esminiai pokyčiai, todėl natūralu, kad nustatėme ir keletą problemų, ypač kalbant apie leidimus mažosioms ir vidutinio dydžio įmonėms. Kelios mėsinės nutrauksavo veiklą. Pažvelgę atgal pamatysime, jog tokia padėtis susiklosttodėl, kad labai dažnai nebuvo taikomas reglamentuose numatytas lankstumas ir kad - ką aš ypač kritikuoju - nebuvo keičiamasi informacija tarp vietos priežiūros institucijų ir Europos maisto ir veterinarijos tarnybos.
<P>
Jeigu Komisija dabar nuspręstų nedaryti jokių pataisų, būčiau priverstas išreikšti protestą. Net jei tai būtų tik nedideli pakeitimai, būtina atkreipti dėmesį į šiuos klausimus: maisto tiekimo grandinėje teikiama informacija traktuojama pernelyg siaurai, todėl tokį principą reikia pakeisti. Reikėtų apsvarstyti galimybę taikyti kitus mėsos tikrinimo metodus. Be kita ko, reikėtų nebetaikyti Reglamente (EK) Nr. 882 numatyto trichinelių laboratorijų akreditavimo. Sritims, kurioms taikomi reglamentai, reikalingas patikimas planavimas. Būtent todėl pasisakau prieš numatomą taisyklę. Turėtume parengti glaustą ir aiškų pasiūlymą dėl pataisų, kad ir vėl netektų leisti taikyti laikinąsias taisykles iki 2013 m.
<SPEAKER ID="335" NAME="Joaquín Almunia">
Komisijos narys. - Ponia pirmininke, į mane kreipėsi Komisijos narA. Vassiliou, prašydama atsiprašyti už ją, kad ji negalės pateikti savo nuomonės aptariamuoju žodiniu klausimu dėl Komisijos ataskaitos apie patirtį, įgytą taikant maisto produktų higienos reglamentus.
<P>
Komisijos vardu norėčiau pabrėžti, kad ši ataskaita parengta remiantis informacija, gauta iš atitinkamų tiek viešojo, tiek ir privačiojo sektorių suinteresuotųjų subjektų, ir šios konsultacijos davteigiamą rezultatą. Nebuvo nustatyta jokių esminių problemų, tačiau kai kuriuos klausimus dar reikėtų atidžiau išnagrinėti.
<P>
Kalbant konkrečiai, pirma, man žinoma mažo pajėgumo įmonių pakartotinio patvirtinimo problema. Tokias problemas galima išspręsti įtraukiant lankstumo sąlygas į nacionaliniu lygmeniu priimamas taisykles. Kai kuriose šio principo nesilaikiusiose valstybėse narėse ir kilo atitinkamų sunkumų. Maisto ir veterinarijos tarnyba ėmėsi tam tikrų veiksmų, kad nustatytų mažo pajėgumo skerdyklų lankstumo geriausios praktikos pavyzdžius, kuriuos vėliau galėtų išplatinti. Kadangi iki šių metų pabaigos valstybės narės turi nuspręsti, suteikti ar nesuteikti patvirtinimą, kol kas negaliu pasakyti, kelioms mažosioms ir vidutinio dydžio įmonėms patvirtinimas nebus suteiktas.
<P>
Antra, lankstumo sąlygomis labiau siekiama apskritai apsaugoti maisto įvairovę ir padėti nedideliems gamintojams. Parengus nacionalines lankstumo taikymo priemones ir informuojant apie tai Komisiją, suteikiamas teisinis tikrumas nedideliems gamintojams ir pripažįstama nedidelių įmonių specifika. Be to, užtikrinama maisto įvairovė, pvz., tradiciniais būdais gaminamos dešros ar sūris, kartu išlaikant reikiamą maisto saugos lygį.
<P>
Siekdama paskatinti tinkamai vartoti lankstumo nuostatas, Komisija paskelbkelis rekomendacinius dokumentus. Tai padėtų dar geriau užtikrinti skaidrumą ir teisinį tikrumą. Taip pat svarbu nepamiršti, kad Komisija, stengdamasi įnešti indėlį mažinant administracinę naštą - ypač labai mažoms įmonėms, jau yra pasiūliusi atitinkamai pataisyti reglamentą. Tačiau, kaip jums žinoma, kol kas šis pasiūlymas dar nėra priimtas.
<P>
Trečia, informacija apie maisto tiekimo grandinę apima ir raštišką ūkininko informaciją, pateikiamą skerdyklai ir oficialiai paskirtam veterinarui: nurodomi pagrindiniai duomenys, kurie reikalingi atliekant rizikos įvertinimu grindžiamą patikrinimą. Neseniai kompetentingoms institucijoms leista nesilaikyti reikalavimo pateikti šią informaciją skerdyklai ne vėliau kaip prieš 24 valandas.
<P>
Be to, man malonu pranešti, kad kitą balandį Komisija surengs apskritojo stalo diskusiją, pakviesdama visas atitinkamas šalis, per kurią bus aptartos galimybės persvarstyti mėsos patikrinimo klausimą, siekiant įvertinti jo veiksmingumą ir atsižvelgiant į naujausias pavojų tendencijas.
<P>
Baigdamas norėčiau pabrėžti, kad oficialią kontrolę vykdančios laboratorijos turi būti akredituotos, kad galėtų atlikti geros kokybės ir vienodą analizę, skirtą išvengti pavojaus maisto saugai. Tai yra būtina sąlyga, siekiant užtikrinti sklandžią prekybą ES viduje ir palengvinti prekybą su trečiosiomis šalimis. Tačiau neseniai Komisija trichinelių tyrimo pereinamąjį laikotarpį sutiko pratęsti iki 2013 m., kad laboratorijos turėtų daugiau laiko gauti akreditaciją.
<SPEAKER ID="336" NAME="Christa Klaß" LANGUAGE="DE">
Ponia pirmininke, pone Komisijos nary, ponios ir ponai, dėkoju kolegai Horstui Schnellhardtui už iškeltą klausimą. Tai suteikia mums progą pasidalyti gera ir mažiau gera patirtimi įgyvendinant reglamentą. Maisto produktų higienos reglamentu nustatyti mėsos gamybos higienos reikalavimai.
<P>
Komisijos konsultacijos rodo, kad nemažai pasiekta ir kad apskritai taisyklės yra veiksmingos. Nuogąstavimai, jog per griežti reikalavimai sužlugdys mažąsias ir amatininkų įmones dažniausia nepasitvirtino dėl mažosioms įmonėms numatytų išimčių. Kita vertus, paaiškėjo, kad taikant taisykles esama nemažai problemų. Tai patvirtina ir informacija, kurią gaunu iš savo gimtojo regiono įmonių ir priežiūros tarnybų.
<P>
Kadangi vietos tarnyboms suteikta didelveikimo laisvpriimant sprendimus, kai kuriais atvejais jos gali atsižvelgti į mažųjų ir amatininkų mėsinių poreikius. Žinoma, tai gerai ir svarbu, nes tik taip mažųjų mėsinių, kurios siūlo didelę gaminių įvairovę ir kurioms nelengva atitikti šviežumo ir kokybės reikalavimus, bus apsaugotos nuo perdėtos biurokratijos. Tačiau šis lankstumas pasiekia ribą, kai išimtys ir reikalavimai pradedami interpretuoti skirtingai pagal priežiūros tarnybos užgaidas.
<P>
Tai gerokai iškreipia konkurenciją ne tik tarp valstybių narių, bet ir pačiose šalyse. Todėl būtina pagerinti maisto produktų higienos reglamentą, suteikiant inspektoriams teisinio tikrumo ir daugiau juridinių galių. Inspektoriai turi turėti pakankamai taikytinų teisinių priemonių, pvz., galimybę skirti pinigines baudas.
<P>
Pone J. Almunia, šioje srityje esama daug teisinio netikrumo, kurį būtina pašalinti, todėl laukiame Komisijos pasiūlymo.
<SPEAKER ID="337" NAME="Karin Kadenbach">
S&D frakcijos vardu. - Ponia pirmininke, pone Komisijos nary, ponios ir ponai! Pirmiausia norėčiau pasveikinti visus tuos, kurie rengmaisto produktų higienos reglamentus, nes šioje Komisijos ataskaitoje teigiamai įvertinta šių reikalavimų taikymo patirtis. Reikėtų deramai tai įvertinti, nes, kaip minėta, šie nauji reglamentai reiškia maisto produktų higienos politikos paradigmos pokytį.
<P>
Dėl reglamentų novatoriškumo pradinę ataskaitą apie įgytą patirtį buvo planuota parengti tik po trejų metų nuo jų įsigaliojimo. Valstybės narės ir maisto produktų tiekėjai bei gamintojai apskritai buvo patenkinti šiais reglamentais ir teigsėkmingai juos taikantys. Valstybės narės ir privačių interesų grupės mano, kad nei įmonės, nei institucijos nepatiria jokių didesnių sunkumų. Vyrauja vieninga nuomone, kad tam tikros reglamentų pataisos, be abejo, reikalingos, tačiau pagrindinių principų keisti nereikia. Šiuo metu galiojančiais reglamentais galima tiek užtikrinti vartotojams kuo aukštesnę produktų kokybę ir saugą higienos atžvilgiu, tiek ir lanksčiai reaguoti į įmonių, ypač mažųjų, poreikius.
<P>
Žinoma, vadovaujantis teiginiu "jei liaujiesi tobulėjęs, nebesi geras" būtina ištirti ataskaitoje iškeltų problemų - kaip kad minėjo kolega H. Schnellhardt - priežastis ir, prireikus, pateikti pasiūlymų, kaip tas problemas spręsti. Taip pat būtina toliau atidžiai stebėti, kaip įgyvendinami higienos reglamentai, kadangi dar buvo per anksti visapusiškai ir atidžiai įvertinti padėtį kai kuriose valstybėse narėse. Tik tada, kai bus gautas išsamus įvertinimas, reikėtų nuspręsti, ar reikėtų pakoreguoti maisto produktų higienos reglamentus ir kokios konkrečiai pataisos tokiu atveju būtų reikalingos.
<SPEAKER ID="338" NAME="Joaquín Almunia">
Komisijos narys. - Ponia pirmininke, visų pirma, dėkoju visiems, dalyvavusiems šioje diskusijoje. Manome, kad remiantis liepos mėnesį paskelbta ataskaita galim pradėti diskusiją apie tai, kaip patobulinti reglamentus, o su laiku Komisija įvertins poreikį pataisyti teisės aktus. Labai laukiame ir valstybių narių indėlio, kuris padės mums parengti atitinkamų naujų iniciatyvų.
<P>
Tikimės ir toliau bendradarbiauti su Parlamentu, taip pat su valstybėmis narėmis, privačiojo ir viešojo sektorių suinteresuotaisiais subjektais. Esu tikras, kad visi siekiame bendro tikslo užtikrinti kuo aukštesnį maisto saugos lygį. Mano nuomone, tai yra svarbiausia šios dienos diskusijos išvada.
<SPEAKER ID="339" NAME="Pirmininkė">
Diskusijos baigtos.

<CHAPTER ID="014">
Darbų programa
<SPEAKER ID="019" NAME="Pirmininkas">
Galutinis darbotvarkės projektas, parengtas Pirmininkų sueigoje 2010 m. liepos 1 d. vadovaujantis Darbo tvarkos taisyklių 137 straipsniu, išplatintas. Pasiūlyti šie pakeitimai:
<P>
Pirmadienis
<P>
Žaliųjų frakcija / Europos laisvasis aljansas ir Europos Parlamento socialistų ir demokratų pažangiojo aljanso frakcija pateikprašymą iki kitos mėnesinės sesijos atidėti diskusijas dėl M. Gallo pranešimo dėl intelektinės nuosavybės teisių įgyvendinimo užtikrinimo vidaus rinkoje.
<P>
Norėčiau paprašyti pono Cohno Bendito tarti žodį šiuo klausimu.
<SPEAKER ID="020" NAME="Daniel Cohn-Bendit" LANGUAGE="FR">
Pone pirmininke, mes šiuo klausimu jau diskutavome Pirmininkų sueigoje. Daugelyje frakcijų nesutariama dėl M. Gallo pranešimo, ir atrodo, kad visoms frakcijoms reikia pratęsti diskusijas šia tema, kadangi joms dar reikia išspręsti tam tikras problemas bei prieštaringus klausimus. Būtent todėl mes paprašėme atidėti diskusijas bei balsavimą dėl M. Gallo pranešimo iki rugsėjo, iki antrosios rugsėjo sesijos ar vėlesnės sesijos. Šį klausimą reikės išnagrinėti Pirmininkų konferencijoje. Todėl sprendimas yra gana paprastas. Kadangi vaisius dar neprinoko, palikime jį nokti ir grįžkime prie šio klausimo rugsėjo mėn.
<SPEAKER ID="021" NAME="Martin Schulz" LANGUAGE="DE">
Pone pirmininke, norėčiau pareikšti mūsų frakcijos paramą Cohno Bendito pasiūlymui. Mūsų požiūriai į šią padėtį visiškai sutampa. Tai labai jautrus ir subtilus klausimas, todėl tikrai būtų naudingas plačios Parlamento daugumos pritarimas. Todėl reikėtų atidėti pranešimą ir stengtis pasiekti bendrą sutarimą įvairiose srityse, kuriose tai įmanoma. Todėl mes pritariame šiam pasiūlymui.
<SPEAKER ID="022" NAME="Manfred Weber" LANGUAGE="DE">
Pone pirmininke, skirtingiems vaisiams prinokti reikia skirtingo laiko. Europos liaudies partijos (krikščionių demokratų) frakcijos vardu galiu pasakyti, kad mūsų vaisius jau prinokęs sprendimams priimti, todėl mes norėtume balsuoti dėl M. Gallo pranešimo ir priimti sprendimą šią savaitę.
<SPEAKER ID="024" NAME="Pirmininkas">
Europos konservatorių ir reformuotojų frakcija pateikprašymą pakeisti ketvirtadienio popietę numatytų diskusijų dėl žmogaus teisių pažeidimų bei teisinės valstybės tvarką taip: pirma - Zimbabvė, po to - Venesuela ir Šiaurės Korėja.
<SPEAKER ID="025" NAME="Martin Callanan" AFFILIATION="ECR">
Pone pirmininke, tikiuosi, kad šis prašymas nesulauks pasipriešinimo. Tiesiog prašoma šiek tiek pakeisti ketvirtadienio popietės diskusijų tvarką, kad pirma būtų kalbama apie Zimbabvę, po to - apie Venesuelą ir galiausiai - apie Šiaurės Korėją. Tai tikrai nėra užuomina apie ypatingą kurio nors iš šių klausimų svarbą. Tiesiog daugeliui narių būtų patogiau pirmiausia kalbėti apie Zimbabvę.
<SPEAKER ID="026" NAME="Francesco Enrico Speroni" AFFILIATION="EFD">
(IT) Pone pirmininke, ponios ir ponai, kaip pabrėžkolega EP narys, kalbame ne apie naujų klausimų įtraukimą ar įtrauktų pašalinimą iš darbų programos, o apie įvairių klausimų nagrinėjimo tvarkos pakeitimą, taigi manau, kad šiam pasiūlymui galima lengvai pritarti.
<SPEAKER ID="027" NAME="Pirmininkas">
Ar yra nepritariančių šiam prašymui? Taip, prašome, pone M. Schulzai.
<SPEAKER ID="028" NAME="Martin Schulz" AFFILIATION="S&amp;D">
(DE) Pone pirmininke, jei leisite, norėčiau užduoti klausimą M. Callananui.
<P>
Pone M. Callananai, gal galėtumėte mums paaiškinti, kodėl EP nariams būtų lengviau pirmiausia diskutuoti apie Zimbabvę ir konkrečiai kurie nariai to norėtų. Tai labai padėtų mums apsispręsti. Pakartosiu savo klausimą. Konkrečiai - kodėl diskusiją apie Zimbabvę perkėlus į pradžią jums būtų lengviau diskutuoti šia tema?
<SPEAKER ID="029" NAME="Martin Callanan" AFFILIATION="ECR">
Pone pirmininke, M. Schulz mane stato į labai nepatogią padėtį. Esu sutrikęs; šį prašymą pateikiau kolegos G. Van Ordeno vardu, nes jis negalėjo atvykti laiku ir kai kas manęs paprašiš anksto iškelti šį klausimą.
<P>
(Juokas ir plojimai)
<P>
Kaip visada, su M. Schulzu geriausiai būti sąžiningam!

<CHAPTER ID="002">
Pirmininko pranešimas
<SPEAKER ID="006" NAME="Pirmininkas">
Ponios ir ponai, sveikinu jus visus. Norėčiau pradėti nuo kai kurių komentarų dėl plenarinių rūmų Strasbūre padėties. Kaip žinote, įgriuvus plenarinių rūmų lubų daliai Strasbūre rugpjūčio 7 d., šis pirmasis Europos Parlamento sesijos laikotarpis rugsėjo mėn. turėjo būti išimties tvarka surengtas čia, Briuselyje. Priėmiau šį sprendimą siekdamas užtikrinti didžiausią Parlamento narių ir darbuotojų saugumą bei remdamasis atidžiai perskaitytais pradiniais ekspertų pranešimais, taip pat pasikonsultavęs su frakcijų pirmininkais ir Tarybai pirmininkaujančia Prancūzija. Šiuo sprendimu taip pat atsižvelgiama į reikalingumą išlaikyti Europos Parlamento įstatyminio darbo tęstinumą.
<P>
Parengiamieji tyrimų rezultatai rodo, kad dalies lubų įgriuvimo priežastis buvo lūžiai pastato komponentuose, jungiančiuose kabančias lubas su tvirtąja lubų struktūra. Tebevyksta tyrimai, atliekami kelių nepriklausomų tarptautinių struktūrinio projektavimo firmų, kurioms Parlamentas pavednustatyti smulkesnes įgriuvimo detales bei kas dėl to atsakingas. Šie tyrimai atliekami labai glaudžiai bendradarbiaujant su atitinkamomis vietos valdžios institucijomis, taip pat su Prancūzijos vyriausybės paskirtu vyresniuoju pastatų saugos specialistu. Rangovų, įtrauktų į pirminę lubų statybą, atsakomybės pasiskirstymas bus nustatytas remiantis paskutiniaisiais tyrimo pranešimais, kai tik jie bus parengti. Įgriuvusios lubos plenariniuose rūmuose dabar bus iš naujo pakabintos, naudojant naują techniką, kuriai pritarnepriklausomi ekspertai ir vietinės už pastatus atsakingos valdžios įstaigos.
<P>
Nors siekiant kiek įmanoma greičiau baigti darbus, dedama daugybpastangų, tačiau reikalinga procedūra yra šiek tiek ilgoka. Vis dėlto mes tikimės, kad visi saugumo tyrimai ir būtinas remontas bus užbaigti per tiek laiko, kad Strasbūre Rūmai galėtų susirinkti į rugsėjo 2-ąjį sesijos laikotarpį.
<P>
Turiu jus patikinti, kad saugumas yra absoliutus prioritetas visuose mūsų svarstymuose ir priimant sprendimus.

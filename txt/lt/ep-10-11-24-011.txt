<CHAPTER ID="011">
Finansinpriežiūra (teisės aktų pasirašymas) 
<SPEAKER ID="260" NAME="Pirmininkas">
Kolegos, norėčiau tarti keletą žodžių apie finansinės priežiūros teisės aktų rinkinio priėmimą. Tai darysime po kelių minučių. Šį rinkinį sudarys teisės aktai, taikomi mūsų finansinės priežiūros veiksmams, patvirtintiems pagal įprastą teisėkūros procedūrą.
<P>
Šiandien įteisinsime Europos sisteminės rizikos valdybą, kuri rūpinsis ES finansų sistemos priežiūra ir padės sklandžiai veikti vidaus rinkai.
<P>
Taip pat įsteigsime dar tris Europos priežiūros institucijas, ginsiančias viešąjį interesą. Jos vykdys bankų, vertybinių popierių ir rinkų, taip pat draudimo paslaugų ir profesinių pensijų stebėseną.
<P>
Galų gale pasirašysime bendrąją direktyvą, kuria iš dalies pakeičiamos net 11 direktyvų, siekiant jas suderinti su Europos finansinės priežiūros sistema ir Lisabonos sutartimi.
<P>
Mano manymu, Europos institucijos labai stengėsi ir šauniai bendradarbiavo. Procedūra buvo sparti ir veiksminga. Tarybai iš eilės pirmininkavusios Ispanija ir Belgija smarkiai dirbo, dėkoju joms už tarpusavio bendradarbiavimą. Daug ką nuveikir Komisija, bendradarbiavome labai glaudžiai. Europos Parlamento nariams, būsiantiems šioje salėje, kol mes pasirašysime teisės aktus, taip pat Komisijos nariui noriu pasakyti štai ką: tai puikus sandėris. Dėkoju Komisijai, kad visada aktyviai dalyvavo jam pasiekti skirtuose parengiamuosiuose posėdžiuose ir diskusijose.
<P>
Tačiau mūsų darbas dar, žinoma, nebaigtas. Labai svarbus ir ekonominės valdysenos dokumentų rinkinys, kurį netrukus svarstysime. Gerai žinome, kad šiam rinkiniui skirta teisėkūros procedūra jau vykdoma, ir tikimės kuo greičiau jį parengti.
<P>
Baigdamas kalbą pasakysiu, kad visas dokumentų rinkinys, kurį šiandien pasirašysime, Europos Sąjungoje bus pradėtas taikyti nuo 2011 m. sausio 1 d., taigi - visai netrukus. Tai - visiems mums, rinkų dalyviams ir mūsų piliečiams, svarbi žinia, nes šis dokumentų rinkinys - pagalba piliečiams. O dabar jį patvirtinsime parašais.
<P>
(Pirmininkas kartu su Olivier Chasteliu (einančiu Tarybos pirmininko pareigas), Micheliu Barnier (Komisijos nariu), José Manueliu García-Margallo y Marfiliu (pranešėju), Sylvie Goulard (pranešėja), Antolínu Sánchezu Presedo (pranešėju) ir Peteriu Skinneriu (pranešėju) pasirašo teisės aktus.)

<CHAPTER ID="008">
Balsuoti skirtas laikas
<SPEAKER ID="127" NAME="Pirmininkas">
Kitas klausimas - balsavimas.
<P>
(Dėl balsavimo rezultatų ir kitos išsamios informacijos žr. protokolą)
<SPEAKER ID="128" NAME="Robert Atkins" AFFILIATION="ECR">
Pone pirmininke, dar kartą paprašiau žodžio norėdamas pasiskųsti dėl to, kaip tvarkomas šio Parlamento darbo laikas. Ir vakar, ir šiandien buvo nustatytas balsuoti skirtas laikas, bet jo vėl nesilaikome. Tinkamai tvarkomi reikalai laikantis nustatyto laiko neabejotinai yra vienas iš gerai organizuoto ir veiksmingai dirbančio Parlamento požymių. Ar galėtumėte paraginti administraciją užtikrinti, kad tokių dalykų nebūtų? Kitaip su mumis bus pelnytai elgiamasi nepagarbiai.
<SPEAKER ID="129" NAME="Derek Roland Clark" AFFILIATION="EFD">
Pone pirmininke, mano pareiškimas dėl darbo tvarkos susijęs su dviem šiandien numatytais balsavimais dėl kitų metų ir 2013 m. Parlamento plenarinių posėdžių kalendorių. Jeigu leisite, turiu dvi pastabas. Pirma, šie balsavimai paprasčiausiai rodo, koks bejėgis Parlamentas iš tikrųjų yra. Visi čia esantys mano, kad jiems suteikiama vis daugiau įgaliojimų ir vis daugiau galios daryti įtaką. Bet, iš esmės, šie pakeitimai padaryti tiesiog siekiant apeiti tą faktą, kad privalome turėti 12 plenarinių sesijų...
<P>
(Pirmininkas nutraukkalbėtoją)
<SPEAKER ID="130" NAME="Pirmininkas">
Pone D. R. Clarkai, tai jau kalba, o ne pareiškimas dėl darbo tvarkos. Atleiskite, bet turiu jus nutraukti. Dabar pradėsime balsavimą.
<SPEAKER ID="131" NAME="Edward McMillan-Scott" AFFILIATION="ALDE">
Pone pirmininke, įprastai neprašyčiau žodžio tokiu klausimu. Esu EP pirmininko pavaduotojas ir gerbiu posėdžio pirmininką.
<P>
Tačiau visoms frakcijoms buvo pasakyta, kad balsavimas dėl kalendorių, kurie pakeisti labai nedaug - manau, yra tik du pakeitimai - vyks balsavimo sesijos pradžioje, o ne po P. Schmitto kalbos. Manau, nepagarbu P. Schmitto atžvilgiu leisti žmonėms dabar išeiti paprašant jų vėliau grįžti po jo kalbos ir balsuoti dėl dviejų klausimų.
<P>
Todėl prašau jūsų pateikti Parlamentui pasiūlymą dėl darbotvarkės pakeitimo, kad visais klausimais būtų balsuojama prieš P. Schmitto kalbą ir pirmiausia balsuojama dėl kalendorių.
<P>
(Plojimai)
<SPEAKER ID="132" NAME="Pirmininkas">
Pone E. McMillan-Scottai, galiu atsakyti į jūsų klausimą. Pirmadienį šis Parlamentas balsavo dėl darbotvarkės. Pagal darbotvarkę, kurią Parlamentas balsuodamas patvirtino, balsavimas dėl kalendorių turi vykti nuo 12.30 val. iki 13.30 val. Tokį sprendimą pirmadienį priėmpats Parlamentas.
<SPEAKER ID="133" NAME="Edward McMillan-Scott" AFFILIATION="ALDE">
Pone pirmininke, apgailestauju, kad tenka tai pratęsti, bet, kaip pasirodo, balsavimo sąrašas išdalytas visoms frakcijoms. Jeigu įvyko klaida, ji turi būti ištaisyta. Absurdiška ir nepagarbu vienos valstybės narės, kuri šiuo metu pirmininkauja Tarybai, vadovo atžvilgiu prašyti EP narių grįžti į Parlamento rūmus, į posėdžių salę po jo kalbos. Turime dabar balsuoti tokia tvarka, kokia nurodyta balsavimo sąraše. Nėra jokio pateisinimo bandyti dar kartą jį keisti.
<P>
(Plojimai)
<SPEAKER ID="134" NAME="Pirmininkas">
Dirbame tokia tvarka. Kiekvieną pirmadienį balsuojame dėl darbotvarkės. Paklausykite manęs. Nereikia tų šūksnių. Jeigu norite pakeisti taisykles, galite tai padaryti, bet dabar galiojančiose taisyklėse parašyta, kad kiekvieną pirmadienį balsuojame dėl darbotvarkės. Šį kartą tai taip pat padarėme kartu su EP nariais, kurie buvo posėdžių salėje. Tačiau pirmininkas turi teisę pasiūlyti, kad dėl darbotvarkės būtų dar kartą balsuojama, jeigu dauguma EP narių to nori. Taigi naudojuosi man suteikta teise ir klausiu jūsų: ar norėtumėte balsuoti dėl šiandienos posėdžio darbotvarkės pakeitimo? Kas už tai, kad darbotvarkbūtų pakeista? Kas prieš? Susilaiko?
<P>
(Plojimai)
<P>
Tačiau, brangūs kolegos, primenu jums, kad jeigu norite tarti žodį dėl darbotvarkės, būkite šioje salėje pirmadieniais.
<P>
E. McMillan-Scott pasiūlbalsuoti dėl kalendoriaus prieš Vengrijos prezidento kalbą, jeigu tam iš tikrųjų bus laiko, nes, kaip matote, jo iš tikrųjų trūksta. Atsižvelgdamas į tai, kiek dabar turime laiko, manau, kad dėl daugelio klausimų turėsime balsuoti po prezidento kalbos. Taigi kas už tai, kad būtų balsuojama dėl kalendoriaus prieš Vengrijos prezidento kalbą, jeigu iš tikrųjų tam bus likę laiko? Kas prieš? Susilaiko?
<P>
Taigi darysime taip: balsuosime dėl kalendoriaus, jeigu prieš Vengrijos prezidento kalbą bus likę laiko.
<P>
(Prieštaravimo šūksniai)
<P>
Kolegos, nėra jokio skirtumo, bet kuriuo atveju tęsime balsavimą po prezidento kalbos
<P>
(Nepasitenkinimo murmesys)
<P>
Pasinaudosiu man suteikta teise. Kad visas šis absurdas baigtųsi, pirmiausia pasiūlysiu balsuoti dėl kalendoriaus. Ar dabar visi patenkinti?
<P>
(Plojimai)
<P>
Gerai, būsite čia ir po prezidento kalbos, balsuosite dėl kitų klausimų, bet dabar pradėsime balsuoti dėl 2012 m. kalendoriaus.

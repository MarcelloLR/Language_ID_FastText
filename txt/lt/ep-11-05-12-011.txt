<CHAPTER ID="011">
Atliekų valymo akcija Europoje ir programa "Pasauli, padarykime tai 2012" (rašytinis pareiškimas) 
<SPEAKER ID="118" NAME="Pirmininkas">
Ponios ir ponai, rašytinis pareiškimas Nr. 0003/2011 dėl atliekų valymo akcijos Europoje ir programos "Pasauli, padarykime tai 2012", kurį pateikR. Jordan Cizelj, A. M. Gomes, C. Lepage, R. Morkūnaitė-Mikulėnienir I. Tarand, buvo pasirašytas daugumos Europos Parlamento narių. Pagal Darbo tvarkos taisyklių 123 straipsnį pareiškimas bus perduotas adresatams ir kartu su pasirašiusiųjų pavardėmis paskelbtas šio posėdžio "Priimtuose tekstuose". Kiek žinau, R. Jordan Cizelj apie tai norėjo kažką pasakyti. Ponia Jordan Cizelj, žodis suteikiamas jums.
<SPEAKER ID="119" NAME="Romana Jordan Cizelj" AFFILIATION="PPE">
(SL) Pone Pirmininke, ponios ir ponai, pirmiausia norėčiau padėkoti už jūsų paramą šiam rašytiniam pareiškimui. Šiuo pareiškimu šiais, Europos savanoriškos veiklos, metais parodėme savo atsidavimą siekti švarios aplinkos. Vis dėlto raginčiau jus nesustoti pasirašius ir padėti užtikrinti, kad kitais, 2012-aisiais, metais ši vienos dienos akcija, skatinanti tvarkyti savo aplinką, sulauktų pasisekimo kuo daugiau valstybių, dar daugiau valstybių, negu buvo iki šiol, ir taip remti aplinkos apsaugos organizacijas savo valstybėse.
<SPEAKER ID="120" NAME="Indrek Tarand" AFFILIATION="Verts/ALE">
Pone Pirmininke, noriu padėkoti visiems, kad remiate šią iniciatyvą. Kalbėsiu labai trumpai. Buvo labai malonu dirbti vadovaujant R. Jordan Cizelj ir bendradarbiaujant su A. M. Gomes, R. Morkūnaite-Mikulėniene ir C. Lepage. Tai yra tikra piliečių iniciatyva, parodysianti, kaip piliečiai gali vesti Europą į geresnį rytojų.
<P>
Vis dėlto žinodamas apie nesutarimus dėl rašytinių pareiškimų ir skirtingas nuomones dėl jų naudos norėčiau atsiprašyti tų narių, kurie jaučiasi įžeisti mūsų kampanijos, ir pakartoti pažadą, kurį daviau savo pakomitečio pirmininkui A. Danjeanui: prižadu per šią Parlamento kadenciją nepradėti kito rašytinio pareiškimo.
<P>
Tikiuosi, padėsite man tesėti pažadą, ir, tikiuosi, vėl visi susitiksime akcijos dieną 2012 m.

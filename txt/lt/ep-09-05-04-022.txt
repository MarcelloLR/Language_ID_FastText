<CHAPTER ID="022">
Mokslo tikslais naudojamų gyvūnų apsauga (diskusijos)
<SPEAKER ID="185" NAME="Pirmininkė">
Kitas klausimas - N. Paristo pranešimas Žemės ūkio ir kaimo plėtros komiteto vardu dėl pasiūlymo dėl Europos Parlamento ir Tarybos direktyvos dėl mokslo tikslais naudojamų gyvūnų apsaugos - C6-0391/2008 -.
<SPEAKER ID="186" NAME="Neil Parish">
pranešėjas. - Gerb. pirmininke, visų pirma norėčiau padėkoti visiems pagalbiniams pranešėjams, kurie buvo pasiruošę dirbti su manimi šiuo labai techniniu ir sunkiu klausimu. Dirbdami kartu mes sugebėjome parengti, mano nuomone, gerą kompromisą. Taip pat norėčiau padėkoti Komisijai už bendradarbiavimą, tikėdamasis ateityje toliau dirbti su ja šiuo klausimu. Taip pat norėčiau padėkoti P. Baragiolai iš AGRI sekretoriato ir savo patarėjui D. Daltonui.
<P>
Gyvūnų bandymai yra labai prieštaringa sritis, kurioje susiduriama su moralės dilema. Ar galima atlikti bandymus su gyvūnais siekiant potencialiai išgelbėti žmonių gyvybes? Aš manau, kad galima, jeigu bandymus galima tinkamai pagrįsti mokslo ir etikos požiūriu.
<P>
Vis dėlto privalome imtis visų priemonių ir sumažinti atliekamų bandymų skaičių bei gyvūnams sukeliamas kančias. Komisijos ataskaita buvo gera pradžia. Ji parodKomisijos pasiryžimą siekti, kad, kai įmanoma, būtų atsisakyta bandymų su gyvūnais. Vis dėlto daugelyje sričių Komisijos pasiūlymas buvo neaiškus ir galėjo turėti priešingą poveikį.
<P>
Sunkumo klasifikacijų apibrėžimo nebuvimas buvo akį rėžiantis pasiūlymo trūkumas. Tiesą sakant, Komisija prašParlamento įvertinti klasifikacijoms taikomas taisykles nežinodama, kokios tos klasifikacijos yra. Be to, kai kurios nuostatos, ypač rekomendacijos dėl pakartotinio gyvūnų panaudojimo ir dėl pasiūlymo naudoti tik F2 primatus (antros kartos primatus), tikėtinai reiškia, kad turės būti panaudota dar daugiau gyvūnų.
<P>
Dėl F2 primatų nebuvo atliktas joks įgyvendinamumo tyrimas, kuris būtų parodęs, ar įmanoma įgyvendinti tai, ką siūlo Komisija. Jos poveikio vertinime atsižvelgiama tik į skaičius, nekreipiant dėmesio į poveikį gerovei. Todėl Parlamentas turėjo skubiai pakeisti pasiūlymą - ne susilpninti jį, bet aiškiai parodyti, kada turėtų būti leidžiama atlikti bandymus su gyvūnais ir kokiomis sąlygomis.
<P>
Manau, kad AGRI komiteto pranešime pavyko suderinti siekį užtikrinti, kad moksliniai tyrimai ES būtų tęsiami, ir siekį pagerinti gyvūnų gerovės sąlygas. Gyvūnų gerovės požiūriu tai yra žingsnis į priekį. Kalbama apie alternatyvių metodų skatinimą prisiimant finansinius įsipareigojimus, didesnį dėmesį trims R principams ir ECVAM vaidmens stiprinimą.
<P>
Be to, aš taip pat pasiūliau reguliarų bandymų su primatais vertinimą, kad būtų nustatyta, kurie bandymai nėra reikalingi, ir jų atsisakyta.
<P>
Tai taip pat yra žingsnis į priekį medicininių mokslinių tyrimų srityje. Bus atnaujinti dabartiniai pasenę teisės aktai ir leidžiama tęsti moksliškai ir etiškai pagrįstus medicininius mokslinius tyrimus. Manau, kad tai ypač svarbu. Mes taip pat norime, kad sumažėtų bandymų su gyvūnais skaičius. Vis dėlto Europos piliečiai pagrįstai reikalauja geresnių ir veiksmingesnių vaistų.
<P>
Patikimi Europos moksliniai tyrimai ir technologijų plėtra yra būtina. Vakcinos nuo poliomielito, raudonukės, hepatito B, difterijos, tymų, kiaulytės ir meningito, ŽIV kombinuotos terapijos vaistai, vaistai, skirti astmai kontroliuoti, gilioji smegenų stimuliacija sergant Parkinsono liga ir neišnešiotų naujagimių gyvybės palaikymo sistemos buvo tobulinamos atliekant bandymus su gyvūnais, ypač su primatais. Tai padėjo išgelbėti milijonų žmonių gyvybes arba pagerinti jų gyvenimo kokybę.
<P>
Kol nebus alternatyvių metodų, manau, būtų netikslinga uždrausti tokius bandymus nei tiesiogiai, nei netiesiogiai netinkamai parengus teisės aktus. Ši direktyva taps pagrindu siekiant užtikrinti, kad bandymų su gyvūnais būtų atsisakyta atsiradus alternatyviems metodams. Ji labai padidins alternatyvų paiešką ir įpareigos mus siekti, kad kada nors bandymų su gyvūnais būtų atsisakyta visiškai. AGRI komitete pasiektas geras kompromisas. Vis dėlto atrodo, kad liberalų frakcija siekia sugriauti šį susitarimą. Norėčiau paraginti juos nebalsuoti prieš šį pranešimą, nes gyvūnų gerovvėl būtų tokia, kaip prieš kelerius metus, ir tokie jų veiksmai būtų labai neteisingi.
<SPEAKER ID="187" NAME="Stavros Dimas">
Komisijos narys. - (EL) Gerb. pirmininke, džiaugiuosi, kad šįvakar vyksta diskusijos dėl pasiūlymo vėl svarstyti direktyvą dėl mokslo tikslais naudojamų gyvūnų apsaugos. Norėčiau padėkoti pranešėjui N. Parishui ir trims pranešimą išnagrinėjusiems Parlamento komitetams už jų pastangas ir pastabas. Esu įsitikinęs, kad tolesnis dialogas bus konstruktyvus.
<P>
Daugelis valstybių narių seniai priėmnacionalinius teisės aktus dėl mokslo tikslais naudojamų gyvūnų apsaugos, todėl apsaugos lygis Europoje skiriasi. Iš naujo svarstant direktyvą bus suderintas apsaugos lygis Bendrijoje ir užtikrintas sklandus vidaus rinkos veikimas. Komisijos tikslas - patobulinti Europos Sąjungos teisės aktus, skirtus bandymams su gyvūnais. Be to, bus sumažintas bandymuose naudojamų gyvūnų skaičius ir užtikrinta tinkama tokių gyvūnų priežiūra bei elgesys su jais, kaip nurodyta prie Europos bendrijos steigimo sutarties pridėtame protokole dėl gyvūnų apsaugos ir gerovės.
<P>
Mes siekiame, kad po direktyvos svarstymo būtų užtikrinta daug didesnbandymuose naudojamų gyvūnų gerovEuropos Sąjungoje. Gyvūnų gerovės reikalavimai yra oficialiai įtraukti į Europos Sąjungos sutartį ir jų turi būti laikomasi formuojant politikos kryptis tokiuose sektoriuose kaip vidaus rinka. Pasiūlymas buvo rengiamas dalyvaujant bandymų su gyvūnais sektoriaus specialistams ir ekspertams, mokslo bendruomenei, tiesiogiai susijusios pramonės atstovams ir piliečiams, laikantis skaidrių procedūrų ir netaikant išimčių. Pasiūlymas taip pat remiasi pagrįstu poveikio vertinimu. Be to, svarų indėlį į šį procesą įnešdaug mokslo agentūrų. Rengiant pasiūlymą buvo atlikta sąnaudų ir galimos naudos, jei bus imtasi veiksmų arba jų nesiimta, analizė. Pasiūlyme užtikrinta reikalinga pusiausvyra - viena vertus, jis skatina konkurencingumą ir mokslinius tyrimus Europoje, kita vertus, jame visapusiškai atsižvelgta į gyvūnų gerovės reikalavimus. Komisija atidžiai išanalizavo įvairių pusių išsakytą susirūpinimą, kad šis pasiūlymas išstums Europos mokslinius tyrimus iš Europos dėl tikėtinos administravimo naštos arba sąnaudų, susijusių su specifiniais gyvūnų gerovės reikalavimais. Vis dėlto, nėra jokių įrodymų, kad galimas toks nutekėjimas į ES nepriklausančias šalis. Kai kurie mūsų pasiūlyme pateikti gerovės standartai ir daugelis griežtesnių licencijavimo procedūrų jau yra taikomos valstybėse narėse, kurios yra mokslinių tyrimų lyderės pasaulyje. Be to, mūsų pasiūlyme yra nuostata dėl priemonių, skirtų sumažinti administravimo naštą. Tiesą sakant, nėra jokių prieštaravimų tarp griežtų gyvūnų gerovės standartų patvirtinimo ir aukšto lygio mokslinių tyrimų skatinimo. Priešingai, šie du dalykai yra tarpusavyje susiję.
<P>
Remiantis Komisijos pasiūlymu, išduodant leidimus atlikti mokslinius tyrimus su gyvūnais, nepraradusiais sąmonės, bus rengiamas nepriklausomas etinis vertinimas. Taip bus įgyvendinti atkūrimo, apribojimo ir geresnio gyvūnų naudojimo principai. Šios nuostatos yra pagrindinis svarstymo tikslas. Savo tikslų neįgyvendinsime, jeigu leidimų išdavimą moksliniams tyrimams pakeisime tyliais susitarimais arba jeigu leisime etinį vertinimą atlikti tiems, kurie yra tiesiogiai suinteresuoti moksliniu projektu.
<P>
Komisija siekia išvengti kišimosi į įgyvendinamus mokslo projektus bei sumažinti administravimo naštą. Todėl ji leidžia lanksčiai taikyti direktyvą ir skatina naudoti esamą valstybių narių infrastruktūrą, kai tai įmanoma.
<P>
Ponios ir ponai, pataisytas pasiūlymas atkurs sklandų vidaus rinkos veikimą, pagerins gyvūnų gerovės standartus ir paskatins mokslinius tyrimus. Esamus teisės aktus būtina skubiai patobulinti, ir to siekiama šiuo Komisijos pasiūlymu.
<SPEAKER ID="188" NAME="Marios Matsakis">
Aplinkos, visuomenės sveikatos ir maisto saugos komiteto nuomonės referentas. - Gerb. pirmininke, bandymai su gyvūnais atliekant žmonių ir gyvūnų sveikatos mokslinius tyrimus yra neišvengiama šių laikų blogybė. Esu įsitikinęs, kad nvienas tikras mokslininkas nesidžiaugia atlikdamas bandymus su gyvūnais arba atlieka juos tada, kai yra kitų būdų. Tokie moksliniai tyrimai visada turi būti kiek įmanoma humaniškesnis.
<P>
Svarstoma direktyva - mano nuomone, teisingai - siekiama ryžtingai pagerinti padėtį. Pažymėtinos sritys yra etinio vertinimo principai, leidimų išdavimas, didesnės nacionalinės patikros ir didesnis skaidrumas. Svarbu pažymėti, kad mokslo ir politikos pasaulio tikslas visada turėtų būti palaipsniui atsisakyti gyvūnų naudojimo moksliniuose tyrimuose atsiradus alternatyviems ir veiksmingiems metodams, nereikalaujantiems bandymų su gyvūnai.
<SPEAKER ID="189" NAME="Esko Seppänen">
Pramonės, mokslinių tyrimų ir energetikos komiteto nuomonės referentas. - (FI) Gerb. pirmininke, Komisijos nary, Žemės ūkio ir kaimo plėtros komiteto pranešimas yra kompromisas, kuriame atsižvelgta į suinteresuotų šalių nuomones. Komisijos pasiūlymas buvo pakeistas taip, kaip siūlir Pramonės, mokslinių tyrimų ir energetikos komitetas.
<P>
Bandymai su gyvūnais turi būti atliekami, nes nėra kitų būdų kurti vaistus ir vakcinas. Mes esame įpareigoti užtikrinti, kad ES piliečius susirgus paguostų tikėjimas, kad vaistai, reikalingi jiems gydyti, taip pat kuriami Europoje.
<P>
Vis dėlto, atliekantys bandymus su gyvūnais yra įpareigoti gerai su jais elgtis ir sukelti jiems kiek įmanoma mažiau skausmo. Direktyva yra aiškus žingsnis į priekį gyvūnų gerovės srityje, o daugelis Žemės ūkio komiteto pateiktų pakeitimų sutampa arba yra panašūs į tuos, kuriuos pasiūlPramonės komitetas. Todėl Žemės ūkio komiteto pranešimui turėtų būti pritarta kiek įmanoma mažiau jį pakeitus.
<SPEAKER ID="190" NAME="Elisabeth Jeggle" LANGUAGE="DE">
Gerb. pirmininke, Komisijos nary, ponios ir ponai, bandymų su gyvūnais direktyva remiasi trijų R principu. Mūsų tikslas yra pakeisti, sumažinti ir pagerinti bandymų su gyvūnais sąlygas. Siekdami šio tikslo turime vystyti ir skatinti alternatyvius metodus. Trečia, turime rasti kompromisą tarp gyvūnų gerovės ir mokslinių tyrimų, pagrindinį dėmesį skirdami žmonių sveikatai. Komisijos nary, jūs taip pat pabrėžėte, kad turėtume įvesti vienodus standartus visose valstybėse narėse.
<P>
Dabartinis teisės akto pasiūlymas remiasi Bendrijos veiksmų planu dėl gyvūnų apsaugos ir gerovės ir gyvūnų sveikatos strategija. Mes norime užtikrinti aukštą apsaugos lygį ir aukštus standartus Europos Sąjungoje ir visame pasaulyje. Vis dėlto, jeigu būtų visiškai atsisakyta bandymų su gyvūnais nesant kitų metodų, kurie juos pakeistų, Europos Sąjungoje būtų neįmanoma atlikti daugumos tyrimų, kurie remiasi bandymais su gyvūnais. Mokslo projektai būtų perkeliami į užsienį, mes prarastume dabar turimą labai didelį žinių bagažą ir taptume visiškai priklausomi nuo kitų šalių. Todėl svarbu rasti kompromisą ir Žemės ūkio ir kaimo plėtros komitetas jį pateikė. Reikia pripažinti, kad rasti teisingą sprendimą nėra lengva, bet sergantiems žmonėms tai gali reikšti išsigelbėjimą.
<P>
Kovo 31 d. balsavimas Žemės ūkio ir kaimo plėtros komitete patenkina šiuo poreikius. Privalome pritarti kompromisui, kurį palaik72 proc. komiteto narių. Todėl aš raginu visus EP narius atmesti radikalesnius pakeitimus, kurie buvo pateikti, ir balsuoti už pakeitimus, kuriuos pateikEuropos Parlamento Europos liaudies partijos (krikščionių demokratų) ir Europos demokratų frakcija ir socialistų frakcija.
<P>
Norėčiau nuoširdžiai padėkoti ne tik pranešėjui, bet taip pat daugeliui savo EP kolegų.
<SPEAKER ID="192" NAME="Roselyne Lefrançois" LANGUAGE="FR">
Gerb. pirmininke, Komisijos nary, ponios ir ponai, visų pirma, norėčiau padėkoti pranešėjui N. Parishui už kokybišką darbą ir dėmesį, kurį jis skyrbendradarbiavimui su pagalbiniais pranešėjais.
<P>
Prieš pirmojo svarstymo balsavimą, kurs vyks rytoj norėčiau apžvelgti pagrindinius pranešimo aspektus. Šis klausimas yra labai svarbus, nes plačioji visuomenneigiamai vertina bandymus su gyvūnais. Ir aš, ir jūs per pastarąsias kelias savaites gavome daug susirūpinusių piliečių laiškų.
<P>
Vis dėlto, nors esame įpareigoti pasiūlyti tekstą, kuriame būtų atsižvelgta į visuomenės nuogąstavimus, mes negalime nepaisyti mokslininkų interesų. Privalau pabrėžti faktą, kad mes negalime pamiršti, kad mokslo darbuotojai yra ne tik teisėti šios viešosios nuomonės atstovai, bet, svarbiausia, žmonės, kurių vaidmuo mūsų visuomenėje yra ypač svarbus.
<P>
Jūs tikriausiai žinote, kad per pastaruosius 20 metų mokslo tikslais naudojamų gyvūnų skaičius neišaugo, nors mokslo publikacijų skaičius biomedicinos tyrimų srityje kas porą metų padvigubėdavo. Siekdama geriau suprasti, kokių sunkumų gali sukelti direktyvos persvarstymas, susitikau su daugeliu suinteresuotų subjektų, atstovaujančių skirtingoms nuomonėms šiuo klausimu.
<P>
Mano nuomone, pradiniame Europos Komisijos pasiūlytame tekste nutolta nuo pagrindinio gyvūnų naudojimo tikslo - siekti mokslinių tyrimų pažangos. Todėl buvo būtina į diskusijas sugrąžinti pagrindinį ž žmonių sveikatos klausimą.
<P>
Akivaizdu, kad būtina keisti nuostatas dėl bandymų su gyvūnais, vis dėlto, Europos moksliniai tyrimai neturėtų nukentėti nuo neigiamų šio naujo teisės akto pasekmių. Todėl aš laikiausi strategijos, kurią perėmir pranešėjas, pertvarkyti šį pasiūlymą taip, kad mokslo darbuotojai nenukentėtų.
<P>
Remdamasi Žemės ūkio ir kaimo plėtros komiteto pranešimu aš manau, kad mes galime parengti nuoseklų ir priimtiną tekstą, kuris sulauktų plačios Parlamento paramos.
<SPEAKER ID="193" NAME="Jorgo Chatzimarkakis">
ALDE frakcijos vardu. - (DE) Gerb. pirmininke, M. Gandhi yra pasakęs, kad "tautos didybę ir jos moralinę pažangą galima vertinti pagal tai, kaip ji elgiasi su gyvūnais." Laboratorinių gyvūnų gerovyra svarbus ir subtilus klausimas, kurį daugelis linkę ignoruoti. Vis dėlto, tai yra labai delikati tema, ypač kalbant apie mokslinius tyrimus, kuriuose naudojamos beždžionės, ypač stambiosios jų rūšys. Visuomenės reakcija rodo, kad tai yra aktuali tema.
<P>
Komisijai buvo daromas didelis spaudimas. Ypač norėčiau padėkoti Komisijos nariui S. Dimasui. Juos atlikote puikų parengiamąjį darbą ir pateikėte svarbius pasiūlymus, kaip pagerinti laboratorinių gyvūnų gerovę, pvz., išankstinį leidimų išdavimą ir tolesnę visų bandymų patikrą. Buvo išplėsta direktyvos taikymo apimtis į ją įtraukiant visas gyvūnų rūšis, ne tik žinduolius. Komisija taip pat veiksmingai išsprendlabai prieštaringą klausimą dėl bandymų su nežmoginiais primatais. šie bandymai leistini tik tiriant grėsmę gyvybei sukeliančias ligas ir smegenų ligas.
<P>
Deja, daugelis Komisijos pasiūlymo detalių buvo pakeistos per balsavimus komitetuose. Pvz., mano minėti standartai per balsavimą Žemės ūkio ir kaimo plėtros komitete buvo pakeisti iš pagrindų. Tarkime, remiantis balsavimu Žemės ūkio ir kaimo plėtros komitete, leidimas atlikti bandymus bus suteiktas automatiškai, jeigu jis oficialiai nebus išduotas per 60 dienų. Tokia padėtis Europoje nepateisinama.
<P>
Todėl raginu kolegas EP narius rytoj ne tik vadovautis balsavimo gairėmis, bet ir atidžiai perskaityti tai, dėl ko bus balsuojama. Esu dėkingas, kad pranešėjas yra pasiruošęs paskutinę minutę rasti kompromisą. Džiaugiuosi, kad N. Parish rytoj ketina pateikti žodinį pakeitimą siekdamas užtikrinti, kad taisyklės dėl leidimų išdavimo laikotarpio būtų aiškesnės.
<P>
Vis dėlto, tenka apgailestauti, kad nebuvo pritarta 15 straipsniui. 15 straipsnyje kai kurioms valstybėms narėms suteikiama galimybtoliau taikyti griežtesnius standartus, kaip, pvz., daroma Nyderlandai. Kodėl mes norime sumažinti standartus, kurie Nyderlanduose dabar labai aukšti? Mūsų bendras tikslas turėtų būti siekti pusiausvyros tarp aukšto gyvūnų gerovės lygio ir intensyvių mokslinių tyrimų. Daug kartų girdėjau triuškinamą argumentą, kad moksliniai tyrimai bus perkelti į užsienio šalis. Bet tai netiesa.
<P>
A. Šopenhaueris yra pasakęs, kad "bet kuris kvailas berniukas gali sutraiškyti vabalą, bet nvienas pasaulio profesorius naujo vabalo negalės sukurti". Mes turime apibrėžti vertybes, nes toks yra mūsų darbas.
<SPEAKER ID="194" NAME="Kartika Tamara Liotard" LANGUAGE="NL">
Džiaugiuosi, kad Komisija ėmėsi iniciatyvos persvarstyti direktyvą dėl mokslo tikslais naudojamų gyvūnų apsaugos. Būtina sumažinti laboratorinių gyvūnų naudojimą ir kančias. Tai galima padaryti skatinant lygiaverčių arba veiksmingesnių mokslo metodų vystymą, per daug netrukdant medicinos produktų plėtrai.
<P>
Vis dėlto man susirūpinimą kelia keli pakeitimai, kuria gali labai susilpninti pasiūlymą. Neturėtume pamiršti pasiūlymo tikslo - apsaugoti laboratorinius gyvūnus, o ne verslo pajamas. Svarbiausia uždrausti procedūras, kurios patenka į "sunkių" procedūrų kategoriją ir per kurias laboratoriniai gyvūnai tikėtinai gali kęsti ilgai trunkantį skausmą. Šios procedūros yra neetiškos ir žiaurios.
<P>
Galiausiai, turėtų būti visiškai atsisakyta bandymų su nežmoginiais primatais ir tai turėtų būti padaryta greitai. 2007 m. Parlamentas priėmdeklaraciją šiuo klausimu ir aš manau, kad atėjo laikas žodžius paversti darbais.
<SPEAKER ID="195" NAME="Bastiaan Belder">
IND/DEM frakcijos vardu. - (NL) Gerb. pirmininke, aukšti gyvūnų gerovės standartai rodo civilizuotumą ir pagarbą gyviems sutvėrimams. Jei įmanoma, turi būti naudojami ne bandymai su gyvūnais, o kiti metodai, nes mes norime, kad bandymų su gyvūnais būtų atliekama mažiau. Tai taip pat pasakytina apie procedūras, kurios sumažina gyvūnų kančias arba kurioms reikia mažiaus laboratorinių gyvūnų, nes mes norime, kad gyvūnai mažiau kentėtų.
<P>
Manau, kad pasiūlytas privalomas etinis vertinimas yra žingsnis pirmyn. Savaime suprantama, kad šia direktyva nėra siekiama priversti valstybes narės kaip alternatyvą naudoti bandymus su žmogaus embrionais. Valstybės narės pačios turi priimti etišką sprendimą šiuo klausimu.
<P>
Komisijos galutinis tikslas yra visiškai atsisakyti bandymų su gyvūnais. Nors mes pritariame šiam tikslui, deja, turime susitaikyti su faktu, kad be bandymų su gyvūnais dabar negalime išsiversti, be to, negalime aiškiai pasakyti, kada tai įvyks. Būtų neapgalvota ir net pavojinga žmonių sveikatai nustatyti galutinį terminą, nuo kurio būtų uždrausti bandymai su gyvūnais. Šiuo klausimu sutinku su pranešėju.
<SPEAKER ID="196" NAME="Françoise Grossetête" AFFILIATION="PPE-DE">
(FR) Gerb. pirmininke, piliečiai ragina atlikti daugiau mokslinių tyrimų, ypač biomedicinos srityje, kad būtų rasti nauji dabar neišgydomų ligų gydymo būdai. Tai pasakytina apie visas neurodegeneracines ligas, pvz., Parkinsono arba Alzhaimerio ligą.
<P>
Vis dėlto, mes žinome, kad kai kuriais atvejais kitos išeities nėra ir reikalingi bandymai su gyvūnais, ypač su nežmogiškais primatais. Šiuo atveju mes turime imtis visų priemonių, kad moksliniai tyrimai būtų atliekami Europoje ir mes galėtume užtikrinti maksimalią apsaugą. Jeigu per bandymą atsižvelgiama į gyvūno skausmą, galima garantuoti, kad šio bandymo rezultatai bus geri.
<P>
Taigi, leiskime atlikti mokslinius tyrimus ir, ypač, leiskime daryti bandymus su gyvūnais. Be to, pasistenkime užtikrinti, kad šie moksliniai tyrimai nebūtų atliekami už Europos ribų.
<SPEAKER ID="197" NAME="Luis Manuel Capoulas Santos" AFFILIATION="PSE">
(PT) Gerb. pirmininke, Komisijos nary, ponios ir ponai, vertinant vienašališkai gyvūnų naudojimas mokslo tikslais yra labai delikatus klausimas, sukeliantis prieštaringus ir nesutaikomus jausmus. Neįmanoma nagrinėti šio klausimo paisant tik gyvūnų teisių ir interesų apsaugos. Taip pat neįmanoma nagrinėti šio klausimo paisant tik mokslo interesų arba remiantis logika, pagal kurią rezultatų turi būti siekiama mažiausiomis sąnaudomis.
<P>
Niekas negali būti abejingas kitų gyvų sutvėrimų kančioms, ypač kai kalbama apie mums labai artimus gyvūnus - primatus. Vis dėlto, mes dar jautriau reaguojame, kai susiduriame su žmonių kančiomis, kurias sukelia nelaimingi atsitikimai, karas arba ligos. Siekdami kovoti su skausmu mes turime leisti mokslui naudoti reikalingas priemones, įskaitant bandymus su jūrų kiaulytėmis.
<P>
Šiame pranešime siekiama pusiausvyros tarp prieštaringų vertybių ir emocijų, su kuriomis mes susiduriame, jis taip pat rodo pastangas rasti kompromisą, ir tai daro Parlamentą ir labiausiai atsidavusius jo narius tauresnius. Todėl sveikinu visus, su kuriais per šias diskusijas bendravau daugiausiai - pranešėją N. Parishui, Europos Parlamento socialistų frakcijos pagalbinę pranešėją R. Lefranēois puikiai atlikus darbą ir pasiekus konsensusą tokiu sunkiu ir prieštaringu klausimu.
<P>
Mano politinfrakcija, PSE frakcija, balsuos už šį pranešimą ir už pakeitimus, kuriais siekėme jį dar labiau pagerinti tikėdami, kad padėsime sumažinti gyvūnų kančias neatsisakydami mokslo pažangos, kuri reikalinga žmonių sveikatai ir perspektyviems Europos moksliniams tyrimams užtikrinti.
<SPEAKER ID="198" NAME="Zuzana Roithová" AFFILIATION="PPE-DE">
- (CS) Gerb. pirmininke, Komisijos nary, ponios ir ponai, man taip pat kelia susirūpinimą laboratorinių gyvūnų patiriamos kančios, bet esu gydytoja ir žinau, kad turime padaryti viską, kad mūsų pacientai kiek įmanoma greičiau gautų reikalingas vakcinas ir vaistus, skirtus gydyti senas ir naujas ligas. Norėčiau padėkoti kolegoms EP nariams, kuriems pavyko rasti puikiai subalansuotą kompromisą, kuriame išsaugota pagarba etikos principams, taikomiems elgesiui su gyvūnais, ir sudarytos sąlygos toliau tęsti mokslo projektus. Ši direktyva visų pirma yra aiškus politinis ženklas, rodantis mūsų norą, kad mokslininkai ieškotų alternatyvių metodų naujų vaistų moksliniams tyrimams atlikti, siekdami sumažinti naudojamų gyvūnų ir su jais atliekamų bandymų skaičių, ir laikytųsi visų įmanomų etikos principų, kad būtų išvengta gyvūnų kančių. Norėčiau padėkoti visiems už šį rezultatą.
<SPEAKER ID="199" NAME="Caroline Lucas" AFFILIATION="Verts/ALE">
Negaliu slėpti fakto, kad šis pranešimas labai nuvyltuos, kurie manė, kad pranešėjas, kuris buvo ir gyvūnų gerovės apsaugos grupės primininkas, savo pranešime galėjo kruopščiau atspindėti susirūpinimą gyvūnais.
<P>
Todėl svarbu, kad per balsavimą būtų priimti keli esminiai pakeitimai. Visų pirma, leidimų išdavimo tvarka turi būti taikoma ne tik sunkios ir vidutinio sunkumo kategorijos projektams, bet ir visiems likusiems projektams. Jeigu tai nebus užtikrinta, daugeliui skausmą ir kančias sukeliančių procedūrų nebus taikomas centralizuotai kontroliuojamas etinis vertinimas, todėl daugelis pasiūlyme numatytų priemonių gali būti neįgyvendinta.
<P>
Pritarus mūsų pakeitimams, daugiau pastangų vėl bus skiriama moksliniams tyrimams ir bandymų su gyvūnais, kurie yra ypač svarbūs fundamentiniuose ir medicininiuose tyrimuose, alternatyvoms. Dabar daugiausia pastangų skiriama reglamentuojamiems bandymams, nors jie sudaro tik 10 proc. visų bandymų su gyvūnais. Vardan gyvūnų ir žmonių sveikatos būtina kuo greičiau pradėti naudoti šiuolaikinius veiksmingus bandymus, kuriuose nenaudojami gyvūnai.
<SPEAKER ID="200" NAME="Stavros Dimas">
Komisijos narys.. - (EL) Gerb. pirmininke, norėčiau padėkoti visiems pasisakiusiems už jų konstruktyvų indėlį į šio vakaro diskusijas. Norėčiau pateikti kelias trumpas pastabas dėl kai kurių pakeitimų. Komisija gali sutikti su daugeliu pakeitimų visiškai, iš dalies arba iš principo. Tai būtų pasiūlymai dėl duomenų, susijusių su įrenginiais ir asmenimis, kurie dirba su gyvūnais, didesnio konfidencialumo. Taip pat tai būtų pasiūlymai dėl reguliaraus nežmogiškų primatų naudojimo vertinimo Europos lygmeniu.
<P>
Buvo išreikštas susirūpinimas dėl sunkumo kriterijų. Norėčiau jus informuoti, kad prieš vasaros pertrauką Komisija sukvies ekspertų darbo grupę, kuri išnagrinės, kaip turėtų būti apibrėžti tinkami kriterijai, kurie būtų naudojami Europos Sąjungoje. Be abejo, po išsamių konsultacijų su tiesiogiai susijusiais subjektais turime išlaikyti pusiausvyrą tarp pramonės poreikių bei mokslinių tyrimų skatinimo ir gyvūnų gerovės. Todėl turi išlikti pagrindiniai šio pasiūlymo aspektai - nežmogiškų primatų naudojimo apribojimai, leidimų išdavimo tvarkos principas ir nepriklausomas visų mokslinių tyrimų etinis vertinimas. Trumpai pakartojant, Komisija gali sutikti su 83 iš 202 pakeitimų visiškai, iš dalies arba iš principo. Parlamento sekretoriatui atsiųsiu sąrašą, kuriame bus pateiktos išsamios Komisijos pozicijos dėl pakeitimų.
<P>
Galiausiai, norėčiau pasakyti, kad be šio pasiūlymo, kuris yra labai svarbus ir kuriame privalome išlaikyti pusiausvyrą tarp poreikio įgyvendinti mokslinius tyrimus ir gerinti žmonių sveikatą ir poreikio naudoti metodus, kurie nebūtų žiaurūs gyvūnams, Komisija per visą laiką, kol buvau Komisijos narys, ėmėsi daugelio priemonių gyvūnams apsaugoti. Norėčiau priminti jums ankstesnes diskusijas dėl ruonių, radikalias priemones dėl banginių medžioklės ir reakciją į jas, problemas, susijusias su netausojančia medžiokle, ypač pavasarį, taip pat priemones, kurių pirmą kartą ėmėsi Komisija, su saugumo priemonėmis, kad būtų išvengta tokių atvejų.
<P>
Tiesą sakant, negaliu suprasti, ką bendro su šiuolaikine kultūra turi lapių medžioklė, bulių kautynės arba gaidžių peštynės.
<SPEAKER ID="201" NAME="Neil Parish">
pranešėjas. - Gerb. pirmininke, norėčiau padėkoti EP nariams ir Komisijos nariui už jų nuomonę.
<P>
Mūsų siekis pervarstyti šį teisės aktą yra teisingas. Teisinga sumažinti, atsisakyti arba pagerinti bandymų su gyvūnais sąlygas. Elgiamės teisingai svarstydami šį klausimą. Pramonir gyvūnų gerovės apsaugos organizacijos mano, kad tai būtina.
<P>
Manau, šis klausimas yra ne tik politinis, bet ir moralinis, kurį turime išspręsti teisingai. Esu labai nusivylęs - jeigu jis būtų čia, pasakyčiau jam tai aiškiai - kad G. Watson asmeniškai užsipuolmane mano paties regione, suteikdamas šiam klausimui labai politinį pobūdį. Labai dėl to gaila, nes galiausiai mums reikia pateikti protingą pasiūlymą.
<P>
Į šį pranešimą įdėta daug techninių žinių ir darbo. Šį pranešimo neruošėme atmestinai, į jį įdėta daug darbo, pasiekti geri kompromisai. Norėjau, kad prisidėtų visos suinteresuotos pusės ir būtų parengtas pranešimas, kuris būtų priimtinas Parlamentui, mokslui ir pramonei ir gyvūnų gerovės apsaugai. Raginu visus jam pritarti, nes nepritarus pranešimo priėmimas būtų atidėtas porai metų, o tai turėtų neigiamą poveikį pramonei ir gyvūnų gerovei. Todėl raginu visus EP narius jam pritarti.
<P>
Jeigu yra frakcijų, kurios nuspręs balsuoti prieš pranešimą, norėčiau pasakyti, kad, mano nuomone, tokiu atveju būtų atidėtas gero pasiūlymo priėmimas, pasiūlymo, kuris leis užtikrinti, kad Europos Sąjungoje būtų atliekami tyrimai, padėsiantys kontroliuoti ligas ir kurti naujus vaistus, ir sumažins naudojamų gyvūnų skaičių bei sustiprins ECVAM vaidmenį ieškant alternatyvių metodų. Todėl raginu visus narius pritarti pranešimui, nes ryte mums reikalingas tikrai geras rezultatas.
<SPEAKER ID="202" NAME="Pirmininkas">
Diskusijos baigtos.
<P>
Balsavimas vyks rytoj, 2009 m. gegužės 5 d., antradienį.
<P>
Raštiški pareiškimai (Darbo tvarkos taisyklių 142 straipsnis)
<SPEAKER ID="203" NAME="Šarūnas Birutis  " AFFILIATION="ALDE">
raštu. - (LT) Ataskaitos projekte Komisija tvirtai pritaria požiūriui, kuriame labiau atsižvelgiama į gyvūnų gerovę juos naudojant moksliniuose eksperimentuose. Tai rodo Komisijos įsipareigojimą siekti galutinio tikslo - bandymų su gyvūnais panaikinimo.
<P>
Europos Sąjunga turėtų dėti pastangas šiam tikslui pasiekti. Europos Parlamentas aiškiai išdėstsavo įsitikinimą, kad, įgyvendinant galutinį gyvūnų nebenaudojimo moksliniuose eksperimentuose tikslą, reikėtų nuveikti kur kas daugiau.
<P>
Tačiau šiuo metu dar negalime visiškai atsisakyti bandymų su gyvūnais, nors tai ir yra galutinis mūsų tikslas. Vis dar išlieka didelių spragų plėtojant alternatyvius metodus, kuriuose neatliekami bandymai su gyvūnais. Esant tokiai padėčiai, būtų neišmintinga ir netgi pražūtinga žmogaus sveikatai nustatyti datą, nuo kurios nebeleidžiama atlikti bandymų su gyvūnais ar kai kuriomis jų kategorijomis, pavyzdžiui nežmoginiais primatais. Šį požiūrį patvirtina ir visuomenės nuomonės apklausų rezultatai ar juos mes negalime neatsižvelgti.
<SPEAKER ID="997" NAME="Daciana Octavia Sârbu  " AFFILIATION="PSE">
raštu. - (RO) Pirmiauia norėčiau pasveikinti Europos Komisiją, pateikusią pasiūlymą vėl svarstyti Direktyvą 86/609/EEB, bet apgailestauju, kad pranešėjas nepateikambicingesnių tikslų.
<P>
Manau, kad mes turėtume daugiau investuoti į tyrimus, skirtus ieškoti alternatyvų gyvūnų naudojimui mokslo tikslais. Privalome įpareigoti laboratorijas kuo mažiau naudoti gyvūnus, ypač paimtus iš gamtos, moksliniuose eksperimentuose.
<P>
Aš griežtai nepritariu nežmogiškų primatų naudojimui biomedicinose tyrimuose, išskyrus tuo atvejus, kai jie naudojami tiriant grėsmę gyvybei keliančias arba sekinančias ligas.
<P>
Etikos požiūriu turėtų būti nustatyta viršutinskausmo ir kančios riba, kurią peržengus gyvūnai negalėtų būti naudojami jokiuose moksliniuose bandymuose. Atsižvelgiant į tai turi būti uždrausti bandymai, kurie sukelia didelį skausmą, kančią arba stresą ir kurie gali trukti ilgai.
<P>
Žinau, kad visuomenės sveikata yra labai svarbi, bet mes negalime leisti, kad gyvūnai patirtų dideles kančias.
<P>
Aš taip pat pritariu pakeitimui, kuriame nurodoma, kad direktyvoje negali būti taikomi apribojimai valstybėms narėms, norinčioms taikyti griežtesnes nacionalines priemones, skirtas pagerinti mokslo tikslais naudojamų gyvūnų gerovę ir apsaugą.

<CHAPTER ID="005">
Vadovybės pranešimas
<SPEAKER ID="029" NAME="Pirmininkas">
Po komitetų pranešimų pereiname prie kalbėtojų frakcijų vardu. Prieš suteikdamas žodį pirmajam sąraše nurodytam kalbėtojui O. Karasui, turiu dvi labai trumpas pastabas.
<P>
Sužinojome, kad šį ankstyvą rytą prie Lampedūzos krantų pastebėtas laivas su dviem šimtais migrantų apvirto dėl blogų sąlygų jūroje. Pakrančių apsaugos tarnyba daro viską, ką gali, kad išgelbėtų dingusiais laikomus žmones. Padėtis labai sunki. Nekantriai laukiame, kad šiame Parlamente Komisijos ir vyriausybių prisiimti įsipareigojimai būtų įgyvendinti.
<P>
Dabar pereisiu prie antrojo pareiškimo. Praėjus dvejiems metams nuo tragiško žemės drebėjimo, nusiaubusio L'Akvilos miestą ir Abrūcų regioną, noriu priminti šio Parlamento rūpestį ir nerimą dėl žemės drebėjimo aukų ir išreikšti viltį, kad regiono istorinio paveldo atkūrimo ir būstų atstatymo tvarkaraštį bus galima paspartinti.

<CHAPTER ID="025">
Ypatingas dėmesys vaikų klausimui ES vykdant išorės veiksmus (trumpas pristatymas)
<SPEAKER ID="285" NAME="Pirmininkas">
Kitas klausimas - G. Kinnock pranešimas Vystymosi komiteto vardu dėl Ypatingas dėmesys vaikų klausimui ES vykdant išorės veiksmus (trumpas pristatymas).
<SPEAKER ID="286" NAME="Glenys Kinnock">
pranešėja. - Gerb. pirmininke, pradžioje turiu pasakyti, kad labai pritariu Komisijos parengtam komunikatui. Manau, jis ir išsamus, ir ambicingas.
<P>
Savo pranešime, gerb. Komisijos nary, patariu, kurių praktinių veiksmų, investicijų ir procesų reikia, jei norime nustatyti tą ypatingąją vietą vaikams išoriniuose veiksmuose. Komisijos ir Tarybos komunikatas ir išvados dėl išorinių veiksmų remsis išorės matmens ES strategija dėl vaiko teisių. Manau, tai pagrindinis darbas Europos Sąjungai.
<P>
Gerb. Komisijos nary, dabar labai laukiu, kada galėsiu pamatyti veiksmus, kuriais siekiama atitikti siekius, kuriuos matau. Turime pamatyti realius veiksmus, paremiančius retoriką. Tai reiškia, kad, žinoma, turi būti išteklių, - su tuo, esu tikra, jūs sutiksite, - neturi būti Europos Sąjungos valstybių narių atsitraukimo dėl įsipareigojimų, kuriuos prisiėmė, finansuoti Tūkstantmečio vystymosi tikslus (TVT). Žinome, kad dauguma iš dviejų milijardų pasaulio vaikų kasdien grumiasi su skurdu ir pažeidžiamumu. Kaip žinome, 98 proc. vaikų, gyvenančių mūsų pasaulyje visiškame skurde, gyvena besivystančiose šalyse.
<P>
Dar daugiau, dabar aišku, kad finansų krizės poveikį smarkiai pajaus vaikai ir jauni žmonės, pvz., kai sumažinami biudžetai sveikatai ir švietimui. Štai kodėl manau, jog teisinga, kad prisiimame politinį įsipareigojimą aukščiausiu lygiu vaikų vardu ir su vaikais. ES turi matyti savo partnerystėje su besivystančiomis šalimis galimybę daryti įtaką viešajai politikai, siekiant išgelbėti vaikų gyvenimus. Turi būti remiami prioritetiniai veiksmai vaikų atžvilgiu, kai Europos Komisija derasi dėl šalies strateginių dokumentų regioninių ir teminių strategijų, kai jos sudaromos ir vėliau, kai jos persvarstomos.
<P>
Kai kalbame apie biudžeto paramą, įskaitant TVT biudžeto sutartis, privalo ir turėtų būti įtraukti konkretūs tikslai ir rodikliai vaikų klausimais. Pritariu Komisijos ketinimui sudaryti partnerių nacionalinius veiksmų planus dėl vaikų. Mums reikia garantijų, kad net labiausiai nustumtiems į šalį vaikams - įskaitant vaikus su negalia ir našlaičius - būtų prieinamos nešališkos sveikatos, socialinio aprūpinimo ir teismų paslaugos.
<P>
Manau, Komisijos darbuotojai turi būti labiau ir geriau išmokyti - tiek Briuselyje, tiek delegacijose - ypač, to kaip jie susitvarko dalyvaujant vaikams. Turime matyti radikalų persvarstymą Europos Sąjungoje apie tai, kaip užtikriname, kad įsiklausome į vaikus, ir kviečiame vaikus dalyvauti, nes suprantame, jog būtent vaikai suteikia gyvybę vertybėms, kurias saugo tarptautinteisKonvencijos dėl vaiko teisių pagalba, dėl kurios buvo susitarta 1989 m. Sakau iš savo patirties, kad patys vaikai, jauni žmonės, daug supranta ir turi daug patirties, - į kurią turime atsižvelgti, - kaip susitvarkyti su skurdu ir aplinkos blogėjimu.
<P>
Pritariu faktui, kad Komisija patvirtina konsultacijų svarbą ES strategijos dėl vaiko teisių rengimo metu. Taip pat suprantu, kad tai buvo suplanuota pirmajai 2009 m. pusei. Gerb. Komisijos nary, ar Komisija galės pasitvirtinti, prasidėjus šiam procesui? Tikiuosi, nebus jokių sprendimų uždelsti viešąsias konsultacijas - įskaitant konsultacijas su vaikais - kol bus suformuota nauja Komisija ir Parlamentas.
<P>
Galiausiai pacituosiu Kofį Annaną: "Nėra šventesnio tikėjimo, nei tas, kurį pasaulis jaučia vaikams. Nėra svarbesnės pareigos kaip užtikrinti, kad jų teisės būtų gerbiamos, kad jų gerovbūtų apsaugota, kad jų gyvenime nebūtų baimės ir stygiaus ir kad jie užaugtų taikoje." Manau, visi mes sutiktume, kad tai geri tikslai.
<SPEAKER ID="287" NAME="Janez Potočnik">
Komisijos narys. - Gerb. pirmininke, malonu šiandien čia būti, kalbėti apie vaikus bei apie pranešimą, kurį netrukus priimsite.
<P>
Leiskite man per kelias minutes papasakoti jums, kaip atsidūrėme ten, kur esame šiandien, kas bus ateityje, ir apie vaikų dalyvavimą, kuris greičiausiai yra mūsų didžiausias iššūkis kalbant apie vaikus.
<P>
Šiandiena - tai svarbus žingsnis ilgame procese, prasidėjusiame prieš keletą metų Komisijoje. Pripažįstame, kad ES reikia strategijos vaikų atžvilgiu. Mums reikia strategijos dėl to, kaip mes, Europos Sąjunga, įgyvendinsime įsipareigojimus. Mes ir likęs pasaulis pasirašėme JT Vaiko teisių konvenciją.
<P>
Pirmasis žingsnis buvo Komisijos komunikatas "ES strategijos dėl vaiko teisių link" 2006 m. Po jo 2008 m. buvo komunikatų paketas dėl vaikų išoriniuose veiksmuose, kuris nubrėžvisapusišką požiūrį į vaikus, ES naudojant visas turimas priemones išorės bendradarbiavime.
<P>
Leiskite akimirkai nukrypti, kadangi esu tikras, jog kai kurie iš jūsų užduos klausimą - kaip dėl ES strategijos dėl vaiko teisių, apie kurią buvo paskelbta minėtame komunikate? Galiu patvirtinti, kad Komisija dirba prie tokios strategijos, kurią pristatys jau kita Komisija.
<P>
2008 m. gegužės mėn. pirmininkaujant Slovėnijai, Taryba priėmišvadas dėl vaiko teisių skatinimo ir apsaugos Europos Sąjungos išorės veiksmuose - humanitarinių dimensijų vystymo.
<P>
Tada Vystymosi komitetas pradėjo rengti pranešimą. Dabar esame šio proceso pabaigoje ir rytoj jūs balsuosite dėl šio puikaus pranešimo.
<P>
Be to, ES politika dėl vaikų pagrįsta dviem ES gairėmis: Gairėmis dėl vaikų dalyvavimo ginkluotuose konfliktuose ir Gairėmis dėl vaiko teisių, abejos įgyvendinamos kelete pasirinktų prioritetinių ir bandomųjų šalių. Komisija pritaria pranešimui, kuris puikiai papildo mūsų komunikatą, Tarybos išvadoms ir gairėms. Mes tikrai juo pasinaudosime savo darbe vaikų tema.
<P>
Leiskite savo paskutinėse pastabose susitelkti ties tuo, kas, greičiausiai, yra mūsų didžiausias iššūkis šiandien - vaikų dalyvavimas. Kaip užtikrinsime, kad įtrauksime vaikus į sprendimus, kurie su jais susiję? Kaip užtikrinsime, kad vaikai galėtų pasiekti susijusią informaciją? Kaip užtikrinsime vienodą galimybę susisiekti su vaikais, kad šie galėtų išreikšti savo nuomonę? Turime pripažinti, kad tarp visko, dėl ko visi sutarėme Konvencijoje dėl vaiko teisių, tai gali būti didžiausias iššūkis.
<P>
Turime pripažinti, kad mes vis dar toli nuo reikšmingų pasiekimų vaikų dalyvavimo srityje. Komisijoje pradedame svarstyti, kaip sukurti ir įgyvendinti tinkamą vaikų dalyvavimą, kuris nebūtų tik simboliška priemonė. Tai turi būti svarbus, prasmingas ir kompetentingas vaikų dalyvavimas. Mes taip pat užtikrinome atitinkamą finansavimą vaikų dalyvavimui pagal teminę programą "Investavimas į žmones".
<P>
Kodėl tai mums, suaugusiems, sudėtinga? Iš esmės todėl, kad kyla klausimų dėl to, kas mums svarbiausia - mūsų elgesio.
<P>
Ką Komisija darys savo išorės veiksmuose, siekdama skatinti šį dalyvavimą? Komisija parengs priemones mūsų delegacijoms konsultuotis su vaikais, bet šias priemones naudos ne tik mūsų delegacijos, bet ir šalys partnerės. Mes taip pat rengiame priemonių paketą kartu su UNICEF, kurios bus skirtos ne tik vaikų dalyvavimui, bet ir bendrai vaikų apsaugai, teisinei reformai, vaikų finansavimui.
<P>
Be priemonių paketo, mes taip pat persvarstome ir stipriname savo bendradarbiavimą su UNICEF apskritai tam, kad galėtume padidinti mūsų paramą šalims partnerėms joms stengiantis užtikrinti, kad vaikai turėtų balsą šalies lygmeniu.
<P>
Mes taip pat glaudžiai bendradarbiaujame su įvairiomis NVO, kad sužinotume iš jų apie galimus formatus, dažnai dalyvaujant vaikams ir esant reikšmingam vaikų dalyvavimui. Būsiu atviras - tai neįvyks rytoj. Tai tik ilgo proceso pradžia.
<P>
Leiskite pateikti tik vieną pastebėjimą dėl pranešimo. Pranešime pabrėžiama, kaip Komisija turi atkreipti dėmesį į vaikų dalyvavimą, bet, kolegos, jūs taip pat turėsite tai daryti ir galiu jus patikinti, kad Komisija bus laiminga galėdama dirbti su jumis žengiant į priekį. Turime remtis kolektyvine šių dviejų institucijų jėga, kad pasiektume pažangą šiuo svarbiu klausimu.
<P>
Leiskite dar kartą išreikšti Komisijos dėkingumą dėl pranešimo ir pabrėžti, kad padarysime viską, ką galime, kad įvykdytume šias rekomendacijas. Tikimės tolesnės Parlamento paramos šioje srityje.
<P>
Atsakau į G. Kinnock klausimą - esu laimingas galėdamas patvirtinti, kad Komisijos pozicija nepasikeitė. Mintis naudoti 2009 m. konsultavimui gimpačioje Komisijoje ir dirbame, kad sudėliotume sąlygas konsultavimosi su vaikais procesui, pasinaudosiančiam visomis egzistuojančiomis priemonėmis.
<P>
Taip pat norėčiau pabrėžti, kad Komisija nori užtikrinti konsultavimosi procesą, kuriame būtų visapusiškai gerbiamos vaiko teisės.
<P>
Galiausiai leiskite jums padėkoti, gerb. G. Kinnock, už labai vaisingą bendradarbiavimą vaikų ir su vaikais susijusiais klausimais, net tik kalbant apie šį pranešimą, bet ir už bendradarbiavimą metų metais. Žinau, kad kalbu per ilgai, bet niekada negali per ilgai kalbėti, kai tai susiję su vaikų teisėmis.
<SPEAKER ID="288" NAME="Pirmininkas">
Labai dėkojame, Komisijos nariui. Iš tikrųjų, jūsų kalba buvo labai įdomi ir kalbos tema taip pat labai svarbi.
<P>
Klausimas baigtas.
<P>
Balsavimas vyks 2009 m. vasario 19 d. ketvirtadienį.
<P>
Raštiški pareiškimai (Darbo tvarkos taisyklių 142 straipsnis)
<SPEAKER ID="987" NAME="John Attard-Montalto  " AFFILIATION="PSE">
raštu. - Liūdna, kai turime pripažinti, kad pasaulyje kasdien miršta daugiau nei 26 000 vaikų iki penkerių metų amžiaus, daugiausia dėl priežasčių, kurių galima išvengti.
<P>
Tragiška yra tai, kad atitinkamomis priemonėmis - medicininėmis ar finansinėmis - daug gyvybių galima išgelbėti, bet vis tiek padėtis sunki. Ypatingas dėmesys turi būti skiriamas pažeidžiamiausiems ir socialiai atskirtiems mergaitėms ir berniukams, įskaitant neįgalius, migrantų ir mažumų vaikus.
<P>
Šis pranešimas - pagirtinas. Nesutinku tik su aspektais, susijusiais su abortais.
<P>
Vystymosi komitetas priėmšį savo iniciatyva pateiktą pranešimą (kurį parengGlenys Kinnock (PSE, JK) dėl ypatingo dėmesio vaikų klausimui ES vykdant išorės veiksmus atsakydami į Komisijos komunikatą šia tema. Komitetas pritarkomunikatui ir keturiems pagrindiniams Komisijos veiksmų plano dėl vaikų teisių vykdant išorės veiksmus principams, kurie apima holistinį ir nuoseklų, vaikų teisėmis pagrįstą požiūrį.
<P>
Negaišdami laiko privalome:
<P>
pradėti kruopščią vaikų teisių analizę;
<P>
kurti egzistuojančius jaunimo ir vaikų tinklus kaip tvarias platformas konsultavimuisi su vaikais;
<P>
užtikrinti, kad tarptautiniuose susitarimuose tarp ES ir trečiųjų šalių būtų teisiškai privaloma nuostata dėl vaikų teisių apsaugos.
<SPEAKER ID="289" NAME="Daciana Octavia Sârbu  " LANGUAGE="RO">
Mūsų pareiga - užtikrinti, kad būtume tie, kurie kuria geresnę ateitį ne tik europiečiams, bet ir besivystančioms šalims.
<P>
Būtent vaikai simbolizuoja ateitį, ir turime užtikrinti, kad jų teisės būtų vykdomos ir gerbiamos trečiosiose šalyse, gaunančiose finansavimą iš Europos.
<P>
Santykiuose su trečiosiomis šalimis Europos Sąjunga prioriteto tvarka privalo užtikrinti, kad būtų garantuojamos vaikų teisės į švietimą ir medicinines paslaugas.
<P>
Tiesa, kad išgyvename finansų krizės laikotarpį, bet negalime nekreipti dėmesio į tai, kad kažkur pasaulyje kas tris sekundes miršta vaikas, o kas minutę miršta gimdanti moteris.
<P>
Turint omenyje tai, kad vaikai sudaro pusę pasaulio gyventojų, vaikų teises turime laikyti prioritetu Europos Sąjungos plėtros politikoje.
<P>
Kiekviena valstybnarpagal savo galimybes turi dalyvauti bendradarbiavimo su besivystančiomis šalimis politikoje. Iš tiesų, Europos Komisija turi daryti spaudimą besivystančioms šalims perkelti Jungtinių Tautų konvencijos dėl vaiko teisių nuostatas į nacionalinius teisės aktus.
<SPEAKER ID="986" NAME="Anna Záborská  " LANGUAGE="SK">
Džiaugiuosi, kad galėjau parašyti savo nuomonę dėl šio pranešimo Moterų teisių komitete. Aš labai domėjausi vaikų teisių klausimu atsižvelgiant į užsienio santykius.
<P>
Mano nuomonbuvo vienbalsiai patvirtinta. Joje visų pirma teigiama, kad ES užsienio strategija, kalbant apie vaikų teises, turi būti pagrįsta Visuotinėje žmogaus teisių deklaracijoje įtvirtintomis vertybėmis ir principais, ypač 3, 16, 18, 23, 25, 26 ir 29 straipsniais. Jie yra ypač svarbūs individų ir visuomenės gerovei. Mano nuomonėje pabrėžiama, kad visos priemonės vaikų teisių interesais turi teikti pirmenybę tėvams ir artimiausiems vaikų giminaičiams.
<P>
Tai, kad Europos Parlamentas priėmmano nuomonę, pabrėžia žmogaus teisės į gyvybę apsaugos nuo pat pradžios ir identiteto suteikimo kiekvienam vaikui svarbą. Man pavyko pristatyti teiginius, pasmerkiančius lyčių skirtumais pagrįstą eugeninę diskriminaciją, kuri vis labiau plinta kai kuriose šalyse. Nuomonėje prašoma Komisijos pabrėžti būtinybės registruoti kiekvieną gimusį vaiką svarbą visose trečiosiose šalyse, kaip Komisijos plėtros politikos dalį, ir padaryti savo pagalbos programas priklausomas nuo šio reikalavimo.
<P>
Palaikau bet kokias pastangas skatinti pagalbą vystymuisi. Tačiau primygtinai prašau, kad humanitarinės organizacijos ir tarptautinės institucijos, atsakingos už pagalbos paskirstymą, garantuotų, kad pagalbos ir finansavimo paskirstymas iš tikrųjų pasiektų vaikus, kuriems jis skirtas, ir nebūtų išeikvotas.

<CHAPTER ID="017">
Darbų programa
<SPEAKER ID="022" NAME="Pirmininkas">
Buvo išdalytas galutinis šios sesijos darbotvarkės projekto variantas, sudarytas per pirmininkų konferencijos susitikimą 2008 m. lapkričio 13 d., ketvirtadienį, pagal Darbo tvarkos taisyklių 130 ir 131 straipsnius. Buvo paprašyta, kad šis projektas būtų pataisytas šitaip.
<P>
Trečiadienis:
<P>
Socialistų frakcija Europos Parlamente paprašė, kad Tarybos ir Komisijos pareiškimai dėl automobilių pramonės situacijos būtų įtraukti į rytojaus darbotvarkę. Reikėtų atkreipti dėmesį, kad, įtraukus šį punktą, klausimas žodžiu dėl minimalius kriterijus aplinkosaugai tikrinti valstybėse narėse numatančios rekomendacijos apžvalgos turės būti perkeltos į ketvirtadienio darbotvarkę.
<SPEAKER ID="023" NAME="Hannes Swoboda">
PSE frakcijos vardu. - (DE) Gerb. pirmininke, esu įsitikinęs, kad visi šiuose Rūmuose žino, kad dabar automobilių pramonės Europos Sąjungoje padėtis yra labai sudėtinga iš dalies dėl automobilių pramonės krizės Jungtinėse Valstijose. Todėl manau, kad Komisija turi svarų pagrindą rengti pareiškimą apie tai, kaip ji vertina šią krizę, kokius galimus sprendimus ji numato, įskaitant, pavyzdžiui, valstybės pagalbą, kokių reikia laikytis konkurencijos taisyklių ir taip toliau. Tai, mano nuomone, svarbus klausimas.
<P>
Tačiau norėčiau pridurti, kad neketiname mažinti ar atidėti aplinkosaugos tikslų, keliamų automobilių pramonei. Vis tiek reikalausime, kad šie aplinkosaugos tikslai būtų įgyvendinti ir įtvirtinti, taip pat turime turėti galimybę čia su Komisijos atstovu aptarti automobilių pramonės ekonominius sunkumus. Tai viena iš mums rūpimų problemų, ir tikiuosi, kad dėl jos turėsime didelį palaikymą.
<SPEAKER ID="025" NAME="Koenraad Dillen" AFFILIATION="NI">
(NL) Gerb. pirmininke, laikydamasis darbo tvarkos pagal Darbo tvarkos taisyklių 7 straipsnį, norėčiau pareikšti apgailestavimą dėl to, kad šį vakarą iš darbotvarkės buvo pašalintas K. H. Lehne's pranešimas, kuris įprastai turėjo būti aptariamas per šio vakaro diskusiją ir kuriame išdėstomi su mano kolegos Franko Vanhecke's neliečiamybe susiję reikalai. Todėl nenumatoma jokių diskusijų, o tai prieštarauja pradinės darbotvarkės nuostatoms.
<P>
Antra, norėčiau pareikšti protestą dėl to, kad K. H. Lehne po diskusijos dėl pranešimo komitete atsisaksiųsti šį pranešimą svarstomam asmeniui, teigdamas, kad pranešimas jam bus prieinamas po diskusijos per plenarinį posėdį. Tačiau būtent ši tema buvo plačiai aptarinėjama tą vakarą per Belgijos televizijos VRT kanalą, taigi, atrodo, pranešimo turinys buvo atskleistas. Todėl norėčiau, kad nustatytumėte, kaip šis konfidencialus pranešimas, kurio buvo neleista peržiūrėti suinteresuotam asmeniui, tą patį vakarą galėjo būti aptarinėjamas per Belgijos televiziją taip, lyg jis visiškai nebūtų konfidencialus.
<SPEAKER ID="026" NAME="Pirmininkas">
Atkreipsime į tai dėmesį. Negaliu ir nebandysiu vėl Jūsų patikinti, bet galiu jums pasakyti, kad kartais būna paskelbiami netgi mano rašyti laiškai, kuriuos mano darbuotojai privalo tvarkyti visiškai konfidencialiai. Ši situacija yra susijusi ne tik su Jumis ir dėl to bet kuriuo atveju tenka apgailestauti. Mes atkreipėme į tai dėmesį ir tai ištirsime.

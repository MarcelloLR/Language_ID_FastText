<CHAPTER ID="007-03">
3. Parlamento pozicija dėl naujo 2011 m. biudžeto projekto su Tarybos pakeitimais (
<SPEAKER ID="170" NAME="Sidonia Elżbieta Jędrzejewska" AFFILIATION="PPE">
(PL) Pone Pirmininke, manau, kad nariams reikėtų suteikti žodį, kad paaiškintų. Balsuojame dėl Tarybos pateikto projekto be jokių pakeitimų, nes šis projektas yra lygiai toks pats, kaip pozicija, kurią praėjusią savaitę patvirtino Biudžeto komitetas. Tai atitinka tą, ką susitarėme per labai ilgas diskusijas, trukusias 10 mėnesių.
<P>
Pasinaudodama šia galimybe, norėčiau visų pirma padėkoti Europos Parlamento komitetų pranešėjams specialistams. Ačiū jums už nuolatinį pasitikėjimą ir paramą. Ačiū jums, kad suteikėte mums galimybę šiandien patvirtinti 2011 m. biudžetą, kad jį būtų galima pradėti veiksmingai vykdyti pačioje kitų metų sausio mėn. pradžioje.
<SPEAKER ID="172" NAME="Olivier Chastel">
einantis Tarybos Pirmininko pareigas. - (FR) Pone Pirmininke, gerbiamieji Parlamento nariai, taigi, Parlamentas patvirtino Tarybos poziciją dėl 2011 m. biudžeto projekto be pakeitimų. Akivaizdu, kad negaliu Tarybos vardu nepasidžiaugti mūsų bendru sutarimu dėl 2011 m. biudžeto.
<P>
(Plojimai)
<SPEAKER ID="173" NAME="Pirmininkas">
Išklausykite šį pareiškimą. Tai svarbu. Pirmą kartą istorijoje pritaikėme Lisabonos sutartyje nustatytą tvarką. Praėjusiais metais laikėmės supaprastintos tvarkos. Tai pirmas kartas, kai buvo laikomasi visos Lisabonos sutartyje nustatytos tvarkos. Todėl norėčiau padaryti tokį pareiškimą. 2010 m. gruodžio 10 d. Europos Parlamentas patvirtino Tarybos poziciją dėl 2010 m. lapkričio 26 d. Komisijos pateikto bendrojo biudžeto projekto. Biudžetinprocedūra buvo atlikta pagal Sutarties dėl Europos Sąjungos veikimo 314 straipsnį. Remdamasis šiuo straipsniu ir jo 4 punkto a papunkčiu pareiškiu, kad 2011 m. biudžetas galutinai patvirtintas, todėl dabar oficialiai pasirašysiu šį dokumentą.

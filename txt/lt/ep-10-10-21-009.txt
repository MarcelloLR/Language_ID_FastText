<CHAPTER ID="009">
Balsavimo ketinimai ir pataisymai (žr. protokolą)
<P>
(Posėdis sustabdytas 13.05 val. ir atnaujintas 15.00 val.)
<SPEAKER ID="282" NAME="Raül Romeva i Rueda" AFFILIATION="Verts/ALE">
(FR) Norėčiau Parlamentui perduoti informaciją, kurią gavau prieš akimirką.
<P>
Jau kelios savaitės tam tikruose dideliuose okupuotuose Vakarų Sacharos miestuose vyksta naujas ir beprecedentis reiškinys - daugiau nei 12 000 Vakarų Sacharos gyventojų vyrų, moterų ir vaikų šiuo metu palieka savo miestus ir keliasi į palapines netoli al Ajūno, Smaros ir Bužduro.
<P>
Vis augantis persikėlimas yra nauja protesto prieš nepakeliamą politinę ir socialinę ekonominę šių teritorijų vietos gyventojų padėtį forma.
<P>
Tai sakau šiandien ir dabar todėl, kad šį savaitgalį gali itin pablogėti padėtis, kurią lemia Maroko režimo smurtiniai veiksmai. Būtent todėl raginu Parlamentą pasirengti reaguoti, atsižvelgiant į tai, kaip keisis padėtis.
<SPEAKER ID="283" NAME="Pirmininkas">
Atsižvelgsiu į tai. Be abejo, tai buvo pareiškimas dėl darbo tvarkos ir padėtis Vakarų Sacharoje ir Maroke nėra dalykai, apie kuriuos turėtume diskutuoti šią popietę. Tačiau atsižvelgsiu į tai, ką sakėte.

<CHAPTER ID="021">
Komisijos veiksmų planas dėl integruotos vidaus kontrolės sistemos (trumpas pristatymas) 
<SPEAKER ID="195" NAME="Pirmininkė">
Kitas darbotvarkės klausimas yra G. Stauner, Biudžeto kontrolės vardu, trumpas pristatymas pranešimo dėl Komisijos veiksmų plano dėl integruotos vidaus kontrolės sistemos..
<SPEAKER ID="196" NAME="Gabriele Stauner" LANGUAGE="DE">
Gerb. pirmininke, Komisijos nary, ponios ir ponai, veiksmingos vidaus kontrolės principas yra vienas iš svarbiausių biudžetinių principų, kurių Komisija privalo laikytis įgyvendindama biudžetą ir naudodama lėšas. Europos Bendrijų Audito Rūmai (EAR) ir Europos Parlamentas jau seniai reikalauja veiksmingai ir tinkamai kontroliuoti biudžeto lėšas. EAR yra jau keletą kartų pateikę siūlymus, ypač bandant užtikrinti, kad Komisija tinkamai ir taupiai naudotų šias lėšas. Nepaisant to, EAR jau daug metų nesugeba pateikti Komisijai teigiamo finansinių metų patikinimo pranešimo. Norėčiau Parlamentui priminti apie įvykius, kurie yra susiję su netikslumais įgyvendinant Leonardo programą prieš kelerius metus bei kitas paramos sritis, kuriose gali būti netikslumų ir galbūt net ir apgaulės.
<P>
2006 m. sausį Komisija priėmveiksmų planą dėl integruotos vidaus kontrolės sistemos, siekdama gauti iš EAR teigiamą finansinių metų patikinimo pranešimą. Kaip yra sakoma mūsų pranešime, nėra jokių abejonių, kad Komisija labai stengėsi vystydama veiksmų planą. Tačiau Parlamentui gana akivaizdu, kad priemonių įgyvendinimas labai vėluoja. Todėl Komisija privalo pagreitinti numatytų priemonių įgyvendinimą, kad artimoje ateityje pateiktame EAR metiniame pranešime būtų matyti teigiamas jų poveikis, o Europos Parlamento nariai galėtų ramia sąžine pritarti biudžeto vykdymui.
<P>
Nenoriu smulkiau nagrinėti vis dar netinkamą priemonių įgyvendinimą, tačiau norėčiau pabrėžti, kad veiksminga kontrolšiuo metu labiau reikalinga, įvertinant tai, kad dėl ekonomikos atgaivinimo paketo beveik visi kriterijai dėl paramos priemonių įgyvendinimo buvo žymai sušvelninti, įskaitant ir skubios paramos teikimą. Norėčiau priminti apie ketinimą sušvelninti reikalavimus struktūrinių fondų srityje ir apie pokyčius tinkamumo principuose dėl ES globalizacijos padarinių fondo.
<P>
Aišku, kad visi žinome, jog visos paramos priemonės, ypač struktūrinių fondų srityje, yra taikomos glaudžiai bendradarbiaujant su valstybėmis narėmis. Toks bendradarbiavimas labai svarbus užtikrinant lėšų naudojimo pagrįstumą, taip pat kyla didelių problemų Komisijos kontrolės srityje.
<P>
Jau seniai žinome, kad Komisija ne visada gali taikyti tokią kontrolę valstybės narėse kaip galbūt norėtų ir kaip numato biudžetiniai principai ir EAR. Parlamentui sunkiai sekasi susidaryti bendrą vaizdą, ypač dėl metinių apibendrinimų ir pareiškimų valdymo šalių lygmeniu, kuriuos Komisija pirmą kartą mums pateik2008 m. vasario 15 d. Šiuose dokumentuose nėra nustatyti bendri kriterijai.
<P>
Todėl savo pranešime, kuriam taip pat vieningai pritarBiudžeto kontrolės komitetas, reikalaujame daryti valstybėms narėms nuolatinį spaudimą, kad jos teiktų išsamius ir suprantamus duomenis. Labai tikiuosi, kad Komisija toliau rimtai vertins savo užduotį ateityje sukurti vidaus kontrolės sistemą. Labai dėkoju.
<SPEAKER ID="197" NAME="Jacques Barrot">
Komisijos pirmininko pavaduotojas. - (FR) Gerb. pirmininke, dėkoju G. Stauner už jos pranešimą ir Parlamentui už vykusį konstruktyvų dialogą, už pagalbą Komisijai vykdant veiksmų planą dėl biudžeto, siekiant gauti teigiamą finansinių metų patikinimo pareiškimą.
<P>
Atsižvelgiant į tai Komisija mano, kad 2007 m. Audito rūmų pateiktas finansinių metų patikinimo pareiškimas yra geriausias iš visų gautų pareiškimų. Prie to prisidėjo veiksmų planas. Man malonu pasakyti, kad vasario 3 d. Komisija pateiknaujausią savo pranešimą dėl padarytos pažangos. Kaip to pageidavo G. Stauner savo pranešime, į jį bus galima atsižvelgti priimant rezoliuciją dėl biudžeto.
<P>
Mūsų vasario 3 d. komunikate pateikiamas pirminis veiksmų plano įvertinimas nuo 2008 m. gruodžio 31 d. Jame daroma išvada, kad šios Komisijos kadencijos metu buvo padaryta žymi pažanga. Norėčiau paminėti kelis jo punktus.
<P>
Supaprastinimo atžvilgiu biudžeto dalis, panaudota vadovaujantis aiškesnėmis ir paprastesnėmis tinkamumo taisyklėmis, padidėjo iki 25 proc. viso biudžeto. Ekonominio atsigavimo plano sistemoje siūlome kitas paprastesnes priemones, ypač struktūrinių fondų srityje.
<P>
Auditorių rūmai pranešapie aiškesnius ir patikimesnius metinės veiklos pranešimus dėl Komisijos tarnybų, pabaigtus pagal skatinimo programą Nr. 3.
<P>
Komisijoje būta finansinių pakeitimų dėl struktūrinių fondų skatinimo programos Nr. 11. 2008 m. buvo grąžinta 1 milijardo 500 milijonų suma. 2007 metais grąžinta suma sudar288 milijonų.
<P>
Komisijos tarnybos vis dažniau taiko bendrus standartus kontrolės būdams, užtikrinant geresnį rezultatų koordinavimą ir pasidalinimą. Dėl to mažėja administracinnašta ir geriau naudojami kontrolės rezultatai.
<P>
Mes toliau didiname valstybių narių atsakomybę dėl veiksmų valdymo pagal skatinimo programą Nr. 5. Ką tik antrą kartą gavome metinius audito apibendrinimus. Komisija toliau įgyvendins šias skatinimo programas kartu su kitomis iniciatyvomis, skirtoms kontrolės sistemos gerinimui.
<P>
G. Stauner pranešime pabrėžiama toleruotinos rizikos sąvokos pagrindinio vaidmens svarba tolimesniems gerinimams. Šia sąvoka siekiama politikos lygmeniu nustatyti priimtiną pusiausvyrą tarp kontrolės rezultatų ir išlaidų. Akivaizdu, kad nulinis klaidų koeficientas nėra įmanomas. Todėl logiška, kad klaidų koeficientas gali skirtis priklausomai nuo tikrinamos srities.
<P>
Tarpinstitucindiskusija dėl šios sąvokos vyksta remiantis naujausiu Komisijos komunikatu. Pirmininko pavaduotojas S. Kallas turėjo galimybę tai aptarti Parlamente sausį. Norėčiau pabrėžti šios iniciatyvos svarbą. Taip galėsime geriau naudoti biudžetą ir įvertinti Komisijos pateikto rizikos valdymo kokybę.
<P>
Iš paskutinio mūsų pranešimo matyti, kad Komisija įgyvendino įvairias skatinimo programas. Teikdami savo 2008 m. metinį pranešimą, Audito rūmai įvertins šių skatinimo programų poveikį.
<P>
Dėkoju G. Stauner už pranešimą, kuriame toliau siūloma gerinti mūsų apskaitos sistemą.
<SPEAKER ID="198" NAME="Pirmininkė">
Šio klausimo nagrinėjimas baigtas. Balsavimas vyks rytoj.
<SPEAKER ID="996" NAME="Louis Grech  " AFFILIATION="PSE">
raštu. - Šiuo pranešimu siekiama užtikrinti didesnį skaidrumą, veiksmingumą ir atskaitingumą dėl išlaidų Europos Sąjungoje. Labiau nei kada nors yra svarbu įgyvendinti ES biudžetą, vadovaujantis tvirtais finansinio valymo principais. Norėdami gauti kaip galimą didesnę naudą iš savo vykdomos politikos ir prioritetų, privalome įsipareigoti tai daryti skaidriai ir vykdyti veiksmingą vidaus kontrolę. Be to, visiškai pritariu nuomonei, kad jei skatinimo programa negali būti tinkamai įgyvendinta atsižvelgiant į išlaidas ir riziką, ji turėtų būti peržiūrėta. Dabartinėje ekonominėje padėtyje negalime be reikalo švaistyti ar netinkamai naudoti Europos Sąjungos lėšų. Tuo pat metu institucijoms turi būti nustatyti ne tokie sudėtingi teisiniai reikalavimai. Būtina sumažinti administracinę ir finansinę naštą pareiškėjams ir ES lėšų gavėjams, ypač todėl, kad dėl daugybės nereikalingos biurokratijos sudaromos kliūtys veiksmingam politikos įgyvendinimui. Sunkiausia yra užtikrinti pusiausvyrą.

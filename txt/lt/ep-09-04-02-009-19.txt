<CHAPTER ID="009-19">
19. Kas šešis mėnesius atliekamas ES ir Baltarusijos dialogo vertinimas (balsavimas) 
<P>
- Prieš balsavimą :
<SPEAKER ID="105" NAME="Vytautas Landsbergis" AFFILIATION="PPE-DE">
Gerb. pirmininke, norėčiau pasiūlyti, kad būtų paminėta, jog bet kurie planai statyti naują branduolinę jėgainę ne Vakarų pusėje prie sienų su ES neturėtų būti įtraukti į šias derybas - teigiamas derybas dėl paramos Baltarusijai, bet ne šiuo atveju.
<SPEAKER ID="107" NAME="Jacek Protasiewicz" AFFILIATION="PPE-DE">
Gerb. pirmininke, tai bus labai trumpas žodinis pakeitimas, pasiūlytas Aleksandro Milinkevičiaus ir "Amnesty International" atstovų pageidavimu, kurie prieš dvi dienas dalyvavo Parlamente surengtoje konferencijoje dėl Baltarusijos. Jie paprašpratęsti reikalavimą išleisti į laisvę neseniai suimtus politinius kalinius, taip pat dėl žmonių, kurie patiria kitokius suvaržymus ir priekabiavimą. Todėl, pasikonsultavęs su kitomis politinėmis frakcijomis, siūlau prie 4 dalies pridurti: "ir iš naujo įvertinti sprendimus dėl "laisvės apribojimo", kurie buvo priimti 2008 m. sausio mėn. vykusioje demonstracijoje dalyvavusių 11 asmenų bylose.
<SPEAKER ID="109" NAME="Vytautas Landsbergis" AFFILIATION="PPE-DE">
Gerb. pirmininke, kai paminėti trys jauni aktyvistai buvo priversti atlikti karo tarnybą, bent vienas iš jų yra opozicijos lyderio F. Viačorkos sūnus. Todėl derėtų paminėti, kad tai prilygsta valstybės naudojamam įkaitų ėmimui: "Žiūrėk, tokiomis aplinkybėmis elkis ramiai, nes tavo sūnus mūsų kariuomenėje ir jam gali kas nors atsitikti". Tai būtų švelnus įspėjimas, kurs galbūt suteiktų daugiau saugumo karo tarnybą priverstiems atlikti jaunuoliams.
<SPEAKER ID="111" NAME="Vytautas Landsbergis" AFFILIATION="PPE-DE">
Gerb. pirmininke, kai siūloma Europos humanitarinį universitetą grąžinti į Baltarusiją, vertėtų paminėti, jog tai padaryti reikėtų tik remiantis tvirtomis garantijomis, kad jam bus sudarytos sąlygos laisvai veikti ir režimas jo neperims savo žinion.
<SPEAKER ID="113" NAME="Hannes Swoboda" AFFILIATION="PSE">
(DE) Gerb. pirmininke, mes su džiaugsmu atsakome į atskirus žodinius pakeitimus, bet norėčiau paprašyti V. Landsbergio pranešti mums iš anksto, kad tokius klausimus galima būtų svarstyti net ir tuomet, kai jo čia nėra. Negalima nepranešus nuolat pateikti tik žodinius pakeitimus.
<SPEAKER ID="114" NAME="Pirmininkas">
Suprantu, kad V. Landsbergis duoda suprasti, jog ateityje, jei jis vėl norėtų pateikti žodinius pasiūlymus, jis elgsis taip, kaip paprašėte.

<CHAPTER ID="016">
Pirmininko pareiškimai
<SPEAKER ID="359" NAME="Pirmininkas">
Mus pasiekliūdna žinia dėl Suomijos piliečio tarptautinio žmogaus teisių stebėtojo Juri Antero Jaakolos nužudymo Meksikoje. Jis ir Meksikos aktyvistas Betty Cariño Trujillo, kuris jį tuo metu lydėjo, buvo nužudyti atlikdami stebėjimo, kaip paisoma žmogaus teisių Meksikoje, misiją. Europos Parlamento vardu reiškiu užuojautą žuvusiųjų šeimoms. Kaip matome, pasaulyje, kuriame gyvename, vis dar būna tokių aukų kaip šios dvi.
<P>
Esu tikras, kad žinote, jog praeitą savaitę buvau išvykęs oficialaus vizito į JAV. Oficialiai atidariau naują Parlamento ir Junginių Amerikos Valstijų Kongreso ryšių biurą Vašingtone. Taip pat dalyvavau daugelyje svarbių pokalbių, kurie turėtų prisidėti prie Europos Sąjungos ir Jungtinių Amerikos Valstijų bendradarbiavimo, visų pirma ekonomikos srityje, gerinimo. Taip pat kalbėjomės apie strateginę partnerystę ir Europos Sąjungoje įvykusius pokyčius įsigaliojus Lisabonos sutarčiai. Tikimės lygiateisio bendradarbiavimo su Jungtinėmis Amerikos Valstijomis.
<P>
Gegužės 9 d., sekmadienį, Šumano deklaracijai sukanka 60 metų. Šiam įvykiui paminėti gegužės 8 d., šeštadienį, Briuselyje, o sekmadienį Strasbūre Europos Parlamentas atvers savo duris visiems suinteresuotiesiems asmenims. Taip pat Liuksemburge bus surengtos ceremonijos šiam įvykiui paminėti. Ceremonijoje Strasbūre, be kitų lankytojų, taip pat dalyvaus vienas iš Komisijos pirmininko pavaduotojų ir Prancūzijos bei Vokietijos Europos reikalų ministrai. Aš taip pat dalyvausiu ir norėčiau visus jus paraginti atvykti šį sekmadienį, t. y. po keturių dienų, į Strasbūrą.

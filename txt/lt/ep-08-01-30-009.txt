<CHAPTER ID="009">
Protokolo patvirtinimas
<P>
(Patvirtinamas ankstesniojo posėdžio protokolas)
<P>

<SPEAKER ID="015" NAME="Nigel Farage" AFFILIATION="IND/DEM">
Gerb. Pirmininke, šio mėnesio sesijos protokole minima Jūsų kalba, kurioje aptarėte gruodį Strasbūre vykusius incidentus. Nuo to laiko, remdamasis Darbo tvarkos taisyklių 147 straipsniu, buvote pasikvietęs 13 šio Parlamento narių, kad jie būtų nubausti drausmine nuobauda.
<P>
Man atrodo, kad tai buvo daroma ne visai pagrįstai. Abejoju, ar vienas iš Jūsų kviestų asmenų - mūsų frakcijos atstovK. Sinnott - apskritai gyvenime yra pakėlusi prieš ką nors balsą. Kitas narys, kurį kvietėte į "direktoriaus kabinetą" - Austrijos atstovas - tą dieną buvo Frankfurte, tad jo balsas turėjo skambėti tikrai garsiai, ar ne?
<P>
Kodėl tik 13? Vadinamuosiuose tvarkos trikdymo veiksmuose mūsų dalyvavo 80. Beje, Pirmininkų sueigoje Jūs pats mane pavadinote viena iš tvarkos trikdytojų, tad kodėl nebaudžiate manęs? Aš juk Spartakas!
<P>
(Iš IND/DEM frakcijos narių pasigirsta šūksniai "Aš - Spartakas!")
<SPEAKER ID="016" NAME="Pirmininkas">
Aš paprašiau pateikti pastabas dėl protokolo. Tikėjausi, kad IND/DEM frakcijos pirmininkas supras, apie ką kalba Parlamento pirmininkas ir, teikdamas savo pastabas, apsiribos protokolu. Deja, jam nepavyko, tačiau mes galime tęsti.

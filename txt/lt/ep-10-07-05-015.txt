<CHAPTER ID="015">
Miesto autobusų ir tolimojo susisiekimo autobusų keleivių teisės - Jūra ar vidaus vandenimis keliaujančių keleivių teisės (diskusijos)
<SPEAKER ID="032" NAME="Pirmininkas">
Kitas bendrų diskusijų klausimas:
<P>
Transporto ir turizmo komiteto rekomendacija dėl antrojo svarstymo dėl Tarybos bendrosios pozicijos pirmojo svarstymo metu, siekiant priimti Europos Parlamento ir Tarybos reglamentą dėl miesto ir tolimojo susisiekimo autobusų transporto keleivių teisių, iš dalies keičiantį Reglamentą (EB) Nr. 2006/2004 (05218/3/2010 - C7-0077/2010 - (pranešėjas: Antonio Cancian) ir
<P>
Transporto ir turizmo komiteto rekomendacijos dėl antrojo svarstymo dėl Tarybos bendrosios pozicijos pirmojo svarstymo metu, siekiant priimti Europos Parlamento ir Tarybos reglamentą dėl jūrų ir vidaus vandenų keliais vykstančių keleivių teisių, iš dalies keičiantį Reglamentą (EB) Nr. 2006/2004 (14849/3/2009 - C7-0076/2010 - projektas (pranešėja: Inés Ayala Sender).
<SPEAKER ID="033" NAME="Antonio Cancian" LANGUAGE="IT">
Pone pirmininke, ponios ir ponai, keleivių teisių klausimas yra labai aktualus, kaip parodir faktas, kad pastarosiomis dienomis Komisija pradėjo kampaniją, kuria siekiama geriau informuoti piliečius apie jų teises keliaujant įvairių rūšių transportu. Manau, tai svarbi iniciatyva ir Parlamento pareiga yra prisidėti prie jos priimant dokumentus, kurie pagerintų keleivių keliavimo sąlygas.
<P>
Kalbėdamas apie šiandien svarstomą reglamentą, nebandysiu nuslėpti įspūdžio, kurį susidariau per šias derybas, t. y. kad valstybės narės nepageidauja šio reglamento. Dokumentai, kuriuos rengiant man teko pranešėjo vaidmuo, yra labai subtili tema, reikalaujanti gerai pasvertų sprendimų, kuriais būtų ne tik suteikiamos teisės keleiviams, bet taip pat nebūtų pakenkta viešojo kelių transporto sektoriaus įmonėms. Išties beveik visos įmonės šiame sektoriuje yra mažos arba vidutinio dydžio.
<P>
Todėl darbu, kurį atlikau per šiuos derybų mėnesius, buvo iš esmės siekiama dvejopų tikslų: pirma, nepakenkti MVĮ - mažosioms ir vidutinėms pramonės įmonėms; antra, apsaugoti keleivius, ypač neįgaliuosius ir riboto judumo asmenis, didinant našumą ir stiprinant atsakomybės jausmą.
<P>
Europos Parlamento per pirmąjį svarstymą priimtas G. Albertini pranešimas buvo labai drąsus pranešimas. Pirmieji Tarybos atlikti pakeitimai buvo susiję su šiais klausimais: taikymo sritis, atsakomybė, neįgaliųjų bei riboto judumo asmenų teisės, pinigų grąžinimas ir kompensacijos už vėlavimus bei atšaukimus, taip pat mažesnės svarbos klausimai. Kai kurie Tarybos atlikti pakeitimai buvo ir yra priimtini, ir tai pripažinta per derybas.
<P>
Tačiau per galutines derybas mūsų ir Tarybos nuomonės išsiskyrdėl keleto svarbių aspektų, visų pirma dėl taikymo srities - kadangi Parlamentas buvo pasiryžęs apsvarstyti galimybę neįtraukti regioninio transporto (nors mes siūlėme neįtraukti regioninio transporto, jei jis integruotas į miesto ir priemiesčio transportą), Taryba išvis atsisaknurodyti priežastis dėl straipsnių, kuriems buvo pritaikyta išimtis; dėl reglamento įsigaliojimo laikotarpio, kuris, Parlamento nuomone, neturėtų viršyti trejų metų ir galėtų būti pratęstas vieną kartą, o Taryba pageidavo penkerių metų laikotarpio, kuris galėtų būti pratęstas dukart; dėl pagalbos neįgaliems ir riboto judumo asmenims; dėl teisės nemokamai apsistoti viešbutyje nutrūkus kelionei arba bent, realistiškiau kalbant, nemokamo transporto į viešbutį bei viešbučio paieškos - mums to būtų pakakę; dėl keleivių teisių vėlavimo atvejų, ypač vėluojant išvykti; dėl informacijos prieinamumo - tai labai svarbus klausimas neįgaliems ar riboto judumo žmonėms, kurie, mūsų nuomone, būtų nepatenkinti, jeigu priimtas pranešimas įsigaliotų tik po 15 metų ir būtų taikomas tik 20 proc. kelionių miesto ar tolimojo susisiekimo autobusais.
<P>
Talkinant Europos Komisijai, abi šalys per šiuos mėnesius derėjosi rimtai ir atvirai. Tačiau per pastarąsias savaites jų pozicijos šiuo klausimu sugriežtėjo. Savo ruožtu mes siekėme kompromiso visais jautriais klausimais, turėdami omenyje visas galimas pasekmes šiame sektoriuje dirbančioms bendrovėms, nes būtų neteisinga joms užkrauti naujų, pernelyg apsunkinančių įpareigojimų.
<P>
Kita vertus, kaip minėjau, buvo ir yra siekiama apginti keleivius, ypač pažeidžiamiausius, kurių socialinei integracijai būtinos visapusiškos ir garantuotos galimybės naudotis viešuoju transportu.
<P>
Jau minėjau, kad nepakankamos pasirinkimo galimybės jau nebepriimtinos: Europos gyventojų senėjimas yra reiškinys, turėsiantis reikšmingų pasekmių, ir to negalima pamiršti nustatant tokios svarbios paslaugos teikimo procesus. Kaip, po galais, galime manyti, kad reikalavimas teikti kelionės informaciją internete nuo 2020 m. yra pernelyg griežtas?
<P>
Norėčiau padėkoti kolegoms EP nariams, dirbusiems kartu su manimi per šias derybas, ir paprašyti Parlamento balsuoti už mano pasiūlytą dokumentą, kad pagal taikinimo procedūrą galėtume pasiekti rezultatą, atitinkantį mano minėtus ir patvirtintus du tikslus.
<SPEAKER ID="034" NAME="Inés Ayala Sender" LANGUAGE="ES">
Pone pirmininke, dabar yra liepa - mėnuo, kai daugelis europiečių, nepaisydami krizės, nusprendžia praleisti atostogas kruize arba keliauja laivu. Iš tiesų kelionių jūra bei kruizų skaičius gerokai išaugo ir tai tapo svarbiu Europos pakrantės zonos bei uostų, taip pat Europos vandenų plėtros ir gerovės veiksniu.
<P>
Šiandien Europos Parlamentas turi gerų naujienų visiems šio sektoriaus verslininkams, darbuotojams ir, žinoma, keleiviams, kadangi mūsų su Taryba, Komisijai padedant, pasiektu susitarimu sukuriama bendra sistema, skirta keleivių teisėms, jau nustatytoms oro ir geležinkelio transporto sektoriuose, užtikrinti. Taigi pašalintas nepriimtinas trūkumas sektoriuje, kuris smarkiai plečiasi ir atsinaujina.
<P>
Šis susitarimas, už kurį reikia padėkoti Ispanijai, pirmininkavusiai Tarybai tuo metu, kai jis buvo pasiektas, taip pat visoms nuolatinėms atstovybėms ir, žinoma, mano kolegoms EP nariams bei Parlamento tarnyboms, labai sustiprina keleivių teises. Tai ypač pasakytina apie riboto judumo asmenis, kadangi mūsų to ne kartą prašneįgaliųjų asociacijos.
<P>
Viena vertus, išplėsta taikymo sritis, taip atspindint pradinę Parlamento poziciją, t. y. šio reglamento nuostatos taikytinos visiems laivams, gabenantiems daugiau nei 12 keleivių. Tačiau šiek tiek lankstesnio požiūrio laikomasi dėl išvykas organizuojančių mažųjų verslo įmonių bei istorinių laivų, taip pat keltų, kurie trumpais atstumais vidaus vandenimis gabena sunkvežimių vairuotojus bei prekių vežėjus, kuriems šią pirmąją nuostatą įgyvendinti nedelsiant būtų pernelyg brangu.
<P>
Kita vertus, Parlamentui taip pat pavyko pasiekti, kad galimybatsisakyti įlaipinti keleivius dėl jų negalios net nebūtų paminėta; tai bus įmanoma tik saugumo sumetimais tais atvejais, kai kyla pavojus atitinkamo asmens saugiam vežimui. Taryba taip pat atmetgalimybę atsisakyti įlaipinti keleivį dėl sveikatos priežasčių - tai labai prieštaringas klausimas, atsižvelgiant į tai, kad keleiviams skirtame reglamente apie sveikatą užsiminta pirmą kartą.
<P>
Be to, pagerintos sąlygos, susijusios su vėlavimu: dabar keleiviai galės reikalauti kompensacijos mažiausiai už 90, o ne 120 min. vėlavimą; priverstinės nakvynės atveju nustatyta 80 EUR suma už naktį; bendrą 120 EUR sumą mums pavyko padvigubinti iki 240 EUR; numatyta prekių vežėjo pareiga pateikti įrodymus tais išskirtiniais atvejais, kai jis atleidžiamas nuo įsipareigojimų vykdymo, nurodytas poreikis pakeisti uostų įrangą ir t. t. Mums taip pat pavyko sumažinti didžiausią grąžinamą už bilietus sumokėtą sumą nuo 40 EUR iki 24 EUR.
<P>
Taip pat reikia pažymėti, kad reglamente numatytas reikiamas lankstumas atsižvelgiant į ypatumus, būdingus šios rūšies transportui, kurio vėlavimą dažnai lemia prastos oro sąlygos. Tai paaiškina, kodėl tam tikros nuostatos, pvz., dėl finansinių kompensacijų už vėlavimą ar apgyvendinimą, bus netaikomos audringos jūros atveju.
<P>
Galiausiai būtina paminėti faktą, kad pagal suderintą dokumentą valstybės narės privalės įsteigti įstaigas, kurios užtikrins šio reglamento taikymą, bus nesaistomos verslo interesų ir bus įgaliotos nustatyti nuobaudų sistemą. Šios įstaigos taip pat galės nagrinėti keleivių skundus, kuriuos atmetpirmosios instancijos įstaiga, kurią privalės įsteigti vežėjai.
<P>
Mums taip pat pavyko sudaryti galimybę neįgaliųjų bei keleivių asociacijoms aktyviai dalyvauti šiame reguliavime. Be to, mums pavyko padrąsinti uostų direkcijas imtis svarbesnio vaidmens įgyvendinant sprendimus, t. y. mes pasiūlėme, kad ten, kur įmanoma, visas reglamentas būtų taikomas ir uostams, o ne tik terminalams, kaip pageidavo Taryba.
<P>
Manau, mums taip pat pavyko pasiekti, kad reglamente būtų numatyti ir darbuotojų mokymai ir susiję kvalifikacijos kėlimo kursai, o tai svarbus pasiekimas, kadangi to jau seniai reikalavo neįgaliųjų asociacijos. Taip pat pavyko įtraukti nuostatas dėl greito judumo įrangos pakeitimo tinkama alternatyvia įranga, jeigu kelionės metu ji sugestų.
<P>
Galiausiai mums pavyko vieneriais metais paankstinti reglamento įgyvendinimo galutinį terminą.
<P>
Todėl manau, kad šios derybos buvo sėkmingos, ir norėčiau padėkoti visiems, kas mums padėjo siekti geresnių sąlygų Europos keleiviams.
<SPEAKER ID="035" NAME="Siim Kallas">
Komisijos Pirmininko pavaduotojas. - Pone pirmininke, norėčiau padėkoti pranešėjams A. Cancianui bei I. Ayala Sender ir šešėliniams pranešėjams už jų sunkų darbą.
<P>
Norėčiau dar kartą pabrėžti šių teisės aktų svarbą kiekvienam Europoje keliaujančiam piliečiui, taigi ir kiekvienam iš mūsų. Be abejo, pritariu požiūriui, kad visų rūšių transporte keleiviais turi būti rūpinamasi vadovaujantis panašia logika.
<P>
Pagrindiniai elementai yra šie: būtinos informacijos teikimo visiems keleiviams kelionės metu ir po jos taisyklės; pagalba ir kompensacijos nutrūkus kelionei; priemonės vėlavimo atvejais; konkreti pagalba riboto judumo žmonėms; nepriklausomos nacionalinės ginčų sprendimo institucijos.
<P>
Komisija mano, kad kompromisas su Taryba, pasiektas per derybas dėl jūrų ir vidaus vandenų transportu keliaujančių asmenų teisių, yra teigiamas dalykas ir kad į bendrus mūsų pasiūlymo tikslus tinkamai atsižvelgta. Norėčiau ypač pabrėžti, kad Parlamentas labai sėkmingai išplėtpasiūlymo aprėptį. Nuoširdžiai dėkoju Europos Parlamentui ir Tarybai, ypač Tarybai pirmininkaujančiai Ispanijai bei I. Ayala Sender, už jų didžiules pastangas rengiant šį dokumentą.
<P>
Tarybai priėmus bendrąją poziciją, miesto autobusų ir tolimojo susisiekimo autobusų keleivių teisių klausimu buvo rengiamos Tarybos ir Europos Parlamento neformalios diskusijos, siekiant kompromisinio susitarimo dėl šio dokumento. Derybos buvo nelengvos. Daugiausia nesutarimų kilo dėl taikymo srities; nuostatų dėl atsakomybės ir pagalbos tenkinant neatidėliotinus praktinius keleivių poreikius autoįvykių atvejais; nuostatų, skirtų riboto judumo asmenų ir neįgaliųjų judumui gerinti.
<P>
Komisija deda dideles pastangas, kad kompromisinis susitarimas būtų pasiektas. Deja, susitarti buvo neįmanoma, ir Komisija dėl to apgailestauja. Jei balsuojant per plenarinį posėdį aukštas miesto autobusų ir tolimojo susisiekimo autobusų keleivių apsaugos lygis būtų gausiai palaikytas, tai būtų geras ženklas. Aš asmeniškai norėčiau išlikti optimistas ir manau, kad kompromisas pagal taikinimo procedūrą vis dar įmanomas.
<P>
Komisija būsimose EP ir Tarybos derybose Belgijos ir Vengrijos pirmininkavimo Tarybai laikotarpiu sieks gerai apgalvoto susitarimo, kuris leistų atsižvelgti į bendruosius Komisijos pasiūlymo tikslus.
<SPEAKER ID="036" NAME="Werner Kuhn" LANGUAGE="DE">
Pone pirmininke, pone S. Kallasai, ponai ir ponios, šis pranešimas atspindi logišką sprendimą. Kadangi Parlamentas bendradarbiauja su Taryba ir Komisija siekiant sustiprinti oro transportu ir geležinkeliais vykstančių keleivių teises, mes turėtume užtikrinti, kad jūra ir vidaus vandenų keliais vykstantys keleiviai taip pat turėtų daugiau teisių. Tačiau, be abejo, svarbu, kad kruizinių laivų nesulygintume su tradiciniais žvejybiniais laivais.
<P>
Todėl, ponia I. Ayala Sender ir pone A. Cancianai, man labai malonu, kad mums pavyko pasiekti kompromisą, numatant galimybę taikyti išlygas, kurios leis reikalauti kompensacijos keleivinių laivų, gabenančių 12 ar daugiau asmenų, atveju, tačiau to nebus galima daryti, jei įgula bus sudaryta iš mažiau nei trijų asmenų.
<P>
Turizmas yra svarbus ekonomikos sektorius ir mes visada privalome įsitikinti, kad į jo interesus bus atsižvelgta. Ir keltų, įveikiančių didesnį nei 500 m atstumą (trumpesnių atstumų atveju nuostatos keltams nebebus taikomos), ir apžvalginių išvykų bei ekskursijų vaidmuo turizmo pramonei yra svarbus, ypač kai plaukiama su istoriniais laivais. Tokiems laivams neturėtų prireikti papildomų investicijų. Tačiau įgulos nariai privalo mokėti suteikti pagalbą neįgaliesiems.
<P>
Norėčiau padėkoti visiems, kas mums padėjo pasiekti šį gerą kompromisą.
<SPEAKER ID="037" NAME="Brian Simpson">
S&D frakcijos vardu. - Pone pirmininke, prieš mūsų akis šiandien yra dvi paskutinės keleivių teisių dėlionės dalys - dokumentai, skirti jūrų transportui bei miesto autobusams ir tolimojo susisiekimo autobusams.
<P>
Dėkoju mūsų pranešėjams už atliktą darbą ir pritariu susitarimui, kuris, atrodo, pasiektas su Taryba dėl jūrų transporto.
<P>
Nesėkmbandant susitarti dėl kelionių miesto autobusais ir tolimojo susisiekimo autobusais nuvilia, tačiau mes tęsime pastangas tarpiniu laikotarpiu, kad susitarimas būtų pasiektas. Šiandien norėčiau sutelkti dėmesį būtent į šią sritį.
<P>
Akivaizdu, kad būtų absurdiška ir neteisinga numatyti keleivių teises kitų rūšių transportui, bet ne miesto bei tolimojo susisiekimo autobusams. Todėl susitarimas ar sprendimas, neaprėpiantis miesto ir tolimojo susisiekimo autobusų, yra bevertis ir neišsamus.
<P>
Negalime pritarti aiškios daugumos miesto ir tolimojo susisiekimo autobusų paslaugų neįtraukimui į šio reglamento taikymo sritį. Taip pat negalime pritarti ir riboto judumo žmonių teisių susilpninimui šiame reglamente. Nesutinkame ir su tuo, kad šios rūšies transportas kaip nors skiriasi nuo bet kurio kito.
<P>
Mūsų pranešėjas gerai padirbėjo, siekdamas kompromiso šioje srityje. Tarybos atstovai nepadarnieko, kad koks nors susitarimas būtų greičiau pasiektas, ir, kaip įprasta, daugiausia tik vilkino procesą. Įdomu, kad kai į darbotvarkę patenka keleivių teisės, Taryba nusiteikia labai neigiamai ir Parlamentui tenka vienam kovoti už keleivius.
<P>
Parlamentas jau daug kartų gynkeleivių teises, nepaisydamas vienos oro bendrovės vadovo priešiško elgesio ir daugybės vežėjų bėdojimų ir dejavimų. Parlamentas iš principo netoleruos blogo vežėjų elgesio su keleiviais, netoleruos diskriminacijos ir neleis neįtraukti konkrečių sektorių.
<P>
Būtina paremti mūsų pranešėjus, kad galėtume stoti į kovą su Taryba pagal taikinimo procedūrą turėdami labai stiprias pozicijas.
<SPEAKER ID="038" NAME="Gesine Meissner" LANGUAGE="DE">
Pone pirmininke, kaip teisingai pažymėjo prieš tai kalbėjęs EP narys, svarbu apginti keleivių teises Europoje, kad ir kokios rūšies transportu jie naudotųsi. Tiesiog labai logiška nuo oro bei geležinkelių transporto pereiti prie laivų bei miesto ir tolimojo susisiekimo autobusų keleivių teisių.
<P>
Dar vienas kalbėjęs kolega jau paminėjo faktą, kad mums, deja, nepavyko apsvarstyti abiejų klausimų iš karto, kaip buvo iš pradžių suplanuota. Nors mums ir pavyko pasiekti kompromisą dėl laivų keleivių teisių ir užbaigti trišales derybas, tenka apgailestauti, kad to nepavyko padaryti miesto ir tolimojo susisiekimo klausimu.
<P>
Konkrečiai norėčiau pažvelgti į miesto ir tolimojo susisiekimo autobusų keleivių teises, nes šioje srityje taip pat esu šešėlinis pranešėjas. Labai apgailestauju, kad mums nepavyko pasiekti kompromiso, nes per trišalį susitarimą mums buvo pavykę kur kas geriau suderinti Tarybos poziciją su Europos Parlamento ir Komisijos pozicijomis. Labai svarbu ir tai, kad mes rūpinomės keleivių teisių apsauga; visų pirma, mes norėjome užtikrinti, kad riboto judumo asmenys ir neįgalieji visada galėtų pasinaudoti transportu, įskaitant ir miesto bei tolimojo susisiekimo autobusus.
<P>
Tam prireiks daug priemonių, ir mes raginame jų imtis. Manau, kad tai labai svarbu, nes ateityje neįgalių ir riboto judumo žmonių bus vis daugiau paprasčiausiai dėl gyventojų senėjimo. Tai labai svarbus aspektas.
<P>
Žinoma, mes taip pat turime atsižvelgti ir į tai, kad vartotojų teisėms užtikrinti būtina, kad paslaugos išvis būtų siūlomos. Visų pirma keliones tolimojo susisiekimo autobusais siūlančios mažosios ir vidutinės bendrovės negali padaryti visko. Pvz., jos negali mokėti neribotų kompensacijų. Taip pat kyla klausimas, kaip jos išspręs avansinių mokėjimų klausimą. Šioje srityje mums pavyko suartinti mūsų pozicijas, todėl man gaila, kad bendras kompromisas nebuvo pasiektas.
<P>
Kaip pažymėjo pranešėjas, svarbu atsižvelgti ir į keleivių teises, ir į transporto paslaugų teikėjų galimybes. Labai tikiuosi, kad per būsimą tarpininkavimo procesą bus pasiektas koks nors susitarimas, nes aš visiškai pritariu B. Simsono nuomonei, kad miesto ir tolimojo susisiekimo autobusų neįtraukimas yra nepriimtinas, turint omenyje, kad kitų rūšių transportas patenka į reglamento taikymo sritį.
<SPEAKER ID="039" NAME="Eva Lichtenberger" LANGUAGE="DE">
Pone pirmininke, ponai ir ponios, apie ką mes diskutuojame? Be kita ko, diskutuojame apie riboto judumo asmenų teisių užtikrinimą, kai jie pageidauja keliauti laivu arba autobusu, taip pat apie pasinaudojimą šia iniciatyva pagaliau pagerinant jų galimybes keliauti. Tai padaryti yra mūsų pareiga. Labai daug gyrėmės apie tai, kad galiausiai pavyko sustiprinti Neįgaliųjų teisių konvenciją Europoje, todėl dabar ją įgyvendinti yra mūsų pareiga.
<P>
Dėl svarstomų dviejų dokumentų norėčiau pasakyti, kad būtent Tarybos požiūris į dokumentą dėl miesto ir tolimojo susisiekimo autobusų keleivių mane labiausiai nuvylir nuliūdino. Reikia aiškiai pasakyti vieną dalyką. Tai, kad šiuo pasiūlymu siekiama apginti mažųjų ir vidutinių įmonių interesus, yra tik vienas nežymus jo aspektas. Rūpestį man kelią nenoras spręsti sudėtingas problemas. Todėl, mano galva, mums nedelsiant reikia ne 15-20 metų pereinamojo laikotarpio, o aiškaus signalo žmonėms, kad jie turi teisę naudotis transporto sistema.
<P>
Antrasis dokumentas, kuris bus priimtas didele balsų dauguma, susijęs su laivų keleivių teisėmis. Jame yra didelspraga, kurią norėčiau dar kartą pabrėžti. Reglamentas taikytinas laivams, bet ne uostams. Tai reiškia, kad asmuo neįgaliųjų vežimėlyje turės, kaip ir anksčiau, "peršokti" į laivą iš savo automobilio arba į uostą jį atvežusių žmonių automobilio į laivą. Patekęs į laivą, jis vėl turės teisių, tačiau pačiam uostui reglamentas negalioja. Manau, tokios padėties neturėtume toleruoti. Turime įsitikinti, kad savo darbą riboto judumo žmonių labui atlikome tinkamai.
<SPEAKER ID="040" NAME="Philip Bradbourn">
ECR frakcijos vardu. - Pone pirmininke, apsiribosiu tik pastabomis apie pranešimą dėl miesto ir tolimojo susisiekimo autobusų keleivių.
<P>
Žinau, kad keleivių teisės yra labai svarbi tema, kuria Parlamentas labai susidomėjęs. Mums pateiktuose pasiūlymuose yra ne viena pagirtina iniciatyva, skirta miesto ir tolimojo susisiekimo autobusų keleiviams, ypač neįgaliesiems. Tačiau, kaip būdinga tokiems pranešimams, matome požiūrį "vienas sprendimas tiks visiems", nes tai, kas tinka aviacijai bei geležinkeliams, bandoma pritaikyti visai kitokiai struktūrai.
<P>
Ši problema išryškėja, pvz., reglamentuojant keleivių informavimą apie jų teises, taip pat atsakomybės lygmenis, o tai, Parlamento nuomone, gali reikšti, kad bendrovėms teks padengti, pvz., laidotuvių išlaidas dar prieš tai, kai jų atsakomybbus nustatyta. Tokie pasiūlymai tikrai padidins vartotojų išlaidas.
<P>
Taip pat kyla jau minėtas klausimas dėl išimties grynai vietinio pobūdžio paslaugoms, kuriai aš asmeniškai pritariu.
<P>
Pats keliavimo miesto ir tolimojo susisiekimo autobusais pobūdis labai skiriasi nuo kitų sektorių. Kaip jau buvo pažymėta, šiame sektoriuje dirbančios verslo įmonės dažniausiai yra mažos, o tam tikrais atvejais - individualios įmonės. Privalomų ir daug kainuojančių įpareigojimų nustatymas šioms įmonėms tik padidins kainas ir sumažins maršrutų, kuriais žmonės galėtų keliauti, skaičių, nes tokių paslaugų teikti nebeapsimokės.
<P>
Parlamento pozicija šiuo atveju neproporcinga ir jos laikydamiesi mes pasmerksime pasiūlymą ilgai taikinimo procedūrai, taip vilkindami ne tik procesą, kuriuo miesto bei tolimojo susisiekimo autobusų keleiviams būtų suteiktos tinkamos teisės, bet ir verslo įmonėms reikalingos apsaugos užtikrinimą.
<SPEAKER ID="041" NAME="Thomas Ulmer" AFFILIATION="PPE">
(DE) Pone pirmininke, ponios ir ponai, atsižvelgdamas į laiko trūkumą, kalbėsiu tik apie A. Canciano pranešimą. Niekas neginčija, kad žmonėms, keliaujantiems miesto ar tolimojo susisiekimo autobusais turi būti suteiktos keleivių teisės, t. y. vartotojų teisės.
<P>
Tačiau norėčiau dar kartą pabrėžti problemas, su kuriomis susidurs mažosios ir vidutinės transporto įmonės šiuo metu, ypač Vokietijoje. Neįmanoma atskirti vietos ir regioninio viešojo transporto infrastruktūrų Vokietijoje, ypač kaimo vietovėse, nes jomis dažnai naudojamasi kartu teikiant paslaugas maždaug 50 km spinduliu.
<P>
Antra, norėčiau pasakyti, kad smulkūs ir vidutiniai vežėjai negalės avansu išmokėti kompensacijų, neatsižvelgiant į kaltę. Iki šiol teisinio tikrumo principas įrodsavo vertę ir lėmstabilias bilietų kainas.
<P>
Trečia, nemanau, kad vežėjai turėtų mokėti už vėlavimus, nepriklausančius nuo jų, ir atsakomybturėtų būti taikytina tik tuomet, kai vežėjai yra kalti.
<SPEAKER ID="042" NAME="Saïd El Khadraoui" AFFILIATION="S&amp;D">
(NL) Pone pirmininke, pone S. Kallasai, ponai ir ponios, visų pirma norėčiau padėkoti pranešėjams A. Cancianui ir I. Ayala Sander už jų puikų darbą ir kartu išreikšti apgailestavimą, kad Taryba, atrodo, buvo nepakankamai lanksti atsakydama į A. Canciono pranešimą ir todėl ją tenkinantis susitarimas nebuvo pasiektas. Kaip jau pažymėjo daugelis EP narių, svarbu, kad mes nustatytume keletą pamatinių taisyklių Europos lygmeniu, reglamentuojančių keleivių teises visų rūšių transporto atžvilgiu. Pastaraisiais metais daug padirbėjome oro ir geležinkelių transporto srityse. Manau, turime pasimokyti iš šių pastangų, tai pat manau - nors tai kitas klausimas - kad mes privalome jas įvertinti gana greitai ir kartu išsiaiškinti, kaip galėtumėme užpildyti keletą likusių atsitiktinių spragų.
<P>
Kalbant apie jūra ir vidaus vandenimis keliaujančius keleivius, kaip ir apie miesto ir tolimojo susisiekimo autobusų keleivius, taip pat manau, kad reikia iš dalies pritaikyti tuos pačius metodus ir išlaikyti bendrą kryptį. Pirmiausia, mūsų tikslas yra apginti pažeidžiamiausius keleivius, kaip antai riboto judumo asmenis ar asmenis, kuriems sunku vaikščioti. Turime užtikrinti jiems tokias pačias teises keliauti ir vykti atostogų, kitaip tariant, užtikrinti visapusišką jų judumą.
<P>
Antra, manau, svarbu, kad keleiviai būtų informuoti apie kelionių tvarkaraščių pakeitimus, vėlavimus bei savo teises. Tam būtina įdiegti aukštos kokybės priemones, skirtas visų rūšių transportui.
<P>
Trečia, akivaizdu, kad taip pat būtinos priemonės nenumatytoms problemoms spręsti. Šioje srityje taip pat stengiamės būti nuoseklūs, siekdami užtikrinti pagalbą, maitinimą, gėrimus, alternatyvias kelionės galimybes bei nakvynę, jei tai būtina.
<P>
Be abejo, dėl kai kurių klausimų kartais gali kilti diskusijų, pvz., dėl taikymo srities. Kalbant apie A. Canciano pranešimą, manau, reikia tinkamai apibrėžti regioninio transporto sąvoką, kad galėtume pašalinti bet kokias spragas ir būti tikri, kad parengėme geros kokybės teisės aktą.
<SPEAKER ID="043" NAME="Izaskun Bilbao Barandica" AFFILIATION="ALDE">
(ES) Pone pirmininke, visų pirma norėčiau padėkoti I. Ayala už visas jos, kaip pranešėjos, pastangas siekiant susitarimo, apie kurį šiandien kalbame.
<P>
Liberalų ir demokratų aljanso už Europą frakcija nuo pat pradžių laikėsi palankaus požiūrio pateikdama pasiūlymus, kuriais atkurti per pirmąjį svarstymą priimti pakeitimai, ir po atitinkamų trišalių derybų mes pagaliau pasiekėme, mano galva, geros kokybės susitarimą.
<P>
I. Ayala jau išsamiai išanalizavo visus susitarimus. Tačiau norėčiau atkreipti dėmesį į nuorodą dėl taikymo srities, į kurią pateks visi laivai, vežantys daugiau nei 12 keleivių, ir dėl žemiausios bilieto kainos, už kurią keleiviai galės gauti kompensaciją - 6 EUR. Būtina pabrėžti dėtas didžiules pastangas, taip pat šiuo reglamentu sukurtas geresnes sąlygas visiems keleiviams, o ypač neįgaliems ir riboto judumo asmenims.
<P>
Taip pat būtina pabrėžti visame tekste esančią nuorodą į "prieinamą formą", siekiant, kad skaidri informacija būtų prieinama visiems visuomenės nariams.
<P>
Nors tai ir pareikalavo nemažai darbo ir diskusijų, esu patenkinta, kad sveikata nebeminima kalbant apie galimybę atsisakyti parduoti bilietus neįgaliesiems arba riboto judumo asmenims; dabar neparduoti bilieto galima tik dėl saugumo priežasčių.
<P>
Taip pat pažymėtina, kad laikotarpis, per kurį reikia išspręsti transporto klausimą arba sumokėti kompensaciją keleiviams, dabar sutrumpintas trečdaliu, palyginti su pradiniais pasiūlymais: nuo pradinių 120 min. iki 90 min., dėl kurių sutarėme dokumentuose. Mes taip pat pritariame 80 EUR kompensacijai. Trumpai tariant, reglamentas suteiks daugiau garantijų vartotojams.
<SPEAKER ID="044" NAME="Debora Serracchiani" AFFILIATION="S&amp;D">
(IT) Pone pirmininke, ponai ir ponios, pasiūlymu dėl miesto autobusų ir tolimojo susisiekimo autobusų keleivių teisių siekiama padėti keleiviams ir juos apsaugoti, ypač kalbant apie neįgaliuosius ir riboto judumo asmenis. Tai pirmasis reglamentas dėl miesto autobusų ir tolimojo susisiekimo autobusų keleivių teisių, kuris turėtų suteikti tokiems keleiviams garantijas, suteiktas geležinkelio ir oro transporto sektoriuose. Per antrąjį svarstymą patvirtinta pozicija siekiama nustatyti keleivių, nusprendusių keliauti miesto ir tolimojo susisiekimo autobusais, teises.
<P>
Pritariu pranešėjo A. Canciano, kuriam dėkoju už puikiai atliktą darbą, argumentui ir manau, kad reglamento taikymo sritis turi būti pakeista, pašalinant iš jos regionines paslaugas, jei jos integruotos į miesto ir priemiesčio paslaugas. Būtų teisinga ir reikalinga užtikrinti keleivių teises autoįvykių, atšaukimo ar vėlavimo atveju, kaip buvo nuspręsta per pirmąjį svarstymą Parlamente.
<P>
Nemažiau svarbus yra informacijos apie keleivių teises klausimas. Iš tikrųjų, būtų naudinga keleiviams teikti informaciją apie jungtis su kitų rūšių transportu, taip užtikrinant dialogą tarp autobusų ir geležinkelio keleivinio transporto paslaugų teikėjų.
<P>
Kalbant apie neįgaliuosius bei riboto judumo asmenis, svarbu užtikrinti kuo geresnę apsaugą, ir aš siūlau vietoj išankstinio pranešimo prieš 24 val. numatyti išankstinį pranešimą prieš 48 val. Dar siūlau numatyti daugiau garantijų dėl kompensacijų neįgaliesiems už judumo įrangą jos praradimo ar sugadinimo atveju, taip pat dėl tokios įrangos pakeitimo. Be to, atsižvelgiant į riboto judumo keleivių poreikius, būtina pašalinti visas architektūrinio pobūdžio kliūtis ir patobulinti esamą infrastruktūrą, užtikrinant jos prieinamumą.
<P>
Šiuo reglamentu siekiama pagerinti miesto ir tolimojo susisiekimo autobusų sektoriaus konkurencingumą ir pagerinti jungtis tarp įvairių rūšių transporto, tačiau svarbiausias jo tikslas yra pagerinti keliavimo sąlygas.
<SPEAKER ID="045" NAME="Dirk Sterckx" AFFILIATION="ALDE">
(NL) Pone pirmininke, kolega EP narys Brian Simpson jau pažymėjo, kad Parlamentas visada teikreikšmę keleivių teisėms ir už jas kovojo, dažnai nepaisydamas Tarybos pasipriešinimo. Kita vertus, keleivių teises labai sunku reguliuoti. Per pastaruosius mėnesius sužinojome, kad kelionių oro transportu reguliavimas yra gana sudėtingas uždavinys.
<P>
Mano nuomone, pasiekėme gerą susitarimą dėl jūrų transporto keleivių. Tačiau miesto ir tolimojo susisiekimo autobusų keleivių problema tebėra neišspręsta. Šiame sektoriuje dirba daug mažųjų įmonių, be to, kyla viešojo transporto, kuriam tenka labai didelkeleivių dalis, klausimas. Svarbu sukurti aiškią Europos sistemą ir užtikrinti, kad ši sistema būtų priimtina mažosioms verslo įmonėms. Parlamentas tai gerai žino.
<P>
Su pranešėju norėčiau pasidalyti savo išvadomis dėl geležinkelių sektoriaus, susijusiomis su laikotarpiu, kai aš pats buvau pranešėjas. Mes nustatėme pagrindines visų geležinkelių transporto keleivių teises, ir aš manau, kad tą patį reikia padaryti miesto ir tolimojo susisiekimo autobusų keleivių labui. Taryba tam nepritaria, bet tai turėtų būti įmanoma. Diskusijos turi vykti. Nustatėme pagrindines teises racionaliai derėdamiesi ir galbūt net sutarėme dėl pereinamojo laikotarpio. Aš tam neprieštarauju. Svarbu, kad spręsdamas viešojo transporto klausimą Europos Parlamentas duotų aiškų ženklą, jog yra tam tikra žemiausia riba, lygmuo, žemiau kurio negalima kristi, net jei tai viešojo transporto bendrovė, nes kalbame ir apie keleivius, o jiems juk taip pat turi būti suteiktos teisės. Vien dėl to, kad viešojo transporto bendrovgali vykdyti papildomą veiklą, nereiškia, kad ji neprivalo užtikrinti pagrindinių teisių.
<P>
Būtent tokio požiūrio, man regis, turime laikytis tarpininkavimo procese. Taryba tuo neapsidžiaugs, tačiau mes, Parlamento nariai, privalome laikytis šios pozicijos, nes tai svarbus viešojo transporto skatinimo elementas. Tai labai svarbu atsižvelgiant į mūsų pastangas aplinkos ir judumo gerinimo srityje.
<SPEAKER ID="046" NAME="Mathieu Grosch" AFFILIATION="PPE">
(DE) Pone pirmininke, jei leisite, norėčiau šiek tiek viršyti savo laiką, kadangi du mano kolegos iš Europos liaudies partijos (krikščionių demokratų) frakcijos nusprendnekalbėti. Tačiau tai priklauso nuo jūsų.
<P>
Kalbant apie nagrinėjamą klausimą, reikia pasakyti, kad Parlamento ir Tarybos diskusijos dėl keleivių teisių niekada nebuvo lengvos. Taigi dar kartą tapo aišku, kad galime padaryti pažangą vienoje srityje, tačiau kitoje srityje, susijusioje su miesto ir tolimojo susisiekimo autobusais, padėtis yra gana sudėtinga. Suprantame, kad šis klausimas galbūt tapo sudėtingas, pvz., dėl to, kad regioninio transporto sąvoką skirtingos valstybės aiškina skirtingai. Aš gyvenu pasienio zonoje, kurioje ribojasi keturios valstybės, ir jos taip skirtingai supranta šią sąvoką, kad kartais nėra lengva įgyvendinti keleivių teises remiantis tuo pačiu pagrindu.
<P>
Tačiau visi turėtų vadovautis tuo pačiu tikslu, t. y. kad visų rūšių transporto keleiviai, nusipirkę bilietą ir pageidaujantys keliauti, galėtų pasikliauti savo teisių apsauga planuodami kelionę. Parlamente mes visada atidžiai nagrinėjame klausimus, susijusius su neįgaliųjų poreikiais kituose sektoriuose, o pastaruoju metu įgijome patirties ir šioje srityje, kuriai ir Taryba turėtų skirti daugiau dėmesio. Kalbame ne tik apie ribotą judumą, bet ir apie kitas neįgalumo formas, į kurias turėjome atsižvelgti praeityje ir privalome atsižvelgti dabar. Tai tikrai nereikalauja jokių papildomų išlaidų. Kai kurias problemas galima išspręsti tiesiog įvairiomis formomis teikiant informaciją ir imantis kitų panašių priemonių.
<SPEAKER ID="047" NAME="Corien Wortmann-Kool" AFFILIATION="PPE">
(NL) Pone pirmininke, dėkoju jums už lankstumą. Mano eilatėjo šiek tiek greičiau, nei tikėjausi.
<P>
Norėčiau nuoširdžiai pasveikinti pranešėją I. Ayala Sender su rezultatais, pasiektais rengiant pranešimą dėl keleivių teisių keliaujant jūra ar vidaus vandenimis. Buvau Europos liaudies partijos (krikščionių demokratų) ir Europos demokratų frakcijos šešėlinpranešėja ir, kaip žinote, mes nemažai derėjomės šiuo klausimu. Mums, PPE frakcijos nariams, keleivių teisės yra ypač svarbios. Juk svarbu, kad žmonės galėtų pasikliauti gera transporto kokybe, o neįgalieji galėtų gauti geros kokybės pagalbą ir paramą.
<P>
Taip pat svarbu išnagrinėti šio sektoriaus ypatybes. Yra daug bendrovių, eksploatuojančių vieną ar du laivus arba istorinius laivus, kurių negalima perdaryti, tačiau jų įgulos yra geranoriškos ir ištiesia žmonėms pagalbos ranką. Džiaugiuosi, kad mums pavyko parodyti būtiną lankstumą ir ES teisės aktuose įtvirtinti svarbiausias keleivių teises - teises, kurias šios mažosios įmonės sugebės praktiškai įgyvendinti, nes šiame sektoriuje tikrai labai daug pasiekta šiuo atžvilgiu daugelyje Europos valstybių. Todėl faktas, kad mes tai pasiekėme, yra ypatingos svarbos, ir aš tikiuosi, kad mes netrukus galėsime pasiekti tokių rezultatų miesto ir tolimojo susisiekimo autobusų sektoriuje.
<SPEAKER ID="048" NAME="Santiago Fisas Ayxela" AFFILIATION="PPE">
(ES) Pone pirmininke, Sagrada Familia (šv. Šeimynos bažnyčia), talentingo Katalonijos architekto Antoni Gaudi darbas, yra tikras Barselonos simbolis visame pasaulyje. 2005 m. Jungtinių Tautų Švietimo, mokslo ir kultūros organizacija (UNESCO) ją paskelbpasaulio paveldo vietove.
<P>
Šiuo metu rengiamasi paleisti greitąjį traukinį, kuris kirs miestą tuneliu, esančiu tik 4 m žemiau Sagrada Familia pamatų.
<P>
Paskelbtos 38 techninės ataskaitos, nukreiptos prieš šį projektą.UNESCO specialistų organizacija, Tarptautinpaminklų ir paveldo vietovių taryba, išreiškrūpestį dėl šio maršruto. Be to, birželio 22 d. žemesnieji Ispanijos parlamento rūmai patvirtino pasiūlymą pareikalauti prevenciškai sustabdyti darbus ir sudaryti ekspertų komitetą, kuris per du mėnesius pasiūlytų kitą sprendimą.
<P>
Norėčiau paklausti, kokių priemonių Komisija žada imtis, kad apsaugotų tokią simbolinę reikšmę turintį statinį kaip Barselonos Sagrada Familia nuo grėsmės, kurią kelia minėtas greitojo traukinio maršrutas?
<SPEAKER ID="049" NAME="Silvia-Adriana Ţicău" AFFILIATION="S&amp;D">
(RO) Šie du reglamentai dėl miesto ir tolimojo susisiekimo autobusų keleivių ir dėl jūra ir vidaus vandenimis keliaujančių keleivių teisių papildo teisinę keleivių teisių nustatymo ir apsaugos sistemą.
<P>
Toks reglamentas jau galioja oro transporto sektoriuje, tačiau daugelis keleivių vis vien nežino apie savo teises ir nesiskundžia, kai jos pažeidžiamos. Būtent dėl šios priežasties ypač svarbu, kad taip reglamentuojamas būtų visų rūšių transportas.
<P>
Šiandien aptariamuose reglamentuose numatyta atsakomybkeleivio mirties ar sužalojimo atveju, riboto judumo asmenų teisės, taip pat kompensacijos ir pagalba atšaukimo ar vėlavimo atvejais. Juose taip pat išdėstytos aiškios nuostatos dėl skundų pateikimo ir galimybės reikalauti žalos atlyginimo.
<P>
Pritariame susitarimui, pasiektam jūrų transporto srityje . Tačiau manome, kad ypač svarbu nustatyti ir gerbti neįgaliųjų, keliaujančių miesto ar tolimojo susisiekimo autobusais, teises, kad būtų apsaugoti visi visuomenės nariai.
<SPEAKER ID="050" NAME="Hannu Takkula" AFFILIATION="ALDE">
(FI) Pone pirmininke, diskusijos apie keleivių teises yra labai svarbios. Galėtume padiskutuoti ir apie keleivių pareigas, nes kalbėdami apie teises visada turėtume prisiminti, kad pareigos ir teisės yra neatskiriamos. Manau, kad ne tik keleiviai, bet ir Europos Sąjungos valstybės narės taip pat turi pareigų, susijusių su keleivių teisėmis. Kai kuriuose regionuose, kaip antai šiaurės Suomijos regione Laplandijoje bei šiaurės Švedijos regione Švedijos Laplandijoje, ir kai kuriose kitose retai apgyvendintose teritorijose labai svarbu užtikrinti visapusį autobusų ar viešojo transporto prieinamumą, kadangi judėjimas yra viena iš pagrindinių teisių. Tai ypač svarbu turint omenyje gyventojų senėjimą. Norint gauti jiems reikalingų paslaugų, daugeliui iš jų tenka keliauti dešimtis kilometrų.
<P>
Todėl labai svarbu, kad kalbėdami apie keleivių teises mes rūpintumėmės ir žmonėmis, kuriems tenka įveikti didelius atstumus, kad jie gautų būtinas paslaugas, o ne visada vadovautumėmės vien konkurencijos ir rinkos principais. Juk kompensacijas galime numatyti ir nacionaliniu lygmeniu, taip užtikrindami regioninio ir vietos autobusų transporto pelningumą.
<SPEAKER ID="051" NAME="Marian-Jean Marinescu" AFFILIATION="PPE">
(RO) Derybose dėl šių dviejų pranešimų išryškėjo Tarybos pastangos apriboti jų taikymo sritį bei tikslus, taip pat ekonomikos nuosmukio pasekmes jaučiančių vežėjų spaudimas.
<P>
Abu pranešėjai sėkmingai apgyntvirtą Parlamento poziciją. Modernus, geros kokybės keleivinis transportas yra būtinybė. Keleiviams turi būti garantuotos geriausios transporto sąlygos, o jei tai nepavyksta, jiems turi būti suteikiamos kompensacijos.
<P>
Vežėjai privalo dėti reikiamas pastangas kurdami suderintą Europos transporto sistemą, siekdami suderinamumo ir tarp valstybių narių, ir tarp transporto rūšių. Vulkaninių pelenų krizparodė, kad padėtis šiame sektoriuje toli gražu netenkina keleivių poreikių.
<P>
Vežėjai turi žinoti, kad jie privalo užtikrinti kokybę, kartu laikydamiesi ir paskelbtų tvarkaraščių. Keleivius būtina informuoti apie jų teises, kad jie, turėdami pakankamai informacijos, galėtų imtis veiksmų, kai jos pažeidžiamos.
<SPEAKER ID="052" NAME="Nikolaos Salavrakos" AFFILIATION="EFD">
(EL) Pone pirmininke, aš pritariu požiūriui, kad reglamentuose turėtų būti užtikrintos visų rūšių transporto - geležinkelio, sausumos, jūrų ir oro keleivių teisės.
<P>
Todėl manau, kad miesto ir tolimojo susisiekimo autobusai turėtų būti įtraukti į reglamentą ir specialių priemonių reikėtų imtis kompensacijų srityje, kad jos būtų proporcingos bendrovių galimybėms ir leistų išgyventi vežėjams.
<P>
Tačiau aš daugiau dėmesio skirčiau informacijai apie keleivių teises ir prašau Europos Parlamento pradėti visuomenės informavimo kampaniją, skirtą visuomenės teisėms visų rūšių transporto atžvilgiu.
<P>
Kadangi mano šalis, Graikija, buvo gausiai aprašoma žiniasklaidos pranešimuose apie įvykius uostuose bei transporto sektoriaus darbuotojų streikus, norėčiau pasinaudoti šia proga ir pasakyti, kad viskas atkurta, ir informuoti visus, jog Graikija pasiekiama visiems norintiems.
<SPEAKER ID="053" NAME="Michael Cramer" AFFILIATION="Verts/ALE">
(DE) Pone pirmininke, norėčiau dar kartą pažymėti, kad visi pritaria tam, kad riboto judumo keleivių teisės taip pat turi būti užtikrintos. Tačiau kai kyla klausimas, kam reikia taikyti lengvatas, taip pat galimo vežėjų pelnų sumažėjimo klausimas, atsakymas yra aiškus "ne". Šiuo atveju gana akivaizdu, kad dėmesys nėra sutelktas į neįgaliuosius. Tokios padėties negalima toleruoti.
<P>
C. Wortmann-Kool teigia, kad problema glūdi smulkiuosiuose vežėjuose, bet tai netiesa. Didelės bendrovės užsiėmlobizmu šiuo klausimu ir prieštaravo šiam sprendimui. Smulkieji vežėjai jiems tėra pretekstas ginti savo interesus. Mes rastume kompromisą dėl smulkiųjų vežėjų, tačiau žvelgiant į bendrą perspektyvą, būtina imtis didžiųjų organizacijų. Jie nesirengia kreipti jokio dėmesio į riboto judumo keleivių poreikius. Tai nepriimtina. Šie keleiviai turi turėti tokias pačias teises, kaip ir visi kiti. Turime džiaugtis, kad patys nesame riboto judumo žmonės, todėl būkime solidarūs su tais, kurie tokie yra.
<SPEAKER ID="054" NAME="Philippe Juvin" AFFILIATION="PPE">
(FR) Pone pirmininke, akivaizdu, kad tai nėra tobuli dokumentai. Akivaizdu, kad vienas ar kitas EP narys būtų norėjęs vienaip ar kitaip juos pakeisti. Tačiau, ponios ir ponai, šis dokumentas - tai puikus žingsnis į priekį neįgaliųjų labui. Kaip dažnai mes sužinome apie apgailėtinus atvejus, kai neįgaliems žmonėms neleista pasinaudoti viešuoju transportu. Na, šiuo tekstu mes padarysime tokiems incidentams galą. Juo padarysime galą neįgaliųjų ir sergančiųjų diskriminavimui. Galimybės naudotis transportu nebebus apribotos.
<P>
Nepamirškime, kad šis dokumentas reiškia realų progresą, nekalbant apie puikią nuostatą, kad transporto priemonėse esantys darbuotojai turėtų mokėti suteikti pagalbą neįgaliesiems. Tai taip pat labai svarbus žingsnis į priekį, naudingas neįgaliesiems. Taigi mes turėtume nustoti kalbėti apie neįgaliųjų integravimą į visuomenę. Mes turėsime iš tikro įgyvendinti šį integracijos procesą. Būtent tai ir daroma šiuo dokumentu, ir mes turėtume tuo džiaugtis.
<P>
Šis dokumentas Europos institucijoms leis išties pagerinti neįgaliųjų gyvenimą. Turėtume pasveikinti pranešėjus. Tai dabar ir darau - visų neįgaliųjų vardu. Neslėpkime savo džiaugsmo.
<SPEAKER ID="056" NAME="Siim Kallas">
Komisijos pirmininko pavaduotojas - Pone pirmininke, norėčiau padėkoti Europos Parlamentui už dalyvavimą ir už didžiulį atliekamą darbą. Mes judame ta pačia kryptimi.
<P>
Kalbant apie keliaujančiųjų jūra teises, išvados yra teigiamos. Svarbiausias tikslas - nustatyti pagrindines visų rūšių transporto keleivių teises. Tai čia jau daug kartų buvo pabrėžta, ir miesto bei tolimojo susisiekimo autobusų keleiviai turi būti įtraukti.
<P>
Reikia pabrėžti vieną dalyką, kadangi vienas aspektas, į kurį galima žvelgti iš skirtingų kampų, yra ekonominės priežastys: ekonominiai argumentai ir keleivių teisės. Tą patį matome ir aviacijoje. Mes visi pasisakome už konkurenciją, už ekonomikos sėkmę, už mažas sąnaudas ir našumą, tačiau visi transporto paslaugų teikėjai savo ruožtu privalo teikti aukštos kokybės paslaugas. Mano galva, geros kokybės paslaugos - tai visų pirma punktualumas ir informacijos apie tvarkaraščius teikimas. Mes privalome judėti šia kryptimi, ir niekas - nei didelės, nei mažos bendrovės negali būti atleistos nuo šių taisyklių laikymosi. Privalote dirbti punktualiai ir privalote labai atsakingai aptarnauti savo klientus, kad užtikrintumėte aukštą kokybę. Tuomet galėsime judėti į priekį spręsdami ir kitus klausimus.
<P>
Dėkoju už šias diskusijas. Per taikinimo procedūrą dėl direktyvos dėl miesto ir tolimojo susisiekimo autobusų bandysime rasti kompromisą, leisiantį siekti tokio sprendimo. Tikiuosi bendradarbiavimas su pranešėjais rengiant kitas direktyvas bus sėkmingas.
<SPEAKER ID="057" NAME="Antonio Cancian" LANGUAGE="IT">
Pone pirmininke, ponios ir ponai, klausiau visų kalbų ir norėčiau tik pabrėžti, kad, pirmiausia, per pirmąjį svarstymą nagrinėjome G. Albertini pranešimą, kuriuo buvo pateiktas drąsus dokumentas, o Transporto ir turizmo komitete beveik vienbalsiai priimtas pranešimas yra gana kompromisinis variantas, kuriame iš dalies atsižvelgiama į Tarybos norus.
<P>
Komisija yra ne kartą pažadėjusi vieną bendrą dokumentą. Šiomis aplinkybėmis tikiuosi, kad nauja Tarybai pirmininkaujanti valstybė, Belgija, pageidaus įtraukti šį dokumentą į darbotvarkę, taip leisdama užbaigti pagrindines derybas dėl visų rūšių transporto keleiviams skirtų reglamentų, siekiant išnagrinėti galimybę nustatyti bendras horizontalias priemones visų rūšių transportui. To mums būtinai reikia.
<SPEAKER ID="058" NAME="Inés Ayala Sender" LANGUAGE="ES">
Pone pirmininke, norėčiau padėkoti kolegoms EP nariams, komisarui ir pirmininko pavaduotojui Siimui Kallasui už jo geranoriškumą ir padrąsinančius žodžius.
<P>
Norėčiau paaiškinti keletą dalykų, kuriuos minėjo E. Lichtenberger, kalbėdama apie uostus. Nemanau, kad ji atidžiai perskaitdokumentą. Išties, mums nepavyko įtraukti visų uostų, nes kai kurie uostai tėra prieplaukos, tačiau tam tikri įpareigojimai uostams numatyti, pvz., visi nauji ar atnaujinami uostai privalo užtikrinti visapusišką pasiekiamumą ir įrangą - mes pagrįstai pareikalavome, kad Taryba pašalintų šį reikalavimą iš nuostatos, kuria buvo numatyta jo neįtraukti. Ponia E. Lichternberger, jei perskaitysite II priedą, pamatysite, kad ten tikrai nurodyti įpareigojimai teikti pagalbą uostuose ir uostų terminaluose. Be to, mes įtraukėme ir uostų direkcijas, nors Taryba ir prieštaravo tam tikriems aspektams, konkrečiai tam, kad jos įgytų vis daugiau žinių apie riboto judumo asmenų poreikius.
<P>
Taigi įpareigojimai uostams numatyti. Uostai įtraukti ir tai reiškia, kad ne tik laivai, bet ir uostų terminalai bei uostai yra saistomi įsipareigojimų.
<P>
Kalbėdama apie lankstumą ir išimtis, norėčiau padėkoti W. Kuhnui ir C. Wortmann-Kool už jų kalbas ir manau, kad mes tikrai stengėmės būti lankstūs ir padėti mažoms įmonėms, ypač krizės akivaizdoje. Suprantu M. Cramerio pyktį, kadangi pagrindiniai suinteresuotieji asmenys, su kuriais mes dirbame, yra išties didelės bendrovės, bet taip yra dėl to, kad Europos asociacijos, kaip ir reikalauja jų pobūdis, jungia ir mažas, ir dideles įmones. Tai, kad kartais, tiksliau - gana dažnai suinteresuotieji asmenys, su kuriais mes dirbame, atstovauja didelėms bendrovėms, nereiškia, kad Europos asociacijoms nepriklauso ir mažos bendrovės. Manau, kad mes pasistengėme suprasti visas suinteresuotąsias šalis.
<P>
Galiausiai aš norėčiau labai padėkoti I. Bilbao už paramą ir solidarumą, parodytą stiprinant neįgaliųjų teises. Aš ypač norėčiau jai padėkoti už dėmesį prieinamos formos klausimui, taip pat už tai, kad Taryba pagaliau nusileido dėl sveikatos klausimo, kuris kelia tam tikrą riziką, ir šioje srityje teks padirbėti ateityje, bet dabar tikrai tam nebuvo tinkamas laikas. Taip pat dėkoju jai už visą darbą, susijusį su leistinų laiko terminų sutrumpinimu bei kitais patobulinimais.
<P>
Galiausiai, žinoma, norėčiau padėkoti visiems kolegoms šešėliniams pranešėjams, bet, svarbiausia, norėčiau pasveikinti Europos keleivius, o šiame sektoriuje dirbančių vežėjų, operatorių, terminalų, uostų ir direkcijų bei valstybės narių dabar laukia 24 mėnesiai pasirengimo. Po jų dokumentą jau reikės taikyti.
<P>
Pone S. Kallasai, aš turiu konkretų prašymą dėl momento, kai jis bus pradėtas taikyti. Mačiau, kad jūs rengiatės pradėti puikią informavimo apie oro transporto keleivių teises kampaniją. Aš jūsų prašau ir kviečiu jus įsipareigoti tokią pačią kampaniją surengti ir jūrų transporto sektoriuje po dvejų metų, kai jūrų transporto sektoriui skirtas reglamentas įsigalios. Manau, kad Europos visuomento nusipelnė.
<SPEAKER ID="059" NAME="Pirmininkas">
Diskusijos baigtos.
<P>
Balsavimas įvyks rytoj (2010 m. liepos 6 d., antradienį).
<P>
Raštiški pareiškimai (Darbo tvarkos taisyklių 149 straipsnis)
<SPEAKER ID="060" NAME="Robert Dušek  " AFFILIATION="S&amp;D">
raštu. Europos Parlamento ir Tarybos reglamento dėl miesto ir tolimojo susisiekimo autobusų transporto keleivių teisių projektu turėtų būti sustiprintos šios rūšies transporto keleivių teisės, nustatyti standartai, panašūs į galiojančius geležinkelio ir oro transporto sektoriuose, ir suvienodintos visų valstybių narių transportą reglamentuojančių teisės aktų nuostatos. Per pirmąjį svarstymą Parlamentas pagrįstai pareikalavo vežėjams taikyti neribotą atsakomybę keleivio mirties ar sužalojimo dėl vežėjo kaltės atveju, taip pat nustatyti teisę į avansinį mokėjimą, jei dėl autoįvykio atsiranda finansinių problemų. Projektu taip pat uždraudžiama bet kokia diskriminacijos dėl fizinės negalios ar riboto judumo forma. Mes reikalavome, kad keleiviams būtų kompensuojama bent 50 proc. bilieto kainos ir kad atšaukimo ar vėlavimo atvejais būtų teikiama pagalba - maistas, gėrimai, nemokamas apgyvendinimas ir transportas į kitas vietas, iš kur būtų įmanoma pratęsti kelionę kitomis priemonėmis. Vienintelės šio reglamento taikymo išimtys turėtų būti priemiesčių ir miesto transportas. Tačiau Taryba visiškai pakeitšios rūšies transporto keleivių teisių aprėptį ir lygmenį ir netgi reikalauja išimties regioniniam maršrutiniam transportui ir iki 15 metų - reguliariam nacionaliniam ir tarptautiniam transportui. Priimdami Tarybos poziciją, mes faktiškai neužtikrinsime keleivių teisių ir patvirtinsime tik minimalią vežėjų atsakomybę, numatytą teisės aktais. Aš visiškai nepritariu šiai pozicijai ir norėčiau paprašyti pritarti Europos Parlamento pozicijai, patvirtintai per pirmąjį svarstymą.
<SPEAKER ID="999" NAME="Elisabetta Gardini  " LANGUAGE="IT">
Žmonėms su negalia turi būti suteiktos galimybės keliauti, naudojantis judėjimo laisve ir pasirinkimo laisve be diskriminacijos, kaip ir visiems kitiems piliečiams. Tokios pačios galimybės naudotis transporto rūšimis, kokias turi kiti vartotojai, yra labai svarbus veiksnys siekiant savarankiškumo ir orumo kasdieniame gyvenime. Turime visomis jėgomis stengtis, kad JT neįgaliųjų teisių konvencijos 9 straipsnyje nustatyta "prieinamumo" teisir 20 straipsnyje nustatyta "asmens mobilumo" teisbūtų įgyvendintos realiais veiksmais, kad pagaliau būtų suformuota nauja ir veiksminga ateinančio dešimtmečio Europos strategija neįgalumo srityje. Aš tvirtai palaikau šį pranešimą, kuriuo siekiama užtikrinti veiksmingą riboto judumo autobusų keleivių apsaugą. Ponai ir ponios, šiame sektoriuje nedelsiant reikia reguliavimo Europos lygmeniu. Visiškai nepriimtina tai, kad kai kurie piliečiai patiria diskriminaciją dėl neįgalumo mūsų miestuose ir valstybėse. Todėl Europos Parlamentas privalo imtis iniciatyvos ir visiems laikams ištaisyti nuoseklumo trūkumą, kurį šiandien vis dar matome valstybių narių šios srities teisės aktuose.
<SPEAKER ID="998" NAME="Ian Hudghton  " AFFILIATION="Verts/ALE">
raštu. - Šis pasiūlymas yra geros naujienos keliautojams su negalia ar ribotu judumu, kurie nusipelnsąžiningo operatorių elgesio. Kaip numatyta, nuo 2012 m. visi neįgalūs laivų keleiviai turės daugiau teisių, įskaitant garantuotą įlaipinimo teisę ir teisę į nemokamą pagalbą uoste. Aš labai tikiuosi, kad mums pavyks įtraukti miesto ir tolimojo susisiekimo autobusų keleivius į gerai apgalvotą susitarimą, kuris bus naudingas ir keleiviams, ir operatoriams. Tai labai sveikintinas žingsnis šalinant praktines kliūtis, su kuriomis susiduria neįgalūs keleiviai. Labai nustebčiau, jei valstybės narės bandytų blokuoti mūsų pastangas įtraukti į šį teisės aktą nuostatas, skirtas neįgaliems tolimojo susisiekimo autobusų keleiviams. Aš vis dar įsitikinęs, kad mes galime susitarti dėl vieno visaapimančio teisės akto, skirto visiems laivų bei miesto ir tolimojo susisiekimo keleiviams, kuris įsigaliotų 2020 m.
<SPEAKER ID="061" NAME="Antonio Masip Hidalgo  " LANGUAGE="ES">
Labai svarbu vengti diskriminacijos, nukreiptos prieš tokius žmones, kaip aš, kurie kenčia dėl riboto judumo.
<P>
Briuselio oro uoste mūsų kartais prašo, dažnai net mums nurodo dukart išlipti iš vidaus transporto autobuso, o tokių kliūčių, kaip durys, tiesiog reikėtų vengti ir nevarginti keleivių prašymais įlipti ir išlipti iš autobuso.

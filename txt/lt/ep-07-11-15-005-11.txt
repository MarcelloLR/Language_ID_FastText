<CHAPTER ID="005-11">
11. Prekybiniai ir ekonominiai santykiai su Ukraina (balsavimas)
<P>
- Pranešimą pateikZbigniew Zaleski
<SPEAKER ID="114" NAME="Zbigniew Zaleski  " AFFILIATION="PPE-DE">
pranešėjas. - (DE) Pone Pirmininke, prieš balsavimą aš kartu su kolegomis iš Tarptautinės prekybos komiteto norėčiau padėkoti už sėkmingai atliktą darbą, kuris mums leidžia sutaupyti laiką, nes nėra pataisų.
<P>
Šis pranešimas turėtų pasiųsti aiškų signalą naujai Ukrainos Vyriausybei ir Parlamentui, kad mes, iš savo pusės, padarėme viską, kas reikalinga užtikrinant, kad derybos dėl laisvos prekybos zonos galėtų įvykti. Mes pasitikime partneriais šiame dialoge. Jeigu šiandieną čia yra Ukrainos atstovas, tegul jis ar ji praneša nacionaliniam parlamentui, kad Europos Parlamentas rekomenduoja nedelsiant balsuoti dėl Ukrainos prašymo įstoti į PPO ir ratifikuoti įstojimą kai tik sprendimas bus priimtas Ženevoje.
<P>
Prašau jus visus pritarti šiam pranešimui, kad būtų naudinga ir ES, ir Ukrainai. Labai ačiū.
<P>
(Plojimai)
<SPEAKER ID="115" NAME="Pirmininkas">
Pone Zaleski, jeigu aš galėčiau pasveikinti jus, kad taip puikiai kalbate mano kalba, aš tai padaryčiau.

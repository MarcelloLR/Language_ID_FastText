<CHAPTER ID="009-15">
15. ES ChBRB saugumo veiksmų planas "Cheminio, biologinio, radiologinio ir branduolinio saugumo didinimas Europos Sąjungoje" (
<SPEAKER ID="137" NAME="Ana Gomes" LANGUAGE="PT">
Pone pirmininke, cheminių, biologinių, radiologinių ir branduolinių (ChBRB) medžiagų keliamos grėsmės yra susijusios su galimais teroristiniais išpuoliais, pramoninėmis avarijomis ir gamtinėmis stichijomis. Tokie incidentai, įvykę atsitiktinai ar sukelti tyčia, nepaiso sienų ir gali padaryti niokojamą poveikį žmonių gyvenimams, infrastruktūrai, aplinkai ir visuomenės sveikatai. Jie nenutinka tik atokiuose regionuose: pakanka prisiminti nelaimę, kurią sukėlnuodingų atliekų iš vienos Vengrijos gamyklos nuotėkis, ir daugybę bombų voke, išsiuntinėtų iš Jemeno įvairiais adresais Jungtinėse Amerikos Valstijose ir Europoje.
<P>
Europos Sąjungai labai svarbu dėti visas pastangas siekiant išplėtoti valstybių narių civilinės saugos ir karinių pajėgų bendradarbiavimą ir išteklius, būtinus, kad galėtume užtikrinti ChBRB prevenciją, atsekimą ir veiksmingą atsaką į ChBRB išpuolius ar nelaimes. Siekiant užtikrinti tokį bendradarbiavimą, reikalinga sukurti specialų Europos atsako į krizes mechanizmą, veikiantį bendradarbiaujant su Europos civilinės saugos pajėgomis. Tiesą sakant, šis Parlamentas jau seniai ragino tokias pajėgas sukurti.
<P>
Taigi ES veiksmų planas turi būti sustiprintas. Dabartinis planas, kurį Taryba patvirtino 2009 m., yra silpnas ir praktiškai nėra įgyvendinamas visose valstybėse narėse. Pakanka įtrūkti vienai grandžiai ir visa intervencijos grandinsubyra. Yra gyvybiškai svarbu patikėti Komisijai tvirtesnį stebėsenos, vadovavimo ir koordinavimo vaidmenį ir skubiai užtikrinti, kad planas būtų įgyvendinamas visose valstybėse narėse.
<P>
Šiuo pranešimu siūlomas aktyvesnis civilinės saugos ir karinių pajėgų bendradarbiavimas sujungiant pastangas ChBRB nelaimių prevencijos, aptikimo ir atsako į jas srityje. ES turi užtikrinti, kad visose valstybėse narėse būtų įdiegtos nacionalinės integruotos šio plano įgyvendinimo sistemos. Šiuo požiūriu ChBRB veiksmų planas suteikia galimybę įgyvendinti Lisabonos sutartyje nustatytą solidarumo sąlygą.

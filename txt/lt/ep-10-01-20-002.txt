<CHAPTER ID="002">
Pirmininko pranešimas
<SPEAKER ID="005" NAME="Pirmininkas">
Norėčiau Parlamentui pranešti, kad gavau Europos Vadovų Tarybos pirmininko Hermano Van Rompuy raštą, kuriuo jis man praneša apie Europos Vadovų Tarybos sprendimą konsultuotis su Europos Parlamentu dėl Ispanijos Vyriausybės pasiūlymo dėl Europos Parlamento sudėties ir prašyti, kad Parlamentas sutiktų nešaukti konvento šiuo klausimu. Jis sietinas su aštuoniolika papildomų Europos Parlamento narių. Pateikiau pasiūlymą Konstitucinių reikalų komitetui, kuris ką tik pradėjo dirbti šiuo klausimu ir netrukus paskirs pranešėją. Darbas šiuo klausimu bus tęsiamas.
<P>
Taip pat norėčiau pranešti, kad Bulgarijos Vyriausybė, kuri nusprendatšaukti paskirtosios Komisijos narės kandidatūrą, pateiknaują kandidatą. Rytoj Pirmininkų sueigoje bus priimtas sprendimas dėl galutinio tvarkaraščio, tačiau labiausiai tikėtina naujo paskirtojo Komisijos nario klausymo data - vasario 3 d., balsavimą rengiant vasario 9 d. Tai, žinoma, taip pat priklauso nuo J. M. Barosso sprendimo ir jo pokalbio su Bulgarijos Vyriausybės naujai paskirtu kandidatu. Dar niekas nenuspręsta, tačiau norėjau supažindinti Parlamentą su šia bendra informacija apie tolesnius mūsų veiksmus. Bet kuriuo atveju Europos Parlamentas visiškai kontroliuoja padėtį. Šis atvejis nėra išskirtinis ir dirbame pagal visas demokratines procedūras. Šios procedūros mums labai svarbios ir taip Europos Parlamentas visada dirbs man pirmininkaujant.
<P>
Taip pat norėčiau paaiškinti, kaip Europos Parlamentas planuoja dirbti, kai pustrečių metų Europos Sąjungai ir Europos Vadovų Tarybai bus pirmininkaujama nuolat, ir kaip jis dirbs, kai bus pirmininkaujama pagal rotacijos principą. Pagal rotacijos principą pirmininkaujanti valstybė, šiuo atveju Ispanija, šeštojo mėnesio pradžioje visuomet pateiks savo šešių mėnesių veiksmų planą, o laikotarpio pabaigoje - savo veiklos ataskaitą. Europos Vadovų Tarybai nuolat pirmininkaujanti valstybpateiks savo veiklos rezultatus per Europos aukščiausiojo lygio susitikimus. Kaip žinote, per kiekvieną šešių mėnesių laikotarpį įvyksta po du aukščiausiojo lygio susitikimus ir Europos Vadovų Tarybos Pirmininkas pateiks aukščiausiojo lygio susitikimo rezultatus du kartus per kiekvieną laikotarpį, taigi keturis kartus per metus.

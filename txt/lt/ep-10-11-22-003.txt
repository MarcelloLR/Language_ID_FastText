<CHAPTER ID="003">
Pirmininko pareiškimai
<SPEAKER ID="007" NAME="Pirmininkas">
Labai džiaugiausi išgirdęs naujienas apie namų arešto panaikinimą Birmos opozicijos lyderei Aung San Suu Kyi. A. S. Suu Kyi buvo viena iš pirmųjų A. Sacharovo premijos, Europos Parlamento teikiamos nuo 1988 m., laureačių. Tačiau prieš 20 metų ji šios premijos negalėjo atsiimti asmeniškai. Norėčiau jums pranešti, kad jau nusiunčiau A. S. Suu Kyi kvietimą apsilankyti Europos Parlamente ir pasakyti kalbą vienoje iš mūsų plenarinių sesijų.
<P>
Lapkričio 25-oji - Tarptautinsmurto prieš moteris panaikinimo diena, kurią prieš 11 metų paskelbJT. Kasdien visame pasaulyje daug moterų tampa prievartavimo, žeminimo ir buitinio smurto aukomis. Daugelyje pasaulio regionų praktikuojamas itin žiaurus aktas - jaunų moterų apipjaustymas. Skaičiuojama, kad kasdien jo aukomis tampa 8 000 mergaičių. Norėdamas parodyti solidarumą su kampanija, kuria siekiama nutraukti šį barbarišką ritualą, raginčiau jus visus šiandien nešioti rožinį vainiklapį, simbolizuojantį mūsų priešinimąsi šiai praktikai. Taip pat norėčiau pabrėžti, kad Europos Parlamentas jau daugelį metų deda pastangas ragindamas visiškai nutraukti fizinį ir psichologinį smurtą prieš moteris.

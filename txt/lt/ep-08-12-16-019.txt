<CHAPTER ID="019">
Tarpvalstybinis teisės aktų kelių eismo saugumo srityje taikymas (diskusijos) 
<SPEAKER ID="484" NAME="Pirmininkas">
Kitas klausimas - I. Ayalos Sender pranešimas Transporto ir turizmo komiteto vardu dėl pasiūlymo dėl Europos Parlamento ir Tarybos direktyvos dėl sklandesnio tarpvalstybinio kelių eismo saugumo užtikrinimo - C6-0149/2008 -.
<SPEAKER ID="485" NAME="Inés Ayala Sender" LANGUAGE="ES">
Gerb. pirmininke, pradėsiu nuo ilgo padėkos sąrašo. Visų pirma turiu padėkoti Komisijai, kad pateikdokumentą, kuriuo mums suteikiama skubiai reikalinga priemonė. Todėl turiu padėkoti čia Pirmininko pavaduotojo A. Tajanio atstovaujamai Komisijai už tai, kad suteikmums tokią priemonę, kuri šiandien, 2008 m., po tikrai prastų palyginti su iki tol pasiekta kelių eismo saugumo pažanga 2007 m. buvo absoliučiai būtina. Ji ypač būtina, nes esame visiškai arti galutinio termino, - iki kurio liko dveji metai, - iki kurio turime įgyvendinti savo įsipareigojimą ir pasiekti visų Europos Sąjungos valstybių narių nustatytą tikslą, būtent perpus sumažinti keliuose žūstančių žmonių skaičių. Todėl dėkoju už tai Komisijai.
<P>
Taip pat dėkoju Tarybai pirmininkaujančiai Prancūzijai, net jei jos atstovas ką tik paliko šiuos rūmus, nes manau, kad savo pastangomis ir atkaklumu jie mus įtikino, kad su šiuo dokumentų rinkiniu įmanoma padaryti pažangą. Pradžioje dėl savo prasmės šis dokumentų rinkinys pasirodesąs sudėtingas, tačiau jie mus įtikino, kad verta pasistengti.
<P>
Vis dėlto turiu pasakyti, kad vėliau, atsižvelgiant į tai, kad buvo kitų svarbių dokumentų rinkinių, mums kilo keletas su Teisės tarnybos motyvų supratimu susijusių problemų. Manėme, kad ji visada turėtų padėti Tarybai pirmininkaujančioms šalims daryti pažangą jų tikslų ir prioritetų srityje, tačiau vietoj to šiuo atveju paaiškėjo, kad ji mums davmažai naudos.
<P>
Vienu metu Teisingumo ir vidaus reikalų taryba pateikkeletą išvadų ir gerų ketinimų, tačiau jie mums nepadėjo išlaikyti griežto požiūrio, kad šis tekstas ar priemonė, prie kurio dirbome, buvo griežtai kelių eismo saugumui skirta priemonė, kuria siekiama išvengti kelių eismo problemų, nelaimingų atsitikimų juose bei vairuotojų nebaudžiamumo praktikos.
<P>
Pagaliau norėčiau ypač nuoširdžiai padėkoti pagalbiniams pranešėjams, ypač B. Fouré, kuri dirbo kartu su manimi ir su kuria tobulindamos šį tekstą sudarėme puikią komandą. Taip pat norėčiau padėkoti likusiems kolegoms komiteto nariams: L. Cocilovui, E. Lichtenberger ir daugybei kitų. Manau, galiausiai mums pavyko kartu parengti geresnį tekstą.
<P>
Manau, mums pavyko užbaigti procedūrą ar sistemas tose srityse, kuriose buvo likę tam tikrų neišspręstų klausimų, pvz., nustatant vėlesnius administracinius pažeidimus iš karto po apsikeitimo informacija ir pranešimo pateikimo. Tose valstybėse narėse, kuriose šie pažeidimai laikomi administracinio pobūdžio pažeidimais, trūko papildomos procedūros, taigi, manau, kad bent jau pasiūlėme galimą sprendimą.
<P>
Taip pat svarbu tai, kad sustiprinome kontrolę. Žinome, kad paprastai neturime galimybių didinti kelių eismo saugumo reikalų kontrolę, o šiuo atveju Komisija mums padėjo.
<P>
Taip pat buvo būtina užtikrinti asmens duomenų apsaugą, pripažinti nukentėjusiųjų rėmimo grupių atliktą darbą ir paaiškinti, kaip ši sistema turėtų daryti įtaką vairuotojams.
<P>
Todėl nesuprantame, kodėl Taryba nusprendlaikytis tokios pozicijos ir tokio teisinio pagrindo, kurie mums niekaip nepadeda. Vietoj to ji stabdbet kokią galimą pažangą. Šiuo atžvilgiu norėčiau pabrėžti, kad mes Parlamente ir Komisija esame įsitikinę, kad teisingas pagrindas - kelių eismo saugumo pagrindas, ir kad tai - svarbus pirmasis žingsnis siekiant pagerinti būtent tą sritį, kurią visi Europos piliečiai tikisi pamatyti pagerintą. Todėl tai turi likti trečiojo ramsčio klausimu. Vis dėlto trečiasis ramstis netrukus baigs galioti, nes Lisabonos sutartimi, kurią ratifikavusios valstybės narės dabar Taryboje vilkina šį procesą, siekiama jį pašalinti. Kai kurios jų dabar mano, kad jis - kažkas, galintis sustabdyti šio teksto plėtojimą.
<P>
Tikimės ir tikime, kad dėl teisinio pagrindo kilusios problemos bus išspręstos. (Kai paaiškinsime žmonėms, kodėl negalime jiems suteikti pagrindinės priemonės, leidžiančios pagerinti kelių eismo saugumą ir užkirsti kelią tokių kitose šalyse gyvenančių vairuotojų, kurie važinėja mūsų šalių keliais ir pažeidinėja įstatymus, nes mano, kad gali likti nenubausti, nebaudžiamumui, jie to nesupras.) Iš tiesų nepajėgiame suvokti, kaip šios problemos gali toliau egzistuoti. Todėl raginame Tarybai pirmininkausiančią Čekiją atidėti į šalį visas abejones ir kelių eismo saugumo sumetimais žengti žingsnį į priekį.
<SPEAKER ID="486" NAME="Antonio Tajani" LANGUAGE="IT">
Gerb. pirmininke, Parlamento nariai, norėčiau pradėti padėkodamas I. Ayalai Sender už įsipareigojimą, kurį ji įtraukį šį su užsidegimu, atkaklumu ir labai objektyviai atliktą darbą.
<P>
Todėl turiu jums dar kartą pasakyti, kad Komisijos pastangomis siekiama vieno svarbiausio tikslo, būtent kelių eismo saugumo. Vis dėlto, jei kalbėtume apie turinį, išnagrinėjome I. Ayalos Sender tekstą bei jos pateiktus pakeitimus ir visiškai jiems neprieštaraujame. Priešingai, Komisija mano, kad šis pranešimas nukreiptas ta pačia kryptimi, kaip ir pateiktas pasiūlymas, kartu tam tikrais atžvilgiais padedant pagerinti teksto kokybę.
<P>
Pvz., informacijos mainams sukurtą elektroninį tinklą Europos Parlamentas mato kaip Bendrijos lygmeniu valdomą priemonę, kuria siekiama užtikrinti Europos piliečių asmens duomenų apsaugą. Galiu pasakyti tik tiek, kad pritariu šiems pakeitimams, kuriais išaiškinama ir patikslinama pasiūlymo taikymo sritis. Taip pat manau, kad keletas pakeitimų iš tiesų sustiprina mūsų pateiktą pasiūlymą.
<P>
Kalbu apie pakeitimus, kuriais užtikrinamas tolesnis kelių eismo pažeidimų tyrimas ir kurie patenka į administracinių valdžios institucijų jurisdikcijos ribas, ir apie pakeitimus, kuriais siūloma parengti valstybėms narėms skirtas stebėsenos metodų ir praktikos gaires. Visos šios sudedamosios dalys - esminės siekiant užtikrinti kelių eismo saugumą ir pasiekti mūsų tikslą, t. y. bent perpus sumažinti mirčių dėl eismo įvykių Europos keliuose skaičių. Norėčiau jums priminti, kad Europos keliuose kasmet žūsta daugiau nei 40 000 žmonių; 2007 m. šis skaičius pasiek42 500. Jei manytume, kad tai daugmaž tolygu vienam lėktuvo sudužimui per dieną, tampa akivaizdu, jog ši tragedija dažnai nepakankamai įvertinama. Akivaizdu, kad nesame pratę galvoti apie tai, kaip plačiai paplitusi ši problema.
<P>
Be abejo, turime daryti daugiau, daug daugiau. Būtent todėl palankiai vertinu tai, kad Parlamentas šiuo klausimu ėmėsi skubių veiksmų, ir norėčiau dar kartą padėkoti I. Ayalai Sender ir visam Transporto ir turizmo komitetui už jų atliktą darbą ir už tai, kad suprato, kas čia pastatyta ant kortos: būtent visų Europos piliečių saugumas. Šiuo klausimu Parlamentas ir Komisija puikiai sutaria: abu primygtinai reikalauja skubiai parengti teisės aktus, dėl kurių mažinant nelaimingų atsitikimų keliuose skaičių būtų pajuntamas tikras skirtumas.
<P>
Deja, per paskutinį Ministrų Tarybos susitikimą tarp valstybių narių nepavyko pasiekti sutarimo. Tarybai pirmininkaujanti Prancūzija bandtarpininkauti, tačiau gruodžio 9 d. turėjome pripažinti, kad nepaisant susitarimo dėl bendros strategijos siekiant sumažinti mirčių skaičių, daugybvalstybių narių primygtinai reikalavo trečiojo ramsčio klausimo. Nors Komisijos ir Parlamento nuomonės apie pirmąjį ramstį sutampa, daugelis valstybių narių vis dar kalba apie poreikį reglamentuoti šį klausimą remiantis pirmuoju ramsčiu.
<P>
Mano manymu, tai - visiškas prieštaravimas; noriu pasakyti tai viešai prieš šiuos rūmus ir pakartoti tai, ką pasakiau per Ministrų Tarybos susitikimą. Negalime suprasti, kaip Europos Vadovų Taryba gali nuspręsti siekti susitarimo dėl Lisabonos sutarties priėmimo ir Airijoje rengti naują referendumą - kaip visi žinote, remiantis Lisabonos sutartimi trečiasis ramstis panaikinamas - tuo pat metu, kai valstybės narės teigia, kad visus veiksmus dėl tarpvalstybinių baudų rinkimo turime reglamentuoti remdamiesi trečiojo ramsčio pagrindu. Man atrodo, kad tai - milžiniškas prieštaravimas, kuris neatneš jokių teigiamų rezultatų. Be to, dėl teisinių ginčų gaištame laiką ir siekdami suteikti piliečiams praktinę pagalbą negalime imtis praktinių veiksmų.
<P>
Eismo įvykiai - ne teorinis dalykas; jie - realybė, bet kuriuo metu galinti paveikti bet kurią Europos šeimą, įskaitant mūsų pačių šeimas. Keliuose - mūsų vaikai, šeštadienio naktį grįžtantys iš naktinių klubų, važiuojantys žaisti futbolo ar vykstantys į vakarėlius. Turėtume turėti tai mintyje; tai - ne teisinių ginčų klausimas. Negalime gaišti laiko.
<P>
Apgailestauju, kad čia šį vakarą nėra nvieno Tarybos atstovo, nes norėčiau nuoširdžiai paprašyti dar vieno dalyko. Manau, galiu tai padaryti ir Parlamento vardu - paprašyti Tarybos pakeisti savo poziciją, o Transporto tarybos - laikytis tos pačios pozicijos, kaip Europos Vadovų Taryba. Privalome žvelgti į ateitį, privalome žiūrėti į Lisabonos sutartį. Visi tikimės, kad ji netrukus galės įsigalioti, nes nemanau, kad susidurdami su visų mūsų gyvenimų apsaugojimo klausimu galime sau leisti žvilgčioti atgal.
<SPEAKER ID="487" NAME="Brigitte Fouré" LANGUAGE="FR">
Gerb. pirmininke, visų pirma turiu padėkoti I. Ayalai Sender už jos pranešimą, nes mūsų darbas iš tiesų buvo labai konstruktyvus. Siekdama užtikrinti, kad parengtume tokį direktyvos projektą, kuris jei ne visais balsais, tai bent labai didele jų dauguma galėtų būti priimtas Transporto komitete, ji atsižvelgį daugumą įvairių Transporto ir turizmo komiteto narių pateiktų pakeitimų.
<P>
Kaip jau buvo minėta, norėčiau priminti jums šios direktyvos tikslą. Tai - kelių eismo saugumas. Juo visų pirma siekiama sumažinti mirčių ir sužalojimų Europos keliuose skaičių, nes tai - tikros kiekvienais metais mūsų akyse atsiskleidžiančios nelaimės ir tragedijos. Šiam tikslui akivaizdžiai pritaria visos 27 valstybės narės ir visi Europos Parlamento nariai, todėl prasminga jį pakartoti. Juo siekiama išgelbėti gyvybes ir kartu nutraukti diskriminaciją, kuri iki šiol egzistavo tarp šalyje gyvenančių ir iš kitų valstybių narių atvykusių vairuotojų. Tai, kad vienos šalies keliuose du skirtingi vairuotojai traktuojami skirtingai - nepriimtina. Tai visiškai netoleruotina ir negali tęstis toliau, ypač kai - pakartosiu - gyvybėms gresia pavojus.
<P>
Į šį pranešimą įtraukti pažeidimai buvo teisingai parinkti turint mintyje tai, kad dėl jų kyla daugiausia eismo įvykių: tai leidžiamo greičio viršijimas, vairavimas apsvaigus nuo alkoholio, važiavimas degant raudonam šviesoforo signalui ir, pagaliau, vairavimas neprisisegus saugos diržu. Todėl labai svarbu, kad siektume įgyvendinti šią direktyvą.
<P>
Galiausiai norėčiau jums priminti, kad kaip prieš akimirką minėjo Komisijos narys, Ministrų Taryba paskelbsu trečiuoju ramsčiu ir pan. susijusias išlygas. Vis dėlto manau, kad dėl žmonių gyvybių turime rasti teisinių sprendimų. Šiuo atžvilgiu man kartais susidaro įspūdis, kad teisiniai išsisukinėjimai - tik dingstis. Manau, kad tikrasis iššūkis - pašalinti šias tikras tragedijas iš mūsų kelių, nes jos mūsų Europai netinkamos. Europa iš tiesų turi padėti mums apsaugoti šias kiekvienais metais nutrūkstančias žmonių gyvybes.
<P>
Tai - šios direktyvos iššūkis. Tikiuosi, kad Europos Parlamentas jei ne visais balsais, tai labai didele jų dauguma ją priims, kad galėtume užtikrinti, jog per Tarybai pirmininkausiančios Čekijos laikotarpį sprendžiant šį klausimą būtų padaryta pažanga.
<SPEAKER ID="488" NAME="Silvia-Adriana Ţicău" LANGUAGE="RO">
Visų pirma norėčiau padėkoti I. Ayalai Sender už jos pranešimą, parengtą nepaprastai svarbia tema. Europos keliuose žūsta apie 43 000 piliečių, o maždaug 1 300 000 piliečių patenka į nelaimingus atsitikimus. 43 000 Europos keliuose žuvusių žmonių skaičius prilygsta aukų skaičiui, jei kas savaitę įvyktų po vieną vidutinio dydžio lėktuvo katastrofą. Manau, tokios padėties ilgiau toleruoti nebegalime.
<P>
Norėčiau paminėti tai, kad siūloma direktyva nesusijusi nei su baudžiamosiomis sankcijomis, nei su valstybėse narėse jau įdiegtomis baudos taškų sistemomis. Norėčiau paprašyti, kad duomenys tarp valstybių narių būtų perduodami taip, kad būtų užtikrinamas jų konfidencialumas ir saugumas. Į valstybių narių bendravimą turėtų būti įtraukti ir galimo mokėjimo būdai bei valiuta, kuria bus atliekamas šis mokėjimas.
<P>
Be to, jei centringyvenamosios valstybės narės valdžios institucija nusprendžia nebetaikyti valstybės narės, kurioje buvo įvykdytas pažeidimas, nustatytų finansinių sankcijų, apie tai turi būti būtinai pranešta Europos Komisijai. Manau, ši direktyva nepaprastai svarbi, todėl tikiuosi, kad Europos Parlamento balsavimas dėl šio klausimo padės Europos Vadovų Tarybai žengti žingsnį teisinga linkme, kitais žodžiais tariant, patvirtinti šią direktyvą. Tai padaryti tiesiog būtina. Dėkoju.
<SPEAKER ID="489" NAME="Bilyana Ilieva Raeva" LANGUAGE="BG">
Gerb. I. Ayala Sender, norėčiau pradėti pasveikindama jus už tai, kad vieną tragiškiausių socialinių problemų pavertėte mūsų bendru politiniu prioritetu. Šiandien žūstančių žmonių skaičius, kaip sakėte, gerb. Komisijos nary, daug didesnis už tą, kurį norėtume matyti bendruoju Europos lygmeniu.
<P>
Turime beveik septyniasdešimt įvairioms atsarginėms automobilių dalims skirtų standartų, tačiau šiuo metu neturime direktyvos, kuria remdamiesi galėtume sumažinti Europos Sąjungos keliuose žūstančių žmonių skaičių. Tai - absurdiška. Žmonių gyvybių mūsų keliuose saugumas ne mažiau svarbus nei mūsų valstybėms narėms nustatomi aplinkos standartai. Atsižvelgdami į tai, per rytdienos balsavimą turime palaikyti I. Sender pranešimą, kuriuo už keturis pagrindinius pažeidimus, dėl kurių kelyje kyla daugiau nei 75 proc. nelaimingų mirtimi pasibaigiančių atsitikimų, siūloma nustatyti privalomas tarpvalstybines sankcijas.
<P>
Tarpvalstybinių priemonių prieš šiuos pažeidimus įgyvendinimas leis sumažinti rimtų ir mirtinų nelaimingų atsitikimų skaičių ir priartėti prie tikslo iki 2010 m. sumažinti šį skaičių 50 proc. Bendra kelių eismo politika grindžiama bendrais Europos Sąjungos kelių eismo sritį reglamentuojančiais teisės aktais ir bendrais standartais, tačiau nebūtinai laikantis tų pačių kriterijų. Kalbame apie raudoną šviesoforo signalą ir greičio viršijimą, tačiau nekalbame apie šviesoforų ir žiedinių sankryžų veikimą, nekalbame apie tai, kad vairuojant nederėtų naudotis judriojo ryšio telefonais arba rūkyti, nekalbame apie vairavimo kursus Europos Sąjungoje ar apie bendras baudas, kurios priblokštų net užkietėjusius pažeidėjus.
<P>
Jei šiuo metu Vengrijos vairuotojui leidžiama pažeisti Vokietijos greitkeliui taikomus apribojimus ir jis už tai niekaip nenubaudžiamas, tai priėmus šią direktyvą ir jūsų pateiktus pasiūlymus užtikrinsime, kad šis vairuotojas bus nubaustas savo šalyje. Europos Sąjungai reikia bendros Europos kelių eismo saugumo politikos, kuria remiantis būtų galima nustatyti žmonių gyvybėms mūsų keliuose apsaugoti pakankamą saugumo lygmenį, kurio valstybėms narėms būtų privalu laikytis.
<P>
Be abejo, galime pasikliauti Komisija, kad ji nubaus šalių vyriausybes, kurios tinkamai nesprendatliekų klausimo, nesilaikDarbo laiko direktyvos ar daržalos aplinkai. Negi mums nereikia priemonių, kurios užtikrintų, jog šalių keliuose žūstančių žmonių skaičius neviršytų jokių Europos vidurkių?
<P>
Atsižvelgdama į tai norėčiau dar kartą pabrėžti, kaip svarbu priimti bendrai pripažintus Europos nelaimingų atsitikimų rodiklius, kuriais vadovautumėmės kaip savo kriterijais. Gerb. I. Ayala Sender, manau, kad jūsų pranešimu daroma pažanga siekiant kurti integruotą visos Europos kelių eismo saugumo politiką. Ši direktyva suteiks pagrindą tokiai Europai, kurioje nėra kelių eismo pažeidimų bei sienų ir kurioje nėra galimybių pažeidinėti taisykles.
<SPEAKER ID="490" NAME="Eva Lichtenberger" LANGUAGE="DE">
Gerb. pirmininke, visų pirma norėčiau padėkoti mūsų pranešėjai. Šioje srityje, kuri netikėtai virto itin prieštaringu klausimu, kad būtų pasiektas sutarimas, įskaitant ir sutarimą su Taryba, ji įdėjo daug pastangų. Šiuo klausimu Tarybos užimama pozicija visiškai nelogiška ir itin neeuropietiška, nes akivaizdu, kad pagrindinis daugelio vyriausybių tikslas - apsaugoti greitai važiuojančius, nuo alkoholio apsvaigusius ar saugaus atstumo nesilaikančius asmenis neatsižvelgiant į tai, kieno gyvybėms jie kelia pavojų.
<P>
Kas vyksta dabar? Žmonės laikosi savo šalyse galiojančių apribojimų, tačiau vos tik kirtę sieną nebegali atitraukti pėdos nuo greičio pedalo tik todėl, kad jiems daugiau nebereikia nerimauti, jog gali tekti sumokėti baudą. Reikėtų išaiškinti vieną dalyką: mažoms šalims arba šalims, kuriose gerai išvystytas turizmo sektorius, ypač sunku užtikrinti savo piliečių suvokimą apie sankcijas - tai susiję su įstatymų vykdymu - jei pastarieji visiškai tikri, kad pirmiesiems praktiškai negresia joks sankcijų taikymas.
<P>
Taigi, kai man įkandin kelyje važiuoja saugaus atstumo nesilaikantis asmuo, vairuojantis automobilį su kitos Europos Sąjungos valstybės narės numeriais, turiu paklausti savęs, ar tai vyksta todėl, kad mano gyvybverta mažiau nei jo šalies gyventojo gyvybė, nes šis vairuotojas tik savo šalies gyventojų atžvilgiu laikosi saugaus vairavimo reikalavimų. Tai neteisinga, tai - neeuropietiška, ir dėl to mažėja kelių eismo saugumas.
<P>
Parengėme gerą tekstą. Žinoma, dar kai ko trūksta, pvz., nebuvo pakankamai išaiškintas duomenų apsaugos klausimas. Vis dėlto baigdama savo pasisakymą prašau jūsų palaikyti mano pateiktą pakeitimą dėl 70 EUR ribos; taip būsime išaiškinę didžiąją diskusijų dėl pusiausvyros nebuvimo dalį. Šio pakeitimo esmtokia: nuvokus baudos lygis būtų protinga riba.
<SPEAKER ID="491" NAME="Sebastiano  Musumeci" LANGUAGE="IT">
Gerb. pirmininke, A. Tajani, 40 000 mirčių per metus - siaubinga statistika.
<P>
Jei keliuose žūstantys žmonės dar netapo nelaimėmis, tai jie - tikrai nepaprastai rimtas socialinis reiškinys, su kuriuo susidurdamos valstybės narės dažnai negali padaryti nieko daugiau, o tik saugoti nusiminimą keliančius įrašus ir sudarinėti nerimą keliančius statistinius duomenis. Vieni pasakys, kad tai - augančio asmenų judumo rezultatas, kiti - kad didėjančios mechanizacijos padarinys. Žinoma, tačiau tai, viena vertus, kartu ir uždelstos prevencijos politikos rezultatas, ir, kita vertus, valstybių narių bei visos Europos Sąjungos, kuri iki šiol nesugebėjo užtikrinti bendros kelių eismo politikos, nuslopinimo padarinys.
<P>
Neseniai Italijos statistikos tarnybos atliktos apklausos duomenys parodė, kad per 2007 m. nuo penktadienio vakaro iki sekmadienio ryto naktį įvykę nelaimingi atsitikimai sudar44 proc. visų Italijoje įvykusių kelių eismo įvykių. Vis dėlto neatsakingas elgesys tų, kurie sėda už vairo, deja, neapsiriboja tik kuria nors viena šalimi, todėl labai svarbu, kad išnagrinėtume šį pasiūlymą dėl direktyvos, kuriuo siekiama atgrasinti automobilių vairuotojus nuo kelių eismo taisyklių pažeidinėjimo neatsižvelgiant į tai, kur jie yra, ir kartu stengiantis iki 2010 m. perpus sumažinti keliuose žūstančių žmonių skaičių.
<P>
Tai - geras dalykas, tačiau bent kai kuriais atvejais dar reikia tolesnių patobulinimų. Leiskite pateikti jums vieną pavyzdį - tolesnį pažeidimų tyrimą. Gerb. A. Tajani, manau, kad turėtume sekti Šveicarijos pavyzdžiu. Šveicarijoje bet kurį kelių eismo taisyklių pažeidimą padariusį asmenį už kelių kilometrų sustabdo kelių eismo patrulis. Po to vyksta vienas iš dviejų dalykų: arba vairuotojas nedelsdamas sumoka baudą, arba jo automobilis konfiskuojamas iki tol, kol sumokama bauda.
<P>
Puikiai suprantu, kad tokią politiką nelengva įgyvendinti ir kad ji gali pasirodyti drastiška, tačiau ji, be jokių abejonių, veiksminga. Be to, visi žinome, kad vėžio negalima išgydyti aspirinu, o dabar susiduriame su jo metastazėmis. Vis dėlto I. Ayalos Sender pranešimas - geras pranešimas, ir, žinoma, sulauks mano paramos.
<SPEAKER ID="492" NAME="Luís Queiró" AFFILIATION="PPE-DE">
(PT) Gerb. pirmininke, mano kolega, garsus automobilių sporto čempionas Ari Vatanen, sako, kad vieną dieną visi turėsime mirti, tačiau jis priduria, kad tai neturi nutikti sėdint prie automobilio vairo. Vis dėlto nuo 2005 m. mirtimi pasibaigusių kelių eismo įvykių aukų skaičius nesumažėjo tiek, kiek turėtų sumažėti. Dėl 2007 m. duomenų mūsų susirūpinimas tik didėja. Būtent šie svyravimai geriausiai įrodo, kiek daug dar turime padaryti.
<P>
Visi žinome, kad už daugybę nusižengimų, kuriuos valstybės narės teritorijoje padaro iš svetur atvykę vairuotojai, skiriamos sankcijos dažniausiai neįvykdomos. Dabar mūsų svarstomame pranešime dėl direktyvos teisingai apibūdinama elektroninių duomenų mainų sistema, kuria siekiama palengvinti tarpvalstybinį finansinių nuobaudų už kelių eismo pažeidimus skyrimo įvykdymą didžiausią dėmesį skiriant keturiems Europoje žmonių gyvybių požiūriu rimčiausiems pažeidimams. Ši sistema pati save pateisina. Vis dėlto turėtų būti užtikrinamos piliečių teisės į jų asmens duomenų apsaugą.
<P>
Todėl būtina, kad Europos Komisija atliktų direktyvos įgyvendinimo vertinimą ir kad jį atliktų griežtai. Dar yra skirtingo teisinio pažeidimų klasifikavimo pagal valstybę narę, kurioje jie buvo įvykdyti, problema. Vienais atvejais šie pažeidimai tik administracinio pobūdžio, o kitais - baudžiamojo pobūdžio. Kai kuriais atvejais prie jų pridedamos papildomos sankcijos, pvz., draudimas vairuoti, kitais atvejais papildomų sankcijų netaikoma. Dabar ne laikas gilintis į techninio pobūdžio detales, tačiau pats laikas paraginti ateityje apsvarstyti geriausius direktyvos įgyvendinimui skirtus sprendimus.
<P>
Pranešėja, kurią turiu pasveikinti, iš esmės siūlo galimus sprendimus, kurie apima ir nustatytų nuobaudų, ir kelių eismo saugumo kontrolės praktikos bei įrangos suderinimą. Mūsų manymu, dar kyla abejonių, ar iš tiesų galioja teispateikti apeliacinį skundą, jei vairuotojas nesutinka su jam paskirta nuobauda. Ar ši teisbus tinkamai užtikrinama, kai nuobaudą skundžiantis asmuo turėtų kreiptis į teisingumo vykdymo instituciją ir apskųsti ne jo gyvenamosios šalies įstatymus? Tai klausimas, į kurį atsakyti leisiu Komisijos nariui A. Tajaniui.
<P>
Pagaliau vairuotojai turi būti tinkamai informuoti apie naujas jų teises ir pareigas. Tik taip jie šią iniciatyvą laikys ne represine priemone, o būdu, skatinančiu tokį elgesį už vairo, kuris saugesnis ir pagarbesnis kitų žmonių ir savo pačių gyvybių atžvilgiu.
<SPEAKER ID="493" NAME="Pirmininkas">
Dėkoju jums, gerb. L. Queiró. Savo ruožtu norėčiau jus nuraminti. Dažniau naudojuosi mopedu negu automobiliu, tačiau nenorėčiau mirti sėdėdamas ne tik prie automobilio, bet ir prie mopedo vairo.
<SPEAKER ID="494" NAME="Robert Evans" AFFILIATION="PSE">
Gerb. pirmininke, šis dokumentų rinkinys labai svarbus, ir esu nusivylęs, kad čia nėra Tarybos atstovų. Jie dabar turi vaidinti pagrindinį vaidmenį, nes jų mąstymo kryptis, kaip suprantu, gerokai skiriasi nuo Parlamento.
<P>
I. Ayala Sender kalbėjo apie dėl teisinio pagrindo kylančius rūpesčius. Nors palaikau tarpvalstybinio įgyvendinimo principą, jis turi būti teisiškai patikimas ir tvirtesnis negu yra dabar.
<P>
Į šį pranešimą įtraukti tik leidžiamo greičio viršijimo, vairavimo apsvaigus nuo alkoholio, važiavimo neprisisegus saugos diržu ir važiavimo degant raudonam šviesoforo signalui pažeidimai. B. Fouré sakė, kad tai negali būti toleruojama, o I. Ayala Sender kalbėjo apie žmones, kurie padarę šiuos pažeidimus lieka nenubausti. Tikiuosi, kad kai pradėsime kitą diskusijų etapą, atkreipsime dėmesį į šį bausmės išvengimo aspektą. Žmonės, kurie išvengia bausmės už vairavimą apsvaigus nuo alkoholio, leidžiamo greičio viršijimą ar važiavimą degant raudonam šviesoforo signalui, dažnai pavojingi kitiems piliečiams, tačiau galėčiau įrodyti, kad jie dažnai - būtent tie žmonės, kurie mano, jog kitos kelių eismo taisyklės jiems negalioja, nesvarbu, ar kalbėtume apie automobilių stovėjimo apribojimus, spūsčių mokesčius ar, kaip sakB. I. Raeva, naudojimąsi judriojo ryšio telefonu vairuojant. Yra ir tokių, kurie nepaiso naujoviškų priemonių, pvz., mažai teršalų išmetančių zonų. Šie klausimai labai svarbūs, ir niekas neturėtų jų ignoruoti. Kad galėtume juos visus išspręsti, mums reikia tarpvalstybinio visos Europos vykdymo.
<P>
Visi įstatymus pažeidžiantys žmonės prisideda prie tų 42 000 mirčių, apie kurias anksčiau kalbėjo Komisijos narys. Jei 42 000 mirties atvejų būtų fiksuojama ne vairavimo, o kurioje nors kitoje Europos veiklos srityje, dėl to piktintumėmės diena po dienos, savaitpo savaitės, mėnuo po mėnesio.
<P>
Mieli kolegos, turime veikti išvien ir antrą kartą sustiprinti šį teisės aktą dėl visų mūsų piliečių visose 27 ES valstybėse narėse.
<SPEAKER ID="495" NAME="Pirmininkas">
Norėčiau jums pranešti, kad posėdyje dalyvauja Tarybos sekretoriato atstovai ir atidžiai žymisi viską, kas sakoma. Sakau tai tiems, kurie jau kalbėjo, ir atsižvelgdamas į pateiktas pastabas. Gerb. R. Rackai, jums suteikiamas žodis dviem minutėms.
<SPEAKER ID="496" NAME="Reinhard Rack" AFFILIATION="PPE-DE">
(DE) Gerb. pirmininke, Komisijos nary, gerai, kad pagaliau sutarėme bendrai pateikti kaltinimus dėl keturių dažniausiai pasitaikančių pažeidimų. Tačiau iš tikrųjų svarbu tai, kad ne tik sakytume, jog pritariame, kad už daugelį pažeidimų turėtų būti patraukta atsakomybėn, bet ir kad už šiuos kelių eismo pažeidimus būtų iš tiesų baudžiama.
<P>
Pagrindinproblema ta, kad daugelyje valstybių narių nepatraukiama atsakomybėn už tai, už ką turėtų būti patraukta atsakomybėn. Atsižvelgdamas į tai manau, jog tokia padėtis nesuvokiama ir - turime tai pasakyti garsiai bei aiškiai - kad kai kurios valstybės narės (visų pirma tos, kurios nenori bausti iš svetur atvykusių kelių eismo taisyklių pažeidėjų) slepiasi už teisės klausimo ir už kompetencijų kolizijos. Čia labai svarbu, kad tvirtai laikytumėmės pagrindinės Lisabonos sutartyje apibrėžtos pozicijos.
<P>
Bet kokiu atveju svarbu tai, kad valstybės narės neturėtų stengtis apsaugoti savo piliečių nuo to, ką jie padarkitoje valstybėje narėje. Atsižvelgdamas į tai ir labai apgailestaudamas turiu papriekaištauti Komisijai - privalau tai padaryti - ir paklausti, kodėl niekas iki šiol nesvarstgalimybės pradėti ar bent pagrasinti pradėti pažeidimo nagrinėjimo procedūrą prieš tas valstybes nares, kurios nuolat vengia bausti už tam tikrus pažeidimus.
<P>
Manau, tai būtų pagrįstas metodas, labai aiškus signalas, kad tai Europai ir Europos bendrijai kelia iš tiesų didžiulį susirūpinimą. Todėl patarčiau konkrečiai tai padaryti.
<P>
Antras mano manymu svarbus dalykas toks: kodėl į šią sistemą neįtraukiame ir šalių kandidačių? Esu kilęs iš šalies, kurioje yra daug vairuotojų iš kaimyninių šalių, kurios dar nėra Europos Sąjungos valstybės narės ar neseniai jomis tapo. Manau, mūsų šalyje jų carte blanche būtų visiškai nepateisinamas.
<SPEAKER ID="497" NAME="Bogusław Liberadzki" AFFILIATION="PSE">
(PL) Gerb. pirmininke, Komisijos nary, norėčiau pasveikinti I. Ayalą Sender parengus puikų pranešimą. Šis pranešimas - paskutinis iš daugybės itin gerų pranešimų, kuriuos parengviena geriausių šio komiteto kolegių.
<P>
Europos lygmeniu buvo nustatytos keturios nelaimingų atsitikimų priežastys ir keturios reglamentavimo sritys. Tai - leidžiamo greičio viršijimas, vairavimas neprisisegus saugos diržu, vairavimas apsvaigus nuo alkoholio ir važiavimas degant raudonam šviesoforo signalui. Šie su nelaimingais atsitikimais susiję veiksniai iš tiesų labai reikšmingi.
<P>
Gerb. Komisijos nary, jūsų pozicija dėl Europos Vadovų Tarybos pasirodlabai griežta. Labiausiai gaila dėl to, kad tokio svarbaus klausimo, kaip kelių eismo saugumas, atžvilgiu mūsų ministrai laikosi tokio požiūrio. Šis klausimas susijęs su mūsų Sąjungos erdve, kuri yra atvira erdvė. Nebaudžiamumas ar jausmas, kad gali likti nenubaustas, - tikroji neatsakingo elgesio priežastis.
<P>
Norėčiau paminėti kitą labai svarbų veiksnį. Su Sąjungos piliečiais elgiamasi skirtingai, atsižvelgiant į tai, kurios šalies teritorijoje jie atsiduria. Reikalinga veiksminga sistema. Reikia suprasti, kad sankcijos bus įvykdomos neatsižvelgiant į geografinę Europos Sąjungos sritį. Jei dabar svarstomas reglamentas padės tai įgyvendinti, galėsime jį laikyti vienu savo pasisekimų. Man ypač malonu, kad galėjau pasisakyti, nes esu susipažinęs su savo šalies, Lenkijos, padėtimi, kur kasmet keliuose žūsta 56 000 žmonių.
<SPEAKER ID="498" NAME="Justas Vincas Paleckis" AFFILIATION="PSE">
(LT) Automobilių katastrofų Europos keliuose juodasis skaitliukas vis dar grėsmingai sukasi, nuolat mažėjęs žūstančių žmonių skaičius pastaraisiais metais stabilizavosi. Tam, kad būtų įvykdyti ES užbrėžti tikslai, reikia naujų pastangų. Europos Komisija paruošir parengpasiūlymus, pranešėja pridėjo savus, ir štai turime kiekvienam svarbų pranešimą dėl nuobaudų taikymo iš kitų valstybių narių atvykusiems kelių eismo pažeidėjams. Žūstančių žmonių skaičius Europos Sąjungos šalyse smarkiai skiriasi. Lietuvos keliuose, palyginti su senbuvėmis ES valstybėmis narėmis, žūsta net penkis kartus daugiau žmonių. Neperkeldamas pagrindinės naštos Briuseliui ir pabrėždamas valstybių atsakomybę vis dėlto neabejoju, kad Europos Sąjunga turėtų palaipsniui pereiti prie bendros arba bent suderintos vairuotojų elgsenos keliuose ir taisyklių politikos. Apie tai jau buvo kalbėta, ir visiškai tam pritariu.
<P>
Tuo labiau, kad dabar, po Šengeno erdvės išplėtimo, vis daugiau automobilių su įvairių valstybių narių numeriais pasirodo ir senosiose, ir naujosiose Europos Sąjungos valstybėse narėse. Mes visi suinteresuoti, kad protinga vairavimo kultūra paplistų visoje Europos Sąjungoje, kad išnyktų nebaudžiamumo jausmas: "svetimoje valstybėje važinėsiu ir statysiu automobilį kaip įpratęs, vis tiek manęs niekas nesuras". O tos valstybės narės, kurios priešinasi šios direktyvos pasiūlymams, norom nenorom greitina to juodojo skaitliuko sukimąsi.
<SPEAKER ID="499" NAME="Zuzana Roithová" AFFILIATION="PPE-DE">
(CS) Pasiūlymas rasti ir nubausti užsienio šalių vairuotojus, Europos Sąjungoje padarančius kelių eismo taisyklių pažeidimų, gali būti nepopuliarus, tačiau jis visiškai logiškas ir praktiškas. Sunku suvokti, kad valstybės narės gali susitarti dėl naujų transporto priemonėse, kurios gaminamos važinėti ES keliais, įdiegtų saugos priemonių suderinimo siekiant sumažinti per eismo įvykius patiriamų sužalojimų poveikį, tačiau nenori susitarti dėl tokių sužalojimų prevencijos. Pasiūlymas įdiegti kompiuterinę sistemą, kuri leistų valstybėms narėms dalytis informacija apie eismo taisyklių pažeidimus, turėtų būti akivaizdus tokioje aplinkoje, kur žmonės iš tiesų metų metus laisvai judėjo.
<P>
Vis dėlto taip pat būtų naudinga suderinti kelių eismo taisyklių pažeidimų sistemas. Žinau, kad būtų sunku pietų Italijoje ir šiaurės Europoje taikyti tuos pačius kriterijus ir kad, galimas daiktas, dėl kai kurių taisyklių ne visada padaromi tokie patys kelių eismo taisyklių pažeidimai bei gali skirtis šių pažeidimų sunkumo laipsnis. Vis dėlto, mano manymu, ES šalys turėtų sugebėti susitarti dėl pagrindinių pažeidimų, dėl kurių, kaip žinia, metai po metų kyla daugiausia eismo įvykių. Žinoma, palaikau Komisijos ir pranešėjos pasiūlymą.
<SPEAKER ID="500" NAME="Marios Matsakis" AFFILIATION="ALDE">
Gerb. pirmininke, stebina tai, kad taip ilgai užtruko pabandyti priimti teisės aktus ir kelių eismo srities teisės ginklui suteikti galimybę siekiant išsaugoti gyvybes peržengti ES valstybių narių sienas. Dar labiau stebina tai, kad Taryba trukdo, kad tai taptų realybe. Stebina ir tai, kad savo automobiliuose nustatome didžiausią leistiną greitį, o po to gaminame tokias transporto priemones, kurios gali pasiekti du ar tris kartus didžiausias leistinas ribas viršijantį greitį. Dar stebina tai, kad nustatome vairuotojams leistiną alkoholio kiekį kraujyje ir vis tiek atakuojame savo piliečius - ypač per švenčių sezoną - alkoholį reklamuojančiais skelbimais Be to, kai kuriais atvejais alkoholio vartojimą susiejame su seksualiniu patrauklumu bei vyriškumu.
<P>
Gerb. Komisijos nary, prašau nemesti savo kovos. Prašau kovoti kartu su mumis su Taryba, - kurios čia šiandien nėra, - kad išgelbėtume gyvybes ir kad mūsų keliai taptų saugesnėmis vietomis.
<SPEAKER ID="501" NAME="Antonio Tajani" LANGUAGE="IT">
Gerb. pirmininke, Parlamento nariai, turiu padėkoti visiems dalyvavusiems diskusijose. Tai suteikreikšmės sprendimui, kuris, tikiuosi, rytoj bus priimtas šiuose rūmuose, ir Komisijos darbui Taryboje. Lengva nebus, tačiau manau, kad galų gale kartu pasieksime savo tikslą.
<P>
Turiu pabrėžti kelių eismo taisyklių pažeidimų, kuriuos dabar svarstome ir dėl kurių kyla dauguma mirtinų avarijų, rimtumą. Leiskite kartu su jumis šiek tiek grįžti atgal ir apžvelgti keletą statistikos duomenų: remiantis 2007 m. poveikio vertinimo, į kurį įtrauktas ankstesnių trejų metų vertinimas, duomenimis, 30 proc. mirties atvejų keliuose įvyko dėl leistino greičio viršijimo, o 25 proc. - dėl vairavimo apsvaigus nuo alkoholio (turėčiau pridurti, kad ir dėl vairavimo apsvaigus nuo narkotikų). Būtent todėl palaikau E. Lichtenberger pateiktą 38 pakeitimą, kuriuo tam tikra prasme patobulinamas Komisijos pasiūlytas tekstas. Abejoju dėl klausimo dėl 70 EUR, nes tai galėtų sudaryti sąlygas nevienodam požiūriui atsirasti.
<P>
17 proc. avarijų kyla dėl to, kad važiuojama neprisisegus saugos diržu, o apytiksliai 4 proc. - dėl važiavimo degant raudonam šviesoforo signalui. Iš viso 75 proc. mirčių keliuose įvyksta dėl vieno ar kelių iš šių keturių kelių eismo taisyklių pažeidimų. Manau, tai viskas, ką turiu pasakyti. Dėl aiškumo leiskite kreiptis į Tarybą, į tuos, kurie atstovauja Tarybai, į Tarybos generalinį sekretoriatą, ir pakartoti tai, ką prieš kelias dienas pasakiau per Transporto Ministrų Tarybos susitikimą: Komisija neketina mažinti valstybių narių kompetencijos; mus domina tik mirčių Europos Sąjungos keliuose skaičiaus sumažinimas. To siekdami niekada neketiname - kartu atsakysiu į R. Racko klausimą - slėptis už įstatymų taikymo.
<P>
Jei kalbėtume apie pažeidimus, valstybių narių atžvilgiu buvome nepalenkiami, tačiau tik dėl klausimų, susijusių su transporto rūšimis išskyrus automobilius, nes tai - pirmasis kartas, kai automobilių sektoriuje ėmėmės veiksmų. Turime teisės aktų, reglamentuojančių sunkiasvorių transporto priemonių vairavimą, tačiau reglamentuojančių automobilių vairavimą neturime. Todėl manau, kad dėl šiandien iš šių rūmų sulaukto paskatinimo mes Komisijoje - galiu patikinti jus visus ir M. Matsakį - toliau primygtinai reikalausime žengti į priekį. Neketiname sustoti, nes, kartoju, kai kalba pasisuka apie žmonių gyvybių išsaugojimą, joks teisinis nesutarimas negali sustabdyti tų, kurie prisiima politinę atsakomybę už pusę milijardo Europos piliečių, veiksmų.
<P>
Gerb. pirmininke, baigdamas pasakysiu, kad tikiuosi, jog per šias Kalėdas ir Naujuosius metus visi ministrai, kurie turėjo abejonių dėl Komisijos su Parlamento parama Tarybai pristatyto teksto, ras laiko apmąstymams. Galiausiai, gerb. pirmininke, kadangi ši kalba - paskutinė, kurią sakau prieš Kalėdų pertrauką, norėčiau gerbiamiems Parlamento nariams, pirmininkui ir visam Parlamentui Komisijos vardu perduoti geriausius linkėjimus.
<SPEAKER ID="502" NAME="Pirmininkas">
Dėkoju jums, gerb. A. Tajani. Mes, žinoma, irgi linkime jums visko, kas geriausia. O dėl Tarybos, tai jei jie bus nepaklusnūs, mes per Trijų Karalių šventę padovanosime jiems po didžiulį maišą anglių!
<SPEAKER ID="503" NAME="Inés Ayala Sender" LANGUAGE="ES">
Gerb. pirmininke, ketinau reikšti nepasitenkinimą dėl to, kad Taryba nedalyvauja posėdyje, tačiau matau, kad iš tikro yra vienas jai atstovaujantis asmuo, nors man, žinoma, būtų labiau patikę, jei čia dalyvautų tiesioginis Tarybai pirmininkaujančios šalies atstovas. Vis dėlto tiesa ta, kad J.-L. Borloo buvo labai pavargęs.
<P>
Norėčiau padėkoti savo kolegoms Parlamento nariams už jų pastabas. Galiu kai kuriuos jų patikinti, kad siekdami užtikrinti, jog asmens duomenys išliktų visiškai konfidencialūs, kalbėjome su Europos duomenų apsaugos priežiūros pareigūnu. Jei kalbėtume konkrečiai apie procedūrines garantijas, Komisijos ir Parlamento teisės tarnybų padedami bandėme spręsti visus su jomis susijusius klausimus, kurie įmanomi šiame direktyvos etape.
<P>
Dėl Šveicarijoje taikomos sistemos, galiu jus patikinti, kad šiuo metu problema ta, kad mūsų policija paprastai negali keistis duomenimis apie nerezidentus ar jų informuoti. Tais atvejais, kai policija juos pagauna, ji nepriverčia jų mokėti, ir tai vyksta visose mūsų valstybėse narėse. Vis dėlto šių duomenų negalima gauti naudojantis radarais ar kameromis - t. y. mechaninėmis priemonėmis. Būtent šią sistemą dabar įgyvendiname.
<P>
Norėčiau padėkoti visiems už kantrybę, nes kai kuriose srityse nesugebėjome išplėtoti, pvz., R. Evanso, E. Lichtenberger ir S.-A. Ticău atlikto darbo. Vis dėlto yra persvarstymo sąlyga. Komisija mus patikino, kad praėjus dvejiems metams po direktyvos įgyvendinimo leis atlikti vertinimą ir pasiūlyti naujus tam laikotarpiui tinkamus aspektus.
<P>
Žinoma, kad tai įvyktų, ši direktyva turi būti priimta. Todėl mums reikia ne smulkių teisinių gudrybių, o politinių sprendimų. Todėl dėkoju ir Komisijai, ir Tarybai pirmininkaujančiai Prancūzijai, ir ypač mano kolegoms Parlamento nariams ne tik už jų kantrybę bei paramą, bet ir, tikiuosi, už rytdienos balsavimą. Balsavimas turi būti kiek įmanoma vieningas, kad kartu su Komisija galėtume tvirtai atsilaikyti prieš Tarybai pirmininkausiančią Čekiją ir pabrėžti būtinybę jai žengti į priekį ir patvirtinti šią direktyvą.
<SPEAKER ID="504" NAME="Pirmininkas">
Diskusijos baigtos.
<P>
Balsavimas vyks gruodžio mėn. 17 d., trečiadienį.
<P>
Raštiški pareiškimai (Darbo tvarkos taisyklių 142 straipsnis)
<SPEAKER ID="505" NAME="Zita Pleštinská  " LANGUAGE="SK">
Leistino greičio viršijimas, vairavimas apsvaigus nuo alkoholio, važiavimas neprisisegus saugos diržu ir važiavimas degant raudonam šviesoforo signalui - pagrindinės mirtimi pasibaigiančių nelaimingų atsitikimų, kurie dažnai nutinka Europos keliuose, priežastys, todėl ES stengiasi žengti pirmą žingsnį ir suderinti šiems keturiems pažeidimams taikomas taisykles.
<P>
Manau, priėmus direktyvą atsiras vienodas Europos požiūris į baudų rinkimą ir į jų lygio nustatymą bei siekiant keistis informacija bus pradėta naudotis kompiuterių tinklu. Jei kalbėtume apie neigiamą pusę, trūksta vairuotojų sąmoningumo apie taisyklių dėl baudų rinkimo ES sistemoje pokyčius.
<P>
Manau, svarbu tai, jog Komisija kartu su valstybėmis narėmis pradėtų informacinę kampaniją siekiant sieną su kitomis valstybėmis narėmis kertantiems piliečiams suteikti išankstinę informaciją apie teisines įstatymo pažeidimo pasekmes, t. y. apie galimų nuobaudų lygius bei jų skyrimą. Vairuotojai turi turėti teisę gauti pranešimus jiems suprantama kalba, ypač tais atvejais, kai pranešimo įteikimas gali turėti teisinių pasekmių. Jie turėtų būti informuojami apie sprendimų galiojimą, galimybę užginčyti ir apie neatsiliepimo padarinius.
<P>
Manau, kad dėl šios direktyvos vairuotojai vairuos atidžiau ir saugiau, o direktyva prisidės prie visų mirtimi pasibaigiančių eismo įvykių Europos keliuose, kai per 2007 m. žuvo 40 000 žmonių, skaičiaus sumažinimo. Palaikau direktyvos dėl tarpvalstybinio reglamento kelių eismo saugumo srityje supaprastinimo priėmimą ir todėl palankiai vertinu pranešėjos I. Ayalos Sender parengtą pranešimą.

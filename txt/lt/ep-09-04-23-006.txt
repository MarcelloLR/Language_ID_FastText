<CHAPTER ID="006">
Balsuoti skirtas laikas
<SPEAKER ID="110" NAME="Pirmininkas">
Dabar vyks balsavimas.
<P>
(Išsamūs balsavimo rezultatai: žr. protokolą)
<P>
- Prieš balsavimą:
<SPEAKER ID="111" NAME="Daniel Cohn-Bendit" AFFILIATION="Verts/ALE">
(FR) Gerb. pirmininke, prieš balsuojant dėl P. Casacos pranešimo, remdamasis Europos Parlamento darbo tvarkos taisyklių I priedo 1 straipsniu, prašau, kaip numatyta šiame straipsnyje: "Parlamento narys, turintis tiesioginį finansinį interesą nagrinėjamu klausimu, žodžiu informuoja apie tai posėdžio dalyvius."
<P>
P. Casacos pranešime dėl biudžeto įvykdymo patvirtinimo kalbama apie pensijų draudimo fondus, dėl kurių ruošiamės balsuoti. Europos Parlamente yra virš 400 narių, kurie dalyvauja pensijų draudimo fonduose. Siūlau pirmininkui paprašyti visus pensijų fonduose dalyvaujančius narius nedelsiant žodžiu apie tai informuoti posėdžio narius, nes jie turi tiesioginį finansinį interesą nagrinėjamu klausimu.
<P>
(Plojimai)
<SPEAKER ID="112" NAME="Gary Titley" AFFILIATION="PSE">
Gerb. pirmininke, norėčiau atkreipti dėmesį į Darbo tvarkos taisyklių 28 straipsnio 2 dalį, kurioje numatoma, kad visi Parlamento nariai gali pateikti Parlamento Pirmininkui klausimus, į kuriuos turi būti atsakyta per trisdešimt dienų nuo jų pateikimo. Kovo 19 d. pateikiau Parlamento Pirmininkui klausimą. Šiandien - balandžio 23 d. Ne tik nesulaukiau jokio atsakymo, bet neatsakoma ir į elektroninius laiškus, kuriuos siunčiau į jo biurą.
<P>
Norėčiau paklausti Parlamento Pirmininko, kodėl jis nesilaiko Parlamento darbo tvarkos taisyklių ir neatsižvelgia į narių teises, taip pat norėčiau paprašyti per 24 val. pateikti atsakymą; kitaip rytoj vėl užduosiu tą patį klausimą.
<P>
(Plojimai)
<SPEAKER ID="113" NAME="Daniel Cohn-Bendit" AFFILIATION="Verts/ALE">
(FR) Gerb. pirmininke, akivaizdu, kad visi pensijų fonduose dalyvaujantys nariai turi visų pirma informuoti apie tai žodžiu, o ne balsuoti dėl P. Casacos pranešimo, nes šiuo klausimu gali kilti asmeninių interesų konfliktas.
<P>
Taigi prašau taikyti Europos Parlamento darbo tvarkos taisyklių straipsnį šiuo klausimu.
<SPEAKER ID="114" NAME="Silvana Koch-Mehrin" AFFILIATION="ALDE">
(DE) Gerb. pirmininke, kalbu apie raštišką pareiškimą 0001/2009, kuris surinko reikalingą balsų daugumą. Visų šio raštiško pareiškimo autorių vardu norėčiau padėkoti kolegoms nariams. Tai nesusiję su balsavimu.
<SPEAKER ID="115" NAME="Luigi Cocilovo" AFFILIATION="ALDE">
(IT) Gerb. pirmininke, ponios ir ponai, norėčiau tik pasakyti, kad D. Cohno-Bendito pateiktas Darbo tvarkos taisyklių, kuriose kalbama apie privačius ir asmeninius interesus, aiškinimas visiškai nepagrįstas, nes nesusijęs su šio Parlamento darbo tvarkos taisyklių taikymu.
<P>
Vadovaujantis šiuo aiškinimu, Europos Parlamento nariai būtų negalėję dalyvauti balsuojant dėl naujojo statuto, kuriame numatytas ir išmokų mokėjimas Parlamento nariams, todėl prašau atmesti šį pasiūlymą kaip visiškai nepagrįstą.
<SPEAKER ID="116" NAME="Hans-Peter Martin" AFFILIATION="NI">
(DE) Gerb. pirmininke, L. Cocilovo - visiškai teisus, nes pensijų draudimo fondų klausimu iš tikrųjų susiduriame su privačiais interesais. Tai - privati schema. Pritariu D. Cohno-Bendito nuomonei. Panašu, kad 478 Parlamento nariai bijo atvirai pripažinti savo interesus, tačiau norėčiau priminti, kad visų jų vardus galite rasti tinklalapyje http://www.openeurope.org" .
<P>
Sąraše minimi tiek A. Mölzer - dešiniojo sparno radikalas, tiek P. Rübig - konservatorius, tiek H. Bösch - Biudžeto kontrolės komiteto pirmininkas.
<SPEAKER ID="117" NAME="Martin Schulz" AFFILIATION="PSE">
(DE) Gerb. pirmininke, žinoma, kad galime tęsti diskusijas. D. Cohno-Bendito pasiūlymas perduotas ir sulaukdaugelio komentarų.
<P>
Prašyčiau susitelkti į tai, dėl ko balsuosime, t. y. P. Casacos pranešimą. Nepaisant to, ar tai privatus, ar viešasis fondas, pranešime kalbama apie labai konkretų dalyką, būtent apie tai, kad Parlamentas numato, jog, pirma, nėra jokių teisinių reikalavimų, kad fondo deficitas būtų padengtas subsidijomis, ir, antra, toks deficito subsidijavimas tikrai neįvyks. Fondui nėra pinigų. Tai - esminis klausimas, ir norėčiau paprašyti dėl jo balsuoti.
<SPEAKER ID="118" NAME="Gerard Batten" AFFILIATION="IND/DEM">
Gerb. pirmininke, ar galėčiau atsiliepti į D. Cohno-Bendito ir Hanso-Peterio Martino pastabas? Manau, kad sprendimas - labai paprastas. Mielai prisipažinsiu, kad kartu su kitais 399 nariais esu savanoriškos pensijų kaupimo sistemos dalyvis ir ruošiuosi balsuoti, neatsižvelgdamas į savo interesus ir palaikydamas mokesčių mokėtojų interesus. Kiti 399 nariai gali tiesiog pasielgti taip pat.
<SPEAKER ID="119" NAME="Ewa Tomaszewska" AFFILIATION="UEN">
(PL) Gerb. pirmininke, esu pensijų kaupimo sistemos dalyvir, tai pareikšdama, dar norėčiau pridurti, kad neįsivaizduoju, jog daugiau nei 400 narių dabar galėtų atsistoti ir informuoti apie šį faktą, nes tokiu atveju šiandien balsuoti taptų neįmanoma. Norėčiau pasiūlyti protingą šios padėties sprendimą. Kadangi yra pensijų sistemoje dalyvaujančių dalyvių sąrašas, galime jį tiesiog pridėti, ir manau, kad to užtektų.
<SPEAKER ID="120" NAME="Pirmininkas">
Labai jums dėkojame. Ponios ir ponai, pakaks diskusijų šiuo klausimu. Tęskime sesiją.
<P>
Gerb. G. Titley, jūsų nusiskundimas bus skubiai perduotas Pirmininko biurui su prašymu kuo greičiau į jį atsakyti.
<P>
D. Cohno-Bendito klausimu dėl Darbo tvarkos taisyklių laikymosi norėčiau pasakyti, kad, savaime suprantama, kiekvienas Parlamento narys turi teisę kiekvienu metu informuoti apie savo asmeninius interesus, susijusius su nagrinėjamu klausimu. Todėl daugiau nėra ką pridurti; tie, kurie pageidauja ką nors pridurti šiuo klausimu, gali tai padaryti, o tie, kurie nepageidauja pasisakyti, turi teisę tylėti.
<P>
Tokiu atveju klausimas išspręstas.

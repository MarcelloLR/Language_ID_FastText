<CHAPTER ID="007-03">
3. Subsidiarumo principo gynimas (balsavimas)
<SPEAKER ID="126" NAME="Martin Schulz" AFFILIATION="S&amp;D">
(DE) Ponia pirmininke, norėčiau pakartoti savo prašymą dėl darbo tvarkos:
<P>
(Šurmulys salėje)
<P>
Džiaugiuosi, kad visada sugebu pažadinti kolegas Parlamento narius. Tai naudinga kraujo apytakai.
<P>
Remdamasis Darbo tvarkos taisyklių 177 straipsnio 4 dalies nuostatomis dar kartą prašau, kad balsavimas šiuo klausimu būtų atidėtas ir būtų apsvarstytas rezoliucijos ir balsavimo šiuo klausimu teisėtumas.
<SPEAKER ID="127" NAME="Manfred Weber" AFFILIATION="PPE">
(DE) Ponia pirmininke, ponios ir ponai, pirmiausia norėčiau panagrinėti argumentus dėl procedūros. Norėčiau visiems priminti, kad ką tik balsavome dėl M. Cashmano pranešimo. Šis pranešimas parengtas tebevykstančios Parlamento teisėkūros procedūros metu. Mūsų teisės tarnyba pareiškė, kad tai nėra leidžiama, tačiau socialistai primygtinai pareikalavo jo įvedimo. Nors mes diskutavome dėl spaudos laisvės Italijoje ir atsakingas Komisijos narys paaiškino, kad Europos Sąjunga neturi teisės kištis į šią sritį, socialistams vis tiek atrodė, kad verta pulti S. Berlusconi. Kai tai socialistams paranku, mes neturime teisės kištis, tačiau jei jie nusistatę prieš ką nors, įgaliojimai iškart "atsiranda". Dėl šios priežasties neturėtume jiems nusileisti.
<P>
Vis dėlto antrasis argumentas vertas rimtų diskusijų. Ar mes esame atsakingi už Žmogaus teisių konvenciją? Norėčiau priminti kolegoms Parlamento nariams, kad įsigaliojus Lisabonos sutarčiai Europos Sąjunga taps Žmogaus teisių konvencijos šalimi. Tai reiškia, kad jei Italijos parlamentas turi pagrindo teisėtai nagrinėti šį klausimą, nes Italijos Respublika yra Konvencijos narė, jį taip pat turi pagrindo teisėtai nagrinėti ir Europos Parlamentas, kaip būsima Žmogaus teisių konvencijos šalis.
<P>
Mano trečiasis ir paskutinis argumentas susijęs su tuo, kad esame ne teisininkai, o politikai. Šis sprendimas turi įtakos milijonams žmonių, todėl turėtume dėl jo balsuoti jau šiandien.
<P>
(Plojimai)

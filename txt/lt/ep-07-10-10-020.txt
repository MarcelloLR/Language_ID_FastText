<CHAPTER ID="020">
Moterų žudymas Vidurio Amerikoje ir Meksikoje
<SPEAKER ID="169" NAME="Pirmininkė">
Kitas klausimas - diskusijos dėl Raülo Romevos i Ruedos pranešimo (Α6-0338/2007) Moterų teisių ir lyčių lygybės komiteto vardu dėl moterų žudymo Vidurio Amerikoje ir Meksikoje ir Europos Sąjungos vaidmens kovojant su šiuo reiškiniu (2007/2025(ΙΝΙ)).
<SPEAKER ID="170" NAME="Raül Romeva i Rueda  " AFFILIATION="Verts/ALE">
pranešėjas. - (ES) Ponia pirmininke, nors moterų žudymas yra pasaulinproblema, kai kurios pasaulio dalys dėl šio reiškinio dydžio ir sudėtingumo tapo pavyzdiniu atveju.
<P>
Šios vietos, deja, atspindi daugelį problemų, kurios skirtingai veikia patriarchaline kultūra pagrįstais socialiniais modeliais valdomas visuomenes. Tai pasakytina, pvz., apie Meksiką ir Vidurio Amerikos šalis.
<P>
Faktiškai būtent Meksikoje pradėjo formuotis moterų žudymo samprata, pirmiausia kongreso narės Marcela Lagarde vadovaujamai Specialiojo persekiojimo tarnybai moterų žudymo byloms tirti ir atlikti persekiojimą Meksikos Respublikoje nustačius, kad ši sąvoka reiškia, cituoju, "nusikaltimų žmonijai visumą, kuriuos sudaro nusikaltimai, pagrobimai dingimai, susiję su merginomis ir moterimis institucinio žlugimo srityje".
<P>
Trumpai, nebaudžiamumą skatina būtent teisinės valstybės principo žlugimas. Nors šiuo metu samprata dar tik kuriama, kai kurie pasisako už sąvoką "moterų žudymas", kad ši skirtųsi nuo "žmogžudystės" ...
<P>
Norėčiau paprašyti Parlamente trupučio tylos.
<P>
pranešėjas. - (ES) Dėkoju, ponia pirmininke. Tęsiu.
<P>
Kaip sakiau, nors ši samprata nuolat vystosi, t. y., kai kurių manymu, būtina kalbėti apie moterų žudymą, skirtingai nuo žmogžudystės, ir svarbu, kad tai pabrėžia vieną iš didžiausią nerimą šiuo metu keliančių reiškinių: moterų žudymą tik todėl, kad jos moterys.
<P>
Per paskutinius dvejus metus Europos Parlamentas daug dirbo šiuo klausimu, o rytoj spalio 11 d. plenariniame posėdyje pritarus pranešimui dėl moterų žudymo Vidurio Amerikoje ir Meksikoje ir Europos Sąjungos vaidmens kovojant su šiuo reiškiniu buvo žengtas svarbus žingsnis šiame procese.
<P>
Šis pranešimas taip pat vainikuoja ilgo ir intensyvaus dialogo procesą visuose susijusiuose sektoriuose ir daugeliu frakcijų kompromisų. Iš tiesų norėčiau pasinaudoti šia proga padėkoti visiems šešėliniams pranešėjams už jų paramą pranešti jums, kad šiandien su mumis yra Marjo Searle ir Arsène Van Nierop, Brenda ir Hester, atitinkamai nužudytų Meksikoje, motinos.
<P>
Priėmus šį pranešimą, Europos Parlamentas paseks kitų institucijų pavyzdžiu, kurios jau išreišksavo poziciją šiuo klausimu. Tai jau padarEuropos Taryba ir Jungtinės Tautos, taip pat įvairių šalių Parlamentai ir įvairių šalių vyriausybės ir Parlamentai. Jo turinys rodo nemažą pažangą apibrėžiant problemą ir įtraukiant įvairias šalis prisiimti atsakomybę šiam reiškiniui panaikinti.
<P>
Vienas iš pranešime nurodytų principų - reikalavimas prieš pradedant bet kokią analizę pripažinti daugelio šio nusikaltimo formų ir rūšių.
<P>
Akivaizdu, kad pvz., gausiai aprašyta Juárez miesto byla (daugiau kaip 400 moterų nužudyta po 1993 m.) yra itin susijusi su tuo, kad šiuo atveju kalbama apie pasienio miestą, kuriam būdingos tipinės tokių vietų problemos. Tačiau yra daugelis veiksnių, kuriems reikia sutelkti pastangas ir įgyvendinti integruotas viešąsias politikos sritis.
<P>
Šios politikos sritys yra: prevencija, investicijos į švietimą, siekiant lygybės ir patriarchalinės kultūros panaikinimas; duomenų rinkimo ir kriminalistinio tyrimo tobulinimas; pranešimų apie nusikaltimus palengvinimas ir pagreitinimas; policijos, teisėjų, prokurorų ir gydytojų mokymas apie šios rūšies nusikaltimus; vietos įmonių ir tarptautinių bendrovių, veikiančių šioje vietoje stebėjimas, nes daugelyje jų darbuotojoms sudaromos neįtikėtinai nepalankios sąlygos; įstatymų leidybos reforma ir teisės aktų perkėlimas atitinkamu visuomenės lygiu; ir galiausiai ypatinga parama nukentėjusiosioms ir jų šeimoms.
<P>
Tačiau dėl pastarojo klausimo norėčiau čia pasisakyti ir išreikšti apgailestavimą dėl to, kad daugeliu atvejų nukentėjusiosios susiduria su neapykanta ir net kriminalizuojamas; jų šeimos persekiojamos ir net kaltinamos darančios žalą teigiamam miesto ar šalies įvaizdžiui vien dėl to, kad jos nori didinti problemos supratimą ir dėl noro ir faktinio reikalavimo vykdyti teisingumą.
<P>
Be abejonės, tiesiogiai susijusių šalių valdymo institucijos turi prisiimti pagrindinę ir didžiausią atsakomybę už siūlomų priemonių įgyvendinimą; šiuo atveju, be abejonės kalbama, apie Meksiką ir Vidurio Amerikos šalis.
<P>
Tačiau atsižvelgiant į tai, kad Europos Sąjunga su pirmąja yra sudariusi asociacijos sutartį, kurioje, be kita ko, numatyta nuostata dėl demokratijos ir pagarbos žmogaus teisėms, beje, dėl panašios sutarties deramasi su Vidurio Amerikos regionu, Europos institucijos gali visiškai pagrįstai palaikyti kurią nors pusę ir prisiimti specifinius su šia problema susijusius įsipareigojimus.
<P>
Nėra pagrindo tai vertinti kaip Europos Sąjungos kišimosi į kitos šalies vidaus reikalus, ypač atsižvelgiant į tai, kad nepaisant nemažos pažangos, kaip pripažįstama ir pranešime, pirmiausia teisėkūros srityje, dėl problemos dydžio reikalingos viso pasaulio ir pirmiausia didesnės Europos pastangos ir įsipareigojimai.
<P>
Trumpai tariant tikiuosi, kad po šių mėnesių mums pavyko pasiekti būtiną susitarimo ir konsensuso lygį, kad rytoj balsuojant ši rezoliucija susilauks šio Parlamento daugumos pritarimo ir mes galiausiai aiškiai ir tvirtai pasakysime, ką reiškia kovoti su prievarta prieš moteris, pirmiausia atitinkamuose regionuose.
<SPEAKER ID="173" NAME="Benita Ferrero-Waldner">
Komisijos narė. - Ponia pirmininke, kaip Komisijos narvisų pirma norėčiau padėkoti Moterų teisių ir lyčių lygybės komitetui už tai, kad jis gina moteris ne tik Europoje, bet ir visame pasaulyje.
<P>
Šiandien pristatytas pranešimas vertintinas pasaulinės kovos su lytine prievarta kontekste. Būtent taip vertiname šį klausimą ir esu labai dėkinga pranešėjui Romevai i Ruedai už jo pasisakymą.
<P>
Moterų žudymas yra iš tiesų tragiškas klausimas, apimantis gerokai platesnę prievartos prieš moteris problemą, su kuria privalome kovoti visais lygmenimis, nuo vietinio iki pasaulinio. Norėčiau papasakoti, ką Komisija veikia lytinės prievartos srityje apskritai ir konkrečiai skatindama šio klausimo sprendimą, taikydama mūsų išorės santykių politiką Meksikoje ir Vidurio Azijoje.
<P>
Taip pat jums leidus norėčiau pasakyti keletą žodžių apie visiškai neseniai aplankytą regioną (ne Meksiką). Lankiausi Panamoje, Salvadore, Hondūre ir Nikaragvoje. Man jau yra tekę lankytis Meksikoje ir greičiausiai šią šalį vėl aplankysiu ateinančiais metais.
<P>
Užtikrinu jus, kad Komisija pirmauja savo pastangomis užkirsti kelią moterų prievartai. Primenu, kad 2006 m. kovo 8 d. Komisija priėmplaną, kaip siekti vyrų ir moterų lygybės, kuriame bendrais bruožais kaip pagrindinis tikslas aptariamas visų formų lytinės prievartos panaikinimas.
<P>
Šių metų kovo mėn. priėmėme komunikatą "Lyčių lygybir galių suteikimas moterims vystomojo bendradarbiavimo srityje", kuriame nurodoma, kad bet kokios formos lytinprievarta pažeidžia moterų žmogaus teises ir yra kliūtis lygybei, vystymuisi ir taikai pasiekti.
<P>
Komisija taip pat remia švietimo ir sąmoningumo kėlimo projektus; čia siekiama visų programose dalyvaujančius paauglių elgesio pasikeitimo, prievartos prieš merginas ir moteris atžvilgiu.
<P>
Pvz., kaip minėjau, ką tik grįžau iš Salvadoro, kur aplankiau programą "Pro Jóvenes", skirtoje berniukams ir mergaitėms, bet pirmiausia mergaitėms, kurioms arba yra tekę lankytis vadinamojoje "mara", arba kurios galėjo ten patekti, kad negalėtų taip pasielgti. Ši programa man paliko didžiulį įspūdį.
<P>
Naujajame Europos demokratijos ir žmogaus teisių dokumente taip pat numatoma daugybveiklos lyčių lygybės srityje formų.
<P>
Kalbėdama apie padėtį Meksikoje norėčiau pažymėti, kad ES ir Meksikos santykiai pagrįsti mūsų 1997 m. susitarimu; jo 1 straipsnyje nurodoma, kad žmogaus teisės yra esminis ES ir Meksikos santykių elementas. Tuo pačiu pagrindu abi šalys šiuo laikotarpiu nustat,mano manymu, vaisingą bendradarbiavimą žmogaus teisių ir teisingumo srityse, kuris šiuo metu vykdomas įvairiomis Komisijos parengtomis programomis, kurias įgyvendina Meksikos federalinės valdžios institucijos, bei projektais, kuriuos įgyvendina taip pat ir nevalstybiniai veikėjai ir NVO. Meksikos valdžios institucijos taip pat mus nuolat informuoja apie lytinę prievartą Meksikoje. Todėl žinome, kad daugelis atvejų buvo ištirti, o dėl likusių atžvilgiu atliekamas tyrimas.
<P>
Mano paskutinis pokalbis su naująja Meksikos užsienio reikalų ministre vyko Santo Domingo mieste, kuriame palietėme moterų žudymo klausimą, o aš sužinojau apie Meksikos vyriausybės veiksmus. Jie taip pat yra įtraukę specialųjį patarėją žmogaus teisių klausimais; ši moteris pagrindinį dėmesį skiria būtent šiai sričiai.
<P>
Vidurio Amerikos regione sudėtingiausia padėtis šiuo klausimu yra Gvatemaloje. Mes siekiame šį klausimą spręsti dialogu su valdžios institucijomis ir gausybe veiklos, nukreiptos kovai su prievarta moterų atžvilgiu, rūšių. Prie jų priskiriama ir lyties dimensijos įtraukimas į bendradarbiavimo programas.
<P>
Praėjusių metų kovo mėn. Komisija taip pat surengsvarbią ryšių kampaniją, skirtą jaunimui ir sprendimus priimantiems asmenims dėl būdų užkirsti kelią prievartai moterų atžvilgiu. Kartu pasisakome už nacionalinės Komisijos moterų žudymo klausimu steigimą; ją sudaro vykdomosios, teisminės ir Kongreso pareigūnai; iš viso įtraukiama 18 valstybės institucijų.
<P>
Neseniai atkreipėme dėmesį į įkurtą tarptautinę Komisiją kovai su nebaudžiamumu Gvatemaloje ir reiškiame jai savo paramą. Viena iš šios Komisijos programų teisminei valdžiai paremti, atskira sudėtindalis, skirta moterų žudymui. Visų pirma vadinamosios CEPROM vykdomai veiklai. Tai prezidentui atskaitinga institucija, su kuria esame sudarę bendradarbiavimo susitarimą.
<P>
Taip pat leiskite išreikšti mūsų paramą parengiamiesiems darbams įstatymui pakeisti; įstatymas šiuo metu svarstomas Kongrese ir sudarytų galimybę padaryti baudžiamojo kodekso pakeitimus.
<P>
Pabaigoje norėčiau pasakyti, kad kelionės į Vidurio Ameriką metu pajutau stiprų palaikymą ir teigiamą nusistatymą Europos atžvilgiu šiuo klausimu. Noras stiprinti regioninę integraciją, teigiamas požiūris į bendradarbiavimą ir nuotaikos artėjant deryboms dėl asociacijos sutarties man iš tiesų padarteigiamą įspūdį. Turiu pasakyti, kad buvo labai svarbu įsitikinti, jog net Panama buvo gerokai labiau suinteresuota, nei maniau. Nekantriai laukiu galimybės įtraukti visus šio regiono dalyvius.
<P>
Visų pirma nuvykus į šį regioną perdaviau žinią, kad mums svarbu pasiekti pažangos derybose galiausiai prasidėsiančiame San Jose procese Kosta Rikoje. Šis su politiniu dialogu susijęs klausimas mums svarbus; numatoma parengti bendradarbiavimo programą ir surengti derybas dėl laisvosios prekybos. Tačiau ši programa turėtų būti pakankamai lakoniška.
<P>
Socialinsanglauda - vienas svarbiausių klausimų Lotynų ir Vidurio Amerikoje, o ši programa taip pat labai svarbi.
<P>
Iš tiesų, mūsų įsitikinimu, prievarta tarp jaunimo ir prievarta prieš moteris yra priskirtina prie šios programos, nes privalome padaryti visa, kas įmanoma, prievartai visuomenėje mažinti.
<SPEAKER ID="174" NAME="Anna Záborská">
PPE-DE frakcijos vardu. - (FR) Ponia pirmininke, Komisijos nare, ponios ir ponai, negalime ignoruoti moterų žudymo Vidurio Amerikoje realybės. Daugelyje pasaulio regionų moterys iš esmės prisideda prie vertingiausių žmonijos visuomenės struktūrų. Dėl savo moteriškos intuicijos moterys praturtina mūsų pasaulio suvokimą. Jos padeda žmonių tarpusavio santykius padaryti garbingesnius ir tikresnius.
<P>
Atėjo laikas pasmerkti ir griežtai nubausti visų formų prieš moteris vykdomą prievartą ne tik Vidurio Amerikoje, bet ir keliose Europos Šalyse. Šiuo požiūriu moterų dalyvavimas tvarkant materialinę pagalbą ir paramą šios prievartos aukoms galėtų būti itin svarbus.
<P>
Ponios ir ponai, jei ES valstybės narės galėtų pasiūlyti savo patirtį problemoms spręsti, neturėtume nepasidalyti ir savąja. Todėl aš esu įsitikinusi dvišalio bendradarbiavimo tarp valstybių narių ir Vidurio Amerikos šalių efektyvumu.
<P>
Galiu paliudyti, atvirai kalbant, subtiliai atliktą Moterų teisių ir lyčių lygybės komiteto darbui. Dėkoju pranešėjui R. R. i Romevai už jo politikos jausmą ir bendradarbiavimą. Keletą pakeitimų pateikėme bendru sutarimu. Pritarus šiems pakeitimams galėtume didžiuotis atliktu darbu, galinčiu pagerinti moterų, taigi ir visos Vidurio Amerikos visuomenės padėtį.
<SPEAKER ID="175" NAME="Edite Estrela">
PSE frakcijos vardu. - (PT) Norėčiau pirmiausia pasveikinti pranešėją už puikiai atliktą darbą, už tęstinį dialogą su šešėliniais pranešėjais ir už atvirumą ir pasirengimą priimti pateiktus pasiūlymus. Šiame procese dalyvavo daugelis žmonių ir laikau jį pavyzdiniu.
<P>
Socialistų frakcija ketina paremti pranešimo turinį ir pateiktus pasiūlymus dėl pakeitimo. Žinome, kad kilus bet kokioms problemoms visame pasaulyje, Europoje, Amerikoje, Azijoje, Afrikoje ir kitur, labiausiai kenčia moterys. Moterys kenčia nuo skurdo, socialinės atskirties, prievartos, psichologinės ir psichinės prievartos ir prievartos sukeliančios mirtį. Šiame pranešime nagrinėjama prievarta, sukėlusi daugybės moterų Vidurio Europos šalyse ir Meksikoje mirtį.
<P>
Man teko lankytis Gvatemaloje kartu su pranešėju su Europos Sąjungos ir Vidurio Amerikos delegacija ir išklausyti nuostabą keliančias ataskaitas ir pranešimus, kuriuos pateikdaugelio nevyriausybinių organizacijų pareigūnai. Mums žinoma, kad daug moterų nužudoma Gvatemaloje ir Juárez mieste. Todėl moterų žudymo, kaip nurodoma pranešime, negalima paaiškinti vien tik bendru prievartos klimatu. Būtina atsižvelgti į kontekstą ir į tebesitęsiančią diskriminaciją prieš moteris; manau, kad tai, kad daugeliu atvejų kaltininkai lieka nenubausti, prilygsta tragedijai. Taip pat paminėtina pranešime nurodytas atvejis, kai moterų žudymo aukomis tapo dvi Olandijos pilietės.
<P>
Todėl, nepaisant tam tikros pažangos ir tam tikrų taikytų priemonių, to nepakanka; turime padaryti gerokai daugiau ir pirmiausia turime sukurti efektyvias liudytojų ir nukentėjusiųjų apsaugos priemones, kad nusikaltimo vykdytojai būtų nubausti, o Europos Parlamento misijos šiose šalyse visuomet gali įtraukti šį klausimą į savo darbotvarkę.
<SPEAKER ID="176" NAME="Marios Matsakis">
ALDE frakcijos vardu. - Ponia pirmininke, prievarta prieš moteris Meksikoje ir Vidurio Amerikoje pastaraisiais metais dramatiškai išaugo, o tūkstančiai moterų tapo smurtinių mirčių aukomis; nereti nepaprastai didelio žiaurumo, lytinės prievartos ir kankinimų atvejai.
<P>
Nors daugeliu atvejų šių siaubingų nusikaltimų vykdytojai yra sutrikusios psichikos asmenys, daugeliu atvejų tai susiję ir su organizuotu nusikalstamumu; tai įrodo nusikaltimai, pvz., prekyba žmonėmis, vertimasis prostitucija ir prekyba narkotikais.
<P>
Tenka išties apgailestauti, kad Meksikos ir Vidurio Amerikos šalys įtvirtina teisės viršenybės principą tik tam tikrose srityse, paliekant dar daug erdvės tobulėti, pirmiausia dėl rimtų organizacinio pobūdžio policijos ir teismų sistemų trūkumų arba dėl korupcijos ir nebaudžiamumo.
<P>
Pranešėją Romevą i Ruedą reikėtų sveikinti už tai, kad pranešime pakankamai aiškiai pasisakoma ne tik šių šalių vyriausybėms, bet ir visam pasauliui apie visiškai nepriimtiną aukštą moterų žudymo lygį minėtose valstybėse.
<P>
Kelios pataisos, kurioms šį kartą pritaria pranešėjas, naudingos ir papildo šį pranešimą. Mano frakcija visiškai pritaria šioms pataisoms.
<P>
Tikėkimės, kad Parlamentas absoliučia dauguma balsuos už šį pranešimą ir visiems suinteresuotiems asmenims aiškiai parodys, kad moterų žudymas Vidurio Amerikoje, kaip ir kitose pasaulio šalyse, nusipelno mūsų nedalomo dėmesio ir jį būtina nagrinėti bei pasitelkti drastiškas ir veiksmingas priemones padėčiai pagerinti.
<SPEAKER ID="177" NAME="Eva Lichtenberger">
Verts/ALE frakcijos vardu. - (DE) Ponia pirmininke, esu Meksikos delegacijos narir norėčiau ypač padėkoti Moterų teisių komitetui ir konkrečiai pranešėjui už tai, kad aptarta ir ši problema, galėjusi temdyti daugelį mūsų diskusijų su mūsų kolegomis Meksikoje. Tikiuosi, kad rytoj pavyks užsitikrinti absoliučią daugumą, nes tai išreikštų vieną nuomonę ir pabrėžtų, kaip rimtai mes šią problemą sprendėme.
<P>
Atsižvelgiant į sukrečiančius skaičius, pranešimus dėl liudytojų ir advokatų bauginimo, grasinimų susidoroti ir kankinti, šeimų bauginimo į jokiu būdu nepriimtiną padėtį Europos Sąjunga privalo garsiai kalbėti ir nurodyti šio reiškinio išimtinį pobūdį. Tai ypač dramatiškas pasaulinio reiškinio vystymasis, susijęs su elgesiu su moterimis, kuriam būtina nedelsiant užkirsti kelią XXI a.
<P>
Ši klausimą būtina spręsti per labai draugiškus mūsų santykius su mūsų partneriais atitinkamose šalyse, nes teigiamas pokytis įmanomas tik tuomet, kai moterys gali gyventi be baimės ir agresijos, o už grėsmes, kylančias joms ir nuo kurių nukenčia moterys, yra tinkamai traukiama atsakomybėn.
<P>
Todėl džiaugiuosi visomis čia priimamomis teigiamomis priemonėmis. Mums reikalinga liudytojų apsauga, geresnteisės sistema ir švietimas. Tada mes galėsime, mano manymu, paremti moteris Meksikoje ir Lotynų Amerikoje, norint užtikrinti mums priimtiną moterų apsaugos lygį.
<SPEAKER ID="178" NAME="Eva-Britt Svensson">
GUE/NGL frakcijos vardu. - (SV) Dėkoju, ponia pirmininke. Norėčiau labai padėkoti pranešėjui už puikų darbą, įsipareigojimą ir turimas šios srities žinias ir norėčiau iš karto pasakyti, kad mūsų frakcija šiam pranešimui visiškai pritaria.
<P>
Toks šiuo metu aptariamas moterų žudymas išaugo pirmiausia tose srityse, kur bendrovės investuoja į subrangovų gamyklas ir kur moterys visiškai priklauso nuo vyrų socialinėje, ekonominėje ir visose kitose srityse. Jaunos moterys, dirbančios šiose surinkimo gamyklose, ne tik dažniausiai susiduria su didesne prievarta, tačiau priverstos dirbti tokiomis sąlygomis, kurios sustiprina moterų kaip žemesnės būtybės įvaizdį, todėl jas galima žudyti, kankinti, grobti ir pan. Pasižymėjau Komisijos nurodytas priemones, tačiau taip pat norėčiau, kad Europos Sąjunga šioms šalims parodytų dar tvirtesnį ir didesnį spaudimą. Privalome parodyti, kad visiškai nepriimtina pasirašyti susitarimus dėl pagarbos žmogaus teisėms vykstant žudymams. Turėtume įšaldyti prekybos susitarimus, kol bus įvykdyti mūsų teisėtai iškelti reikalavimai, kol pvz., atitinkamų šalių vyriausybės investuos pakankamai išteklių nusikaltimų vykdytojams surasti ir patraukti atsakomybėn. Toks plataus masto žiaurumas prieš moteris vyksta jau beveik dešimt metų ir ne tik nemažėja, bet ir išaugo, todėl atėjo laikas veikti. Dėkoju.
<SPEAKER ID="179" NAME="José Ignacio Salafranca Sánchez-Neyra" AFFILIATION="PPE-DE">
(ES) Ponia pirmininke, norėčiau taip pat padėkoti pranešėjui už jo darbą ir pirmiausia už norą išreikšti neatimamą ir nekintamą Parlamento įsipareigojimą sprendžiant rimtą ir skubią prievartos prieš moteris problemą.
<P>
Džiaugiuosi tuo, kad nuo pat darbo komitete pradžios šis pranešimas buvo geriau suderintas, mažiau globojantis ir įgijo tinkamą perspektyvą, nes, deja, prievarta prieš moteris neapsiriboja vienu regionu, viena šalimi ar vienu žemynu, tačiau yra pasaulinio ir visuotinio pobūdžio, todėl mes turėtume į tai atsižvelgti būsimame Parlamento darbe.
<P>
Deja, ir galbūt skirtingomis aplinkybėmis šis reiškinys nesvetimas ir Europos Sąjungai. Norėčiau pasakyti pernelyg nesileisdamas į smulkmenas, kad vien mano šalies statistikos duomenys šiurpina: teismams perduota 166 000 bylų, praėjusiais metais sulaikyta 48 000 žmonių (po vieną kas dvylika minučių) ir nužudyta beveik 70 moterų; paskutinis toks atvejis įvyko vakar, kai moteriai gerklę perpjovjos partneris.
<P>
Manau, kad šie siaubingi statistikos duomenys, ponia pirmininke, turėtų paskatinti mus susimąstyti dėl mūsų Parlamento vaidmens; mano manymu, tai nėra teismas, kuris baudžia ir dogmatiškai kalba, o institucija su savo efektyviomis strategijomis siekti bendru sutarimu su mūsų kolegomis ir dialogo pagrindu bendradarbiavimo ir tinkamos praktikos sprendimų šiam procesui panaikinti.
<P>
Dėl Meksikos, kuri yra labai reikšminga ir nurodyta šiame pranešime: tai šalis, kuri pasižymi aukštu smurto lygiu apskritai, nuo kuriuo taip pat yra nukentėję Europos Sąjungos piliečiai, su kurių šeimomis šiandien esame. Tačiau taip pat turime pripažinti, kad ši visuomenkovoja, nėra patenkinta dabartine padėtimi ir tvirtai siekia įveikti šią problemą, mobilizuojant valstybės valdžios institucijas, federalines institucijas, vietos savivaldos institucijas bei visą visuomenę ir jos politines partijas, todėl, ponia pirmininke, pranešime pripažįstama padaryta pažanga.
<P>
Pabaigoje norėčiau pasakyti, kad svarbu paprašyti Komisijos greitai ir ambicingai sudaryti žmogaus teisių veiksmų planą, ponia pirmininke. Pabaigoje norėčiau pasakyti, kad prievarta prieš moteris yra piktnaudžiavimo problema, bailumo problema, tolerancijos stokos problema ir visų pirmiausia, ponia pirmininke, tai baimtaikiai įgyvendinti savo valią ir protą, atsižvelgiant į argumentus, taikiai, o ne pasitelkus prievartą.
<SPEAKER ID="180" NAME="Zita Gurmai" AFFILIATION="PSE">
(HU) Ponia pirmininke, ponia Komisijos nare, ponios ir ponai, norėčiau padėkoti R. Romevai i Ruedai už jo pranešimą, nes jame sprendžiama svarbi problema. Man malonu, kad jis, mūsų kolega, taip rimtai vertina moterų padėtį.
<P>
Prievarta prieš moteris yra žmogaus teisių pažeidimas, užkertantis kelią moterims pasinaudoti savo pagrindinėmis teisėmis. Todėl tai yra viena iš didžiausių pasaulyje kliūčių lyčių lygybei. Šio reiškinio dydis skiriasi, tačiau jo esama visame pasaulyje, todėl būtina imtis pasaulinių veiksmų, laikantis Visuotinės žmogaus teisių deklaracijos.
<P>
Pačios valstybės, šiuo atveju Meksika, atsako už savo piliečių laisvės ir saugumo pagarbą ir kūrimą, todėl jos privalo užtikrinti tam reikiamas priemones prievartai prieš moteris užirsti kelią, nušviesti ir nubausti net jei prievarta pasitaiko šeimoje.
<P>
Labai teigiamai vertinu teisines priemones, kurių Meksika ėmėsi, siekiant vyrų ir moterų lygybės. Tačiau kova su prievarta prieš moteris negali apsiriboti teisinių priemonių naudojimu, nes šiam sudėtingam reiškiniui reikalingas sudėtingas elgesys, teisinės, administracinės, prevencinės, patariamosios, aukų paramos, dialogo ir priežiūros užduotys ir įsipareigojimai konkrečios šalies atveju.
<P>
Europos Sąjunga keletu kartų įsipareigojusi užtikrinti visuotinę lygybę ir apibrėžusi priemonių planą 2006-2010 m., kurį paskelbEuropos Komisija ir kurį Komisijos narys nurodė, kaip vieną iš pagrindinių prioritetų bei prievartos prieš moteris sustabdymas - viso to negalima palikti tyloje, susidūrus su tokiais žiaurumais.
<P>
Formuojant išorinius santykius pokyčius žmogaus teisių ir moterų lygybės srityje būtina laikyti pabrėžiamais kriterijais. Pranešimas puikus ir rekomenduoju jį priimti.
<SPEAKER ID="181" NAME="Ilda Figueiredo" AFFILIATION="GUE/NGL">
(PT) Negalime išlikti abejingi prievartai prieš moteris bet kurioje pasaulio dalyje, pirmiausia mūsų šalyse. Todėl ypač daug dėmesio skiriame šiai rimtai problemai Meksikoje ir kai kuriose Vidurio Amerikos šalyse, kur vis dar pasitaiko moterų žudymo, kurios negalima priskirti vien tik bendram prievartos klimatui. Kaip žinome, taip pat reikalinga atsižvelgti į diskriminaciją vietos socialiniame ir ekonominiame kontekste, kuris yra nepalankus moterims ir yra net blogesnis vietos moterims, gyvenančioms rimtame skurde ir ekonominėje priklausomybėje ir taip pat susiduriančioms su nusikalstamų grupių problema.
<P>
Šiuo atveju taip pat skelbiame solidarumą su moterimis, tokios prievartos aukomis ir prisidedame prie raginimą užtikrinti moterų teises ir gerbti jų orumą; suprantama, remiame savo kolegos Parlamento nario R. R. i Romevos pranešimą.
<SPEAKER ID="182" NAME="Maria Badia i Cutchet" AFFILIATION="PSE">
(ES) Ponia pirmininke, pirmiausia norėčiau pasveikinti pranešėją su šiuo pranešimu. Norėčiau pabrėžti keletą jame nurodytų klausimų ir atkreipti dėmesį į vieną, mano manymu, trūkstamą dalyką.
<P>
Norint laimėti kovą su moterų žudymu ir nebaudžiamumu, turime pulti vienu metu keliomis kryptimis. Trumpuoju laikotarpiu turime panaikinti teisės aktuose įtvirtintą diskriminaciją, palengvinti pranešimų apie nusikaltimus teikimo tvarką ir nukentėjusiųjų, liudytojų ir jų šeimos narių apsaugos priemones, pagerinti teismų ir įkalinimo įstaigų sistemas.
<P>
Šioje srityje sutinku, kad Europos Sąjunga turi būti pasirengusi visiškai bendradarbiauti su šiomis šalimis, norint įveikti moterų teisių įgyvendinimo sunkumus ir delsimus teisėkūros srityje, skatinti ratifikuoti tarptautinius susitarimus žmogaus teisių apsaugos srityje ir remti nacionalinių teisės aktų šioje srityje tikslinimą ir atnaujinimą. Todėl paremsiu R. Obiolso ir E. Estrelos pakeitimus šioje srityje.
<P>
Norint pagerinti padėtį ilguoju laikotarpiu, reikalinga skatinti vertybių mokymą, pasitelkus lyčių lygybės ir švietimo kampanijas bei didinanti suvokimą nuo pat vaikystės mokyklose, norint skatinti socialinę sąmonę, kuri užkirstų kelią prievartai prieš moteris ir valstybės valdymo institucijų vykdomai aukų stigmatizacijai.
<P>
Mano manymu, konkrečiai nepaminėtas tik švietimo klausimas. Manau, visos mūsų dedamos pastangos šia linkme mažai teprisidės mažinant šią visuomenės dėmę, kurios neturėtų būti XXI a. visuomenėje.
<SPEAKER ID="183" NAME="Benita Ferrero-Waldner" LANGUAGE="DE">
Ponia pirmininke, nuoširdžiai dėkoju už šias išties svarbias diskusijas; ypač nuoširdžiai norėčiau padėkoti pranešėjui.
<P>
Kaip esu sakiusi visai neseniai, man, kaip moteriai ir Išorės santykių ir Europos kaimynystės politikos Komisijos narei, šis klausimas itin svarbus, todėl visiškai pagrįstai galiu teigti (kaip sakiau nuo pat pradžių), kad tai bendra problema, kuri, deja, aktuali mums visiems ir visose šalyse. Ne išimtis ir Europos Sąjunga, bet tai dar aktualiau neturtingoms šalims, šalims, neturinčioms tinkamų socialinių ir ekonominių pagrindų, šalims, pirmiausia stokojančioms efektyvios policijos sistemos (vadinasi, sunkumai kyla et nustatant nusikaltimus) ir daugeliu atvejų - efektyvios teismų sistemos. Galiausiai, tai irgi labai svarbu. Mums taip pat žinoma, kad daugelyje paminėtų šalių, pvz., Vidurio Amerikoje ir Meksikoje, vis dar susiduriama su korupcija, o mafijos organizacijos kai kuriais atvejais bendradarbiauja su vadovaujančiais teismų pareigūnais, todėl nusikaltimų atkleidimo rodiklis vis dar labai nedidelis.
<P>
Sutinku su daugeliu šiandien išsakytų teiginių: pirmiausia teisėkūros priemonėmis ir, antra, įgyvendinimo priemonėmis. Be to, galiu pakartoti, kad Komisija jau taiko programas ir dirba šiais klausimais. Tačiau taip pat būtina atsižvelgti į laiko faktorių. Deja, šio reiškinio per vieną dieną panaikinti neįmanoma; jį galima suvaldyti tik socialinio, ekonominio vystymosi kontekste. Tenka apgailestauti, kad mums su šiuo reiškiniu dar reikės kurį laiką kovoti.
<P>
Be abejonės, būtina imtis prevencinių priemonių; ką tik pabrėžiau "Pro Jóvenes" pavyzdį, nes ši programa yra labai įdomi. Ponios ir ponai, jei jums kada teks sugrįžti į Salvadorą ar Gvatemalą, bet pirmiausia Salvadorą, siūlyčiau patiems pažiūrėti. Tai teikia bent šiokios tokios vilties.
<P>
Galiu tik patvirtinti, kad mes, be abejonės, ir toliau tęsime savo programas bei toliau vystysime neabejotinai kritinį dialogą su Meksika, tačiau esu pasirengusi sutikti su tuo, kad, kaip nurodJ. I. Salafranca Sánchez-Neyra, pati Meksika turi būti pasirengusi šią problemą įveikti ir imtis veiksmų šioje srityje. Reikalas tas, kad nusikaltimus išaiškinus pernelyg vėlai yra labai sudėtinga nustatyti visus šio įvykio aspektus. Todėl taip pat labai svarbu pasitelkti visus atitinkamus moderniųjų policijos technologijų metodus, nes nustatymas yra pirmas veiksnys, o teisingumas - antrasis ir, be abejonės, taip pat labai svarbus yra bendrojo nediskriminavimo visuomenėje klausimas.
<P>
Galiu tik užtikrinti jus, kad šiuo klausimu esu visiškai jūsų pusėje.
<SPEAKER ID="184" NAME="Pirmininkė">
Diskusijos baigtos.
<P>
Balsavimas vyks rytoj, ketvirtadienį, 2007 m. spalio 11 d.
<P>
Rašytiniai pareiškimai (pagal Darbo tvarkos taisyklių 142 straipsnį)
<SPEAKER ID="771" NAME="Zita Pleštinská  " AFFILIATION="PPE-DE">
raštu. - (SK) 2007 m. kovo 8 d. Tarptautinės moters dienos proga Europos Parlamento Moterų teisių ir lyčių lygybės komitetas pradėjo prievartos prieš moteris panaikinimo kampaniją.
<P>
Pranešimas dėl moterų žudymo Meksikoje ir Vidurio Amerikoje yra bendros iniciatyvos dalis, kuria siekiama visame pasaulyje panaikinti prievartą prieš moteris. Būtent šiose šalyse smurtinių mirčių skaičius per paskutinius metus reikšmingai išaugo.
<P>
Kaip matyti iš oficialiųjų Meksikos statistikos duomenų, 1999-2006 m. nužudyta 6 000 merginų ir moterų. Didžiausią nerimą kelia daugiausia statistikos duomenys iš šalių, kurioms būdinga giliai įsišaknijusi visuomenės ekonominnelygybė, pirmiausia tose, kur moterys tradiciškai ekonomiškai priklauso nuo vyrų: šalyse, pvz., Gvatemaloje, Salvadore, Hondūre (trečiojoje skurdžiausioje Pietų Amerikos šalyje) ir Nikaragvoje.
<P>
Moterų žudymas Juárez mieste ir Gvatemaloje kelia ypač didelį nerimą, todėl džiaugiuosi šios dienos diskusijomis. Esu įsitikinusi, įvertinti priimtas priemones ir Meksikos valdžios institucijų patirtį, padėsiančią kovoti su prievarta prieš moteris ES ir Pietų Amerikoje, pavyks tik išsamia šios problemos analize, kuri turėtų būti atlikta iki 2008 m. aukščiausio lygio ES ir Lotynų Amerikos bei Karibų šalių susitikime Limoje.
<P>
Būtina sustiprinti dedamas pastangas moterims nuo visų rūšių prievartos apsaugoti.
<SPEAKER ID="770" NAME="Richard Seeber  " LANGUAGE="DE">
Pažangos sprendžiant moterų žudymo ir nusikaltimo vykdytojų nebaudžiamumo Meksikoje ir Vidurio Amerikoje srityje nepavyko pasiekti ir nepaisant didžiulių įdėtų pastangų, todėl Meksikos ir Vidurio Amerikos šalių vyriausybės turėtų stiprinti savo pastangas užkirsti kelią ir nustatyti moterų žudymo ir kitus prievartos prieš moteris atvejus.
<P>
Todėl norėčiau paprašyti Vidurio Amerikos šalių vyriausybių sustiprinti maquiladora bendrovių (veikiančių subrangos pagrindu) socialinės atsakomybės taikymo priežiūrą. Be to, Europos lygių galimybių ir lygių vyrų ir moterų teisių principai turi prisidėti stipriau siekiant aktyvios ES žmogaus teisių politikos.
<P>
Todėl raginu Komisiją pateikti pasiūlymą kuo geriau koordinuoti įvairias iniciatyvas, skirtas kovoti su moterų žudymu su vietos valdžios ir kitomis institucijomis. Būtina panaudoti visas turimas išorės politikos priemones. Todėl paprašyčiau Komisijos ir valstybių narių sustiprinti savo veiksmus siekiant patikrinti, kaip laikomasi nuostatų dėl demokratijos ir žmogaus teisių pagal galiojančius ir sudarytus bet neįsigaliojusius susitarimus.
<P>
Derybų dėl asociacijos sutarties su Vidurio Amerikos šalimis metu reikėtų atlikti įtakos lyčių lygybei įvertinimą, kaip įtakos tvariai plėtrai dalį. Europos žmogaus teisių politika, pirmiausia žmogaus teisių srityje, neturi būti siejama su ekonominių ir geopolitinių interesų rezultatais.

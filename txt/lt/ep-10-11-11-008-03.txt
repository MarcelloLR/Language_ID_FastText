<CHAPTER ID="008-03">
3. Alternatyvaus investavimo fondų valdytojai (
<SPEAKER ID="125" NAME="Jean-Paul Gauzès" LANGUAGE="FR">
Pone pirmininke, ponios ir ponai, balsavimas, kuriame ketinate dalyvauti, susijęs su vienu svarbiausių Europos atsako į finansų krizę elementų, būtent alternatyvaus investavimo fondų reguliavimu, įskaitant rizikos draudimo fondus ir privataus kapitalo fondus.
<P>
Šis kompromisinis dokumentas, šis kompromisinis tekstas buvo ilgai rengiamas. Mums pavyko pasiekti bendrą susitarimą, ir štai dabar Ekonomikos ir finansų reikalų tarybos pirmininko akivaizdoje norėčiau atiduoti duoklę Tarybai pirmininkaujančiai Belgijai, kuri tiesiogiai ir pastebimai įsitraukį šio klausimo sprendimą, visų pirma ministrui aktyviai dalyvaujant pagrindiniuose trišaliuose dialoguose, taip pat norėčiau padėkoti Komisijos nariui M. Barnier, kurio darbas buvo ypač naudingas.
<P>
Galiausiai taip pat norėčiau padėkoti savo kolegoms šešėliniams pranešėjams, Sekretoriato darbuotojams ir ekspertams, kurie mums pagelbėjo. Šis darbas užtruko daugiau negu keturiolika mėnesių, ir buvo 1 690 pakeitimų. Buvo daug darbo, bet manau, kad šiandien pasiūlėme tekstą, kuris Tarybai pirmininkaujančios Belgijos dėka žymi reikšmingą žingsnį į priekį Europos finansų reguliavimo srityje.

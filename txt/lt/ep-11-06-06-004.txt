<CHAPTER ID="004">
Pirmininko pranešimai
<SPEAKER ID="009" NAME="Pirmininkas">
Ponios ir ponai, birželio 4 d. pažymėjome 22-ąsias dviejų svarbių įvykių metines. Šią dieną 1989 m. Kinijos Liaudies Respublikos institucijos susidorojo su Tiananmenio aikštėje protestavusiais asmenimis - protestai baigėsi kraujo praliejimu. Visi tai prisimename.
<P>
Tą pačią dieną prieš 22 metus Vidurio ir Rytų Europoje, Lenkijoje, įvyko pirmieji pusiau laisvi parlamento rinkimai, kuriuose laimėjo demokratinės opozicijos kandidatai - jiems atiteko beveik visos vietos, dėl kurių buvo galima balsuoti laisvai. Iš šių vietų, dėl kurių buvo galima balsuoti laisvai, demokratinopozicija Senate laimėjo visas vietas, išskyrus vieną. Jie laimėjo visas likusias vietas ir Seime, ir Senate.
<P>
Šios dvejos metinės mums primena, kaip Europa pasikeitir kaip mums, europiečiams, su minimaliomis netektimis pavyko pasiekti pokyčių Vidurio ir Rytų Europoje, kurių kulminacija buvo Rytų ir Vakarų Europos susivienijimas.
<P>
° ° ° °
<P>
Ponios ir ponai, dabar pranešiu labai svarbią informaciją. Per ką tik pradėtą mėnesinę sesiją iš anksto neįspėjus įvyks priešgaisrinės apsaugos pratybos. Panašios pratybos įvyks per trumpąją birželio mėn. sesiją Briuselyje. Išsamią informaciją gavote e. paštu. Visi gavote e. laišką, kuriame paaiškinama, ką daryti, kai suskambės skambutis. Nežinome, kada jis suskambės, bet turėtume susipažinti su nurodymais ir išgirdę skambutį jais vadovautis. Po kelių minučių e. paštu jums nusiųsiu dar vieną priminimą ir išsamius nurodymus, ką daryti, kai suskambės skambutis, ir ką jis reiškia. Visa ši informacija bus e. laiške.
<P>
° ° ° °
<P>
Taip pat norėčiau jus informuoti, kad S. Koch-Mehrin man pranešapie savo atsistatydinimą iš Europos Parlamento pirmininko pavaduotojos pareigų nuo 2011 m. gegužės 11 d. Remdamasis Darbo tvarkos taisyklių 18 straipsniu, šią pareigybę skelbiu laisva.

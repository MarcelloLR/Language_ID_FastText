<CHAPTER ID="009">
Europos palydovinės navigacijos programos ("EGNOS" ir "Galileo") (pasirašymas)
<SPEAKER ID="253" NAME="Pirmininkas">
Gerb. einantis Tarybos Pirmininko pareigas, Komisijos nary, ponios ir ponai, per šį viešą teisinės priemonės "Galileo" programai pasirašymą, mes pabrėžiame Europos palydovinėms navigacijos programoms "EGNOS" ir "Galileo" teikiamą svarbą. Šiandien pasirašomas reglamentas yra signalas, primenantis, kad daugelio tikslų galima pasiekti tik Europos Sąjungos struktūroje, o ne atskirai veikiant pavienėms valstybėms narėms. "EGNOS" ir "Galileo" gali suteikti ir suteiks Europos Sąjungai priemones sukurti Europos alternatyvą ir papildymą kitoms sistemoms. Tuo pačiu metu jos leis mums padidinti mūsų pramonės konkurentiškumą pagrindinėse strateginėse technologijų srityse.
<P>
"Galileo" turi apimti 30 palydovų tinklą ir valdymo iš žemės infrastruktūrą. Šiandien pasirašomo reglamento tekstas buvo priimtas per derybas tarp Europos institucijų, kurios pasieksėkmingo susitarimo per pirmąjį svarstymą.
<P>
Institucijos rado sprendimus, leidusius sukurti labai sudėtingą techninę sistemą, tam ypač padėjo susitarimas dėl Bendrijos teikiamo 3,4 mlrd. EUR finansavimo. Todėl "Galileo" vėliausiai gali būti pradėtas naudoti nuo 2013 m.
<P>
Kaip Europos Parlamento pirmininkas, norėčiau išreikšti savo didelę padėką Pramonės, mokslinių tyrimų ir energetikos komiteto pirmininkei Angelikai Niebler ir Europos Parlamento pranešėjai Etelkai Barsi-Pataky už jų sėkmingas pastangas, taip pat ir pirmininkaujančiajai Slovėnijai už jos reikšmingą indėlį į šią labai svarbią strateginę bylą.
<P>
(Plojimai)
<P>
Taip pat tikiuosi, kad šis viešas pasirašymas išryškins tai, kad mes ketiname ir toliau energingai bei atkakliai dirbti, kad pasiektume apčiuopiamos pažangos mūsų gyventojams. Ačiū, kad esate čia šiandien, ir dėkoju už jūsų dėmesį.
<P>
Dabar kviečiu Tarybos atstovą Jean-Pierre Jouyet kreiptis į mus.
<P>
(Plojimai)
<SPEAKER ID="254" NAME="Jean-Pierre Jouyet" LANGUAGE="FR">
Gerb. pirmininke, gerb. Komisijos nary, ponios ir ponai, dabar bus galima užtikrinti tikslų padėties ir laiko nustatymą su palydovine radijo navigacine sistema, kurią parengEuropos Sąjunga ir Europos kosmoso tyrimų agentūra. Norėčiau kartu su jumis, gerb. pirmininke, padėkoti pirmininkaujančiajai Slovėnijai, kuri sėkmingai pasiekšio sudėtingo susitarimo. Taip pat norėčiau padėkoti Pramonės, mokslinių tyrimų ir energetikos komiteto pirmininkei A. Niebler, jūsų pranešėjai ir tiems Europos Parlamento nariams, kurių dėka tapo galima priimti šį reglamentą.
<P>
Šiandien priimdami šį reglamentą dėl "Galileo", mes žengiame svarbų žingsnį pirmyn. Tai leis mums išdėstyti viešojo sektoriaus finansuotą pasaulinę palydovinę padėties nustatymo sistemą. Kaip sakH. G. Pöttering, ši sistema remiasi 30 palydovų ir antžeminių stočių junginiu ir suteiks vartotojams daugelyje sektorių informaciją apie jų vietą. Todėl daugeliui mūsų gyventojų tai yra Europos atliktos tikros pažangos ženklas.
<P>
Ši sistema ne tiktai užtikrins mūsų nepriklausomybę, suteikdama signalą, kuris galėtų pakeisti JAV GPS signalą, pavyzdžiui, tada, kai ta paslauga neveikia, bet ji taip pat teiks paslaugas, kurios nėra šiuo metu pasiekiamos per GPS: žmonių padėties nustatymas nelaimės atveju, o tai taip pat svarbu Europos atliekamam vaidmeniui dėl jos gyventojų, arba gyvybės apsaugojimo paslauga, ypač tinkanti skrydžių eismo valdymui. Todėl "Galileo" atneš apčiuopiamų rezultatų į mūsų gyventojų kasdienį gyvenimą.
<P>
Europos Komisija, Komisijos narys ir Europos kosmoso tyrimų agentūra pradėjo atrankos procesą bendrovėms, kurios gaus lėšas įgyvendinti šią sistemą; "Galileo" sukūrimas, be abejo, yra labai svarbus Europos pramonės konkurentiškumui.
<P>
Bendrai "Galileo" programos valdymas bus paskirtas Parlamento ir Tarybos politinei kontrolei. Galite būti užtikrinti, kad pirmininkaujančioji Prancūzija yra pasiryžusi glaudžiai bendradarbiauti su Europos Parlamentu; ji siūlo, kad "Galileo" tarpinstitucingrupė, GIP, apimanti tris Europos Sąjungos institucijas - Komisiją, Parlamentą ir Tarybą - susitiktų kiek galima greičiau ir aptartų sėkmingam šios Europos Sąjungai svarbios programos įgyvendinimui būtinas sąlygas.
<SPEAKER ID="255" NAME="Pirmininkas">
Labai jums ačiū, gerb. Ministre. Dabar J. P. Jouyet ir aš pasirašysime "Galileo" reglamentą, ir norėčiau paprašyti Komisijos narės B. Ferrero-Waldner, Pramonės, mokslinių tyrimų ir energetikos komiteto pirmininkės Angelikos Niebler ir pranešėjos Etelkos Barsi-Pataky žengti į priekį ir prisijungti prie mūsų.
<P>
("Galileo" reglamento pasirašymas)
<P>
(Plojimai)

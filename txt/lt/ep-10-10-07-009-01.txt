<CHAPTER ID="009-01">
1. 2008 m. biudžeto įvykdymo patvirtinimas: Europos policijos koledžas (CEPOL) (
<SPEAKER ID="125" NAME="Véronique Mathieu" LANGUAGE="FR">
Pone pirmininke, ponios ir ponai, tai, kad po balsavimo visais balsais Biudžeto kontrolės komitete šiandien jums siūlome nepritarti biudžeto įvykdymui, yra labai svarbu mūsų institucijai.
<P>
Pirma, noriu jums priminti kitų reguliavimo agentūrų profesionalumą ir pastangas, dedamas siekiant atitikti gero administravimo standartus. Šios pastangos neturėtų būti juodinamos blogu Europos policijos koledžo (CEPOL) pavyzdžiu. Būtent todėl dabartinėmis aplinkybėmis Parlamentas, kaip biudžeto tvirtinimo institucija, turi prisiimti savo įsipareigojimus ir atsisakyti patvirtinti 2008 finansinių metų CEPOL biudžeto įvykdymą.
<P>
Taigi Parlamentas negali priimti rimtų buvusio direktoriaus vadovavimo trūkumų ir, dar svarbiau, negalima nepaisyti to, kad valdyba nesilaiksavo įsipareigojimų ir nepatvirtino reikalingų priemonių.
<P>
Galiausiai, atsižvelgiant į tai, kad koledžas susiduria su didelėmis problemomis nuo 2006 m. ir kad pažanga nebus pasiekta iki 2014 m., nebegalima koledžui skirti net devynerių metų tinkamam gero administravimo lygiui pasiekti.
<P>
Baigdama norėčiau padėkoti šešėliniams pranešėjams už jų darbą šiuo klausimu.

<CHAPTER ID="015">
Darbų programa
<SPEAKER ID="019" NAME="Pirmininkas">
Galutinis šios dalinės sesijos darbotvarkės projektas, parengtas Pirmininkų konferencijos 2008 m. balandžio 3 d. posėdyje, remiantis 130 ir 131 procedūrų taisyklėmis, išplatintas. Projekte pareikalauta šių pakeitimų.
<P>
Ketvirtadienis:
<P>
Socialistų frakcija Europos Parlamente pareikalavo, kad gerb. A. Jäätteenmäki pranešimas dėl Europos ombudsmeno statuso būtų atidėtas iki kitos dalinės sesijos Strasbūre ir balsavimo laikas būtų perkeltas į 11 val.
<SPEAKER ID="020" NAME="Hannes Swoboda">
PSE frakcijos vardu. - (DE) Gerb. Pirmininke, mes tikrai to pageidaujame. Tačiau ne dėl to, kad pranešimas būtų blogas - savo frakcijos vardu norėčiau pasveikinti pranešėją su labai geru pranešimu - bet vienas ar du svarbūs klausimai dar neišspręsti. Norėtume, kad juos būtų galima ramiai aptarti. Be to, kaip ką tik pasakPirmininkas, jei Parlamento nariai sutiktų, galėtume balsuoti 11 val.
<P>
Gerb. Pirmininke, dėl įprastos tvarkos taip pat norėčiau pranešti kolegoms Parlamento nariams, kad aš rytoj siūlysiu, jog balsavimas už pranešimą dėl FYROM arba Makedoniją irgi būtų atidėtas iki posėdžio Strasbūre. Rytoj pateiksiu priežastis, o dabar tik norėjau apie tai pranešti kolegoms. Šiame pranešime taip pat neišspręstas vienas nedidelis klausimas. To pageidauja mūsų frakcija.
<SPEAKER ID="021" NAME="Pirmininkas">
Ar kas nors norėtų pasisakyti už šį pasiūlymą?
<SPEAKER ID="022" NAME="Ingo Friedrich">
PPE-DE frakcijos vardu. - (DE) Gerb. Pirmininke, reikia pripažinti, kad gerb. H. Swobodos pastaba buvo trumpa, bet tiksli. Tikrai yra vienas ar du neišspręsti klausimai, todėl aš irgi esu už balsavimo atidėjimą.
<SPEAKER ID="023" NAME="Pirmininkas">
Kas pasisakys prieš pasiūlymą?
<SPEAKER ID="024" NAME="Andrew Duff">
ALDE frakcijos vardu. - Gerb. Pirmininke, komitetas visais 19 balsų pritarA. Jäätteenmäki pranešimui, kad reikia didinti ombudsmeno teises.
<P>
Šį klausimą mes kurį laiką svarstėme. Man keista ir liūdna, kad PSE ir PPE-DE frakcijos staiga tapo neryžtingos spręsdamos šį svarbų ombudsmeno klausimą.
<P>
Parlamento skaidrumas priklauso nuo Europos ombudsmeno statuso pagerinimo. Pirmininkaujančioji šalis reikalauja, kad greitai išspręstume šį klausimą, ir aš norėčiau paraginti Parlamentą tęsti darbą pagal nustatytą darbotvarkę.
<P>
(Parlamentas pritarSocialistų frakcijos Europos Parlamente pasiūlymui).
<SPEAKER ID="025" NAME="Pirmininkas">
Taigi darbų programa priimta.

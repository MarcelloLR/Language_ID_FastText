<CHAPTER ID="009-03">
3. Lisabonos sutarties finansiniai aspektai (
<P>
- Prieš balsavimą
<SPEAKER ID="098" NAME="Catherine Guy-Quint" LANGUAGE="FR">
Gerb. pirmininke, ponios ir ponai, jus šiek tiek nuvilsiu savo trumpa kalba. Pirmiausia norėčiau atlikti techninio pobūdžio pataisymą, susijusį su 16 skyriaus 2 išnaša; paskutinis skaičius yra "2021", o ne "2022". Tai aritmetikos klausimas.
<P>
Taip pat norėčiau tarti keletą politinio pobūdžio žodžių norėdama pirmiausia padėkoti visiems tiems, kurie mane rėmrašant šį pranešimą - jums gali pasirodyti, kad jis yra išskirtinai techninio pobūdžio, bet jis yra itin politinis. Labai svarbu, kad mūsų Parlamentas balsuotų už šį pranešimą, kadangi jame paaiškinamos Parlamento, kaip biudžeto valdymo institucijos, būsimosios biudžetinės galios.
<P>
Dažnai balsuojate dėl biudžeto kaip valdymo priemonės, kai iš tikrųjų jis sudaro pačią politikos esmę ir Parlamento vaidmuo priklauso nuo jo įgyvendinimo. Kaip tik tai mes ir norėjome atskleisti šiuo pranešimu; tikiuosi, kad jūs jį vieną dieną perskaitysite. Tačiau leiskite man pasakyti, kad naujieji Europos Parlamento nariai turės gerai jį suprasti ir suvokti, kad Europos politika reikalauja biudžetinės drąsos, ir būtent nuo šios drąsos - o jos, tikiuosi, ir visi jie, ir mes turėsime - priklauso Europos Sąjungos ateitis.
<P>
(Aplodismentai)

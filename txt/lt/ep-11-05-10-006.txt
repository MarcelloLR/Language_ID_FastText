<CHAPTER ID="006">
2009 m. biudžeto įvykdymo patvirtinimas (diskusijų tęsinys)
<SPEAKER ID="039" NAME="Pirmininkė">
Kitas klausimas - bendrų diskusijų dėl 2009 m. biudžeto įvykdymo patvirtinimo tęsinys.
<SPEAKER ID="040" NAME="Monica Luisa Macovei" AFFILIATION="PPE">
Ponia pirmininke, pirmas klausimas, kurį noriu aptarti, tai mūsų susirūpinimas dėl Europos agentūrų veikimo. Tai yra susirūpinimą keliančios sritys, kuriose ateityje reikia pokyčių siekiant užkirsti kelią ir išvengti blogo valdymo, pažeidimų, sukčiavimo, interesų konfliktų ir galiausiai netinkamų išlaidų.
<P>
Vienas iš mūsų rūpesčių - skaidrumas institucijose. Visos ES agentūros savo svetainėse turėtų paskelbti visų bent per pastaruosius trejus metus sudarytų sutarčių sąrašą, o Komisijos pareiga turėtų būti įtraukti šią informaciją į savo finansų skaidrumo sistemą. Skaidrumas taip pat reikalingas darbuotojų rotacijai tarp agentūrų ir aš paprašiau pateikti visų darbuotojų, kurie pereina dirbti iš vienos agentūros į kitą, apžvalgą.
<P>
Antra susirūpinimą kelianti sritis - interesų konfliktai, ir dauguma mano kolegų Parlamento narių tai jau nurodė. Tinkamam dabartinių ir galimų interesų konfliktų valdymui ES agentūrose reikia skirti daug pastangų, ir turime užkirsti kelią tokiems atvejams, kokių buvo Europos vaistų agentūroje, turime jų vengti ir už juos bausti, nepaisant interesų konfliktų atsiradimo vietos.
<P>
Trečia susirūpinimą kelianti sritis - racionalus ir veiksmingas ES agentūrų veikimas, ypač per finansų krizę. Siūlau aptarti CEPOL prijungimą prie Europolo ir užbaigti šias diskusijas, nes toks prijungimas būtų geriausia išeitis sprendžiant CEPOL struktūrines ir įsisenėjusias problemas. Be to, ne tik CEPOL atveju negalima paneigti, kad dauguma ES agentūrų, kurių kompetencija tam tikrose srityse sutampa, iš visoje Europoje įsikūrusių būstinių vykdo panašią arba viena kitą papildančią veiklą. Todėl Komisija turėtų įvertinti galimybę sujungti agentūras, kurių veikla sutampa arba papildo viena kitą.
<P>
Antras klausimas, kurį norėčiau labai greitai aptarti, - tai sprendimas atidėti dviejų agentūrų - CEPOL ir EMA - biudžeto įvykdymo patvirtinimą ir balsuosime, kad biudžeto įvykdymo patvirtinimas būtų atidėtas. Jose buvo rimtų pažeidimų, susijusių su viešaisiais pirkimais, įdarbinimu ir interesų konfliktais, be to, CEPOL atveju, su asignavimais ir panaikintais įsipareigojimais.
<P>
Paskutinis klausimas, kurį norėčiau nurodyti, - tai naudos gavėjams skirtų ES lėšų skaidrumas. Metus apie tai klausinėju Komisijos ir toliau taip darysiu. Visos naudos gavėjams skirtos ES lėšos turi būti skaidrios, ir šiuo atveju norėčiau atkreipti dėmesį į nacionalines įmones, kurios gauna naudos ir naudojasi tokiomis lėšomis. Turėtų būti viena svetainė, prieinama viena arba dviem kalbomis, kurioje būtų nustatyti bendri kriterijai, pagal kuriuos būtų galima nustatyti ir palyginti visus šiuos naudos gavėjus.
<SPEAKER ID="041" NAME="Inés Ayala Sender" AFFILIATION="S&amp;D">
(ES) Ponia pirmininke, pirmiausia norėčiau pasakyti, kad man malonu galiausiai matyti visus šiuos subjektus kartu dalyvaujančius šioje biudžeto įvykdymo patvirtinimo procedūroje. Visų pirma norėčiau pasveikinti Audito Rūmų Pirmininką V. Caldeirą ir Tarybai pirmininkaujančios Vengrijos atstovą Z. L. Becsey, taip pat, žinoma, Komisijos narį A. Šemetą.
<P>
Kalbant apie dabartinę biudžeto įvykdymo patvirtinimo procedūrą, visų pirma dėl kitų institucijų, - tai yra mano sritis, - norėčiau išreikšti savo pritarimą veiksmams, kurių buvo imtasi, nes praėjusiais metais Tarybai pirmininkavusi Ispanija taikydama Lisabonos sutartį nusprendė, kad atėjo laikas iki reikiamo lygio taip pat atnaujinti Tarybos sąskaitų skaidrumą ir kontrolę.
<P>
Neoficialus susitarimas buvo naudingas praėjusiame amžiuje, tačiau jo pagrindai iš esmės pasikeitė. Todėl būčiau dėkinga, jeigu Tarybai pirmininkaujanti Vengrija tęstų šią veiklą, siekdama toliau daryti pažangą, kartu pripažindama, kad Taryba pataria arba pateikia rekomendacijas dėl biudžeto įvykdymo patvirtinimo procedūros, tačiau būtent Parlamentas - vieninteldemokratinEuropos Sąjungos institucija, kurią tiesiogiai išrinko Europos visuomenė, - nusprendžia ir priima galutinį sprendimą.
<P>
Tuomet pripažinkime pastangas, kurias deda abi institucijos, - mūsų institucijai puikiai atstovauja K. Welle, - kad galėtume turėti XXI a. tinkamą procedūrą, ir institucijas, kurios turi būti skaidrios ir pateisinti Europos visuomenės lūkesčius.
<P>
Kaip kitų metų biudžeto įvykdymo patvirtinimo pranešėja, ketinu toliau glaudžiai bendradarbiauti su Taryba siekdama to tikslo, tačiau dabar atidėjimas vis dar reikalingas.
<P>
Kalbą baigsiu išreikšdama susirūpinimą dėl incidentų ir pažeidimų, buvusių Europos ekonomikos ir socialinių reikalų komiteto (EESRK) administracijoje. Man atrodo, kad tai yra svarbi įstaiga Europos lygio forume, kuriame reiškiamos nuomonės ir pasiekiami susitarimai tarp trijų mūsų našaus ir ekonominio gyvenimo ramsčių, kurie yra tokie reikalingi per šią krizę. Todėl ši priežastis yra pakankamas pagrindas reikalauti, kad ji, kaip ir kitos institucijos, būtų nepriekaištingai administruojama.
<P>
Todėl, atsižvelgdama į Europos kovos su sukčiavimu tarnybos (OLAF) sprendimą pradėti tyrimo procedūras, taip pat naujausią Bendrojo Teismo sprendimą panaikinti pranešimą apie konkursą EESRK generalinio sekretoriaus pareigoms užimti, mano frakcija ketina aiškiai pasisakyti už atidėjimą tol, kol EESRK bus suteikta galimybpateikti Parlamentui plano arba strategijos, kaip padaryti, kad nebebūtų dabartinės neaiškios ir nuolatinių pažeidimų padėties, kuri atskleidžia skubių pokyčių poreikį.
<SPEAKER ID="042" NAME="Jan Mulder" AFFILIATION="ALDE">
(NL) Ponia pirmininke, pranešėjas J. Chatzimarkakis ir dauguma kitų kalbėtojų teisingai pabrėžvalstybių narių pateikiamų patikinimo deklaracijų būtinybę. Greičiausiai gali atrodyti, kad Tarybos ir valstybių narių prašome padaryti paslaugą. Manau, kad tai yra klaidingas padėties aiškinimas, ir būtent todėl manau, jog naudinga, kad Taryba šį rytą čia dalyvauja.
<P>
Galbūt būtų naudinga, jeigu Taryba dar kartą pažodžiui perskaitytų tarpinstitucinį susitarimą, kuris buvo sudarytas tuomet, kai patvirtinome šio laikotarpio finansines programas. Susitarime aiškiai nustatyta, kad Taryba deklaracijas pateikia pačiu tinkamiausiu politiniu lygiu. Deja, Taryba nesilaikšių taisyklių. Tačiau susitarimas turėjo būti quid pro quo, ir galbūt derėtų jums apie tai priminti dabar, kai esame labai užsiėmę derybomis dėl naujų finansinių programų.
<P>
Tarybos ir Parlamento nuomonės dėl finansinių programų lygmens išsiskyrė. Septynerių metų laikotarpio skirtumas buvo 112 mlrd. EUR. Parlamentas sutiko patikslinti savo skaičių iki 110 mlrd. EUR. Už tai norėjome gauti daugybę dalykų, kurie visiškai nieko nekainuotų. Valstybių narių patikinimo deklaracijos ir politinatsakomybnieko nekainuoja. Būtent tai įsipareigojo daryti Taryba.
<P>
Tačiau vis dėlto kokia padėtis yra dabar, praėjus ketveriems metams po tos datos? Keturios valstybės narės laikėsi susitarimo, tačiau kitos nesilaikė. Tai pranašiškas būsimų derybų ženklas. Turite tvirtai laikytis savo žodžio, net jeigu tuomet Tarybai pirmininkavo Austrija. Todėl manau, kad labai svarbu iš tikrųjų įgyvendinti veiksmų programą, dėl kurios buvo susitarta, nes priešingu atveju deryboms dėl naujų finansinių programų kils pavojus.
<P>
Galiausiai norėčiau aptarti bendrą klausimą. Jeigu neklystu, Europos Audito Rūmai dabar septynioliktą kartą nepateikpatikinimo deklaracijos. Atsižvelgiant į artėjančius Europos rinkimus, padėties išsaugojimas, kai Parlamentas vis tiek kiekvienais metais patvirtina biudžeto įvykdymą, bus nepateisinamas. Tai laikas, kai turėjome gauti kitokį, t. y. teigiamą, patikinimo pareiškimą.
<SPEAKER ID="043" NAME="Derk Jan Eppink" AFFILIATION="ECR">
(NL) Ponia pirmininke, malonu jus vėl čia matyti. Apibendrindamas diskusiją galėčiau pasakyti, kad Europos Sąjunga iš tikrųjų turi per didelį biudžetą. Tiesiog per daug pinigų plaukioja aplink. Nesame pajėgūs protingai leisti Europos regioninio fondo pinigų. Dideljo dalis išleidžiama netinkamai. Tokios yra Audito Rūmų išvados. Tą patį galima pasakyti apie Europos Parlamento biudžetą. Turime per daug pinigų. Planuojame leisti pinigus tokiems beprasmiškiems projektams kaip Europos istorijos muziejus, kurio tikslas tikriausiai yra perrašyti istoriją. Būčiau linkęs jį vadinti H. G. Poetteringo mauzoliejumi, nes kai žiūriu į nuotraukas, būtent į tai šis muziejus pamažu pradeda panašėti.
<P>
Patiriame spaudimą leisti pinigus, per daug pinigų plaukioja aplink, ir mes negalime išleisti visų tų pinigų. Kai žiūriu į Komisijos 2010 m. biudžeto ataskaitą, jame matome perteklinius asignavimus, 194 mlrd. EUR perteklių, kurio vis dar negalime išleisti. Ponia pirmininke, kai pamačiau jus įeinančią, pamaniau: jūs atėjote labai išblyškusi. Nyderlanduose mes sakytume: jūs esate baltoji audra. Pone A. Šemeta, deja, negaliu to pasakyti apie Europos Komisijos biudžetą. Mūsų biudžetas nebuvo itin nepriekaištingas, jis buvo labai liūdnas ir niūrus, ir todėl esu labai nusiminęs.
<P>
Sėkmės jums, ponia pirmininke.
<SPEAKER ID="044" NAME="Vladimír Remek" AFFILIATION="GUE/NGL">
- (CS) Ponia pirmininke, akivaizdu, kad aptariame įprastą klausimą, be to, tai yra jau išleisti pinigai. Kasmet vykdant šią procedūrą visų pirma turėtų susiklostyti tokia praktika, kad ateityje dokumentai būtų vertinami ir rengiami atidžiau ir sąžiningiau. Pvz., kalbant apie du didžiausius ES projektus, t. y. pasaulinės navigacijos palydovų sistemos ir bendrąją Europos ITER ir branduolinės energijos sintezės panaudojimo įmonę, manau, kad nepriimtina, kai tokie svarbūs projektai tiesiog "skęsta" dėl trūkumų, kuriuos kiekvienas padorus vadovas žinotų kaip išspręsti.
<P>
Mažųjų ir vidutinių įmonių dalyvavimo palydovų projektuose pažeidimai, su įdarbinimu susiję trūkumai ir vienodo požiūrio principo pažeidimai, ITER įmonės problemos, susijusios su biudžeto sudarymo principų laikymusi, audito atlikimu ir paramos teikimo taisyklėmis; tai tik keletas nustatytų klaidų. Tačiau viena pagrindinių problemų priežasčių neabejotinai yra ilgas sprendimų priėmimas vykdant pačius projektus. Kol aiškiai nenustatysime prioritetų, įskaitant tokios svarbios veiklos finansavimą, neryžtingas ir paviršutiniškas sprendimų priėmimas toliau kels ne tik minėtas problemas, bet ir sumažins bendrą projektų kokybę.
<SPEAKER ID="045" NAME="Claudio Morganti" AFFILIATION="EFD">
(IT) Ponia pirmininke, ponios ir ponai, visuotinio ekonominio diržų veržimosi laikotarpiu, kai kiekvieno prašoma ko nors atsisakyti, manau, labai svarbu, kad Europos institucijų - kurių veikla finansuojama Europos piliečių pinigais - finansų valdymas būtų kuo skaidresnis. Man nepriimtina, kad viena pagrindinių Europos institucijų - Taryba - turėtų toliau laikytis visapusiškai riboto požiūrio, kuriam trūksta skaidrumo.
<P>
Atsižvelgiant į tai, kad Parlamentas yra vieninteldemokratiškai išrinkta Europos institucija, kuri tiesiogiai atstovauja Europos piliečiams ir mokesčių mokėtojams, manau, turime teisę tiksliai žinoti, kaip valdomi visi asignavimai. Taryba negali toliau taip elgtis ir nepritarti reikalingam ir tinkamam tarpinstituciniam palyginimui.
<P>
Europos Sąjunga yra pagrįsta esminiu valdžių padalijimo principu, t. y. privilegija, kuria Taryba taip elgdamasi piktnaudžiauja. Todėl ji turi kuo greičiau suderinti savo veiklą su kitų institucijų veikla ir Parlamentui - vadinasi, ir piliečiams, - paaiškinti, kaip ji iš tikrųjų valdo savo biudžetą.
<SPEAKER ID="046" NAME="Lucas Hartong" AFFILIATION="NI">
(NL) Ponia pirmininke, atrodo, kad Europoje galioja nauja taisyklė: kilus abejonėms, įsteigti agentūrą. Šiandien aptariame ne mažiau kaip 39 agentūrų pranešimus ir Parlamentas nuspręs, ar patvirtinti 2009 m. biudžeto įvykdymą. Savo frakcijos vardu galiu pasakyti, kad biudžeto įvykdymas iš tikrųjų neturėtų būti patvirtintas. Olandijos laisvės partija (PVV) prieštarauja šiems baisiems dariniams, kurie tik ryja pinigus ir nesiekia jokio aiškaus tikslo. Tai pasakytina apie Europos gyvenimo ir darbo sąlygų gerinimo fondą. Vien Europos ekonomikos ir socialinių reikalų komitetas ir Regionų komitetas jau prarijo šimtus milijonų eurų ir vis dar nepadarjokios įtakos politikai. Tai tik diskusijų dalyvių klubas, kuriame suvartojama daugyblitrų kavos ir kuris vieną po kito rengia pranešimus, kurių niekas neskaito.
<P>
Todėl, ponia pirmininke, mūsų frakcija nepritars biudžeto įvykdymo patvirtinimui, išskyrus išvadą, kad šiose agentūrose yra daugybnetinkamai veikiančių grandžių; tiesą sakant, jose tiek daug neveiklumo, kad turėtume kuo greičiau jas panaikinti.
<SPEAKER ID="047" NAME="Monika Hohlmeier" AFFILIATION="PPE">
(DE) Ponia pirmininke, pone Komisijos nary, pone Tarybos Pirmininke, pone ministre, ponios ir ponai, pirmiausia noriu trumpai atsakyti į komentarus dėl Europos istorijos rūmų. Būdama pranešimų dėl pastatų politikos rengėja, pirmiausia norėčiau pasakyti, kad 136 mln. EUR skaičius neabejotinai yra netikslus. Antra, šiuo atveju nekalbame apie prestižinį projektą; galiausiai mes nuolat skundžiamės, kad žmonės nieko nežino apie Europos raidą nuo Antrojo pasaulinio karo, ir dabar norime užtikrinti, kad kasmet du trys milijonai žmonių susipažintų su šiais pokyčiais ir geriau juos suprastų, - todėl galbūt jie bus ne taip skeptiškai nusiteikę Europos atžvilgiu.
<P>
Kartu turėtume aptarti veiklos sąnaudų dydį ir sąveiką, kurią galima pasiekti informacijos centro padedami. Diskusijoje dalyvavo daug Parlamento narių. Tačiau diskusija tik dabar tapo vieša ir todėl kai kurie Parlamento nariai vis dar jaučiasi nepakankamai informuoti. Būsiu laiminga galėdama suteikti paramą tokioms diskusijoms arba patenkinti prašymus pateikti informaciją. Manau, kad projektas yra reikalingas ir naudingas, nes žmonės apie Europos plėtrą turi sužinoti daugiau, - priešingu atveju atsiras vis daugiau euroskeptikų.
<P>
Antra, kalbant paramos vystymuisi tema. Pirmiausia norėčiau nuoširdžiai padėkoti B. Staesui už tai, kad iš tikrųjų parengėme pranešimą, kurį besąlygiškai remiu visais atžvilgiais. Manau, labai svarbu, kad nustatėme paramos vystymuisi prioritetus infrastruktūros, sveikatos, švietimo ir ypač žemės ūkio srityje, o svarbiausia, kad galbūt turėtume apsvarstyti galimybę nustatyti projektų vertinimą po 10 metų. Mūsų tikslas nėra pradėti tik trumpalaikių projektų, kurie galiausiai neturi ilgalaikio poveikio.
<P>
Be to, turėtume užtikrinti, kad geriau koordinuosime paramą vystymuisi su valstybėmis narėmis ir taip pat galėsime visiems laikams integruoti paramos vystymuisi biudžetą į ES biudžetą, nes nesuprantama, kodėl tik dalis mūsų paramos vystymuisi yra įtraukta į ES biudžetą.
<SPEAKER ID="048" NAME="Zigmantas Balčytis" AFFILIATION="S&amp;D">
(LT) Dėkoju visiems pranešėjams už jų puikų darbą. Biudžeto įvykdymo patvirtinimo procedūra yra labai svarbi ginant Europos Sąjungos finansinius interesus, užtikrinant geresnį Europos Sąjungos finansų valdymą ir skaidresnį bei atsakingesnį Europos Sąjungos rūpinimąsi savo mokesčių mokėtojų pinigais. Turiu keletą pastabų. Pirmiausia, tai, kad viešųjų pirkimų taisyklių pažeidimai tebėra viena iš dažniausiai pasitaikančių klaidų, minimų biudžeto patvirtinimo ataskaitoje. Tai yra susiję su šių taisyklių sudėtingumu. Būtina supaprastinti viešųjų pirkimų taisykles bei nustatyti skaidrius ir vienodus viešųjų pirkimų visoje Europos Sąjungoje principus. Komisija turėtų išanalizuoti geriausią sukauptą patirtį šioje srityje, nes kai kurios valstybės narės, pavyzdžiui, Lietuva, jau turi sukūrusios pakankamai efektyvius viešųjų pirkimų principus, paremtus šiuolaikinėmis technologijomis, tačiau šiuo klausimu, kaip ir minėjau, politinę valią turi išreikšti pati Komisija.
<P>
Antra, noriu pabrėžti, kad lėšų panaudojimo kokybės gerinimas turi būti ne tik svarbus, bet ir realus Europos Sąjungos prioritetas. Reikalinga aiški ir greitesnpažanga plėtojant efektyvias valdymo ir kontrolės sistemas valstybėse narėse, mažinant klaidų rizikos lygį bei supaprastinant reikalavimus ir taisykles. Pavyzdžiui, pateiktoje ataskaitoje pabrėžiama, kad dėl sudėtingų taisyklių lėtai panaudojamos Europos Sąjungos lėšos, skirtos TEN ir TNI projektams ir kitiems sanglaudos politikos prioritetams. Manau, kad šioje srityje skubiai būtina užtikrinti procedūrų supaprastinimą, veiksmingumą bei skaidrumą.
<P>
Trečia, kaip pranešėjas, atsakingas už Biudžeto kontrolės komiteto darbo dokumentą dėl transporto veiklos rezultatų gerinimo transeuropinėje geležinkelio ašyje, dar kartą noriu paraginti Komisiją imtis veiksmų, siekiant, kad būtų pritaikyta geležinkelių infrastruktūra, kad ji taptų tinkama transeuropinėms paslaugoms teikti sukuriant trūkstamas jungtis pasienio vietovėse ir padedant valstybėms narėms sumažinti sunkumus dėl skirtingų vėžių pločių bei teikiant veiksmingą finansinę pagalbą. Ir pabaigai apie 2009 metų Parlamento biudžeto įvykdymo patvirtinimą: manau, kad ir Parlamentas turi įgyvendinti realius sprendimus, kurie apimtų efektyvesnį lėšų panaudojimą.
<SPEAKER ID="049" NAME="Riikka Manner" AFFILIATION="ALDE">
(FI) Ponia pirmininke, savo kalboje didžiausią dėmesį noriu skirti sanglaudos politikai. Nors klaidų lygis sanglaudos politikos srityje nuo 2008 m. pastebimai nukrito, - nuo 11 proc. iki maždaug 5 proc., - tai vis dar yra ta sritis, kurioje mūsų laukia daugybsu išlaidomis susijusių uždavinių.
<P>
Didžiausi uždaviniai visų pirma yra susiję su viešaisiais pirkimais ir, be to, dauguma sanglaudos lėšų problemų taip pat yra susijusios su sudėtingomis įgyvendinimo taisyklėmis ir remiantis finansiniu reglamentu priimtais aktais, kuriuose nepakankamai atsižvelgiama į sudėtingą regioninės plėtros subjektų tinklą.
<P>
Taip pat daug buvo kalbėta apie didėjantį klaidos pavojų. Nepaisant to, turime prisiminti, kad tai nepašalina pagrindinės problemos, susijusios su per daug sudėtingomis taisyklėmis ir sistemomis. Be to, šiuo atveju problemos neturėtų būti sprendžiamos vadovaujantis klaidingu požiūriu.
<P>
Kartu Parlamentas taip pat svarsto būsimų finansinių programų finansinį reglamentą. Nors dabar vykstanti biudžeto įvykdymo patvirtinimo procedūra yra susijusi su 2009 m., svarbu pasisemti patirties ateičiai ir galiausiai taip pat supaprastinti finansų valdymą.
<SPEAKER ID="050" NAME="Ryszard Czarnecki" AFFILIATION="ECR">
(PL) Ponia pirmininke, svarbu yra ne tai, kad dėl ES pinigų leidimo būdų daugėja euroskeptikų; problema yra ta, kad Europos mokesčių mokėtojai ir Europos rinkėjai nusipelno skaidrumo ir tam tikros pagarbos. Tai, kad lėšos išieškomos labai neveiksmingai arba kad jos naudojamos neveiksmingai, iš tikrųjų niekaip neprisideda prie Europos Sąjungos arba mūsų institucijų autoriteto didinimo. Tai taip pat niekaip neprisideda prie agentūrų autoriteto didinimo, kurios yra tam tikros rūšies Europos biurokratijos pavyzdžiai, kuriose išvengiama vidaus ir išorės stebėsenos, kuriose įdarbinami draugai ir kuriose konkurencingos atrankos procedūros yra visiška iliuzija. Europos istorijos muziejus yra labai prieštaringas pasiūlymas ir todėl dauguma mūsų frakcijos narių balsuos prieš daugumą šių pranešimų.
<SPEAKER ID="051" NAME="Angelika Werthmann" AFFILIATION="NI">
(DE) Ponia pirmininke, ponios ir ponai, Europos agentūros nuolat susilaukia kritikos lavinos. Tačiau, kita vertus, mes jomis pasitikime, kai beveik per naktį iškyla problemų; pvz., jeigu Viduržemio jūros regione reikia daugiau FRONTEX darbuotojų arba gyvūnų pašare randama dioksino. Dėl šios priežasties norėčiau paprašyti visų savo kolegų Parlamento narių per šias biudžeto įvykdymo patvirtinimo procedūras vadovautis proporcingumo principu ir politine įžvalga.
<P>
Jeigu norime nepaisyti nuomonių bei prielaidų ir susidaryti aiškų šių agentūrų tikrųjų pasiekimų vaizdą, turime objektyviai įvertinti agentūrų darbo našumą. Jau kurį laiką dirbu siekdama šio tikslo.
<SPEAKER ID="052" NAME="Ingeborg Gräßle" AFFILIATION="PPE">
(DE) Ponia pirmininke, pone Komisijos nary, aš taip pat norėčiau nuoširdžiai pasveikinti šiame Parlamente Tarybai pirmininkaujančią Vengriją ir Europos Audito Rūmų Pirmininką. Europos liaudies partijos (krikščionių demokratų) frakcijos vardu norėčiau padėkoti visiems pranešėjams už jų bendradarbiavimą ir taip pat visiems institucijų atstovams už dalyvavimą.
<P>
Norėčiau iš anksto atkreipti Tarybos dėmesį į tai, kad Parlamento nariai išrinkti tam, kad kontroliuotų vykdomąją valdžią. Taigi, idėja, kad nacionalinėms vyriausybėms turėtų būti leista kontroliuoti Europos Parlamentą, yra precedento neturintis bandymas susilpninti šį Parlamentą. Todėl jūsų pasiūlymas iš tikrųjų nėra pasiūlymas. Tai pasiūlymas paversti mus mažais ir silpnais. Kaip į tokį pasiūlymą reaguotų nacionaliniai parlamentai? Jeigu nedrįsote to padaryti nacionaliniu lygiu, nebandykite to daryti Europos lygiu.
<P>
Kalbant apie biudžeto įvykdymo patvirtinimą Europos Parlamente norėčiau pasakyti, kad valdymo patobulinimus galima pastebėti dirbant dabartiniam biurui ir generaliniam sekretoriui. Norėčiau aiškiai išskirti PPE frakcijos vaidmenį darant šiuos patobulinimus. Galime pastebėti, kad veiksmų imamasi ir mums prašant atliekami darbai, - pvz., intervencija į savanorišką pensijų fondą, - kurie buvo būtini siekiant išvengti greitai artėjančio šio fondo nemokumo 2009 m.
<P>
Dabar norėčiau iš esmės pakomentuoti pasiūlymus reformuoti tarnybos nuostatus. Tai J. Chatzimarkakio pranešimo 77 ir 81 dalys. Dėl šio pranešimo atsirado precedento neturintis tų, kuriems jis yra svarbus, įskaitant šio Parlamento narius, spaudimas. Nuostatų kritika vis dėlto yra pagrįsta. Nuostatai vis dar alsuoja šeštojo dešimtmečio dvasia ir jie niekada nebuvo atnaujinti. Kelionės dienos skaičiuojamos pagal tai, kiek kartų garo traukinys išvyksta iš stoties, o išmokos nustatomos atsižvelgiant į tuos laikus, kai darbas užsienyje buvo labai neįprastas reiškinys. Šiandien jos jau nebeaktualios. Šiandien turime savo paskutinę ir, tiesą sakant, vienintelę galimybę daryti įtaką artėjant nuostatų reformai.
<P>
Mano pasiūlymai taip pat yra susiję su tuo, ar normalu, kad Komisijos darbuotojas - be teisės į kasmetines atostogas, atkreipkite į tai dėmesį, - gali turėti septynias savaites laisvų dienų, ir visa tai skirta visiems, kurie per mėnesį uždirba daugiau nei 10 000 EUR grynųjų pajamų. Mano nuomone, viršvalandinis darbas iš tikrųjų turėtų būti įtrauktas į šį darbo užmokestį. Šiuo atveju kalbame apie naujų darbo vietų kūrimą. Panaikindami kai kurias iš šių laisvų dienų galėtume sukurti maždaug tūkstantį darbo vietų. Šios naujos darbo vietos skirtos ne laisvoms dienoms išnaudoti, o tam, kad galėtų būti panaudotos naujoms Europos užduotims, ir todėl, užuot nuolat steigę naujas institucijas ir agentūras, galėtume kreiptis į Komisiją.
<P>
Taip pat turėtume siekti susidaryti tikrąjį administracinių išlaidų vaizdą. Dabartiniai 6,7 proc. biudžeto yra per daug mažas įvertinimas. Jie gali teisingai atspindėti tiesioginio valdymo išlaidas, tačiau iš tikrųjų nėra teisingi, jeigu įtraukiame visas ES lėšų valdymo administracines išlaidas, - įskaitant valstybių narių administracines išlaidas. Siūlau savo iniciatyva parengti pranešimą dėl faktinių Europos Sąjungos administracinių išlaidų čia, Biudžeto kontrolės komitete.
<SPEAKER ID="053" NAME="Bogusław Liberadzki" AFFILIATION="S&amp;D">
(PL) Ponia pirmininke, pone Komisijos nary, šią biudžeto įvykdymo patvirtinimo procedūrą vertinu kaip vieną iš daugybės biudžeto įvykdymo procedūrų, kurios buvo vykdomos pastaraisiais metais, ir labai gerai prisimenu, kokie rimti buvo mūsų nuogąstavimai vos prieš trejus metus, visų pirma tokiose srityse kaip struktūriniai fondai, Sanglaudos fondas, regioniniai fondai ir išorės veiksmai. Reikia pripažinti, kad Komisija per pastaruosius dvejus metus įvykdtam tikrus įsipareigojimus - pasiekpastebimus rezultatus, pvz., per pastaruosius trejus metus sumažėjo užfiksuotų klaidų lygis. Manau, tai yra gera proga Komisijos nariui A. Šemetai pasakyti, kad matėme ir pastebėjome šiuos pokyčius, atkreipiame į juos dėmesį ir kad šie pokyčiai yra geras ženklas.
<P>
Tačiau vis dar turiu daug abejonių. Pirma, neteisingai išleistų lėšų susigrąžinimo procedūra yra per lėta. Antra, pastebimas tam tikras nenoras sutelkti dėmesį į prioritetinius projektus arba kalbėti apie klaidų lygį šiuose projektuose. Nepaisant projekto vertės, manau, kad turi būti tam tikra finansavimo ir fondų įgyvendinimo klaidų priežastis. Esu labai susirūpinęs dėl didėjančio skirtumo tarp įsipareigojimų ir mokėjimų, nes tai reiškia, kad didėja pinigų puodas, kurių valstybės narės akivaizdžiai negali išleisti. Šiuo atveju kaltinti reikia valstybes nares.
<P>
Tarybos nenoras bendradarbiauti su Parlamentu biudžeto įvykdymo patvirtinimo srityje kelia ypač didelį nerimą. Vis dar matau su mumis Z. L. Becsey, kuris atliko savo pareigas šiame Parlamente ir kuris, manau, galės Tarybą įtikinti, kad Parlamentas yra vieninteldemokratiškai ir tiesiogiai išrinkta institucija, kuriai Taryba turi pareigą teikti ataskaitas. Galiausiai pritariu daugybei išsakytų abejonių dėl agentūrų, nors mano abejonės yra susijusios tik su kai kuriomis agentūromis.
<SPEAKER ID="054" NAME="Corinne Lepage" AFFILIATION="ALDE">
(FR) Ponia pirmininke, mano kalba bus susijusi su Europos vaistų agentūros biudžeto įvykdymo patvirtinimu, tačiau daugiau ar mažiau panašią kalbą galėjau pasakyti apie Europos maisto saugos tarnybą. Turiu pasakyti, kad Biudžeto kontrolės komitetas atliko visapusiškai puikų darbą, ir jeigu Parlamentas kada nors būtų turėjęs laiko savo pozicijai pareikšti, tas laikas yra per biudžeto įvykdymo patvirtinimo procedūrą. Todėl tai, ką ketinu pasakyti, iš tikrųjų yra su biudžetu susijęs aspektas ir tai susiję su EMA darbu. Pirma, jos, kaip tarpininkės, pasyvumas sprendžiant benfluorekso klausimą yra visiškai nepriimtinas.
<P>
Antra, interesų konfliktų valdymo klausimu pateiksiu tik vieną pavyzdį. Kartu su savo kolege Parlamento nare A. Parvanova ir nevyriausybinių organizacijų grupe pasmerkiau iš tiesų skandalingą tarnybos vykdomojo direktoriaus atvejį. Visą šį klausimą agentūros valdyba išnagrinėjo taip abejingai, kad tai neleidžia padidinti pasitikėjimo. Mūsų agentūrų vaidmuo - suteikti mums priemonių sprendimams priimti ir suteikti galimybę mūsų piliečiams pasitikėti pateikiamomis rekomendacijomis. Būtent todėl tvirtai remiu biudžeto įvykdymo patvirtinimo atidėjimą ir balsuosiu už tik jeigu būsime visiškai patenkinti interesų konfliktų klausimo sprendimu.
<SPEAKER ID="055" NAME="Peter van Dalen" AFFILIATION="ECR">
(NL) Ponia pirmininke, Eurobarometras rodo, kad susižavėjimas Europos Sąjunga daugybę metų mažėja. Dabar tik penkiose valstybėse narėse dauguma gyventojų teigiamai atsiliepia apie Europos Sąjungą. Piliečiams Europa yra pinigų švaistymo sinonimas. Turime labai rimtai vertinti šias protesto formas ir mano kolega Parlamento narys V. Itälä iš tikrųjų teisingai taip ir padarė. Jis teigia, kad Parlamentas elgtųsi neatsakingai, jeigu toliau laikytųsi praktikos posėdžiauti dviejose vietose. Šiuo atveju visiškai sutinku su juo. N. Sarkozy sakau: turime sustabdyti Parlamento keliones iš Briuselio į Strasbūrą ir atvirkščiai.
<P>
Taip pat reikia patikimos atskaitomybės, kai kalbame apie savo išmokas, skirtas bendrosioms išlaidoms kompensuoti. Nes dėl tokios patikimos atskaitomybės trūkumo Europos Parlamento nariai greitai supras, kad dalyvauti posėdžiuose jiems neapsimoka ir kad jie iš tikrųjų privalėtų daugiau dėmesio skirti išmokoms, skirtoms bendrosioms išlaidoms kompensuoti. Ta padėtis turi pasikeisti. V. Itälä 5 konstatuojamojoje dalyje teisingai teigia, kad turime imtis tinkamų priemonių, siekdami užtikrinti atsakingą požiūrį į išmokas, skirtas mūsų bendrosioms išlaidoms kompensuoti. Tikiuosi, kad ta konstatuojamoji dalis išliks, nes tai yra naudinga patikimumo ir skaidrumo požiūriu.
<SPEAKER ID="056" NAME="Jan Olbrycht" AFFILIATION="PPE">
(PL) Ponia pirmininke, kiekviena diskusija dėl biudžeto įvykdymo patvirtinimo vyksta tam tikromis aplinkybėmis. Viena vertus, šios dienos diskusija vyksta krizės metu, kai imamasi prevencinių priemonių ir tam tikros valstybės narės patiria sunkumų, o kita vertus, jos vyksta atsižvelgiant į naują finansinę programą laikotarpiu po 2014 m., kurios projektas jau parengtas. Turime žinoti tai, kad šios dienos mūsų komentarai dėl biudžeto įgyvendinimo turi labai didelį poveikį diskusijai dėl būsimos finansinės programos. Todėl diskusija dėl biudžeto įvykdymo patvirtinimo yra svarbi ne tik stebėsenos, bet ir klaidų ištaisymo požiūriu ir atsižvelgiant į sritis, kuriose patyrėme nesėkmę arba kuriose dėl naujų reikalavimų reikia imtis šiuolaikinių priemonių.
<P>
Šios diskusijos būdingas bruožas yra ne tik tai, kad vis daugiau žmonių kritikuoja biudžetą, bet ir tai, kad rezultatai yra akivaizdžiai geresni, pvz., sanglaudos politikos srityje, kurioje buvo atlikti aiškūs patobulinimai, kurių nepastebėjo biudžeto kritikai. Taip pat norėčiau atkreipti dėmesį, kad į šiuos teigiamus rezultatus dabar taip pat turime atsižvelgti svarstydami būsimą veiklą, arba, kitaip tariant, veiklos rūšį, kuri turi būti tęsiama, ir taisykles, kurios turi būti nustatytos, visų pirma susijusias su lėšų susigrąžinimu.
<P>
Taip pat norėčiau atkreipti Parlamento dėmesį į šį klausimą: diskusija dėl to, ar biudžetas buvo tinkamai įgyvendintas, turi vykti kartu su diskusija dėl politikos sričių veiksmingumo. Parlamento rengiamuose dokumentuose tai nurodome labai dažnai, tačiau didžiausią dėmesį skiriame procedūroms. Daug kalbama apie rezultatų siekiančią Europą, tačiau to negalima sutapatinti su teisingų procedūrų laikymusi. Viena priklauso nuo kito, bet taip pat turime skirti dėmesį savo veiksmų padariniams ir rezultatams.
<SPEAKER ID="058" NAME="Derek Vaughan" AFFILIATION="S&amp;D">
Pone pirmininke, norėčiau padėkoti visiems pranešėjams: jų atliktas darbas mums yra svarbus.
<P>
Savo kalboje norėčiau pakomentuoti keletą pranešimų, visų pirma Regionų komiteto biudžeto įvykdymo patvirtinimą. Regionų komitetas, žinoma, atstovauja regionams, tačiau jis taip pat įgyvendina daugybę ES programų. Todėl būtų klaidinga siūlyti, kaip kai kurie darė, kad jis turėtų pats save finansuoti.
<P>
Kalbant apie Komisijos biudžeto įvykdymo patvirtinimą, pritariu biudžeto įvykdymo patvirtinimui. Nors reikia nuveikti daugiau, kaip nurodyta pranešime, manau, kad klaidų lygio sumažinimas regioninėje politikoje nuo 11 proc. iki 5 proc. yra tikra pažanga. Struktūriniai fondai yra labai svarbūs tokioms vietoms kaip Velsas, - iš kurio esu kilęs, - kuriame jie labai gerai įgyvendinami. Todėl turime užtikrinti, kad struktūriniai fondai nebūtų kompromituojami arba pažeidžiami.
<P>
Kalbant apie Tarybos biudžeto įvykdymo patvirtinimą, norėčiau paremti atidėjimą. Kai kurie Tarybos nariai dažnai mums pamokslauja apie skaidrumo poreikį, todėl jie patys turėtų atvirai suteikti informaciją apie savo išlaidas. Deja, atrodo, kad kai kurie nariai nenori to daryti.
<P>
Galiausiai norėčiau pasakyti keletą žodžių apie Parlamento biudžeto įvykdymo patvirtinimą. Visada prieštaringa aptarinėti savo paties išlaidas ir mūsų biudžetas iš tikrųjų susilaukia daug dėmesio, kuris ekonomikos ir finansų sunkmečiu galbūt yra suprantamas. Todėl esu patenkintas daugybe pranešime pateiktų pasiūlymų, įskaitant pasiūlymus, susijusius su pastatų politika ir premijomis, - kurios turi būti peržiūrėtos siekiant didesnio jų skaidrumo, - taip pat išmokomis ir svarbiu klausimu dėl poreikio Parlamento biudžetui sukurti taupymo strategiją.
<P>
Būtų galima ginčytis, kad dauguma šių punktų yra labiau susiję su būsimais biudžetais, o ne 2009 m. biudžetu, tačiau manau, kad svarstydami bet kurį biudžetą ir bet kurį biudžeto įvykdymo patvirtinimą taip pat turėtume žvelgti į ateitį, siekdami užtikrinti, kad pasinaudosime praeityje įgyta patirtimi.
<SPEAKER ID="059" NAME="Richard Ashworth" AFFILIATION="ECR">
Pone pirmininke, šešioliktus metus Audito Rūmai pateiktik patikinimo pareiškimą su išlygomis, o tai reiškia, kad šešioliktus metus visuomenės pasitikėjimas mūsų finansinių reikalų valdymo vientisumu buvo pažeistas. Pripažįstu, kad Komisija stengėsi pagerinti padėtį, tačiau balsuojant dėl biudžeto įvykdymo patvirtinimo galiu balsuoti tik dėl pasekmių, bet ne dėl tikslo.
<P>
Auditoriai praneša, kad per daug išlaidų kategorijų iš esmės nukenčia dėl klaidos, ir, kadangi 80 proc. mūsų išlaidų priklauso pasidalijamojo valdymo su valstybėmis narėmis sričiai, visiškai aišku, kad valstybės narės turi prisiimti didesnę atsakomybę. Taip pat aišku, kad Komisija turi greičiau siekti to rezultato. Taigi, kol nepamatysiu akivaizdaus pagerėjimo, toliau balsuosiu prieš biudžeto įvykdymo patvirtinimą.
<SPEAKER ID="060" NAME="Véronique Mathieu" AFFILIATION="PPE">
(FR) Pone pirmininke, norėčiau pradėti pasveikindama visus pranešėjus atlikus didelį darbą rengiant pranešimus dėl biudžeto įvykdymo patvirtinimo, ir man taip pat malonu, kad Taryba dalyvauja šioje diskusijoje.
<P>
Europos Parlamento būstinStrasbūre yra ne tik pinigų sutaupymo klausimas, tai - Europos identiteto klausimas. Šiandien apie tai kalbu šiame Parlamente vykstant diskusijoms dėl 2009 m. biudžeto įvykdymo patvirtinimo, nes kai kurie Biudžeto kontrolės komiteto nariai mano, kad Prancūzijos ir Vokietijos susitaikymo simbolis yra tarsi palaima, lengvas būdas sumažinti išlaidas.
<P>
Parlamento išlaidų klausimas man taip pat yra aktualus. Nors šiuo klausimu siūlau savaitinius frakcijų posėdžius rengti Strasbūre, o ne Briuselyje; taip užtikrintume, kad mūsų parlamentinposėdžių vieta Strasbūre būtų taupi sąnaudų požiūriu. Kadangi norime sutaupyti, siūlau kitus dalykus, pvz., panaikinti penktadienio dienpinigius mūsų kolegoms Parlamento nariams ir taip pat panaikinti dienpinigius žurnalistams. Europa yra pakankamai patraukli žurnalistams net be šių dienpinigių.
<P>
Neturėtume naudotis biudžetu kaip dingstimi pasisavinti svarbų klausimą, kuris nepatenka į biudžeto kontrolės taikymo sritį, ir vis dėlto palankiai vertinu svarbų darbą, kurį atliko V. Itälä, mūsų pranešėjas, turiu omenyje šią biudžeto įvykdymo patvirtinimo procedūrą.
<P>
Galiausiai, kadangi kalbame apie santaupas, taip pat norėčiau, kad išvalytume ir reorganizuotume remiamų lankytojų grupių išlaidų atlyginimo sistemą. Nemanau, kad labai moralu atlyginti grupės vadovo išlaidas grynaisiais pinigais lankymo dieną, visiškai nepatikrinus, kiek grupišleido. Dėl to galima susidaryti labai apgailėtiną mūsų institucijos vaizdą. Norėčiau jus informuoti, kad kartais skirta suma viršija faktiškai išleistą sumą. Būtų protinga, jeigu grupės iki savo apsilankymo atsiųstu apytikslius apskaičiavimus, o Parlamentas iš anksto apmokėtų jų išlaidas atlikdamas pavedimą į banko sąskaitą, o likutis būtų apmokamas pateikus sąskaitas, kuriose detalizuojamos faktiškai patirtos išlaidos, žinoma, iki tam tikro lygio.
<SPEAKER ID="061" NAME="José Manuel Fernandes" AFFILIATION="PPE">
(PT) Pone pirmininke, pone Komisijos nary, pone Z. L. Becsey, ponios ir ponai, pirmiausia norėčiau pasveikinti visus pranešėjus puikiai atlikus darbą. Noriu šioje kalboje didžiausią dėmesį skirti visų pirma 5 išlaidų kategorijai, susijusiai su įvairių institucijų administracinėmis ir veiklos išlaidomis, ir priminti, kad administracinių ir veiklos išlaidų dydis sudaro mažiau nei 6 proc. metinio Europos Sąjungos biudžeto.
<P>
Nepaisant šio skaičiaus, manau, kad turi būti taikomi ekonomikos, veiksmingumo ir efektyvumo principai. Taupymas turi būti remiamas ir skatinamas visų pirma įgyvendinant biudžetą. Kartu jokiomis aplinkybėmis negalime skatinti ir remti visiško lėšų kiekvienoje išlaidų kategorijoje panaudojimo.
<P>
Svarbu propaguoti griežtumą ir taupymo priemones ir kartu užtikrinti Parlamentui būtinuosius išteklius tinkamam įstatymų priėmimui. Atsižvelgiant į vertimą raštu ir žodžiu, manau, būtina ir labai svarbu, kad Parlamento nariai galėtų save išreikšti ir dirbti savo gimtąja kalba. Iš esmės būtent tai suteikia prasmę šūkiui "Susivieniję įvairovėje".
<P>
Manau, kad vietoje vien didėjančių biudžetų kiekvienos Parlamento sesijos pradžioje turėtume rengti nulinės bazės biudžetą ir, be to, kad institucijos turėtų rengti daugiamečius biudžetus. Kontrolnegali būti laikoma biurokratija, nes tai visada yra nereikalingos išlaidos. Pasitikėjimo institucijomis principas turėtų dominuoti.
<P>
Galiausiai diskusijos dėl biudžeto įvykdymo patvirtinimo negali būti skirtos išsamiai politikai, visų pirma susijusiai su Sutarčių peržiūra, kuriai reikalingas visuotinis pritarimas, aptarti. Pvz., manau, kad diskusija dėl su darbo vieta susijusių klausimų pranešimuose dėl biudžeto įvykdymo patvirtinimo yra netinkama.
<SPEAKER ID="062" NAME="Thomas Ulmer" AFFILIATION="PPE">
(DE) Pone pirmininke, gerbiamieji Tarybos ir Komisijos nariai, ponios ir ponai, norėčiau pateikti komentarą dėl agentūrų, su kuriomis turėjau reikalų kaip Aplinkos, visuomenės sveikatos ir maisto saugos komiteto narys.
<P>
Tačiau pirmiausia pasakysiu vieną dalyką apie nuolatines diskusijas dėl Strasbūro ir Briuselio. Esu tikras Strasbūro gynėjas ir manau, kad jeigu yra kokia nors abejonė, tuomet turėtume visą Parlamentą perkelti į Strasbūrą, o ne į Briuselį. Strasbūras yra Europos vienybės simbolis, kurio neturime atsisakyti.
<P>
Aplinkos, visuomenės sveikatos ir maisto saugos komitete išnagrinėjome veiklą šešių agentūrų, kurios pasiekpuikių rezultatų intensyviai ir kokybiškai dirbdamos. Klaidų lygis pastebimai sumažėjo. Todėl norėčiau pasinaudoti šia proga ir pagirti šių agentūrų darbuotojus.
<P>
Europos cheminių medžiagų agentūroje, kuri daugiausia prižiūri mūsų REACH projektų įgyvendinimą, iš viso buvo sukurtos 104 naujos darbo vietos. Kalbant apie Europos maisto saugos tarnybą, arba EFSA, reikėtų pažymėti, kad turime užtikrinti tikslesnę stebėseną ir didesnį skaidrumą. Kalbant apie Europos ligų prevencijos ir kontrolės centrą, arba ECDC, nustatėme, kad lėšos nebuvo visiškai panaudotos. Tačiau ne visos jos užduotys dar įvykdytos. Europos aplinkos agentūra patikimai teikia duomenis ir skaičius, kurie yra labai svarbūs mūsų darbui mums kuriant ateities gaires. Tačiau norėčiau, kad tiksliau nustatytumėme, kiek iš viso Europos Sąjunga sutaupys dėl aplinkos pagerinimo, ir pristatytumėme šiuos skaičius. Akivaizdu, kad Europos vaistų agentūra vis dar susiduria su sunkumais pradėdama darbą, nors ji veikia jau keletą metų. Nustatėme kai kurias su ataskaitomis susijusias klaidas ir netinkamą finansinių paslaugų ir mokslinių tyrimų paslaugų koordinavimą šioje agentūroje.
<P>
Tačiau iš esmės manau, kad agentūrų darbas yra labai teigiamas.
<SPEAKER ID="063" NAME="Jens Geier" AFFILIATION="S&amp;D">
(DE) Pone pirmininke, norėčiau padėkoti T. Ulmeriui už pastebimą faktinį jo indėlį. Tai malonus kontrastas, atsižvelgiant į daugybę dalykų, kuriuos išgirdau šį rytą pasakytus apie agentūras. Ypač liūdina tai, kad daugybšio Parlamento narių euroskeptikų, kai kalbama apie biudžeto mažinimą, niekada negali galvoti apie ką nors kita, išskyrus agentūras.
<P>
Ar galiu jums priminti, kad paskyrus šias agentūras atrodė, jog ministrai pirmininkai ir Europos Sąjungos valstybių narių vyriausybės norėjo, kad kuo daugiau agentūrų būtų įsteigta jų valstybėse. Tačiau dabar žmonės elgiasi taip, tarsi jos būtų Europos Sąjungos nelaimė.
<P>
Esu labai patenkintas Europos Audito Rūmų paskelbtu agentūrų valdymo išlaidų tyrimu. Manau, kad tai bent jau sudarys pagrindą objektyvesnėms diskusijoms.
<P>
Man malonu, - kaip jau sakiau savo pirmoje kalboje, - kad Tarybai pirmininkaujančios Vengrijos atstovai šiandien šį rytą yra su mumis. Tai nėra savaime suprantamas dalykas, kai diskusijoje aptariamas Tarybos biudžeto įvykdymo patvirtinimas. Todėl norėčiau kreiptis tiesiogiai į jus, pone Z. L. Becsey. Malonu, kad Taryba yra pasirengusi pripažinti, - kaip supratau iš T. Deutscho komentarų, - kad biudžetinprocedūra ir biudžeto įvykdymo patvirtinimo procedūra turi būti vykdomos skirtingai.
<P>
Šis Europos Parlamentas atstovauja žmonėms ir jis reikalauja atsiskaityti už mokesčių mokėtojų pinigus. Todėl nevengsime reikalauti, kad Taryba būtų pripažinta atsakinga už Tarybos darbui finansuoti iš Bendrijos biudžeto skirtus pinigus. Žinoma, yra daugybklausimų, dėl kurių galėtume derėtis, pvz., kaip ateityje turėtų būti vykdoma biudžeto įvykdymo patvirtinimo procedūra. Tačiau norėčiau jūsų paklausti, ar jūs iš tikrųjų tikitės, kad Europos Parlamentas derėsis dėl kažko, kas yra mūsų teispagal Sutartis. Galiausiai dėl to ši teisgalėtų būti tik apribota. Nematau priežasčių, dėl kurių aš, kaip Europos Parlamento narys, turėčiau tai daryti.
<P>
Deja, neturime daug progų kartu aptarti klausimų, ir man būtų malonu, jeigu pasinaudotumėte šia proga ir bent kartą aiškiai pasakytumėte, kas Taryboje iš tikrųjų kovoja su būtinu skaidrumu.
<SPEAKER ID="064" NAME="Jaroslav Paška" AFFILIATION="EFD">
- (SK) Pone pirmininke, man buvo įdomu išgirsti informaciją apie komunikacijos su Europos Vadovų Taryba problemas, susijusias su jos bendrojo biudžeto skyriaus įvykdymu.
<P>
Kiek žinau, vykdomosios valdžios kontrolyra viena pagrindinių Europos Parlamento užduočių. Taryba, Komisija ir taip pat kitos ES institucijos tvarko ES piliečių finansinius išteklius pagal sutartas taisykles. Todėl natūralu, kad žmonių išrinkti atstovai mokesčių mokėtojų vardu atlieka patikrinimus, ar institucijos rūpestingai ir pagal sutartas taisykles tvarko piliečių pinigus. Tokia tvarka galioja visose demokratinėse valstybėse. Todėl negaliu suprasti Europos Vadovų Tarybos pozicijos, kai ji atsisako suteikti mums pagalbą, kuri reikalinga jos biudžetui įvertinti.
<P>
Mes neklausiame, ar N. Sarkozy arba A. Merkel lankosi geresniame, ar prastesniame restorane, arba ar perka geresnį, ar prastesnį lagaminą, arba ar perka vienos ar kitos firmos drabužius, - mes klausiame, kaip jie tvarko mokesčių mokėtojų viešuosius išteklius, ir mes turime visišką teisę tai daryti, o jie turi visapusišką pareigą pateikti šią informaciją.
<SPEAKER ID="065" NAME="Zsolt László Becsey">
einantis Tarybos pirmininko pareigas. - (HU) Pone pirmininke, kadangi turiu tik dvi minutes replikuoti, norėčiau aptarti tik keletą dalykų. Viena, norėčiau pakartoti, kad per Tarybos ir Parlamento diskusijas esame pasirengę pasiekti ilgalaikį susitarimą. Tik tai gali padėti išspręsti problemą, t. y. teisėtumo problemą, kurią taip pat minėjo I. Gräßle. Pasakysiu jums, kad žinau, jog Parlamentas yra tiesiogiai išrinkta institucija, - galiausiai aš taip pat buvau Parlamento narys; tačiau Taryboje taip pat yra teisėti lyderiai, ministrai. Be to, abi institucijos yra lygiaverčiai biudžeto įvykdymo patvirtinimo procedūros dalyviai: viena jų pateikia rekomendaciją, o kita galutinai patvirtina biudžeto įvykdymą. Pateiktoje rekomendacijoje atskyrėme biudžetinę procedūrą ir biudžeto įvykdymo patvirtinimo procedūrą.
<P>
Norėčiau paprašyti paskirti delegaciją, kuri derėtųsi Parlamento vardu, ir susitarimą turėtume pasiekti Parlamento politinių atstovų delegacijos padedami. Nėra naudinga palikti šias problemas neišspręstas. Iš mūsų pateikto susitarimo memorandumo projekto taip pat aišku, kad mes taip pat turime paaiškinti, kokius duomenis teikti priklauso Tarybai ir kokių duomenų ji teikti negali. Manau, taip bus padidintas atstovavimas įvairiose administracijose. Tuomet iš mūsų iš tikrųjų gali būti reikalaujama pateikti duomenis, kuriuos Taryba gali pateikti.
<P>
Kalbant apie nacionalines deklaracijas, kurios taip pat keletą kartų buvo paminėtos, manau, kad turėtume išspręsti šį klausimą diskutuodami dėl finansinio reglamento. Žinau, kad yra su tuo susijusių pasiūlymų. Žinoma, reikia atsižvelgti į klausimo sudėtingumą tam tikrose valstybėse narėse, tačiau kartoju, kad tai bus labai svarbus diskusijų aspektas kitame procese.
<P>
Pone pirmininke, dėkoju jums už suteiktą galimybę kalbėti ir norėčiau dar kartą visus paraginti nepaversti biudžeto įvykdymo patvirtinimo procedūroje dalyvaujančių dviejų įstaigų ar institucijų santykių imtynėmis. Susėskime ir derėkimės, ir pasiekime susitarimą, užuot sumenkinę šią problemą iki diskusijų paštu tarp sekretoriatų ir biurokratinių institucijų lygio.
<SPEAKER ID="066" NAME="Algirdas Šemeta">
Komisijos narys. - Pone pirmininke, ši diskusija patvirtina, kad Parlamentas ir Taryba iš esmės pritaria būtinybei patobulinti mūsų politikos sritis ir programas, taip sukuriant pridėtinę vertę ES piliečiams. Manau, kad judame teisinga kryptimi, o jūsų iškelti klausimai dėl valdymo deklaracijų nustatymo, didesnio automatiškumo taikant sankcijas ir dirbant susigrąžinimo srityje iš tikrųjų yra svarbūs klausimai, kuriuos sprendžia Komisija.
<P>
Ypač norėčiau padėkoti I. Grässle už jos darbą, susijusį su finansiniu reglamentu. Manau, labai svarbu, kad Komisijos pateiktas pasiūlymas dėl valdymo deklaracijų nustatymo būtų galiausiai patvirtintas, nes šis klausimas iš tikrųjų yra susijęs su didesne mūsų valstybių narių, kurios yra atsakingos už 80 proc. jūsų biudžeto valdymo, atskaitomybe. Kartu su supaprastinta ir daug labiau automatizuota mokėjimų nutraukimo procedūra, manau, kad tvirtindami 2010 m. biudžeto įvykdymą pastebėsime dažnesnius mokėjimo nutraukimo atvejus ir tarnybos nebevengs taikyti šios priemonės savo darbe.
<P>
Taip pat kartu su valstybėmis narėmis dirbame susigrąžinimo srityje ir pateikėme pranešėjui daug informacijos apie su susigrąžinimais susijusią padėtį. Manau, kad dirbdami kartu galime rasti būdų pagerinti padėtį šioje srityje. Žinoma, sankcijos yra geras dalykas, tačiau taip pat turime skatinti iniciatyvas, ir tai svarbus klausimas, susijęs su mūsų valstybių narių veiklos palengvinimu.
<P>
Visi sutinkame, kad supaprastinę savo taisykles padarėme pažangą, ir šiuo klausimu pateikėme savo nuomones. Į šiuos pasiūlymus bus atsižvelgta, kai rengsime naujas programas kitai daugiametei finansinei programai. Neabejodamas sutinku, kad mūsų viešųjų pirkimų teisės aktai yra labai sudėtingi ir dideldalis klaidų padaroma viešųjų pirkimų srityje. Būtent todėl Komisija pradėjo viešas konsultacijas dėl viešųjų pirkimų taisyklių supaprastinimo ir patobulinimo ir tikiuosi, kad tai padės sukurti daug paprastesnę ir veiksmingesnę sistemą.
<P>
Kalbant apie tarnybos nuostatus, pats laikas jas dar kartą išnagrinėti, ir mano kolega Maroš Šefčovič rengia tarnybos nuostatų peržiūrą. Tai, žinoma, sudėtingas klausimas ir turime atsižvelgti į visus šiuos opius klausimus, susijusius su supaprastinimu, tačiau faktas yra tai, kad tam tikri nuostatų straipsniai iš tikrųjų yra pasenę ir juos reikia iš naujo apsvarstyti ir peržiūrėti.
<P>
Žinoma, Komisija oficialiai atsakys į jūsų rekomendacijas kitame pranešime, kuris bus pateiktas po vasaros, tačiau, kaip galite pastebėti, mes jau sunkiai dirbame, kad sustiprintume ES biudžeto valdymą ir pagerintume savo programų įgyvendinimą. Laukiu tolesnio mūsų bendradarbiavimo.
<SPEAKER ID="067" NAME="Jorgo Chatzimarkakis" LANGUAGE="DE">
Pone pirmininke, pirmiausia norėčiau Parlamento vardu padėkoti Komisijos nariui už puikų jo bendradarbiavimą. Dabar jūs dar kartą iškėlėte tam tikrus klausimus. Tai turėtų būti atspirties taškas tolesniam mūsų darbui. Tačiau taip pat paprašyčiau jūsų perduoti mūsų padėką savo kolegoms, nes labai aktyviai bendravome su daugybe asmenų - ypač norėčiau paminėti D. Cioloşą ir J. Hahną, ir visi jie noriai bendradarbiavo. Dar kartą perduokite jiems šią padėką.
<P>
Norėčiau padėkoti einančiam Tarybos Pirmininko pareigas Z. L. Becsey už jo aiškius žodžius. Jis kalbėjo labai aiškiai; galbūt mums nepatinka, ką jis sakė, tačiau jo kalba bent jau buvo aiški ir mes esame už tai dėkingi. Nemanau, kad yra konkreti priežastis užsiminti apie tai. Nepaisant to, gerai, kad esate čia.
<P>
Galiausiai norėčiau padėkoti Europos Audito Rūmų Pirmininkui V. Caldeirai, su kuriuo Parlamentas iš tikrųjų atvirai ir vaisingai bendradarbiauja. Mes tai labai vertiname. Mes negalėtume atlikti savo darbo be jūsų atliekamo darbo. Mūsų biudžeto įvykdymo patvirtinimas iš esmės yra pagrįstas jūsų indėliais. Norėtume, kad jūs atliktumėte svarbesnį vaidmenį ateityje vertinant veiklos auditą, pone V. Caldeira. Europos Sąjungos ateitis priklauso ne tik nuo teisėtai ir teisingai leidžiamų lėšų, bet ir visų pirma nuo naudingai leidžiamų lėšų; kitaip tariant, veiksmingai ir efektyviai leidžiamų lėšų. Tai bus sudedamoji veiklos audito dalis pagal Lisabonos sutarties 318 straipsnį. Parlamente norėtume kasmet diskutuoti apie Komisijos veiklos auditą ir norėtume jus pakviesti čia kartu su mumis dalyvauti kaip Europos Audito Rūmų atstovus. Nuoširdžiai dėkoju savo kolegoms Parlamento nariams ir visiems, kurie dalyvavo.

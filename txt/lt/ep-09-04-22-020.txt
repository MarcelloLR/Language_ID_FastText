<CHAPTER ID="020">
Antroji "Marco Polo" programa (diskusijos) 
<SPEAKER ID="512" NAME="Pirmininkė">
Kitas klausimas - Ulricho Stockmanno pranešimas Transporto ir turizmo komiteto vardu dėl pasiūlymo dėl Europos Parlamento ir Tarybos reglamento, iš dalies keičiančio Reglamentą (EB) Nr. 1692/2006, nustatantį antrąją "Marco Polo" programą dėl Bendrijos finansinės paramos teikimo krovininio transporto sistemos atitikčiai aplinkosaugos reikalavimams didinti ("Marco Polo II") - C6-0482/2008 -.
<SPEAKER ID="513" NAME="Ulrich Stockmann">
pranešėjas. - (DE) Gerb. pirmininke, Komisijos nary, krovinių vežimo perkėlimas iš kelių į geležinkelį ir vidaus vandenų laivybą ar trumpųjų nuotolių laivybą yra nuolatinmūsų diskusijų dėl transporto tema ir taip buvo ištisus dešimtmečius. Dabar diskusijų dėl klimato fone ši diskusija savaime įgavo reikšmės.
<P>
Jau turime įvairių politikos požiūrių ir priemonių, kad priartėtume prie šio perkėlimo. Vis dėlto, jei atidžiai pažvelgtume, praktikoje transportą perkelti yra labai sudėtinga ir tai pavyksta labai retais atvejais.
<P>
Pirma, kadangi ryšiai tarp transporto ryšių vis dar nepakankamai suderinti, antra, kadangi geležinkelių ir vidaus vandenų transportas vis dar nepakankamai išvystyti kaip Europos paslaugų teikėjai ir, trečia, kadangi aplinkai mažiau kenksmingos transporto rūšys aiškiai negali teikti "išnešiojamosios" (angl. door-to-door) paslaugos.
<P>
Visus šiuos sunkumus dar labiau pagilina dėl dabartinės recesijos krintančios krovinių vežimo kelių transportu kainos. "Marco Polo II" programa taip pat pajuto visų šių problemų poveikį. Būtent todėl mes, transporto srities politikai, esame suinteresuoti skubiais sprendimais, nes mūsų užsibrėžtas tikslas, kad "Marco Polo" programa turėtų padėti perkelti 60 proc. krovinių vežimo kelių transportu prieaugio, šiuo metu yra labai nutolęs. Todėl iki šios parlamentinės kadencijos pabaigos mums reikia keisti kryptį ir todėl mes radome labiausiai priimtiną kompromisą.
<P>
Kas turi įvykti? Pirma, dar prieš pateikdama šį pasiūlymą, Komisija įpareigojo agentūrą perimti programos administravimą ir supaprastinti administracines procedūras. Tai turi prasmės. Mes radome ir bendrai susitarėme dėl keleto kompromisinių dalykų, kad programa taptų patrauklesnė. Pirma, viršutinriba jūros greitkeliams buvo sumažinta nuo 250 iki 200 mln. tonkilometrių per metus, antra, viršutinriba eismo perkėlimo projektams buvo sumažinta nuo 80 iki 60 mln. tonkilometrių, kaip ir viršutinriba vidaus vandenų kelių projektams, kuriems Parlamentas patvirtino ribos mažinimą nuo 17 iki 13 mln. tonkilometrių. Taip pat padidinome leistiną finansavimo ribą papildomai infrastruktūrai nuo 10 iki 20 proc. Tai turi prasmės. Pagaliau, mes taip pat sėkmingai pagrindėme, kad tokios ekonomikos krizės, kokią dabar patiriame, gali būti laikomos priežastimi pratęsti sutarčių terminą.
<P>
Taigi mes pavertėme programą daug patrauklesne. Šis kompromisas, kurio pasiekėme, taip pat tapo įmanomu dėl plataus Parlamento narių sutarimo, kurie šioje vietoje atidėjo į šalį pateisinamus svarstymus ir visuotinę diskusiją, kad būtų galima nedelsiant vėl pradėti programą. Būtent todėl, kol Komisija pateiks pasiūlymą dėl "Marco Polo III" programos, mums tikrai reikia visuotinės diskusijos, kad galėtume vėl įtraukti visus šiuo dalykus, kurie yra būtini mūsų tolesnei orientacijai. Be to, mes, be abejonės, norime žinoti, koks bus mūsų šiuo metu atlikto derinimo poveikis. Tai yra balsavimo objektas ir aš tikiuosi jūsų paramos rytojaus balsavime.
<SPEAKER ID="514" NAME="Antonio Tajani" LANGUAGE="IT">
Gerb. pirmininke, gerb. EP nariai, norėčiau padėkoti U. Stockmannui už nuveiktą darbą. Nuo 2003 m. "Marco Polo" programa buvo siekiama kurti tvaresnę Europos transporto sistemą perkeliant didelę dalį kasmetinio krovininio kelių transporto srautų prieaugio į kitas, aplinkai mažiau kenksmingas transporto rūšis, pvz., vidaus vandenų transportą, geležinkelių transportą ir trumpųjų nuotolių laivybą. Pirmoji "Marco Polo" programa, kuria buvo siekiama per ketverius metus iš kelių perkelti 48 mlrd. tonkilometrių, buvo baigta 2006 m., nors išorinis vertinimas parodė, kad buvo pasiekta tik 64 proc. šio skaičiaus.
<P>
Antrojoje "Marco Polo" programoje sukaupta patirtis rodo, kad, deja, ji netampa veiksmingesnir kad Europa iki galo nepanaudoja šios svarbios priemonės siekdama, kad transporto sistema labiau atitiktų rinkos raidą. Praėjusiais metais išsiunčiau keletą laiškų visiems ES transporto ministrams, ragindamas juos pasinaudoti "Marco Polo" programa.
<P>
Todėl manau - ir atrodo, kad Parlamentas yra tokios pačios nuomonės - kad atėjo laikas keisti reglamentą, keisti dalyvavimo šiame projekte taisykles arba programą, kuri skiria lėšas, o jos ne visada panaudojamos. Mes tikrai judame teisinga kryptimi, nes bandome padėti mažosioms ir vidutinio dydžio įmonėms pasinaudoti Bendrijos projektu. MVĮ iki šiol patyrdaug sunkumų bandydamos gauti Europos finansavimą, kuris skiriamas per "Marco Polo" programą.
<P>
Žinia, kurią šiandien perduodame, yra skirta ne tik tiems, kas naudojasi "Marco Polo" programa. Tikiu, kad tai raginimas keisti daugelį Europos reglamentų, nes tai galioja taip pat kitiems sektoriams ir valstybių narių taisyklėms dėl Europos skiriamų lėšų. Jos sudarytos ne visada taip, kad palengvintų galimybę pasinaudoti lėšomis. Tai labai tikroviška problema visose valstybėse narėse ir aš dar kartą akcentuočiau, kad ji susijusi ne tik su mūsų reglamentais, bet ir su valstybių narių taisyklėmis, kurios apima Europos skiriamas lėšas.
<P>
Taigi tikiu, kad šiandien mes ne tik svarstome "Marco Polo" programą, bet veikiau perduodame žinią dėl geros teisėkūros piliečių labui ir dėl galimybių pasinaudoti Bendrijos projektais palengvinimo. Todėl, žinoma, manau, kad U. Stockmanno darbas vertas paramos ir kad siūlomas dokumentas turėtų būti priimtas, kad rytoj Parlamentas, kartoju, visai Europos Sąjungai galėtų perduoti gerą žinią.
<P>
Leiskite dar kartą pasakyti, kad tai ne tik su "Marco Polo" susijęs klausimas, tai daug platesnproblema. Manau, kad pradėdami "Marco Polo" mes padarysime paslaugą kitiems sektoriams, kurie labai gerai žino apie Bendrijos lėšų naudojimą ir dalyvavimą įvairiose programose, kurias Bendrija siūlo 27 ES valstybėms ir jų verslui.
<SPEAKER ID="515" NAME="Anne E. Jensen">
Biudžeto komiteto nuomonės referentė. - (DA) Gerb. pirmininke, kai Biudžeto komitetas nusprendpaskelbti pareiškimą dėl "Marco Polo" programos, tiksli šio sprendimo priežastis buvo ta, kad komitetui buvo sunku užtikrinti, kad lėšos būtų naudojamos pagal paskirtį. Todėl mes aiškiai pritariame tam, kad šiuo metu imamasi veiksmų. Už tai Komisija nusipelnpagyrimo. Bandome supaprastinti administravimą ir sugriežtinti taisykles, kad lėšas būtų lengviau naudoti pagal paskirtį. Atsakydami Biudžeto komitete mes taip pat sutarėme, kad jei nepagerinsime programos įgyvendinimo, jei neužtikrinsime, kad lėšos būtų naudojamos pagal paskirtį, mums reikės iš naujo svarstyti, ar "Marco Polo" programai reikėtų skirti tiek daug lėšų ir ar dalies lėšų nereikėtų nukreipti į kitas programas, kuriose jos galėtų būti panaudojamos geriau. Žinoma, po 2010 m. rinkimų mums reikės atlikti biudžeto laikotarpio vidurio peržiūrą ir dalykas, su kuriuo tada mums akivaizdžiai reikės susidoroti, yra vertinimas, kurios programos veikia, o kurios neveikia. Jei matysime, kad kitur esama didesnio poreikio, mes aiškiai paimsime lėšų iš projektų, kuriuose jos negali būti panaudotos, ir jas nukreipsime, kad veltui nebūtų švaistomos.
<SPEAKER ID="516" NAME="Dieter-Lebrecht Koch">
PPE-DE frakcijos vardu. - (DE) Gerb. pirmininke, rytoj plenariniame posėdyje bus balsuojama dėl "Marco Polo II" programos dėl krovininio transporto sistemos atitikties aplinkosaugos reikalavimams didinimo. "Marco Polo II" programa užtikrina saugesnį planavimą, nes jis trunka iki 2013 m. Jos biudžetas yra 450 mln. eurų. Pateiktų projektų tinkamumo finansuoti viršutinės ribos turi būti sumažintos palyginti su "Marco Polo I" programa ir tai suteikia galimybę ja pasinaudoti mažosioms ir vidutinėms įmonėms. Už tai esu ypač dėkingas pranešėjui. Atsižvelgiant į esamą finansinę mažųjų ir vidutinių įmonių padėtį, tai labai piliečiams palanki politika, kuriai galiu besąlygiškai pritarti.
<P>
Programa pagrįsta eismo perkėlimu ir kelių transporto perkrovos mažinimu. Ji taip pat sustiprins įvairiarūšį transportą ir taip prisidės kuriant veiksmingą ir tvarią transporto sistemą. Balsavus už - rytoj taip ir rekomenduoju pasielgti - teisėkūros procedūra bus baigta per pirmąjį svarstymą.
<SPEAKER ID="517" NAME="Zbigniew Krzysztof Kuźmiuk" LANGUAGE="PL">
Gerb. pirmininke, Komisijos nary, kalbėdamas Sąjungos už tautų Europą frakcijos vardu, norėčiau atkreipti dėmesį į šiuos dalykus.
<P>
Nepaisant girtinų tikslų, pvz., mažinti kelių perkrovą, mažinti kelių transporto poveikį aplinkai ir vežant krovinius pirmenybę teikti trumpųjų nuotolių laivybai, geležinkelių ir vidaus vandenų transportui arba transporto rūšių deriniams, kasmet panaudojama vos pusfinansinių priemonių, skirtų "Marco Polo" programai vykdyti, ir įgyvendinama vos 60 proc. programoje numatytos veiklos.
<P>
Todėl reikėtų pritarti Europos Komisijos pasiūlymams supaprastinti programą ir ypač: konsorciumo nesukūrusių mažųjų ir individualių įmonių dalyvavimui programoje, aiškiam programos kriterijų atitikimo viršutinės ribos mažinimui, finansavimo intensyvumo didinimui didinant finansinę paramą, kuri padidėjo nuo 1 iki 2 eurų už 500 tonkilometrių perkeltų keliais gabenamų krovinių, ir supaprastinant finansinės paramos teikimo procedūras. Norėčiau išreikšti viltį, kad visos šios priemonės padės užtikrinti geriausią programai skirtų finansinių priemonių panaudojimą.
<SPEAKER ID="518" NAME="Johannes Blokland">
IND/DEM frakcijos vardu. - (NL) Šį vakarą mes svarstome "Marco Polo" programos pakeitimus. Esu dėkingas Europos Komisijai už pasiūlymus mažinti kriterijų atitikimo viršutines ribas ir man malonu, kad U. Stockmann šiuos pasiūlymus apgaubbūtinu veržlumu. Ypač papildomas viršutinės ribos mažinimas vidaus vandenų laivininkystei gali tikėtis mano paramos.
<P>
Vis dėlto yra viena problema. Šis mažinimas yra nepakankamas. Transporto ir turizmo komitete mes su C. Wortmann-Kool sėkmingai ištaisėme šią klaidą. Vis dėlto apgailestauju, kad U. Stockmann laiko mūsų pateiktą 24 pakeitimą nepageidautinu. Pažįstu jį kaip ištikimą vidaus vandenų laivininkystės rėmėją ir tikėjausi, kad tokie pakeitimai būtų jam priimtini. Komisijos pasiūlyta viršutinriba yra vis dar žymiai per dideltokiam smulkiam verslininkui, koks beveik iš prigimties yra kanalų laivininkyste besiverčiantis verslininkas. Negaliu suprasti, kodėl kitos institucijos norėtų aršiai kritikuoti 24 pakeitimą.
<P>
Turime gerai aprūpintą fondą, skirtą tvariam transportui. Vidaus vandenų laivininkystyra mažiausiai teršianti transporto rūšis. Kodėl šiam sektoriui neturėtume dar labiau sumažinti viršutinės ribos? Mano nuomone, Europos Komisija bijo, kad tokie pasiūlymai paskatins keletą valstybių narių Taryboje reikalauti mažinimo kitose srityse. Norėčiau paprašyti Europos Komisijos likti tvirtai ir šiame Parlamente aiškiai pripažinti vidaus vandenų laivininkystės kaip mažiausiai teršiančios transporto rūšies svarbą.
<SPEAKER ID="519" NAME="Rodi Kratsa-Tsagaropoulou" AFFILIATION="PPE-DE">
(EL) Gerb. pirmininke, Komisijos nary, ponios ir ponai, iki 2013 m. į "Marco Polo" programą investuosime 400 mln. eurų, o kartu ir daug vilčių turėti veiksmingesnę ir perspektyvesnę transporto sistemą, kuri Europos Sąjungoje užtikrins pridėtinę vertę aplinkos srityje, kartu kovodama už ekonominę, socialinę ir teritorinę sanglaudą.
<P>
2008 m. paskelbti kvietimo teikti paraiškas "Marco Polo" programai rezultatai ir pirmosios "Marco Polo" programos vertinimo išvados parodė, kad ši programa gali lemti pastebimus transporto pokyčius. Vis dėlto labai tikėtina, kad jos teisiniame pagrinde nustatytas tikslas, būtent užkirsti kelią spūstims arba perkelti didelę dalį bendro numatomo tarptautinio krovininio Europos kelių transporto prieaugio, nebus pasiektas.
<P>
Kad programos tikslas būtų pasiektas, "Marco Polo II" programa turi būti parengta patraukliau. Reikia pakeisti jos teisinį pagrindą, o tikrinimo procedūros turi būti supaprastintos ir patikslintos. Be to, turi būti patikslintos finansavimo sąlygos ir reikalavimai atsižvelgiant į tikrąjį tikslą, o pakeitimai turėtų būti atlikti kiek įmanoma greičiau, kad poveikis būtų kuo didžiausias.
<P>
Europos Parlamente mes remiame programą ir tikimės, kad bus pagerintos mažųjų įmonių galimybės pasinaudoti programa, mažinamos ir paprastinamos projektų kriterijų atitikimo viršutinės ribos ir didinamas finansavimas. Kitaip tariant, tikimės programos, kuri būtų naudingesnir veiksmingesnė.
<P>
Šie pokyčiai ir pakeitimai gali tapti perspektyvios, dinamiškos ir veiksmingos Europos pavyzdžiu, kurios mums reikia, kad piliečiai ją suvoktų ir pajustų Europos rinkimų išvakarėse.
<SPEAKER ID="520" NAME="Antonio Tajani" LANGUAGE="IT">
Gerb. pirmininke, gerb. EP nariai, baigiant diskusiją norėčiau atsakyti į kai kuriuos klausimus, kuriuos pateikėte, ir padėkoti jums už paramą, suteiktą šiam susitarimui per pirmąjį svarstymą, nes tai tikrai aiškiai padės gerinti antrosios "Marco Polo" programos veiksmingumą.
<P>
Norėčiau pasakyti, kad pastaraisiais metais mano darbuotojai - kuriems dar kartą dėkoju už jų nuveiktą darbą - jau pradėjo mąstyti apie "Marco Polo" programą po 2013 m. ir kad atliekant šį vertinimą be kitų dalykų dėmesys bus skiriamas kompromisiniame susitarime išdėstytiems dalykams. Ypač norėčiau akcentuoti būtinybę diferencijuoti finansavimo sąlygas pagal transporto rūšis, atsižvelgiant į saugumą, atitiktį aplinkosaugos reikalavimams ir energijos vartojimo efektyvumą, būtinybę teikti į paklausą orientuotą pagalbą teikiant paraiškas, atsižvelgiant į mažųjų ir vidutinių įmonių reikmes, projekto trukmės pratęsimą atsižvelgiant į išimtines aplinkybes, t. y. ekonominį nuosmukį ir tinkamumo finansuoti ribos mažinimą atsižvelgiant į konkrečius produktus.
<P>
Kalbėdamas apie ribos mažinimą, norėčiau dar kartą užtikrinti, kad priimamame dokumente jau nustatyta žemesnriba vidaus vandenų transportui. Nemanau, kad galėtume padaryti daugiau nei padarėme, nes padidėtų administravimo išlaidos, tačiau aš tikiu, kad mes tikrai perdavėme žinią, kurios prašėte.
<P>
Grįžtant prie mūsų svarstymų apie "Marco Polo" programą po 2013 m.: kaip sakiau, temos taip pat apims galimybę nustatyti orientacines siūlomų projektų tinkamumo finansuoti ribas atsižvelgiant į perkeltus tonkilometrius per metus, taip pat į energijos vartojimo efektyvumą ir naudą aplinkai. Be to, numatyta galimybtinkamomis priemonėmis užtikrinti "Marco Polo" programos, Logistikos veiksmų plano ir Transeuropinio transporto tinklo programos darną siekiant koordinuoti Bendrijos lėšų skyrimą, ypač jūros greitkeliam ir būtinybatsižvelgti į konkrečius vidaus vandenų transporto sektoriaus ypatumus ir į šiame sektoriuje veikiančias mažąsias ir vidutines įmones, pavyzdžiui, parengti vidaus vandenų transporto sektoriui skirtą specialią programą.
<P>
Bet kuriuo atveju 2011 m. Komisija ketina pateikti komunikatą dėl programos ateities, galbūt kartu su pasiūlymu dėl trečiosios "Marco Polo" programos.
<SPEAKER ID="521" NAME="Ulrich Stockmann">
pranešėjas. - (DE) Gerb. pirmininke, Komisijos nary, sutinku su jumis. Rytoj galime perduoti gerą žinią, būtent, kad mes sugebame priimti piliečiams palankius ir opius mūsų įstatymų pakeitimus, jei tai yra būtina. Mes turime ne tik perduoti žinią, turime pradėti informavimo kampaniją Europos šalyse, kad galėtume nedelsiant pasinaudoti šios programos patrauklumu, nes mes iš tikrųjų atlikome visus būtinus pakeitimus. Dabar tikrai laikas geriems sandoriams už mažą kainą. Jei mums nepavyks nieko pakeisti dabar, turėsime suabejoti visa programa.
<P>
Tikiuosi, ponia A. E. Jensen, kad mes neturėsime skirti pinigų kitoms programoms, nes šis susirūpinimas yra labai svarbus. Mes turime perkelti ir perkelsime eismą ten, kur tik įmanoma, tačiau tai bus sunku. Pone J. Bloklandai, tai atsakymas jums. Mes dar kartą derėjomės dėl vidaus vandenų transporto ir iškovojome, taip sakant, kompromisą Taryboje. Mums buvo labai svarbu baigti per pirmąjį svarstymą. Būtent todėl mes negalėjome laikytis per daug radikalaus požiūrio ir turėjome akis į akį derėtis dėl kompromiso ir konsensuso. Todėl mes labai daug pasiekėme.
<P>
Tikiuosi svarbios diskusijos, kurios netrukus sulauksime dėl trečiosios programos, remiantis komunikatu, kurį žadėjo pateikti Komisija, kad galėtume aptarti visus svarbiausius klausimus, visa tai, ką išvardijome bendrame pasiūlyme dėl kompromiso, pvz., ar turėtume padalyti programą atskiroms transporto rūšims ir pan. Tada vėl bus labai įdomu. Dabar ji tiesiog turi veikti, kad nesustotų ir kad dėl šios krizės nenutrūktų jau pradėti projektai. Būtų tikrai gaila ir todėl turime šį kompromisą. Dar kartą visiems labai ačiū už pateiktas pastabas.
<SPEAKER ID="522" NAME="Pirmininkė">
Diskusijos baigtos.
<P>
Balsavimas vyks rytoj.

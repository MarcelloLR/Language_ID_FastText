<CHAPTER ID="015">
Ketvirčio statistiniai duomenys apie bendrijos laisvas darbo vietas (diskusijos)
<SPEAKER ID="420" NAME="Pirmininkas">
Kitas darbotvarkės punktas - Alexandro Athanasio Užimtumo ir socialinių reikalų komiteto vardu pateiktas pranešimas dėl pasiūlymo priimti Europos Parlamento ir Tarybos reglamentą dėl ketvirčio statistinių duomenų apie bendrijos laisvas darbo vietas - C6-0090/2007 -,.
<SPEAKER ID="421" NAME="Joe Borg">
Komisijos narys.- Pone Pirmininke, šio reglamento tikslas yra nustatyti teisinį pagrindą dėl ketvirčio statistinių duomenų apie laisvas darbo vietas rinkimo. Ketvirčio statistiniai duomenys apie dėl ekonominės veiklos nykstančias laisvas darbo vietas yra reikalingi Komisijai ir Europos centriniam bankui ekonominės ir pinigų politikos krypčių tikslu. Jie leidžia stebėti trumpalaikes tendencijas darbo rinkoje ir padeda vertinti ekonominį ciklą. Dėl svarbos šie statistiniai duomenys buvo įtraukti į pagrindinį Europos ekonominių rodiklių rinkinį, nustatytą 2002 m. Komisijos komunikate Europos Parlamentui ir Tarybai dėl eurozonos statistinių duomenų. Ketvirčio duomenys apie laisvas darbo vietas yra vienas iš rodiklių, kuriems teisinis pagrindas nėra nustatytas. Pasiūlytame teisės akte pateikiamas mechanizmas užtikrinti suderintą savalaikių laisvų darbo vietų duomenų rinkinį visose valstybėse narėse.
<P>
Suprantu, kad vyko diskusija dėl keleto teisės aktu sprendžiamų klausimų, kurį pasiūlKomisija, ir kai kurie pakeitimai buvo pateikti. Parlamento pranešime pasiūlyti pakeitimai apima Tarybos pateiktus pakeitimus, o šiandien jums pasiūlytame tvirtinimui tekste atsispindi kompromisas, pasiektas tarp trijų dalyvaujančių institucijų - Europos Komisijos, Tarybos ir Europos Parlamento. Taip pat trys institucijos susitarė, kad teisės aktas turėtų kaip galima greičiau įsigalioti. Tai sudaro galimybes patvirtinti reglamentą pirmojo svarstymo metu. Dėkoju pranešėjui Alexandrui Athanasiui už jo tinkamą bendradarbiavimą šiuo klausimu ir jo suvokimą.
<SPEAKER ID="422" NAME="Alexandru Athanasiu  " AFFILIATION="PSE">
pranešimas. - (FR) Pone Pirmininke, gerbiamieji Tarybos ir Komisijos atstovai, ponai ir ponios, norėčiau pradėti nuo padėkos savo kolegoms, kurie patikėjo man šį darbą, ir pagalbiniam pranešėjui už indėlį rengiant šį pranešimą.
<P>
Akivaizdu, kad šiandieninėje visuomenėje duomenų rinkimas tapo pagrindiniu analizės įrankiu. Duomenys apie laisvas darbo vietas naudojami ne tik nustatant ekonomikos rodiklius, bet ir pasirenkant ir formuojant tam tikras veiklos kryptis. Šiandien statistiniai duomenys apie laisvas darbo vietas turi tiesioginį poveikį finansų rinkoms. Reitingavimo agentūros laukia šių skaičių, nes jų pagrindu jos atlieka reitingavimą.
<P>
Statistika, pone Pirmininke, jei galima taip pasakyti, yra labai reikli sritis. Ta proga norėčiau pacituoti garsius G.O. Ashley žodžius: "Kaip ir kiti okultinio pranašavimo būdai, statistinis metodas turi savo žargoną, sąmoningai sukurtą tam, kad tie metodai būtų paslėpti nuo nespecialistų". Dirbdami kartu Užimtumo ir socialinių reikalų komitete, mano kolegos ir aš siekėme išryškinti tris aspektus.
<P>
Pirma, reguliavimui būdingas politinis aspektas, nes jame dar karta patvirtinama, net ir tokio statistinio įrankio kontekste, idėja apie laisvą Europos piliečių judėjimą ir besąlyginę, neribotą ir nekliudomą užimtumo galimybę. Reguliavimo veikla taip pat turi ir socialinį aspektą, nes ji palengvina visiems Europos žmonėms galimybę rasti tinkamą darbą ir prieiti prie informacijos apie visoje Europos Sąjungoje esamas laisvas darbo vietas. Galiausiai - šiuo atžvilgiu derėtų padėkoti Komisijai ir Tarybai - yra techninis duomenų kokybės aspektas. Mes kalbame apie sistemą, kurioje galioja suderintos procedūros ir efektyviai naujinami susitarimai statistinės informacijos rinkimui, kitaip tariant, šiai sistemai būdingas pažangesnis požiūris į tikslių duomenų rinkimą.
<P>
Kaip jums žinoma, pone Pirmininke, ponai ir ponios, anksčiau mūsų darbas šioje srityje buvo grindžiamas tik džentelmeniškumo susitarimu, t.y. statistiniai duomenys buvo renkami savanorišku pagrindu. Tačiau tikslią šių duomenų analizę galima užtikrinti tik jei jų rinkimo veikla bus privaloma ir vykdoma nuosekliai. Todėl reglamentas užtikrina geresnį teisinį šios veiklos pagrindą nei direktyva, nes reglamento nuostatos, priešingai nei direktyvos, vienodai galioja visai Europos Sąjungai: valstybės narės neturi įgaliojimų taikyti reglamento nuostatas iš dalies ar pasirinktinai ir neturi pasirinkimo laisvės reglamento tikslų įgyvendinimo būdų atžvilgiu.
<P>
Vienas iš Lisabonos strategijos tikslų yra pritraukti kuo daugiau žmonių į darbo rinką, bet tam reikia sukurti daugiau darbo vietų, todėl iškyla poreikis sukaupti kuo geresnę informacijos apie darbo jėgos pasiūlą ir paklausą sistemą. Raktu į sėkmę galėtų būti informacijos kokybė, nes visi mes žinome, kad informacija yra galingas įrankis. Tai galioja ekonomikai ir visoms kitoms veiklos sritims, todėl buvo pripažinta būtinybsukurti ir skelbti laisvoms darbo vietoms skirtą struktūrinį rodiklį, leidžiantį tiksliai nustatyti, kiek siaura yra darbo rinka ir kokių kvalifikacijų darbo jėgos jai stinga.
<P>
Ketvirtiniai duomenys apie laisvas darbo vietas taip pat reikalingi Komisijai ir Europos centriniam bankui, kad šios institucijos galėtų užtikrinti laisvų darbo vietų skaičiaus svyravimo konkrečiuose ūkio sektoriuose stebėseną. Skaičiai apie laisvas darbo vietas sudaro daugelio pagrindinių europinių ekonomikos rodiklių dalį ir yra reikalingi ES darbo rinkoje ir eurozonoje vyraujančių sąlygų įvertinimui pagal Europos monetarinės sąjungos (EMS) veiksmų planą.
<P>
Baigdamas, pone Pirmininke, norėčiau pacituoti Abbé Pierre mintį, kuris teigė, kad kai kurie politikai sužino apie skurdą tik iš statistikos, bet ji dar nieko neprivertapsiašaroti. Nereikia net įrodinėti, kad būtina sukurti techniniu požiūriu veiksmingesnį visų reikalingų statistinių duomenų rinkimo mechanizmą. Mes, politikai, iš savo pusės galime palengvinti žmonėms galimybę surasti darbą. Šie statistiniai duomenys leis mums palengvinti jų pastangas.
<SPEAKER ID="423" NAME="José Albino Silva Peneda">
PPE-DE frakcijos vardu. -(PT) Pone Pirmininke, Komisare, ponai ir ponios, visų pirma norėčiau pasveikinti pranešėją poną Athanasiu, su kuriuo per pastarųjų kelių mėnesių laikotarpį turėjau progos kelis kartus susitikti ir kuris dabar supažindina mums, mano manymu, su puikiai atlikto darbo rezultatais.
<P>
Aš sekiau šio šiandien svarstomo pranešimo rengimo procesą ir derybas su Komisija nuo šių metų birželio mėn. ir PPE-DE frakcijos vardu galiu drąsiai teigti, kad pranešimą rengusiems kolegoms pavyko suderinti labai aukštos kokybės ir labai tvirtą kompromisinį tekstą. Jei Parlamentas šio plenarinio posėdžio metu patvirtins Komisijos pasiūlymo pakeitimus, o aš tikiuosi, kad taip ir bus, mes galėsime būti tikri, nes Taryba apie savo sutikimą jau pareiškė, kad reglamento projektas su pasiūlytais pakeitimais bus galutinai priimtas.
<P>
Aš tikiu, kad šis pranešimas bus naudingas įrankis nustatant, kuriuose ES sektoriuose ir regionuose reikalinga darbo jėga, taigi ir skatinant mokumą bei geresnį mokymo valdymą. Aš taip pat norėčiau atkreipti dėmesį į, mano galva, labai svarbų aspektą: tai, apie ką rašoma pranešime, neturėtų būti vertinama kaip didesni biurokratiniai ir teisiniai reikalavimai, nes esamoje šio pranešimo turinio versijoje vengiama iniciatyvų dubliavimosi ir pakartotinio jau įgyvendinamų priemonių įtraukimo.
<P>
Tuo tarpu pranešimas taip pat turėtų būti vertinamas kaip vykęs kompromisas tarp poreikio teikti informaciją statistikai ir poreikio užtikrinti, kad įmonių, daugiausia smulkiųjų ir vidutinių, veikla nebūtų apsunkinta nereikalingomis biurokratinėmis procedūromis.
<P>
Todėl aš manau, kad pranešimas atitinka visas sąlygas, kad būtų iš karto patvirtintas, ir būtent tokį sprendimą aš rekomenduoju šiems rūmams priimti.
<SPEAKER ID="424" NAME="Proinsias De Rossa">
PSE frakcijos vardu.- Pone Pirmininke, šįvakar turėdamas keturias minutes, kas sudaro 400 proc. daugiau man paprastai skiriamo laiko, turiu vengti tapti per nelyg šnekus. Todėl, aš tęsiu.
<P>
Nepaisant išskirtinai techninio šio pasiūlyto reglamento pobūdžio, jo vertEuropai ir valstybėms narėms neturi būti neįvertinta. Iš naujo pradėta Lisabonos darbotvarkdėl daugiau ir geresnių darbo vietų 2005 m. lemia tikslių, savalaikių ir lyginamųjų statistinių duomenų apie laisvas darbo vietas Europoje poreikį regiono ir ekonominės veiklos pagrindu. Svarbu, jeigu mes turime planuoti pagal darbo rinkos poreikius ir patenkančių į darbo rinką asmenų poreikius.
<P>
Teigiamai vertinu, kad šiuo atveju mes tariamės dėl reglamento, o ne direktyvos, nes jis užtikrina greitesnį įgyvendinimą, kai tik yra patvirtintas. Ir, žinoma, jis yra tiesiogiai ir vienodai taikomas visoms valstybėms narėms ir todėl nėra jokios vienoje valstybėje narėje atsirandančių skirtingų apibrėžimų arba aiškinimų tikimybės, veikiančios kitas valstybes nares. Nėra jokio poreikio, pavyzdžiui, jo perkelti į nacionalinę teisę, tokiu būdu išvengiant delsimo, kuris gali atsirasti dėl perkėlimo.
<P>
Tai yra puikus pavyzdys, kaip ES gali pridėti vertės valstybių narių darbui, kuris galbūt negalėtų būti įgyvendintas joms veikiant savarankiškai arba net kartu. Vis dėlto, prieikdvejų metų, kad šis teisės akto projektas pasiektų šį etapą, ir todėl tikiuosi, kad susitarimas gali būti sudarytas Taryboje ir kad jis bus patvirtintas šiame pirmojo svarstymo etape.
<P>
Žinau, kad Airijoje neteikiame laisvų darbo vietų duomenų, bet darbą pradėjo Centrinstatistinių duomenų tarnyba (angl. CSO). CSO yra labai vertinama ir tikimąsi, kad per vienerius metus Airija galės visapusiškai dalyvauti sistemoje.
<P>
Taip pat teigiamai vertinu pasiūlymą įtraukti asmenines paslaugas, laisvas darbo vietas ūkiuose ir t. t., mažiau kaip 10 darbuotojų įdarbinusius darbdavius ir darbo sutarties pobūdį. Manau, kad tai ypač svarbu atsižvelgiant į didėjantį susirūpinimą dėl nuolatinių darbuotojų perkėlimo į laikinuosius darbuotojus ir kai kuriose vietose dėl lankstumo ir užimtumo principų taikymo kylančią baimę.
<P>
Tikrai tikiuosi, kad susitarimas gali būti pasiektas ir kad galime tęsti darbą nustatant bendrus statistinius duomenis tiesiogiai visoje Europos Sąjungoje.
<SPEAKER ID="425" NAME="Marian Harkin">
ALDE frakcijos vardu. - Pone Pirmininke, visų pirma norėčiau pasveikinti pranešėją už jo puikų darbą dėl šio pasiūlymo dėl reglamento dėl ketvirčio statistinių duomenų apie bendrijos laisvas darbo vietas rinkimo.
<P>
Visų pirma leiskite pasakyti, kad aukštos kokybės, atnaujinti ir svarbūs statistiniai duomenys stiprina geros politikos sprendimų pagrindą. Tai ypač taikoma ES lygiu, kai sprendžia klausimą 27 skirtingos šalys, kurios visos bando šiame konkrečiame kontekste pasiekti Lisabonos tikslus. Iš tikrųjų, bet kokia pagalba arba parama, kuri gali būti suteikta valstybėms narėms, kad pasiektų šiuos tikslus - sukurti daugiau ir geresnių darbo vietų - mano nuomone, yra verta pastangų.
<P>
Visiškai pritariu idėjai, kad, tuo metu, kai pagal šį reglamentą reikalingą informaciją gali savarankiškai surinkti valstybės narės, kad užtikrintų duomenų palyginimą, mums vis dar reikia Komisijos, kad būtų koordinuojamas statistinių duomenų informacijos derinimas. Ir esu patenkintas, kad šiame kontekste mums tikrai reikia reglamento - o ne direktyvos - bet, kad pasiūlytas reglamentas yra mažiausia pasiekti pageidaujamus tikslus reikalinga priemonir neperžengia jų ribų.
<P>
Manau šiame kontekste man nereikia daugiau sakyti, išskyrus tai, kad esu ypač patenkintas matydamas, kad prašome valstybių narių perduoti informaciją apie asmenines priežiūros paslaugas, veiklą gyvenamojoje vietoje ir socialinio darbo be apgyvendinimo veiklą. Ši informacija yra nepaprastai svarbi dėl didėjančio slaugytojų skaičiaus ES. Mūsų gyventojų senėjimas yra pagrindinis demografinis iššūkis, o rūpinimasis yra esminis elementas siekiant susidoroti su šiuo iššūkiu. Tiems, kurie iš mūsų yra laimingi gana ilgai gyvendami, tikėtina labiau reikės tam tikros rūpybos rūšies, o tai neabejotinai yra didėjanti darbo galimybių rinka ES. Nors daugiausia rūpybos darbas yra neapmokamas ir iš tikrųjų daugumoje atveju taip ir liks, darbo galimybės šioje srityje didės. Todėl mums reikia patikimų, geros kokybės statistinių duomenų, siekiant patiems pasirengti susidurti su demografinio iššūkio rūpybos aspektu.
<P>
Kaip sakiau anksčiau, visame arba pasauliniame kontekste: aukštos kokybės, tinkama, savalaikė, lyginamoji ir nuosekli informacija yra nepaprastai vertinga geros politikos kūrimo priemonė, su sąlyga, žinoma, kad mes kaip politikai naudosimės mums pateikta informacija.
<SPEAKER ID="426" NAME="Ewa Tomaszewska">
UEN frakcijos vardu.-(PL) Pone Pirmininke, Lisabonos darbotvarkės tikslo sukurti daugiau geresnių darbo vietų įgyvendinimas reikalauja tam tikrų įrankių. Vienas iš tokių įrankių yra ketvirtinstatistika apie laisvas darbo vietas bendrijoje. Eurostatas privalo turėti teisinį pagrindą duomenų apie laisvas darbo vietas rinkimui. Nerašyto susitarimo nepakanka, nes jis neužtikrina duomenų lyginamumo ir išsamumo.
<P>
Dabar norėčiau pakalbėti kai kuriais labai konkrečiais klausimais. Pirmajame pakeitime, iš esmės, siūloma padidinti biurokratinę naštą smulkioms įmonėms, bet būtent šiose įmonėse dirbančių žmonių procentindalis nuolat didėja, todėl informacija apie padėtį šiose įmonėse tampa vis naudingesnė.
<P>
Aš pritariu antrajam pakeitimui, kuriame numatomas socialinių partnerių dalyvavimas įgyvendinant šį reglamentą.
<P>
3 pakeitimas sutvarko duomenų pateikimo metodą, net jei tie duomenys pateikiami savanorišku pagrindu, o tai užtikrina šio metodo gyvybiškumą.
<P>
Aš taip pat pritariu 17 pakeitimui, kuris užtikrina duomenų skelbimą, tokiu būdu sudarydamas galimybę naudoti šiuos duomenis praktikoje.
<P>
Norėčiau pasveikinti pranešėją.
<SPEAKER ID="427" NAME="Jiří Maštálka">
GUE/NGL frakcijos vardu.-(CS) Ponai ir ponios, aš taip pat norėčiau prisidėti prie sveikinimų pranešėjui ir padėkoti jam už parengtą dokumentą. Pritariu pranešėjo nuomonei, kad geros kokybės ir lyginamųjų statistinių duomenų rinkimas yra Europos prioritetas. Aš taip pat esu tikras, kad šių statistinių duomenų rinkimo remiantis vien tik džentelmeniškumo susitarimu nepakanka ir kad šioje srityje būtina priimti teisės aktą Europos lygiu, kad būtų sukurta suderinta ir aukštos kokybės statistininformacija visose valstybėse narėse. Tik Komisija gali užtikinti būtinąjį statistinės informacijos suderinimo veiklos koordinavimą bendrijos lygiu.
<P>
Aš pats neseniai gyniau tą patį požiūrį išsakydamas savo nuomonę dėl pasiūlymo priimti Europos Parlamento ir Tarybos reglamentą dėl bendrijos statistikos visuomenės sveikatos bei darbuotojų sveikatos ir saugos srityse.Aš esu labai patenkintas trišalio dialogo tarp pranešėjo, Komisijos ir pirmininkaujančios valstybės rezultatais.Paskesni kompromisiniai pasiūlymai žymiai pagerino dokumento kokybę.Kaip ir pagalbiniai pranešėjai iš kitų politinių frakcijų, aš buvau laimingas galėdamas palikti savo parašą šiame dokumente GUE/NGL frakcijos vardu.
<P>
Iš minėtų kompromisinių pasiūlymų aš norėčiau ypač išskirti svarbų pasiūlymą įtraukti į statistinius duomenis įmones, kuriose dirba mažiau nei 10 žmonių, pasiūlymą išskirti laisvas darbo vietas terminuotam ir nuolatiniam darbui, ir pasiūlymą užtikrinti, kad kuo daugiau Europos piliečių turėtų galimybę prieiti prie šių duomenų.
<P>
Baigdamas norėčiau išreikšti savo pritarimą sprendimui nustatyti kokybės įvertinimo kriterijus, nes tik aktualūs, tikslūs, naujausi ir išsamūs duomenys apie esamas laisvas darbo vietas gali padėti kovojant su nedarbu bendrijoje.
<SPEAKER ID="428" NAME="Derek Roland Clark">
IND/DEM frakcijos vardu. - Pone Pirmininke, informacija apie laisvų darbo vietų pasikeitimus, kad būtų nustatytas darbo vietų stygius, atrodo puikiai. Bet, ar tik, kad surinktume statistinius duomenis? Tai turėtų sudaryti sąlygas kaip įmanoma greičiau, vadinasi, kas ketvirtį, darbdaviams užpildyti laisvas darbo vietas ir darbuotojams surasti darbo vietas.
<P>
Šiuo metu nacionalinius statistinius duomenis savarankiškai renka valstybės narės ir atrodo, kad Komisija pritaria šiam naudojimui, kad sukurtų bendrą sistemą pagal bendrą Europos Sąjungos reglamentą, pasirinkimą C. Taigi, EB susižavėjimas derinti, paverčia paprastą sistemą biurokratine ir daug laiko reikalaujančia sistema.
<P>
Tikras tikslas yra centralizuota kontrolė. Ar netrukus išvysime reikalavimą darbdaviams ir darbo ieškotojams pasikonsultuoti su ES biuru? Ar šis kelias veda link darbo vietų? Tai tikrai veda prie planinės Europos ekonomikos, ištariant svajonės apie visapusiško užimtumo ir greitai kuriamų naujovių vis labiau ir labiau klestinčioje Europoje pabaigą.
<P>
Globalizuotoje rinkoje vienintelis būdas išlikti konkurencingam yra išlikti laisvam, pasirengusiam užpildyti spragas, pasirengusiam naudotis pradžia, pasirengusiam bet kam. Statistinių duomenų popierių šūsnimis arba standžiajame diske saugomais duomenimis to nepadarysime, o tai padaro vyras arba moteris netikėtai rasdami galimybę ir greitai veikdami prieš kitą kolegą. Jeigu jis nori antros vietos, priverskite darbdavius peržiūrėti statistinius duomenis. Nors jie tai daro, kažkur kitur greitai besiorientuojantys operatoriai pasiglemžia pirmąją vietą ir sutvirtina rinką.
<P>
Blogiau tai, kad pakeitime Nr. 8 - jeigu bus priimtas - už duomenų palyginimą atsakingai agentūrai leidžiama atmesti neatitinkančius nacionalinius skaičius ir pakeisti skaičius savo nuožiūra. Todėl ji gali sukurti neteisingą įvaizdį, kad įtiktų EB centralizuotiems kontrolieriams, klaidindama žmones. Tiek pastangų dėl gyventojo informavimo!
<P>
Pakeitimu Nr. 3 skatinama pašalinti žemės ūkį, žvejybą ir miškininkystę iš šios svarstymų srities. Kodėl taip turi būti? Neišmanau daug apie miškininkystę, bet JK paskaičiavimai dėl ūkininkavimo ir žvejybos yra bauginantys. Nuo1973 m., kai prisijungėme pagal BŽŪP, daugiau Britanijos ūkininkų paliko žemę ir daugiau nusižudė, negu palyginus per bet kokį kitą laikotarpį mūsų istorijoje. Mūsų žvejybos laivynai, ketvirtadaliu mažesni už 1973 m. laivyną, yra supuvusios BŽP niokojimo įrodymas.
<P>
Nenuostabu, kad kai kurie žmonės nori, jog šie skaičiai būtų nepasiekiami ES statistiniams duomenims. Ar nėra poreikio įspėti piliečius?
<SPEAKER ID="429" NAME="Zdzisław Kazimierz Chmielewski  .-" AFFILIATION="PPE-DE">
Pone Pirmininke, visos pastangos kaupti duomenis ES lygiu yra vertos pagarbos, ypač kai tai susiję su užimtumo klausimu. Užimtumas, mano galva, yra svarbiausia socialinio ir ekonominio integruotos Europos virsmo grandis. Pranešėjas suvokbendrą laukimo atmosferą, lydinčią šią teisėkūros iniciatyvą, ir suteikpranešimui prieinamą ir iš tiesų įdomią formą.
<P>
Europos Parlamento ir Tarybos reglamentas keičia esamą džentelmeniškumo susitarimu grindžiamą duomenų apie laisvas darbo vietas rinkimo praktiką sprendimu sukurti teisinį šios veiklos pagrindą. Tai suteikia galimybę pagerinti kitą informacijos integracijos proceso dalį, kuri, beje, įeina į pagrindinių Europos ekonominių rodiklių rinkinį. Kartu iškilo poreikis teisiniam pagrindui, kuris padėtų sukurti būtinuosius metodologinius ramsčius didėjančio renkamų duomenų kiekio apibendrinimui.
<P>
Šis reglamentas taip pat suteikia perspektyvą gauti dar ir kitokią naudą. Jis sudaro sąlygas pasiekti aukštesnius standartus statistinių duomenų kokybės ir lyginamumo atžvilgiu. Jis taip pat palengvins nacionaliniu ir tarptautiniu lygiu sukurti patikimais duomenimis grindžiamas efektyvias veiklos kryptis užimtumo srityje. Tuo pat metu atsiras galimybvykdyti šių veiklos krypčių įgyvendinimo valstybėse narėse stebėseną. Vadinamųjų naujų ES narių vyriausybės pabrėžė, kad dėl ketvirtinių statistinių duomenų jos galės naudotis bendra rodiklių sistema, kuri yra būtina užimtumo rinkos stebėsenai. Jos taip pat pastebėjo, su tam tikru palengvėjimu, kad šio reglamento patvirtinimas nereiškia, kad ketvirtinių duomenų rinkimui bus reikalingos papildomos lėšos.
<P>
Pagrįsdama savo požiūrį šio pasiūlymo atžvilgiu, Lenkijos vyriausybpabrėžė, kad duomenų suvienodinimas europiniu lygiu kartu su šių duomenų kokybės stebėsena turėtų suteikti daugiau žinių apie paklausos konkrečioms kvalifikacijoms lygio svyravimus ir sudaryti galimybę efektyvesnei padėties Lenkijos darbo rinkoje stebėsenai. Reglamentas taip pat leis daryti tikslesnes užimtumo ir darbo užmokesčio kaitos prognozes. Duomenų lyginamumas Europos lygiu sudarys galimybę įvertinti neatitikimų nacionalinėse darbo rinkose mastą palyginimo su likusiomis ES valstybėmis narėmis pagrindu. Reglamentas taip pat duos konkrečios praktinės naudos, nes leis tiksliau priderinti užimtumo politiką prie pasiūlos ir geriau suplanuoti profesinio rengimo veiklos kryptis rengiant būsimuosius darbuotojus.
<SPEAKER ID="430" NAME="Bogdan Golik" AFFILIATION="PSE">
(PL) Pone Pirmininke, aš norėčiau išreikšti savo pritarimą pasiūlymui priimti Europos Parlamento ir Tarybos reglamentą dėl ketvirtinės statistikos apie laisvas darbo vietas bendrijoje. Negalima nesutikti su tuo, kad sisteminis šių duomenų rinkimas ir vienodas nustatytų standartų galiojimas visose valstybėse narėse yra labai svarbūs. Padėties Europos Sąjungos darbo rinkoje įvertinimo bei tinkamo Europos centrinio banko funkcionavimo požiūriu tokiu būdu surinktos informacijos vertyra neabejotina.
<P>
Esama padėtis, kai šie duomenys renkami džentelmeniškumo susitarimo pagrindu, aiškiai rodo, kad šis metodas yra neveiksmingas ir turi būti pakeistas. Tik patvirtinus reglamentą, nustatantį vienodas taisykles aukštos kokybės statistikos parengimui visoje bendrijoje, bus įmanoma tiksliai nustatyti ir išanalizuoti visus veiksnius, sąlygojančius bendrą padėtį darbo rinkoje.
<P>
Šis reglamentas ne tik įpareigoja valstybes nares sukurti statistiką, atitinkančią griežtai apibrėžtas normas, bet ir pateikia joms jau sukurtus įrankius, padėsiančius joms įvykdyti šią užduotį. Šios tyrimo veiklos suvienodinimas Europos lygmeniu padės mums geriau suprasti poreikio konkrečioms darbo kvalifikacijoms svyravimus ir leis daryti tikslesnes užimtumo bei darbo užmokesčio kaitos prognozes.
<P>
Dėl šių priežasčių būtina priimti teisinį dokumentą, kuris aiškiai ir skaidriai apibrėžtų visas taisykles, susijusias su duomenų apie laisvas darbo vietas visoje bendrijoje rinkimu.
<SPEAKER ID="431" NAME="Pirmininkas">
Diskusija baigta.
<P>
Balsavimas vyks ketvirtadienį 12 val.

<CHAPTER ID="008">
Iškilmingas posėdis - Europos Parlamento penkiasdešimtmečio minėjimas
<P>
(Trumpas Europos Sąjungos jaunimo orkestro, vadovaujamo Pavelo Kotlos, atliekamas kūrinys)
<SPEAKER ID="203" NAME="Pirmininkas">
Tai buvo puikus Europos Sąjungos jaunimo orkestro, kuriam dirigavo Pavelas Kotla, pasirodymas. Labai ačiū.
<P>
Ponios ir ponai, aš norėčiau šiltai pasveikinti jus visus, susirinkusius šiame Parlamente, švenčiančiame 50-ąsias Europos parlamentinės asamblėjos steigiamojo posėdžio metines. Visų pirma norėčiau pakviesti plojimais pasveikinti čia su mumis esančius buvusius Parlamento pirmininkus: Emilio Colombo, Lord Henry Plumb, Enrique Barón Crespo, Egon Klepsch, Klaus Hänsch, José Maria Gil Robles, Nicole Fontaine ir Josep Borrell Fontelles. Sveiki visi, garbingi buvę Europos Parlamento pirmininkai.
<P>
(Ilgi plojimai)
<P>
Norėčiau pasveikinti ES Tarybai pirmininkaujantį Janez Janša ir Europos Komisijos pirmininką José Manuel Durão Barroso. Žinoma, ponas Barroso, jūs esate visiems čia, Parlamente, pažįstamas, tačiau aš norėčiau Jus šiandien ypač pristatyti.
<P>
(Plojimai)
<P>
Ypač man malonu čia, Europos Parlamente, priimti Europos Tarybos Parlamentinės asamblėjos pirmininkę Lluís Maria de Puig. Sveiki atvykę.
<P>
(Plojimai)
<P>
Džiaugiuosi, galėdamas pasveikinti parlamentų pirmininkus ir jų pavaduotojus: Belgijos - Hermaną van Rompuy, Italijos - Fausto Bertinotti ir Olandijos senato - Yvonne Timmerman-Buck, kurie kartu su kitų - Bulgarijos, Čekijos, Estijos, Prancūzijos, Vokietijos, Vengrijos, Airijos, Latvijos, Lietuvos, Liuksemburgo, Lenkijos, Portugalijos, Rumunijos, Slovakijos, Slovėnijos ir Jungtinės Karalystės - parlamentų atstovais šiandien su mumis yra Europos Parlamente, ir kuriuos visus taip pat norėčiau šiltai pasveikinti.
<P>
(Plojimai)
<P>
Sveikinu kitų Europos institucijų vadovus: Europos Teisingumo Teismo pirmosios kolegijos pirmininką Peter Jann; Europos Audito Rūmų pirmininką Vítor Caldeira; Europos ekonomikos ir socialinių reikalų komiteto pirmininką Dimitrį Dimitriadį; regionų komiteto pirmininką Lucą Van den Brande ir ombudsmeną Nikoforos Diamandouros. Sveiki atvykę į Europos Parlamentą.
<P>
(Plojimai)
<P>
Malonu pasveikinti vietos ir regionų atstovus: Strasbūro merę Fabienne Keller, Regioninės Elzaso tarybos pirmininką Adrien Zeller, Conseil Général du Bas-Rhin pirmininką Philippe Richert ir Elzaso ir Aukštutinio Reino žemės prefektą Jean-Marc Rebière. Sveiki atvykę į Europos Parlamentą.
<P>
(Plojimai)
<P>
Ponios ir ponai, 146-oje kėdėje sėdi mūsų kolega Astrid Lulling, kuri yra vieninteliš mūsų, kuri buvo Europos Parlamento nartuo metu, kai jis dar nebuvo tiesiogiai renkamas.
<P>
(Ilgi plojimai)
<P>
Beveik lygiai prieš 50 metų, 1958 m. kovo 19 d. trijų Europos institucijų - Europos ekonominės bendrijos, Europos atominės energijos bendrijos ir Europos anglių ir plieno bendrijos asamblėja pirmą kartą susirinko čia, Strasbūre, tuometiniame Maison de l'Europe. Asamblėją sudartautų, tuo metu buvusių Bendrijos sudėtyje atstovai, kaip numatyta Romos sutartyje, kuri įsigaliojo prieš keletą savaičių.
<P>
Šiandien mes švenčiame šias metines, nes esame tiesioginiai šios Parlamentinės asamblėjos ir 142 jos narių įpėdiniai atsižvelgiant į parlamentinio darbo tęstinumą.
<P>
Pirmasis šios Bendrijų asamblėjos pirmininkas buvo R. Schumanas. Sakydamas savo inauguracijos kalbą jis teigė, kad Asamblėja vaidins pagrindinį vaidmenį puoselėjant Europos dvasią, "kuriai", teigjis - "Asamblėja buvo ir tebėra išbandymas". Aš manau, kad tai buvo teisinga tuo metu, teisinga ir dabar. Tuo pat metu steigiamajame posėdyje Robertas Schumanas įspėjo savo kolegas, kad parlamentinis darbas, dalyvaujant 142 nariams - tuo metu iš šešių valstybių - pareikalautų iš didelės drausmės ir, žinoma, tai dar labiau teisinga šiandien, esant 785 nariams iš 27 valstybių, kaip mes visi žinome!
<P>
Neilgai trukus po steigiamojo posėdžio mūsų pirmtakai savo instituciją pavadino "Europos Parlamentu", pirmiausia neoficialiai, nes sąvoka nebuvo įtraukta į Europos Bendrijų steigiamąsias sutartis. Tik po keturių metų, 1962 m. kovo mėn. Parlamentinasamblėja nusprendpatvirtinti "Europos Parlamento" pavadinimą.
<P>
Nors Europos Bendrijų steigiamosiose sutartyse buvo numatyta, kad Asamblėja rengs pasiūlymus vykdyti visuotinius rinkimus laikantis vienodų procedūrų visose valstybėse narėse ir Taryba, veikdama vieningai, nustatys tinkamas nuostatas, kurias rekomenduos priimti valstybėms narėms laikantis atitinkamų konstitucinių reikalavimų, tai buvo padaryta tik 1976 m., kai Taryba - 1976 m. rugsėjo 20 d. Europos Parlamento rekomendacijos pagrindu - priėmteisės aktą vykdyti tiesioginius ir visuotinius rinkimus į Europos Parlamentą.
<P>
Ponios ir ponai, parlamentinei asamblėjai iš pradžių praktiškai nebuvo numatytos jokios teisės. Mūsų pirmtakai žinojo, kad Europos parlamentinės dimensijos plėtra yra ilgas procesas ir tai pareikalaus iš jų ir vėlesnių kartų aiškios krypties, atsidavimo, kantrybės ir energijos. Žingsnis po žingsnio Europos Parlamentas užsitikrino sau daugiau galių, dar geriau suvokdamas savo atsakomybę ir veiksmų apimtį ir aš tikiu, kad kiekvieno iš jūsų, esančių čia, vardu šiandien aš galiu tvirtai teigti, kad jis yra vertas šio pavadinimo.
<P>
(Plojimai)
<P>
Šiandien mes atstovaujame beveik 500 milijonų Sąjungos gyventojų ir visoms skirtingoms Europos Sąjungos politinio spektro dalims. Mes esame laisvai išrinktas Europos Sąjungos Parlamentas, kuriame vienijamos pastangos norint pasiekti geriausių ir labiausiai įtikinamų sprendimų. Mes pasitikime savo jėgomis ir esame vienas pagrindinių Europos politikos dalyvių.
<P>
Ponios ir ponai, mes turime priežasčių tuo pasidžiaugti.
<P>
Šis procesas prasidėjo 1958 m. ir nuo to laiko mes visi bendrai įveikėme daugelį etapų, siekdami Europos integracijos. 1971 m. buvo sudarytas Europos Bendrijos biudžetas ir nuo to laiko Europos Parlamentas vaidino svarbų vaidmenį tvirtinant kitus biudžetus. 1979 m. įvyko pirmieji tiesioginiai rinkimai į Europos Parlamentą. 1986 m., priėmus vieningą Europos aktą, pagaliau teisiškai įsigaliojo pavadinimas "Europos Parlamentas". Prieš 15 metų pradėjus galioti Mastrichto sutarčiai Europos Parlamentui buvo suteikti įgaliojimai priimti bendrus sprendimus pirminėse Bendrijos politikos srityse, leidę realiai prisidėti rengiant teisės aktus ir, jei reikia, stabdyti Tarybos veiksmus. Amsterdamo sutartyje ši teispriimti bendrą sprendimą buvo sustiprinta, tuo tarpu Lisabonos sutartyje bendro sprendimų priėmimo procedūra rengiant įstatymus, jau numatyta, kaip taisyklir todėl atitinkamai vadinama "įprasta teisine procedūra".
<P>
Šiandien mes esame 785 nariai, atstovaujantys 27 Europos tautoms. Mes atstovaujame daugiau kaip 150 nacionalinių politinių partijų, kurių dauguma susijungė, sudarydamos septynias parlamentines grupes. Mes, kaip ir Taryba, esame teisinės ir biudžeto priežiūros institucija. Mes vykdome Europos Komisijos priežiūrą ir renkame jos pirmininką, ir Komisija nėra formuojama be mūsų pritarimo. Mes giname Bendrijos įstatymų viršenybę ir esame Europos Sąjungos piliečiams atstovaujantis Parlamentas.
<P>
Prieš tris savaites mes patvirtinome Lisabonos sutartį, kuri toliau leis sustiprinti mūsų įgaliojimus. Ateityje sprendimai piliečiams susirūpinimą keliančiais klausimais bus priimami tik jei tam pritars Europos Parlamentas. Tai tinka ir svarbiausiems teisingumo ir vidaus reikalų klausimams. Tačiau tai nėra priežastis nusiraminti ir tai tikrai nėra neišvengiamo proceso rezultatas. Mes turime kovoti ir dėl mažiausios pažangos.
<P>
Aš norėčiau padėkoti visiems, kurie per paskutiniuosius penkis dešimtmečius vadovaujant mūsų pirmininkams dirbo stiprinant Europos integracijos parlamentinę dimensiją ir daug nusipelnšiam procesui. Dėkoju Europos Parlamento nariams - buvusiems ir dabartiniams!
<P>
(Plojimai)
<P>
Jean Monnet pasakė: "Nieko negalima pasiekti be žmonių, ir niekas negali būti pastovu be institucijų". Norėčiau taip pat akimirkai prisiminti Paul-Henri Spaak, Europos anglių ir plieno bendrijos (EAPB) asamblėjos - institucijos iki Europos Parlamento - pirmininką, kuris savo pranešimu po Mesinos konferencijos 1955 m. labiausiai prisidėjo rengiant Romos sutartį.
<P>
Kelias parlamentinės demokratijos link Europos Sąjungoje buvo panašus į tą, kurį praėjo visos parlamentinės demokratijos Europos valstybėse. Mes sukūrėme institucinę pusiausvyrą nacionaliniu ir europiniu lygiu, ir tai yra didelsėkmė, kuri atspindi įvairių bendro valdymo Europoje lygių tarpusavio sąveiką. Svarbi šios pusiausvyros dalis yra Europos Parlamento bendradarbiavimas su nacionaliniais parlamentais, ir tai mums kelia ypatingą rūpestį. Aš esu labai laimingas, matydamas, kad beveik visų nacionalinių valstybių narių parlamentai dalyvauti mūsų minėjimą atsiuntaukšto lygio atstovus.
<P>
(Plojimai)
<P>
Aš norėčiau paprašyti visų jūsų - Europos Parlamento ir nacionalinių parlamentų narių - tinkamai atlikti savo vaidmenį siekiant ir ateityje išlaikyti šį bendradarbiavimą.
<P>
Lisabonos sutarties ir Pagrindinių teisių chartijos įnašas bus lemiamas įgyvendinant demokratiją ir parlamentarizmą Europos Sąjungoje. Mes galime didžiuotis, ponios ir ponai, mūsų nuolatine ir neabejotina parama Reformų sutarčiai ir Pagrindinių teisių chartijai.
<P>
(Plojimai)
<P>
Mums nereikalingos kritiškos mūsų darbo pastabos. Europos Sąjungos įvairovyra didesnnegu bet kokios kitos bendruomenės pasaulyje. Aš norėčiau prašyti visuomenės informavimo priemonių - kurios vaidina itin svarbų vaidmenį bendraujant su mūsų piliečiais - į tai atsižvelgti. Europos Sąjunga neturėtų būti laikoma atsakinga už visas nacionalines nesėkmes ir blogybes.
<P>
(Plojimai)
<P>
Vienas didžiausių mūsų europinės vizijos laimėjimų per pastaruosius 50 metų buvo demokratijos ir laisvės įtvirtinimas visoje Europoje. Šiandien Estija, Latvija, Lietuva, Lenkija, Čekija, Slovakija, Vengrija, Slovėnija, Bulgarija, Rumunija ir suvienyta Vokietija yra Europos Sąjungos narės - laimėjimas, apie kurį anksčiau buvo galima tik svajoti ir kuris tapo realybe. Šiandien - kaip teigiama 2007 m. kovo 25 d. Berlyno deklaracijoje - "laimei, mes, Europos Sąjungos pilietės ir piliečiai, susivienijome". Tai yra svarbi priežastis džiaugtis.
<P>
Vertinant pastaruosius 50 metų, svarbu su pasitikėjimu žvelgti į ateitį. Mes turėtume savikritiškai sau priminti, kokie Europos Parlamento darbo aspektai vis dar nėra patenkinami.
<P>
Skirtingai nuo nacionalinių parlamentų mes vis dar neturime galimybės biudžeto procedūroje nuspręsti padidinti savo finansinius išteklius.
<P>
Parlamentinvyriausybpaprastai apima parlamentinę kariuomenės kontrolę; tačiau Europos Sąjungos bendroji užsienio saugumo ir gynybos politika yra vis dar neužbaigta ir tinkamai nesusieja nacionalinių ir europinių įsipareigojimų.
<P>
Mes vis dar neturime vienodų rinkimų įstatymų, o tai reiškia, kad vis dar nėra būtinos sąlygos veiksmingai atstovauti Europos politinėms partijoms, kurios rinkimuose į Europos Parlamentą galėtų dalyvauti pagal vieningą kandidatų sąrašą.
<P>
Europos Parlamentas kantriai, energingai ir kryptingai dirbo, siekdamas išsikovoti padėtį Europoje nuo pat pirmojo Europos Parlamentinės asamblėjos posėdžio ir darys tai ateityje. Būdama tiesiogiai renkama viršnacionalinasamblėja Europos Parlamentas yra pavyzdys kitiems pasaulio regionams. Aš tai matau, kaip ir jūs, lankydamasis kitose pasaulio vietose.
<P>
1958 m. kovo 19 d. Robertui Schumanui tapo pirmuoju Europos parlamentinės asamblėjos pirmininku, nebuvo galima atspėti, kokia kryptimi plėtosis Europos parlamentindimensija. Tačiau Robertas Schumanas turėjo viziją. Jis kalbėjo apie Europos viziją, kuri, kaip jis teigė, turėjo būti atgaivinta, vadindamas ją "la relance de l'idee européenne". Šiandien po krizių dėl nepasisekusios konstitucinės sutarties, kokį geresnį leitmotyvą galima sugalvoti tikslui, kurio reikėtų siekti ateityje?
<P>
1958 m. kovo 19 d. Robertas Schumanas trumpoje pristatymo kalboje išreišksusirūpinimą, kad technokratinis požiūris sprendžiant įvairius klausimus gali susilpninti europinę integraciją. Tai buvo teisinga tuo metu, teisinga ir dabar. Robertas Schumanas realistiškai, trumpai ir aiškiai apibūdino Parlamentinės Asamblėjos, kuriai jis pirmininkavo iki 1960 m., galimybes: "Nous désirons contribuer", pasakjis, - "à créer un noyau de la structure européenne."
<P>
Robertas Schumanas pirmąjį kreipimąsi kaip Europos Parlamentinės asamblėjos pirmininkas baigprisiekdamas dirbti suvienijant mūsų žemyną, suvienyti Europą, kuri, jo nuomone, turėtų būti vertybių, vienijančių laisvas mūsų žemyno tautas, bendruomenė: "Ainsi seulement l'Europe réussira à mettre en valeur le patrimoine total qui est commun à tous les pays libres."
<P>
Čia aš ir norėčiau pradėti. Europos Sąjunga yra vertybių siejama bendruomenė. Mūsų institucijos nėra tikslas savaime, jomis siekiama teisginti mūsų vertybes: asmens orumą, žmonių teises, demokratiją, įstatymus ir ekonominę ir socialinę gerovę. Jie tarnauja solidarumo ir subsidiarumo principams. Europa - tai pagarba vienas kitam, pagarba įvairovei, pagarba visų mūsų valstybių narių - didelių ir mažų - orumui. Šios pagarbos neįmanoma pasiekti prievarta, tai yra esminbūtina mūsų tarpusavio supratimo ir bendros veiklos sąlyga. Pagarba Europos įstatymams, kuri padeda mums draugiškai spręsti mūsų konfliktus ir taikingai siekti interesų pusiausvyros turėtų būti nuolat palaikoma per nerašytas mūsų santykių Europoje taisykles, kurios reiškia dėmesį ir pagarbą vieni kitiems.
<P>
(Plojimai)
<P>
Aš norėčiau paskatinti ir paraginti kiekvieną - kokioje politinio spektro dalyje mes būtume - ir toliau vieni kitiems rodyti šią pagarbą.
<P>
Jie ši abipuspagarba - kuria reiškiama tolerancija kitų įsitikinimams, laikantis savųjų, tuo pat metu pasirengus siekti kompromisų - leidžia mums sėkmingai dirbti, Europos Sąjunga ir Europos Parlamentas gali būti laikomi taikos pavyzdžiu pasauliui.
<P>
Mūsų europinis paveldas yra išsaugotas mūsų tautų, kurios susivienijo, sudarydamos Europos Sąjungą, taikos ir vienybės dėka. Mes gerbiame Robertą Schumaną ir visus pirmosios Europos parlamentinės Asamblėjos narius, siekdami būti ištikimi jų idėjoms, dirbdami siekiant sukurti atsakingą ir atvirą Europos Parlamentą, kuris būtų artimas piliečiams, tačiau kuris turėtų ryžto, jei reikia, užtikrinti politinį vadovavimą. Jei mes čia ryžtingai dirbsime, mes neturėsime priežasčių bijoti sprendimo tų, kurie ateis po mūsų ir kurie 2058 m. vertins mūsų darbą, švęsdami 100ąjį Europos Parlamento jubiliejų.
<P>
Kolegos, ponios ir ponai, kartu švęskime Europos žemyno laisvę, taiką ir vienybę, kuriems mums suteikta privilegija tarnauti.
<P>
(Audringi ir ilgi plojimai)
<SPEAKER ID="204" NAME="Janez Janša">
ES Tarybai pirmininkaujančios Slovėnijos vyriausybės vadovas. - (SL) "Mano kreipimasis į jus negali nebūti neemocingas", - taip pirmą kartą 1958 m. kovo 19 d. į šį parlamentą kreipėsi pirmasis Europos Parlamentinės Asamblėjos pirmininkas Robertas Schumanas. Po penkiasdešimties metų, minėdami šią sukaktį, mes taip pat negalime kitaip jaustis.
<P>
Čia aš kreipiuosi ne tik į 142 valstybių narių parlamentų, bet ir 785 tiesiogiai išrinktus Europos Parlamento narius. Vertindami praeitą kelią ir Europos demokratiją per paskutiniuosius 50 metų mes turime kuo didžiuotis ir būti dėkingi Europos idėjos kūrėjams. Tuo pat metu mes esame atsakingi, pagal sugebėjimus tęsiant Europos taikos, bendradarbiavimo ir gerovės politiką.
<P>
Leiskite priminti 1958 metus: visuomenpergyveno dviejų didžiųjų karų pasekmes, pasaulis, pasidalinęs į susipriešinusias vakarų ir rytų stovyklas, šaltasis karas, Kubos revoliucija, pirmasis lustas, branduoliniai bandymai ir pirmasis kosminis palydovas orbitoje. Šimtas šešiasdešimt aštuoni milijonai europiečių susivienijo, susivienijus šešioms Europos Sąjungos narėms, kurios užgydkaro žaizdas, ekonomiškai suklestėjo ir kartu su euroatlantiniu aljansu užtikrino regione taiką ir demokratiją. Deja, likusioji Europos dalis gyveno totalitarinio režimo, pilietinės ir ekonominės stagnacijos arba nuosmukio sąlygomis.
<P>
2008 m. mes turime visiškai kitokį vaizdą: pasauliui, kuriame jėgos pasidalijimas yra išskaidytas, yra svarbi ne tik ekonominir politinkonkurencija, bet ir bendradarbiavimas ieškant sprendimų dabartinių iššūkių akivaizdoje. Išnykus sienoms, padalijusioms Europą toliau Berlyno sienos, geležinei uždangai ir vidaus sienų apsaugai, šio mėnesio pabaigoje bus visiškai atsisakyta oro sienų išsiplėtusioje Šengeno erdvėje.
<P>
Europos Sąjungos teritorija yra daugiau kaip tris kartus didesnnegu prieš 50 metų, ir joje gyvena tris kartus daugiau gyventojų, kalbančių 23 oficialiomis kalbomis su stipria vidaus rinka ir bendra valiuta. Jos gyventojų gyvenimo trukmyra vidutiniškai aštuoniais metais ilgesnė. Dvidešimt septyni vyriausybių ir šalių vadovai - trečdalis mūsų visų prieš 20 metų gyveno totalitarinio režimo sąlygomis - rytoj prie to paties stalo priims bendrus sprendimus. Šiandien beveik visoje Europoje viešpatauja laisvir demokratija. Mes turėtume tinkamai įvertinti šį laimėjimą ir juo pasidžiaugti.
<P>
Europos Parlamento darbas nuo 1958 m, aiškiai rodo integracijos per pastaruosius 50 metų pažangą. Iš pradžių turėję patariamąjį vaidmenį, septyniasdešimtųjų metų pradžioje mes gavome pirmąsias realias galias sudarant Europos biudžetą, o septyniasdešimtųjų pabaigoje įvyko pirmieji tiesioginiai rinkimai. Priėmus naująsias sutartis mes įgijome didesnę kompetenciją skirti pagrindinius politinius Europos vadovus. Naujoji Europos Komisija taip pat negali egzistuoti be parlamento pasitikėjimo.
<P>
Lygiai taip pat, kai Romos sutartimi 1958 m. Parlamentui buvo suteikti nauji įgaliojimai, po 50 metų priimta Lisabonos sutartis reiškia Europos Parlamentui svarbų žingsnį į priekį. Bendro sprendimų priėmimo procedūra bus taikoma beveik visose Europos politikos srityse ir bus sustiprintas Parlamento vaidmuo, vykdant demokratinę priežiūrą, sudarant tarptautines sutartis ir skiriant aukščiausius Europos vadovus.
<P>
Mane labai sujaudino, kai praėjusį mėnesį plenariniame posėdyje didžiąja balsų dauguma jūs patvirtinote pranešimą dėl Lisabonos reformų sutarties. Aš norėčiau pasveikinti visas valstybes nares, kurios sėkmingai užbaigratifikavimo procedūrą, ir tikiuosi, kad jomis netrukus paseks visos likusios valstybės narės.
<P>
Tuo tarpu, kai pirmieji 50 Europos Sąjungos metų buvo skirti Europos darbotvarkei, mūsų politinei ir ekonominei plėtrai ir reformoms, per kitus 50 metų daugiau dėmesio bus skiriama globaliai darbotvarkei. Tai yra aiškiai nurodyta rytojaus Europos Vadovų Tarybos sesijoje svarstomų temų sąraše.
<P>
Visiškai aišku, kad mes galime rasti sėkmingai spręsti Lisabonos strategijos, ekologijos ir energetikos ir finansų rinkų klausimus, jei atsižvelgsime į pasaulines tendencijas ir žaidėjus ir įtrauksime juos į mūsų veiksmus.
<P>
Tai taip pat tinka ir žmogaus teisėms, ir tarpkultūriniam dialogui, kur jums, Europos Parlamentui, tenka svarbiausias vaidmuo. Aš norėčiau pasinaudoti šia galimybe ir Europos Vadovų Tarybos vardu išreikšti padėką už jūsų vaidmenį, nurodant žmogaus teisių pažeidimus ir stebint rinkimus ir jūsų delegacijų darbą tokiose tarptautinėse institucijose, kaip Jungtinių Tautų Žmogaus Teisių Taryba. Jūsų vaidmuo jungtinėse parlamentinėse asamblėjose taip pat svarbus ir suteikia papildomą vertę Europos Sąjungos politikos priemonėms dėl trečiųjų šalių ir regionų.
<P>
Per savo veiklą ir susitikimus su aukšto rango svečiais Kultūrų dialogo metais jūs stiprinate vieną pagrindinių Europos tradicijų, tai yra abipusę pagarba ir supratimą, kuris yra bendro sugyvenimo Europoje ir visame pasaulyje pagrindas.
<P>
Europos Sąjungos veiksmų spektras nuolat didėja, tačiau jiems būdinga viena taisyklė: sėkmyra proporcinga vienybei tarp valstybių narių, sektorių, bendrų interesų grupių ir kartų solidarumo regioniniu, nacionaliniu, europiniu ir globaliu lygmeniu. Čia Europos Sąjungos institucijos yra puikus pavyzdys.
<P>
"Tik tos institucijos, kurios išsaugo kolektyvinę patirtį gali būti brandžios". Ši Jean Monnet mintis leidžia mums geriau paaiškinti, kodėl Europos sąjungos vizija vis dar dažnai skiriasi nuo tikrovės ir kodėl dar daug europiečių, nežiūrint pastarųjų 50 metų sėkmės vis dar abejoja Europos integracijos nauda. Norint suprasti ir tinkamai įvertinti laisvę, taiką ir įvairovę, erdvės be sienų ir suvienytos Europos perspektyvas ateityje, mes turėtume visuomet žinoti, kad esama kitų, daug blogesnių alternatyvų.
<P>
Todėl visų mūsų bendra užduotis yra išsaugoti kolektyvinę Europos patirtį. Iš jos mes galime pasisemti stiprybės dabartinių iššūkių akivaizdoje. Mintys apie praeitį neturėtų užgožti minčių apie ateitį. Jei mes nebūtume sutelkę pečių prieš 50 metų, mes tikriausia negyventume šiandien taikos ir gerovės sąlygomis. Tą patį galima pasakyti apie būsimus 50 metų. Jei mes neieškosime aplinką ir energiją tausojančių alternatyvų, mes negalėsime pažaboti klimato kaitos. Mes patirsime vis daugiau potvynių, uraganų, sausrų, naujų ligų, kils pavojus naujoms ekosistemoms ir atsiras klimato pabėgėlių. Itin svarbu, kad Europos sprendimų ir veiklos rezultatai būtų pakankamai konkretūs ir akivaizdūs piliečiams tam, kad jie galėtų suprasti Europos Sąjungos reikšmę išsaugant ir gerinant jų gyvenimo kokybę.
<P>
Ponas pirmininke, ponios ir ponai, aš norėčiau padėkoti jums už jūsų indėlį į Europos Sąjungos plėtrą per pastaruosius 50 metų. Aš žinau, ką tai reiškmūsų kartoms. Iš tiesų, aš gimiau tais pačiais metais, kaip ir Europos Parlamentas.
<P>
Aš linkiu jums sėkmės iki šios kadencijos pabaigos ir vėliau, naujų idėjų ir atkaklumo jūsų darbe, remiant Europos vertybes, demokratiją ir gyvenimo būdą.
<P>
Aš esu įsitikinęs, kad tuomet, kai švęsime kitą šios Europos demokratinės institucijos sukaktį mes būsime pasiekę pastebimos pažangos Europoje.
<P>
(Plojimai)
<SPEAKER ID="205" NAME="Pirmininkas">
Dėkojame Europos Sąjungos Tarybos pirmininkui. Dabar kviečiu žodį tarti Europos Komisijos pirmininką José Manuel Durão Barroso.
<SPEAKER ID="206" NAME="José Manuel Barroso">
Komisijos Pirmininkas. - (FR) Ponas Europos Parlamento pirmininke, Europos Sąjungos Tarybos pirmininke, Europos institucijų vadovai, Parlamento pirmininkai, ponios ir ponai, nacionalinių parlamentų atstovai, kviestiniai svečiai, aš labai džiaugiuosi, galėdamas su jumis šiandien dalyvauti švenčiant Europos Parlamento pusės amžiaus sukaktį. Ši sukaktis Europai turi didžiulę simbolinę ir politinę reikšmę. Prieš penkiasdešimt metų Robertas Schumanas buvo išrinktas naujos Europos Bendrijų Asamblėjos pirmininku. Trys Europos bendrijos ką tik įkūrpirmąją Europos demokratinę instituciją. Nuo to laiko ne kartą kiekviename Europos integracijos etape buvo dar ir dar kartą įrodomas šio esminio politinio pasirinkimo teisingumas.
<P>
Gerokai anksčiau negu visi kiti, Europos steigėjai intuityviai suprato, kad stiprėjančiai Europai reikalingos stiprios demokratinės institucijos, apimančios vis stiprėjančius ryšius tarp šešių jos narių. Pagal Jean Monnet įkvėptą viziją šios institucijos turėjo plėtotis taip, kad būtų galima įgyvendinti ateityje numatytą gilesnę integraciją ir geografinę plėtrą. Turiu pareikšti, kad mane vis dar labai jaudina tai, kad galiu jus visus - tautų, kurios visai neseniai gyveno atskirtos diktatorinių režimų sąlygomis ir negalėjo įsivaizduoti laisvo gyvenimo Europoje - tiesiogiai išrinktus atstovus matyti susirinkusius čia, demokratiniame Europos Parlamente.
<P>
(Plojimai)
<P>
Europos steigėjų numatytas institucinis trikampis - tai unikalus modelis, kurio nėra niekur kitur, ir kuris po 50 metų įrodsavo gyvybingumą ir pagrįstumą. Jis leido sėkmingai prisitaikyti prie reikšmingo užduočių, patikėtų bendrijai, o dabar ES, taikymo srities išplėtimo. Jis taip pat leido sėkmingai įvykdyti Sąjungos plėtrą.
<P>
Mūsų sėkmę nulėmmūsų institucinio modelio, kuriuo nesiekiama klasikinio jėgų paskirstymo, išmoningumas ir pusiausvyra. Mes šią sėkmę taip pat priskiriame mūsų veiklos metodui, kuriuo atsižvelgiama į Bendrijos metodą ir subsidiarumo principą.
<P>
Tačiau institucijos pačios savaime nėra tikslas. Jos reikalingos siekiant idealų ir tam tikrų tikslų. Jos tarnauja mūsų piliečiams. Kuo stipresnės institucijos, tuo geriau jos padeda siekti šių idealų ir tarnauti piliečiams.
<P>
Be to, Europos steigėjai norėjo suvienyti Europą, siekdami taikos. Jie norėjo sukurti naują Europą per solidarumą. Jie pasirinko ekonomiką, kaip varančiąją jėgą savo politinei vizijai ir savo tikslams pasiekti.
<P>
Po penkiasdešimties metų taikiai Europai, kurios ribos apima visą žemyną, reikalingos stiprios institucijos sprendžiant šių dienų globalizacijos iššūkį. Jokia valstybnarnegali viena veiksmingai spręsti globalizacijos klausimų. Per savo patirtį atveriant rinkas kartu su taisyklėmis, kurios apima laisvės, solidarumo ir tvarios plėtros vertybes, tik Europa vienu metu turi visas reikalingas dimensijas, institucijas ir priemones, reikalingas globalizacijos klausimams spręsti.
<P>
Šio iššūkio akivaizdoje 21-ojo amžiaus Europa privalo susivienyti tam, kad galėtų sėkmingai veikti žinių visuomenės sąlygomis, aprūpinti Europos pilietes ir piliečius darbu ir užtikrinti ekonomikos dinamiškumą. Ji turėtų užimti tinkamą vietą pasaulyje: europingalia be arogancijos, Europa, kuri galėtų pasiūlyti - ne priversti, bet pasiūlyti - pasauliui laisvės ir solidarumo vertybes.
<P>
Mus lydės sėkmė, jei išsaugosime konstruktyvią partnerystę tarp mūsų institucijų
<P>
Šioje partnerystėje aš norėčiau pasveikinti Parlamentą su jo indėliu į Europos projektą visais kasdienio visų mūsų piliečių gyvenimo aspektais. Per 50 metų šis Parlamentas įgijo didelę kompetenciją ir dideles galias. Kalbėdamas apie galias turiu omenyje galias, kurias suteikia teisėtumas, užtikrinamas Europos rinkėjų. Taip pat turiu galvoje oficialias galias: bendro sprendimo, biudžeto įgaliojimų ir demokratinės Europos institucijų kontrolės galias. Tai iš tikrųjų reiškia politinę įtaką. EP veikia, ne tik kaip vienas įstatymų leidėjų, priklausančių instituciniam trikampiui, tačiau taip pat formuoja kaip niekada stiprius ryšius su nacionaliniais parlamentais, kurių didelei daliai šiandien čia yra atstovaujama.
<P>
Per daugelį metų EP įgytos galios visuomet tarnavo tik Europos stiprinimui. Stiprus Parlamentas yra pagrindinis kitų institucijų ir - privalau tai pabrėžti - Europos Komisijos partneris. Aš manau, kad galiu pasakyti, kad santykiai tarp dviejų institucijų yra vis glaudesni, patikimesni ir brandūs, ir tai mane labai džiugina.
<P>
Ratifikavus Lisabonos sutartį, ji dar labiau sustiprins Bendrijos institucijas. Joje išplečiami Europos Parlamento įgaliojimai. Joje remiamas demokratinis Komisijos teisėtumas stiprinant jos ryšius su Europos Parlamentu ir Europos Vadovų Taryba. Joje užtikrinamas stabilus pirmininkavimas Europos Vadovų Tarybai, kuris užtikrins, kad bus galima nuosekliau rengti ir stebėti Europos Vadovų Tarybos posėdžius. Joje bus išplėstas Sąjungos specialiojo užsienio reikalų ir saugumo politikos įgaliotinio, kuris taip pat bus Europos Komisijos pirmininko pavaduotojas, vaidmuo.
<P>
Stiprinant mūsų institucijų teisėtumą ir veiksmingumą, Lisabonos sutartis Europos Sąjungai yra svarbus žingsnis į priekį.
<P>
Šiandien ir rytoj mes privalome suprasti, kad institucijos negali laimėti viena kitos sąskaita. Nviena iš mūsų institucijų neturėtų būti stiprinama, kenkiant kitoms. Atvirkščiai, tam, kad Europa būtų pažangesnir demokratiškesnė, mums reikalingos stipresnės europinės institucijos. Visos mūsų institucijos turės naudos konsoliduojant institucinę Europos sąrangą.
<P>
Ponios ir ponai, kalbėdamas apie jubiliejų, kurį minime šiandien, prisiminiau didžiosios Portugalijos rašytojos Agustinos Bessa Luis mintis, kuri pasakė: 15 metų - ateitis, 25 metai - problema, 40 metų - patirtis, tačiau be pusės amžiaus nieko negalima vadinti istorija.
<P>
Šiandien Europos Parlamentas, kuriame atstovaujama Europos demokratijai, gali didžiuotis ne tik savo garbinga istorija, bet ir, aš manau, ateitimi. Būtent dėl šios priežasties Europos Komisijos vardu ir savo paties vardu aš norėčiau visus jus nuoširdžiai pasveikinti ir palinkėti gero darbo siekiant suvienytos Europos.
<P>
(Plojimai)
<SPEAKER ID="207" NAME="Pirmininkas">
Labai ačiū Europos Komisijos pirmininkui. Aš norėčiau pasveikinti Hans Joachim Opitz, kuris taip pat yra čia su mumis ir atstovauja visiems buvusiems generaliniams sekretoriams.
<P>
Dabar mums dar kartą suteikia malonumo Europos Sąjungos jaunimo orkestro klausymasis.
<P>
(Trumpas Europos Sąjungos jaunimo orkestro pasirodymas)
<P>
(Garsūs plojimai)
<P>
(Parlamento nariai atsistojo ir išklausEuropos himną)
<P>
(Posėdis buvo nutrauktas 4.15 val. ir pratęstas 4.20 val.)

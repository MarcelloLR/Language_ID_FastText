<CHAPTER ID="012">
Darbų programa
<SPEAKER ID="019" NAME="Pirmininkas">
Buvo išdalytas galutinis plenarinių posėdžių darbotvarkės projektas, parengtas 2009 m. rugsėjo 17 d. Pirmininkų sueigos posėdyje pagal Darbo tvarkos taisyklių 137 straipsnį.
<P>
Edit Bauer pranešimas dėl asmenų, kurie verčiasi mobiliąja kelių transporto veikla, darbo laiko organizavimo, atmestas po balsavimo komitete.
<P>
Be to, laiku nebuvo gauti šie pranešimai:
<P>
Reimerio Böge pranešimai
<P>
dėl Europos Sąjungos solidarumo fondo lėšų panaudojimo: Italija, žemės drebėjimas Abrucuose ir
<P>
dėl Europos prisitaikymo prie globalizacijos padarinių fondo lėšų panaudojimo: Vokietija - telekomunikacijų sektorius ir
<P>
Juttos Haug pranešimas - Taisomojo biudžeto Nr. 9/2009 projektas: žemės drebėjimas Italijoje.
<P>
Todėl šie keturi pranešimai buvo išbraukti iš darbotvarkės.
<SPEAKER ID="020" NAME="Alain Lamassoure" LANGUAGE="FR">
Pone pirmininke, du pranešimai - dėl prisitaikymo prie globalizacijos padarinių fondo lėšų panaudojimo Vokietijos telekomunikacijų sektoriui ir Solidarumo fondo tragedijai Abrucų regione Italijoje - buvo vienbalsiai patvirtinti savaitės pradžioje Biudžeto komitete, kaip ir kiti du pranešimai, tačiau neužteko laiko juos išversti. Aš tiesiog norėjau pataisyti tai, ką jūs pasakėte: šie pranešimai komitete buvo patvirtinti. Teisinių kliūčių nėra. Jie buvo patvirtinti net vienbalsiai.
<SPEAKER ID="021" NAME="Pirmininkas">
Dėkoju už pastabą. Ši pastaba yra vietoj. Vis dėlto šie pranešimai neįtraukti į darbotvarkę, nes jie dar neišversti. Tam neužteko laiko. Aš visiškai pritariu tam, ką jūs sakėte. Atsiprašau, kad pasakiau netiksliai.
<P>
Prieš Alaino Lamassoure'o pareiškimą aš pateikiau du pasiūlymus dėl pakeitimų. Pirmasis - įrašyti Tarybos pareiškimą dėl padėties Gvinėjoje antruoju darbotvarkės punktu. Kitas buvo susijęs su balsavimu dėl pasiūlymų dėl rezoliucijų dėl žalos atlyginimo keleiviams. Norėčiau paklausti, ar dar yra kokių nors pasiūlymų dėl šių klausimų? Mes nenorime jų maišyti.
<SPEAKER ID="022" NAME="Barbara Matera" AFFILIATION="PPE">
(IT) Pone pirmininke, ponios ir ponai, kaip Biudžeto komiteto narir kalbėdama Giovanni La Vios vardu, trumpai perimsiu žodį, kad pareikščiau mūsų nusivylimą tuo, kad balsavimas dėl Solidarumo fondo mobilizavimo Abrucų regione yra atidėtas. Balsavimas atidėtas dviem savaitėms ir vyks kitoje mėnesinėje sesijoje Strasbūre.
<P>
Nors mes suprantame, kad esama tam tikrų techninių priežasčių, mes taip pat žinome, kad žmonės tebegyvena palapinėse - o L'Akvila ir jos Abrucų regionas yra laikomi vienomis šalčiausių Italijos sričių.
<P>
Mes paprasčiausiai norėtume pabrėžti šio fondo mobilizavimo procedūrų pakeitimo ir supaprastinimo reikšmę.
<SPEAKER ID="023" NAME="Pirmininkas">
Mes privalome vadovautis Darbo tvarkos taisyklėmis. Atlikti vertimus per tokį trumpą laiką buvo labai sunku, ir mes šiuo atveju vadovaujamės taisykle dėl klausimo atidėjimo. Aš taip pat labai dėl to apgailestauju, tačiau norėčiau toliau tęsti darbą ir svarstyti darbotvarkės klausimus vieną po kito, nes kitaip mums nepavyks išvengti painiavos.
<P>
Prieš minutę aš klausiau dviejų dalykų: dėl Tarybos pareiškimo dėl padėties Gvinėjoje ir dėl balsavimo dėl pasiūlymų dėl rezoliucijų dėl žalos atlyginimo keleiviams. Ar dėl to kas nors turite kokių nors klausimų?
<P>
Klausimų nėra. Diskusija baigta.
<P>
(Parlamentas pritaršiems pasiūlymams)
<SPEAKER ID="024" NAME="Gianni Pittella" AFFILIATION="S&amp;D">
(IT) Pone pirmininke, atsiprašau dėl to, kad grįžtu prie klausimo dėl Abrucų. Tiesa, kad mes solidarizuojamės su visais, išgyvenusiais žemės drebėjimą, tačiau negalime tik švęsti ir nereaguoti, kai tai būtina, tuo labiau, kad mes turime tam priemonių.
<P>
Aš sutinku su Barbara Matera ir kreipiuosi į Parlamentą, kuris yra atsakingas, prašydamas pritarti Solidarumo fondo lėšų panaudojimui ir be vertimo, jei tai būtina. Nemanau, kad turėtų kilti panašių klausimų, kai įvyksta tokios tragedijos.
<P>
(Plojimai)
<SPEAKER ID="025" NAME="Pirmininkas">
Kolegos, šios pastabos buvo labai svarbios. Šiuos sunkumus turime įveikti. Aš paklausiu tarnybų, ar įmanoma iki rytojaus atlikti kai kuriuos pagrindinius vertimus, ir tada rytoj galėsime balsuoti. Tai labai skubus sprendimas.
<P>
(Plojimai)
<P>
Tai, žinoma, prieštarauja mūsų taisyklėms, tačiau manau, kad šįkart privalome pasielgti kaip tik taip, todėl tai bus suorganizuota.
<P>

<P>
Aš gavau Europos liaudies partijos (krikščionių demokratų) frakcijos prašymą išbraukti iš darbotvarkės Komisijos pareiškimo dėl informacijos laisvės Italijoje svarstymą.
<SPEAKER ID="027" NAME="Joseph Daul" LANGUAGE="FR">
Pone pirmininke, Europos liaudies partijos (krikščionių demokratų) frakcijos vardu aš kreipiuosi į Parlamentą priimti pareiškimą atsisakyti diskusijos dėl spaudos laisvės Italijoje ir dėl balsavimo dėl rezoliucijos šiuo klausimu. Kiekvienas geros valios žmogus žino, kad mūsų frakcija - PPE - yra ištikima žodžio laisvės ir spaudos laisvės apsaugai.
<P>
(Protestai)
<P>
(Plojimai)
<P>
Prašau gerbti mano teisę kalbėti. Aš visuomet ją gerbiau šiuose rūmuose ir visuomet reiškiau pagarbą piliečiams čia, Parlamente.
<P>
(Plojimai)
<P>
Štai kodėl mes padarėme visa, ką galėjome, kad Pagrindinių teisių chartija taptų teisiškai įpareigojanti pagal Lisabonos sutartį. Vis dėlto rytojaus diskusija skirta padėčiai vienoje valstybėje ir neapima klausimo, dėl kurio mes esame pasirengę išsamioms diskusijoms - spaudos laisvės visoje Europoje. PPE prieštarauja tam, kad šis Parlamentas taptų vieta, kur būtų sprendžiami nacionalinės reikšmės klausimai, ir kaip tik to liudininkai mes ir būsime, jei šios diskusijos rytoj įvyks.
<P>
(Protestai)
<P>
(Plojimai)
<P>
Taigi, "taip" spaudos laisvei Europoje, tačiau "ne" tam, kad šis Parlamentas taptų vieta, kur sprendžiami fanatiški ir nacionalistiniai klausimai. Rytoj aš pakartosiu žodžius, kuriuos ištarprezidentas Giorgio Napolitano - žmogus, kurį aš labai gerbiu ir su kuriuo man teko laimdirbti, kaip jūs rytoj turėsite galimybę įsitikinti.
<SPEAKER ID="028" NAME="Francesco Enrico Speroni" LANGUAGE="IT">
Pone pirmininke, neturiu ką daug pridurti prie pasiūlymo, kurį savo kalboje pateikJoseph Daul. Mes mylime įvairių formų laisvę, taip pat ir žodžio laisvę ir spaudos laisvę plačiąja prasme, tai yra ne tik rašytinę spaudą, bet ir televiziją bei kitokią žiniasklaidą. Todėl teisinga ją ginti ir remti.
<P>
Tačiau nėra teisinga pasinaudojant padėtimi pirštu rodyti tik į vienos rūšies aplinkybes, nes kiekvienas, kuris Italijoje registruojasi internete, perka spaudą kioske arba žiūri televiziją, gali manyti, kad spaudos laisvei išvis nėra jokio pavojaus. Trumpai tariant, jei tikrai norite ką nors apkaltinti, pasinaudokite Darbo tvarkos taisyklių 122 straipsniu ir Sutarčių 7 straipsniu ir turėkite drąsos jais vadovaudamiesi eiti iki galo.
<SPEAKER ID="029" NAME="Martin Schulz" LANGUAGE="DE">
Pone pirmininke, Joseph Daul yra visiškai teisus dėl to, ką jis ką tik pasakė. Taip, tiesa, kad Joseph Daul yra žmogus, paisantis visų pagarbos žodžio laisvei aspektų. Tai gerai žinoma. Vis dėlto Europoje aiškiai esama žmonių, kurie tokios pagarbos žodžio laisvei kaip Joseph Daul nejaučia, atvirkščiai, jie gali turėti visiškai kitokį žodžio laisvės suvokimą. Štai kodėl mums reikalinga ši diskusija.
<P>
Todėl mes manome, kad diskusija yra tinkama, nors ji vyksta vienoje iš valstybių narių, tai yra Italijoje, klausimu, kuris susijęs ne tik su padėtimi Italijoje, o iš esmės su tuo to, ar dėl ligi šiol Europoje neregėtos ekonominės, politinės ir žiniasklaidos koncentracijos žodžio laisvnekelia pavojaus demokratiniam vystymuisi Europoje. Tai yra klausimas, kurį mes ir norime aptarti. Todėl turime tai padaryti ir atmesti Josepho Daulo pasiūlymą.
<P>
(Plojimai)
<SPEAKER ID="031" NAME="Pirmininkas">
Komisijos pareiškimas dėl informacijos laisvės Italijoje lieka darbotvarkėje.
<P>
Aš gavau kitą Europos liaudies partijos (krikščionių demokratų) frakcijos prašymą dėl to, kad diskusija neapsiribotų pasiūlymais dėl rezoliucijų.
<SPEAKER ID="032" NAME="Daniel Cohn-Bendit" LANGUAGE="DE">
Pone pirmininke, pone Josephai Daulai, mes esame parlamentas, kuris visiškai teisėtai gali balsuoti ir imtis atsakomybės dėl to, kad pinigai kuo greičiau pasiektų Abrucų gyventojus.
<P>
Mes taip pat esame parlamentas, jaučiantis atsakomybę. Kai mes dėl ko nors diskutuojame, turime paskui balsuoti dėl rezoliucijos, kad diskusija iš tikrųjų turėtų prasmę. Todėl mes pritariame tam, kad po šios diskusijos būtų patvirtinta rezoliucija.
<P>
(Plojimai)
<SPEAKER ID="033" NAME="Mario Mauro" LANGUAGE="IT">
Pone pirmininke, norėčiau pasakyti, kad pritariu pasiūlymui dėl to, kad rezoliucija nereikalinga, nes, mano nuomone, Martin Schulz pasaktai, kas labai svarbu: jei mes norime, kad šioje diskusijoje būtų svarstomi Europos, o ne tik Italijos klausimai, nėra prasmės vėliau balsuoti dėl rezoliucijos, pavadintos "Informacijos laisvItalijoje".
<P>
Bet kuriuo atveju surenkime rytoj diskusiją: šitaip mes rasime laiko ir galimybių svarstyti klausimą Europos kontekste ir balsuoti dėl rezoliucijos dėl informacijos laisvės Europoje.

<CHAPTER ID="002">
Pirmininko pareiškimas
<SPEAKER ID="006" NAME="Pirmininkas">
Ponios ir ponai, norėčiau jums priminti, kad vakar Lietuva iškilmingai paminėjo Lietuvos nepriklausomybės judėjimo Sąjūdžio 20-ąsias įkūrimo metines. Jo įkūrimas ne tik paskatino siekti Lietuvos nepriklausomybės atkūrimo, bet ir reiškė, kad artėja Sovietų Sąjungos žlugimas. Nuoširdžiai sveikinu!
<P>
(Plojimai)
<P>
Norėčiau pranešti apie šią savaitę Briuselyje vykstančią "žaliąją savaitę"; kitas dvi savaites ji vyks Liuksemburge ir Strasbūre. Pagrindinės temos - tarša CO2 dujomis ir su tuo susijusi klimato kaita. Mes nustatėme tikslą iki 2020 m. sumažinti Europos Parlamento taršą CO2 dujomis 30 proc. Kad jį įgyvendintume, pavedėme prestižinei konsultavimo įmonei parengti taršos CO2 dujomis vertinimą, kuris bus baigtas rugsėjo mėn. ir pateiktas Biurui. Projektas virs veiksmų planu, pagal kurį Europos Parlamentas jame numatytomis trumpalaikėmis ir vidutinės trukmės laikotarpio priemonėmis sieks savo paties nustatytų tikslų. Būčiau dėkingas, jei šiame procese aktyviai dalyvautumėte.

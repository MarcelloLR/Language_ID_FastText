<CHAPTER ID="013">
Geologinis anglies dioksido saugojimas (diskusijos) 
<SPEAKER ID="394" NAME="Pirmininkas">
Kitas klausimas - C. Davis pranešimas Aplinkos, visuomenės sveikatos ir maisto saugos komiteto vardu dėl pasiūlymo dėl Europos Parlamento ir Tarybos direktyvos dėl anglies dioksido geologinio saugojimo ir iš dalies keičiančios Tarybos direktyvas 85/337/EEB, 96/61/EB, direktyvas 2000/60/EB, 2001/80/EB, 2004/35/EB, 2006/12/EB ir Reglamentą (EB) Nr. 1013/2006 - C6-0040/2008 -.
<SPEAKER ID="395" NAME="Chris Davies">
pranešėjas. - Pone pirmininke, anglies dioksido surinkimo ir saugojimo (angl. CCS) technologija suteikia galimybę dideliu mastu sumažinti CO2 išlakų kiekį ir užkirsti kelią jų patekimui į atmosferą, kuria tiesiog privalome pasinaudoti. Turiu pasakyti, kad mintis dėl ilgalaikio CO2 saugojimo po žeme nėra tas sprendimas, kurį laikyčiau idealiu. Norėčiau, kad mes iš karto galėtumėme pereiti į kitą epochą, kurioje visa mūsų energija būtų gaminama naudojant atsinaujinančios, gamtos neteršiančios ir ekologiškos energijos formas. Tačiau mes negalime ignoruoti tikrovės: pasaulyje tebėra plačiu mastu naudojamas anglies kuras. 80 proc. visos elektros Kinijoje pagaminama kūrenant anglis. Nepaisant to, kad ši šalis toli pažengplėtodama atsinaujinančios energijos programas, ji taip pat nuolat plečia savo anglimis kūrenamas elektrines.
<P>
Mano paties šalyje vyksta aršios diskusijos dėl vienos naujos anglį kūrenančios elektrinės statybos Kingsnorte. Ši elektrinišmes į aplinką tiek CO2, kiek sutaupo kiekviena šiuo metu šalyje veikianti vėjo jėgainių ferma. Žmonėms iškils klausimas, kam reikia visų šių atsinaujinančių energijos išteklių, kam dėl viso to rūpintis, jei tebėra statomos anglį kūrenančios elektrinės?
<P>
Turime plėtoti CCS technologijas. Tarptautinės energetikos agentūros duomenimis, naudojant šias technologijas iki 2050 m. būtų galima sumažinti iki 50 proc. anglies dioksido kiekio, kuris būtų išmestas į aplinką, jei būtų pasirinktas įprastinis scenarijus.
<P>
Pagrindinproblema šios direktyvos atžvilgiu, kurią dar liko išspręsti, yra susijusi su CCS saugumu. Tam tikri nuogąstavimai dėl šios technologijos saugumo gali būti išpūsti. Šiaip ar taip, CO2 dujos yra natūrali oro sudedamoji dalis: mes jas įkvepiame ir iškvepiame. Nuogąstavimus dėl CO2 pavojingumo sunku palyginti su tuo, kad mes kas dieną vamzdynais tiekiame tokias degiąsias ir sprogstamąsias dujas kaip metanas į savo namus, kuriuose jos yra deginamos. Tačiau pasistengėme atkreipti dėmesį į galimą anglies dioksido nutekėjimo problemą šiame pranešime, kuriame aiškiai teigiama, kad bet koks nuotėkis, galintis kelti pavojų žmonių sveikatai, yra visiškai nepriimtinas.
<P>
Pasistengėme patobulinti norminį teisės aktą įtraukdami į jį paaiškinimus, kad būtų išvengta prieštaravimų, taip pat paspartinti jo taikymo procesą, kartu pabrėždami, kad galutinį sprendimą priima ir savo likimo šeimininkės yra pačios valstybės narės. Jos nusprendžia, ar nori, kad jų teritorijoje būtų įrengta anglies dioksido saugykla.
<P>
Pirminiai Komisijos pasiūlymai buvo tinkami. Tikiuosi, kad Taryba, Komisija ir Parlamentas bendromis pastangomis juos patobulino. Bet nėra prasmės saugoti CO2 - ar priimti nuostatas dėl jo saugojimo - jei pirma jo nesurinksime. Taigi mes ėmėmės užduoties per kelis mėnesius parengti nuostatas dėl finansinio mechanizmo remti parodomuosius projektus, kuriuos praeitais metais vyriausybių vadovai pažadėjo įgyvendinti.
<P>
Turiu pasakyti, kad šis darbas pareikalavo daug pastangų. Pasiūlymas naudoti leidimus iš ES prekybos emisijos leidimais sistemos rezervo, skirto naujiems rinkos dalyviams, daugelio buvo sutiktas skeptiškai. Bet galiausiai mums pavyko ir Taryba praeitą savaitę priėmsprendimą skirti šiam finansavimo mechanizmui 300 mln. leidimų. Kiek lėšų bus gauta pardavus šiuos leidimus, priklausys nuo CO2 kainos. Bet man pasakė, kad paramai kapitalo investicijoms galima būtų surinkti 6-9 mlrd. EUR.
<P>
Tai svarbus žingsnis pirmyn ir vienas iš tikrų šiose derybose pasiektų laimėjimų. Manau, kad visi mano kolegos šiuose rūmuose turėtų džiaugtis, kad šį pasiūlymą pirmasis pateikParlamentas. Jis buvo įtrauktas į Tarybos darbotvarkę mūsų pastangomis. Tarybai pirmininkaujanti valstybpriėmšį pasiūlymą, jei ne entuziastingai, tai bent pripažindama, kad jame pateiktas būdas, kaip išspręsti labai realią problemą.
<P>
Tad dabar turime žengti toliau. Turime kuo greičiau sulaukti, kad būtų paskelbti konkursai dėl šių parodomųjų projektų įgyvendinimo, pradėti statybų darbai ir atlikti naujos technologijos bandymai. Melskimės, kad šie bandymai patvirtintų technologiją esant veiksmingą.
<SPEAKER ID="396" NAME="Jean-Louis Borloo" LANGUAGE="FR">
Pone pirmininke, ponios ir ponai, pirmiausia norėčiau padėkoti pranešėjui C. Davies, dėl kurio atkaklių pastangų galiausiai mums pavyko pasiekti tai, ką manau esant tiesiog sėkme.
<P>
Galime pasakyti, kad labiausiai prieš šios sėkmės iš tikrųjų prisidėjo Europos Parlamentas. Tiesa, kad pradžioje Taryba nebuvo vieningos nuomonės pirma dėl principo, o po to dėl kiekio. Dėl principo galiausiai buvo gautas vieningas valstybių narių pritarimas. Gan platus sutarimas buvo pasiektas dėl pasiūlymo skirti leidimų apytikriai 100 mln. t teršalų ar lygiavertę piniginę sumą.
<P>
Galiausiai kalbant apie anglies dioksido surinkimą ir saugojimą, kuris, kaip kalbėjo pranešėjas, nėra idealus ilgalaikis sprendimas, bet remiantis aštuonių pirmaujančių mokslo akademijų išvadomis, šios technologijos diegimas greičiausiai neišvengiamas. Taigi mes pasiekėme sutarimą, kad būtų skirta leidimų 300 mln. t teršalų ar bent lygiavertpiniginsuma, kad galėtumėme įgyvendinti 12 parodomųjų projektų, kaip norėjo Komisijos narys S. Dimas ir, tiesą sakant, visa Komisija. Manau, esame bendro sprendimo priėmimo, nuomonių susiliejimo ir sutarimo procese.
<SPEAKER ID="397" NAME="Stavros Dimas" LANGUAGE="EL">
Pone pirmininke, kompromisinis susitarimas, kurį mums pavyko pasiekti dėl anglies dioksido surinkimo ir saugojimo, yra labai priimtinas. Galiu pasakyti, kad palyginti su pirminiu pasiūlymu, kai kas jame buvo patobulinta ir išlaikytos visos pagrindinės Komisijos pasiūlymo nuostatos. Tekste numatomi griežti įsipareigojimai dėl anglies dioksido saugojimo, kad būtų užtikrintas aukšto lygio aplinkos ir visuomenės sveikatos apsauga neužtraukiant pernelyg sunkios administracinės ar finansinės naštos įmonėms.
<P>
Dėl finansavimo klausimo, kuris ypač rūpėjo Europos Parlamentui, kaip pasakChris Davis, bus skirta iki 300 mln. emisijos leidimų iš naujiems rinkos dalyviams skirto rezervo, numatyto ES PELS direktyvoje, kurie bus panaudoti remti naujoviškų anglies dioksido surinkimo ir saugojimo technologijų ir naujoviškų atsinaujinančių energijos šaltinių plėtojimą. Tikimasi, kad šios sumos pakaks 12 parodomųjų CCS technologijų diegimo ir naudojimo projektų, kuriuos planuojama įgyvendinti Europos Sąjungoje. Derybų dėl pasiūlyto teisinio pagrindo ir anglies dioksido surinkimo ir saugojimo įrenginių finansavimo rezultatas paruoš dirvą aplinkos požiūriu saugių technologijų, kurios labai prisidės prie taršos CO2 išlakomis mažinimo, diegimui.
<P>
Norėčiau dar kartą padėkoti pranešėjui Chrisui Davis už jo pastangas siekiant kompromisinio susitarimo, dėl kurio šiandien diskutuojame. Raginu jus balsuoti už šį pasiūlymą ir norėčiau pridurti, atsakydamas į C. Davis raginimą melstis, kad, kaip senovėje graikai sakydavo, Dievas padeda tiems, kurie patys stengiasi.
<SPEAKER ID="398" NAME="Françoise Grossetête" LANGUAGE="FR">
Pone pirmininke, Pramonės, mokslinių tyrimų ir energetikos komiteto vardu sveikinu pasiekus kompromisą, kuriame klojami pamatai CO2 surinkimo ir saugojimo technologijų plėtojimui ir apibrėžiami naujos reguliavimo sistemos, kuri nustatys teisines sąlygas ilgalaikiam ir saugiam CO2 saugojimui po žeme, metmenys.
<P>
Esame eksperimentų srityje, taigi privalome išnaudoti visas galimybes eksperimentuoti su šia technologija ir parodyti jos patikimumą. Mums pavyko parūpinti finansinius išteklius, kurių reikės 12 parodomųjų projektų įgyvendinimui Europoje.
<P>
Todėl aš palankiai vertinu susitarimą dėl 300 mln. emisijos leidimų ir norėčiau pasinaudojusi šia proga padėkoti dviem pranešėjams, ponui C. Davis ir poniai A. Doyle. Šį rezultatą pavyko pasiekti dėl puikiai suderinto abiejų pranešėjų darbo.
<P>
Jei anglies dioksido surinkimo ir saugojimo technologija taps komerciškai perspektyvi, ją galima bus pasiūlyti trečiosioms šalims, pvz., Kinijai, Indijai ir kitoms. Ši technologija taip pat turėtų suteikti Europos Sąjungai galimybę pasaulio mastu užimti pirmaujančią vietą įvairių švarių, efektyvių ir mažai į aplinką anglies dioksido išskiriančių technologijų srityje.
<P>
Atlikę visus būtinuosius bandomuosius tyrimus galėsime padaryti šią technologiją privaloma tam tikroms elektrinėms.
<SPEAKER ID="399" NAME="Karsten Friedrich Hoppenstedt" LANGUAGE="DE">
Pone pirmininke, visos diskusijos ir pranešimas dėl anglies dioksido surinkimo ir saugojimo (angl. CCS) yra tik mažas didžiulės kovos su klimato kaita priemonių paketo mašinos sraigtelis, bet labai svarbus ir būtinas sraigtelis, nes CCS ateinančių 50-80 m. laikotarpiu galėtų būti naudojama kaip pereinamoji technologija. Balsavimo Aplinkos, visuomenės sveikatos ir maisto saugos komitete rezultatai apskritai buvo teigiami. Chris Davies pateikgerą pranešimą ir mūsų pozicijai buvo labai gerai atstovaujama trišaliame dialoge.
<P>
Tačiau nuo pat pradžių prieštaravau tam, kad jau 2015 m. būtų nustatytos išmetamųjų teršalų normos, ir šio sumanymo dabar atsisakyta. Jei toks sprendimas būtų priimtas, CCS technologijų diegimas taptų privalomas dar net negavus parodomųjų projektų rezultatų. Tokiu atveju turėtumėme pereiti nuo anglį kūrenančių prie dujas deginančių elektrinių.
<P>
CCS technologijų įdiegimas, kaip jau buvo kalbėta, priklauso nuo finansinių galimybių. Šiuo atžvilgiu Avril Doyle parodesanti nusiteikusi kovingai. Nenoriu kartoti skaičių, nes jie jau buvo ne kartą minėti. Žinoma, kyla klausimas, kada galėsime pradėti, nes prekybos emisijos leidimais sistema pradės veikti pagal nustatytą tvarkaraštį, o ne tuojau pat. Taip pat svarbu, kad valstybės narės iki 2016 m. paremtų labai našiai dirbančias elektrines, kuriose gali būti įdiegta CCS technologija, suma, sudarančia 50 proc. visų investicijų, reikalingų CCS technologijos įdiegimui.
<P>
Dabar nustatyta, kad atsakomybuž saugyklas perduodama praėjus dvidešimčiai metų nuo jų uždarymo, ir tai taip pat labai teigiamas sprendimas. Kaip ką tik girdėjome, Kinija ketina dar apytikriai penkiasdešimt metų gaminti ne mažiau kaip 60 proc. visos energijos naudodama anglį. Kalbant apie tolesnę technologijų plėtrą, Indija, Pietų Afrika, Australija, Amerika ir Rusija taip pat nori naudoti šias technologijas. Tai suteikia Europai galimybę investuoti į CO2 surinkimo ir saugojimo technologiją ir ją toliau plėtoti.
<SPEAKER ID="400" NAME="Evangelia Tzampazi" LANGUAGE="EL">
Pone pirmininke, Komisijos nary, ponios ir ponai, anglies dioksido surinkimo ir jo saugojimo geologinėse formacijose technologija yra priemonė, padėsianti kovoti su klimato kaita. Derybose Europos Parlamento Socialistų frakcija dėjo pastangas ir pasiekė, kad Tarybos pasiūlymas būtų patobulintas ir papildytas. Mes siekiame turėti darnų įstatyminį pagrindą aplinkos požiūriu saugiam anglies dioksido surinkimo ir saugojimo technologijos naudojimui, kad būtų išvengta neigiamo poveikio žmonių sveikatai ir aplinkai. Energijos vartojimo efektyvumo didinimas ir atsinaujinančių energijos šaltinių plėtojimas yra ir ateityje turi būti mūsų pagrindinis politinis prioritetas. Šis susitarimas - tai tarpinis sprendimas vidutiniuoju laikotarpiu. Raginu visus savo kolegas jį paremti.
<P>
Svarbiausi susitarimo pranašumai yra, visų pirma, tai, kad jame įsipareigota per pirmąjį direktyvos persvarstymą apsvarstyti galimybę nustatyti išmetamo anglies dioksido kiekio mažinimo normas visoms naujoms elektrinėms, sukurtas finansinis mechanizmas, suteiksiantis valstybėms narėms papildomą finansinę garantiją padengti stebėsenos, priežiūros ir galimų padarinių likvidavimo išlaidas, įtrauktos nuostatos, įpareigojančios gauti Komisijos nuomonę dėl leidimų saugoti anglies dioksidą ir atlikti nutekėjimo rizikos analizę ir vertinimą, taip pat nustatyti griežtesni vietos, kurioje įrengta saugykla, stebėsenos reikalavimai, įtrauktos nuostatos dėl ataskaitų teikimo, galimo nutekėjimo šalinimo ir galiausiai aiškiai apibrėžta saugyklų valdytojų atsakomybnaudojant saugyklas iki to laiko, kai ji bus perduota kompetentingai nacionalinei institucijai. Mes atlikome savo darbo dalį, dabar Dievas gali imtis savosios.
<SPEAKER ID="401" NAME="Anne Laperrouze" LANGUAGE="FR">
Pone pirmininke, pritariu minčiai, kad Europos Sąjunga turėtų skatinti parodomųjų CO2 surinkimo ir saugojimo technologijos diegimo projektų įgyvendinimą, bet abejoju dėl šių technologijų plėtojimo kovojant su klimato kaita platesniu mastu. Ypač nuogąstauju dėl to, kad ateityje galės bus statoma daugiau anglį kūrenančių elektrinių naudojantis pretekstu, kad mes jau žinome, kaip surinkti ir saugoti CO2.
<P>
Manau, kad turime elgtis labai apdairiai. Mano nuogąstavimai dar labiau sustiprėjo susipažinus su energetikos ir kovos su klimato kaita priemonių paketu, kuris mane nuvylė. Patvirtinome plataus užmojo tikslus siekdami visam pasauliui parodyti, kad Europa stoja į kovą su klimato kaita. Tačiau arčiau susipažinusi su šio paketo turiniu, kitaip sakant, su jame numatytomis taršos šiltnamio efektą sukeliančiomis dujomis mažinimo priemonėmis, susidariau įspūdį, kad užsibrėžtus tikslus dėl to, pvz., kad buvo nusileista transporto taršos klausimu ir ypač dėl išimčių energijos gamintojams, 2020 m. pasiekti bus neįmanoma.
<P>
Kas lieka, kad užsibrėžti tikslai būtų pasiekti 2020 m.? Anglies dioksido saugojimas ir naujų švarių technologijų plėtojimas? Per anksti. Laimei, dar liko galimybįtraukti Europos įmones ir piliečius, kurie neabejotinai labiau nei jiems vadovaujantys politikai yra pasirengę įsipareigoti taupyti energiją, naudoti ekologišką energiją ir pereiti prie naujų rūšių transporto priemonių. Tačiau mes turime suteikti jiems priemones, kad jie galėtų tai daryti.
<SPEAKER ID="402" NAME="Kathalijne Maria Buitenweg" LANGUAGE="NL">
Pone pirmininke, mano frakcija pradėjo derybas labai entuziastingai, nes mes norėjome užtikrinti geras sąlygas anglies dvideginio surinkimui ir saugojimui. Geriau, kad CO2 būtų po žeme nei atmosferoje. Tačiau kyla klausimas, ar esamas derybų rezultatas bus naudingas aplinkai. Mes taip nemanome.
<P>
Gaila, kad C. Davies nebuvo pranešėjas ES PELS direktyvos klausimu, nes jo atkaklumas sprendžiant klausimą dėl finansinio skatinimo priemonių būtų labai pasitarnavęs. Tačiau nusprendęs prisijungti prie šachmatų žaidimo, žaidžiamo ant emisijos leidimų sistemos lentos, jis parodesąs pasirengęs paaukoti daug figūrų, pagaliau net karalių, ant savo paties šachmatų lentos.
<P>
Taigi nebuvo susitarta dėl didžiausios CO2 emisijos normos naujoms elektrinėms. Tačiau buvo pasakyta, kad naujos elektrinės turi būti statomos parengtos surinkti CO2. Ką tai reiškia? Pagaliau nereikia apibrėžimo, kad suprastum, jog tereikia turėti laisvą futbolo aikštelės dydžio plotą. Patvirtinus šį pranešimą viskas baigsis tuo, kad jokiais apribojimais nesustabdysime itin smarkiai ir vis labiau aplinką teršiančių anglimi kūrenamų elektrinių plėtojimo, o futbolo aikšteltolimoje ateityje pasitarnaus tik kaip figos lapas.
<P>
Tačiau norėčiau pasveikinti pranešėją pasiūlius nustatyti dvidešimties metų atsakomybės laikotarpį ir sukurti fondą, kurio lėšomis bus finansuojama uždarytų saugyklų stebėsena, kurią numatoma vykdyti trisdešimt metų. Tačiau tai atsveria faktas, kad šioje direktyvoje vis dėlto leidžiama įleisti CO2 į žemę siekiant išgauti daugiau dujų ir naftos - kalbu apie vadinamąjį tretinį naftos gavybos metodą. Tai labai keistas klimato kaitos priemonių paketo elementas, nes taikant šį metodą neišvengiamai išmetama daugiau CO2. Todėl dabar dėl C. Davies fondo naftos bendrovės galės ilgiau naudoti savo naftos telkinius, taigi ir teršti aplinką CO2, pasinaudojusios anglies dioksido surinkimo ir saugojimo (CCS) technologijos diegimui skiriama parama.
<P>
Bendrov"Shell" bus patenkinta, bet aplinka - ne. Todėl mano frakcija balsuos prieš šį pasiūlymą.
<SPEAKER ID="403" NAME="Bairbre de Brún" LANGUAGE="GA">
Tai labai svarbus momentas kovoje su klimato kaita. Dabar turėsime teisinį pagrindą, kuris padės šalims pereiti nuo aplinką teršiančios ekonomikos prie švaresnės ateities. Nesvarbu, kokių trūkumų tam tikrais aspektais pakete yra, atėjo laikas Europos Sąjungai imtis darbo.
<P>
Anglies dioksido surinkimo ir saugojimo technologija neturi būti laikoma "stebuklingu vaistu", kurio pakaks, kad pasiektumėme savo tikslus. Pirmenybvisada turi būti teikiama atsinaujinančios energijos ištekliams. CCS technologija dar nėra visiškai išplėtota, bet yra visos galimybės, kad ji taps mūsų suderintos veiklos kovojant su tarša anglies dioksidu dalimi.
<P>
Aš palankiai vertinu Chriso Davies pranešimą ir dėkoju jam už atliktą darbą. Šiame pranešime siūlomos taisyklės yra įvairiais aspektais daug griežtesnės ir aiškesnės už tas, kurias rekomendavo Komisija, nors mes ir negavome visko, ko mums reikėjo.
<P>
Džiaugiuosi galėdama pasirašyti šį pranešimą Europos vieningųjų kairiųjų jungtinės frakcijos/Šiaurės šalių žalių kairiųjų vardu ir prašau savo kolegų už jį balsuoti.
<SPEAKER ID="404" NAME="Hanne Dahl" LANGUAGE="DA">
Pone pirmininke, tenka apgailestauti, kad kovos su klimato kaita planas po praeitą savaitę įvykusio Tarybos susitikimo buvo taip susilpnintas. Dabar jis labiau panašus į pramonės svajonių planą. Jis suteikia galimybę parodyti gerus ketinimus tik simboliniu lygmeniu, bet praktiniu lygmeniu bus padaryta labai mažai. Mintis dėl CO2 saugojimo po žeme yra visiškai absurdiška. CO2 yra teršalas, nesvarbu, kur jis yra - atmosferoje ar po žeme. Mūsų pastangos apsaugoti klimatą negali būti grindžiamos taršos slėpimu nuo ateities kartos. Pateiktame pasiūlyme siūloma diegti technologiją, kurios dar net neturime. Remiantis neapibrėžtomis prognozėmis, ji galės būti sukurta anksčiausiai 2015 m., gal net dar vėliau, 2020 m. Be to, ši technologija mažina energijos vartojimo efektyvumą, o tai tiesiogiai prieštarauja bendriems kovos su klimato kaita tikslams. Pereinamojo laikotarpio technologija šiomis aplinkybėmis reiškia, kad pinigai bus investuojami į tai, kas neturi ateities, užuot panaudojus juos atsinaujinančių energijos šaltinių plėtojimui. Tikiuosi, kad Parlamentas balsuos prieš šį pasiūlymą.
<SPEAKER ID="405" NAME="Norbert Glante" AFFILIATION="PSE">
(DE) Pone pirmininke, ponios ir ponai, CO2 dujos nėra nuodingos, nėra jos ir sprogios, bet joms būdinga viena nemaloni savybė: dideliais kiekiais patekusios į atmosferą jos keičia mūsų klimatą. Todėl anglies dioksido surinkimas ir saugojimas (CCS) yra svarbi pereinamojo laikotarpio technologija.
<P>
Šiuo atžvilgiu K. F. Hoppenstedt yra teisus sakydamas, kad ši technologija - tai tiltas ateinančiam 50-80 m. laikotarpiui. Ji nėra non plus ultra, o tik vienas iš būdų spręsti prieš mus iškilusias problemas. Manau, kad suradome gerą kompromisą, bent jau ryšio su ES PELS požiūriu. Prekybos emisijos leidimais sistema užtikrina, kad turėtume lėšų CCS technologijai, o CCS užtikrina, kad žengtume į priekį mažindami taršą CO2 ir galėtume įgyvendinti savo užsibrėžtus tikslus.
<P>
Manau, kad pramonei dedant pastangas įrengti parodomąją įrangą, valstybės narės turės dėti pastangas, kad būtų pasirengta šios direktyvos perkėlimui į nacionalinę teisę. Pirmiausia mes visi turime siekti aiškumo, kad būtų išsklaidyti visuomenės ir pramonės nuogąstavimai dėl CCS technologijos pavojingumo. CCS nėra pavojinga technologija. CCS yra naudinga technologija.
<SPEAKER ID="406" NAME="Jill Evans" AFFILIATION="Verts/ALE">
Pone pirmininke, anglies dioksido surinkimas ir saugojimas tapo pagrindiniu klausimu šiose diskusijose dėl kovos su klimato kaita priemonių paketo ir aš, be abejo, pasisakau už tai, kad ši technologija būtų tiriama ir plėtojama. Jei ši technologija pasitvirtins esanti tinkama, ateityje jai gali tekti atlikti svarbų vaidmenį, tad mums reikia tvirto teisinio pagrindo, kad būtų užtikrintas tinkamas šios technologijos naudojimo reglamentavimas.
<P>
Tačiau CCS neturi būti naudojama kaip pretekstas toliau statyti daugiau anglį kūrenančių elektrinių, kurios dar labiau terš aplinką CO2. Vienintelis būdas judėti pirmyn CCS technologijos tyrimų srityje neleidžiant, kad taip atsitiktų, yra nustatyti aiškias išmetamų dujų kiekio normas ir todėl Verts/ALE frakcija pateikpakeitimą dėl naujų iškastinį kurą naudojančių elektrinių išmetamų teršalų lygio kontrolės. Kitaip sakant, galėtų būti statomos tik efektyviausiai dirbančios elektrinės, nesvarbu, kokį kurą jos naudoja, ir tai, kad šis straipsnis buvo įtrauktas, buvo pagrindinis motyvas, kodėl mūsų frakcija komitete balsavo už šį pasiūlymą.
<P>
Esame nusivylę, kad daug kitų gerų aspektų, kuriuos įtraukkomitetas, įskaitant nuostatas dėl didesnės atsakomybės ir griežtesnės stebėsenos, transporto ir draudimo naudoti tretinį naftos gavybos metodą, buvo prarasta derybų metu.
<P>
Buvo taikomas didžiulis spaudimas reikalaujant, kad šis sprendimas būtų priimtas, bet tai turi būti tinkamas sprendimas ir mus, be abejonės, tai reiškia išmetamų dujų kiekio normų įtraukimą.
<SPEAKER ID="407" NAME="Adam Gierek" AFFILIATION="PSE">
(PL) Pone pirmininke, sprendimas po 2015 m. taikyti visoms iškastinį kurą naudojančioms elektrinėms vienodas išmetamų dujų kiekio normas yra klaidingas. Techniniu požiūriu šios 500 g CO2/kWh normos anglį kūrenančioms elektrinėms pasiekti neįmanoma. Šios normos taikymas prilygsta moratoriumui naujų anglį kūrenančių elektrinių statybai. Galbūt to ir buvo iš tikrųjų siekiama, galbūt dėl to buvo atsisakyta etalonų nustatymo metodo. Investuotojai nekantrauja, nes pastatyti naują elektrinę reikia daug laiko ir labai brangiai kainuoja. Todėl labiausiai nuo anglies priklausomos šalys jau dabar priverstos bandyti įgyti patirties anglies dioksido surinkimo ir saugojimo (CCS) srityje.
<P>
Tam reikia skubios finansinės paramos ir šiuo klausimu kreipsiuosi su prašymu į Komisija, jei pajamos iš prekybos emisijos leidimais bus gautos pernelyg vėlai. Lenkijos teritorijoje jau dabar reikia pastatyti du ar tris CCS eksperimentinius objektus. Šiuo atveju kalbama apie integruotą anglies konversiją, apie anglį kūrenant pagamintos energijos konversiją į elektros energiją, susijusią su termofikacija ar angliavandenilių gamyba bei su paskesniu geologiniu CO2 saugojimu, jei tai bus būtina. Tik tuomet protingas "3x20" tikslas galės būti įgyvendintas.
<SPEAKER ID="408" NAME="Silvia-Adriana Ţicău" AFFILIATION="PSE">
(RO) Diskutuodami dėl geologinio anglies dioksido saugojimo svarstome galimybę pirma išbandyti šią naują technologiją.
<P>
Pradiniame etape Komisija ketina įgyvendinti 12 bandomųjų projektų. Taryba pasiūlskirti 300 mln. emisijos leidimų parodomųjų projektų finansavimui. Parlamentas kalbėjo apie būtinybę sumažinti neigiamo poveikio aplinkai ir žmonių sveikatai, kuris gali atsirasti naudojant šią technologiją, pavojų, sukurti griežtesnę teisinę sistemą su geologiniu anglies dioksido saugojimu susijusių projektų tikrinimui ir skatinimui ir apie būtinybę suteikti finansinę paramą parodomųjų projektų įgyvendinimui.
<P>
Manau, kad klausimas dėl šių saugyklų saugumo yra labai svarbus. Bet ne mažiau svarbus yra klausimas dėl saugumo lygio transportuojant anglies dioksidą į šias saugyklas. Kompetentingos institucijos kiekvienoje valstybėje narėje turi parengti skubios evakuacijos anglies dioksido nutekėjimo atveju planus. Be to, turi būti priimtos ir finansuojamos specialios priemonės, įgyvendinamos uždarius šias saugyklas.
<SPEAKER ID="409" NAME="Avril Doyle">
Pone pirmininke, sutinku, kad negalime ignoruoti realybės ir to, kad daug pasaulio šalių, pvz., Rusija, Kinija, Australija ir Jungtinės Amerikos Valstijos, yra priklausomos nuo anglies ir yra sukaupusios didžiules šio kuro atsargas. Plėtodami atsinaujinančios energijos technologijas kartu turime plėtoti anglies sekvestracijos technologijas.
<P>
Sprendimo dėl prieš dvejus metus pateikto Komisijos pasiūlymo įgyvendinti iki dvylikos parodomųjų CCS projektų finansavimo laukėme iki šios dienos. Man labai džiugiu, kad mano pranešimo atžvilgiu buvo susitarta dėl 300 mln. emisijos leidimų skyrimo šios technologijos galimybių plėtojimui. Mano pirminį ganą kuklų pasiūlymą naudoti dosnų naujai įrangai skirtą rezervą C. Davies ir kiti kolegos palaiktaip entuziastingai, kad aš pakeičiau savo pačios pranešimą nurodydama daug didesnį leidimų skaičių.
<P>
Dėkoju Tarybai pirmininkaujančiai valstybei, Komisijai, jums, pone C. Davies, ponia L. McAvan, ir jums, kolegos, už jūsų paramą šiuo klausimu.
<P>
Kadangi dėl mūsų veiklos sparčiai mažėja mūsų planetos pajėgumas absorbuoti CO2 biologinės sekvestracijos būdu, ieškome būdų patiems sukurti naujas sekvestracijos technologijas, ypač šią CCS technologiją, galinčią pakeisti esamą padėtį, jei šių dvylikos projektų rezultatai patvirtins šių procesų vientisumą aplinkos požiūriu ir komercinį perspektyvumą.
<SPEAKER ID="410" NAME="Claude Turmes" AFFILIATION="Verts/ALE">
Pone pirmininke, yra pavojus, kad anglies dioksido sekvestracija taps tam tikru bilduku susigrąžinant visuomenės pritarimą nešvarių anglį kūrenančių elektrinių statybai. Kodėl? Pirmiausia, ar jums žinoma, kad net efektyviausiai veikianti elektrinė, pertvarkyta įdiegiant joje CCS technologiją, išmes į aplinką apytikriai 150-200 g CO2? Tai daugiau nei šiandien išskiria esamos termofikacinės elektrinės, naudojančias dujas, daugiau nei išskiriama naudojant esamą termofikacijos technologiją dujų pagrindu. Antra, - pone C. Davies, dėl to, iš tikrųjų, turite pats padaryti išvadą, - Parlamento pozicijoje turėjome išmetamo CO2 kiekio normą, kurią praradome.
<P>
Taigi dabar neturime šios kiekio normos, bet turime 15 proc. subsidiją, skiriamą naudojant ES PELS, kuri 2013-2016 m bus panaudota naujų anglį kūrenančių elektrinių statybai, pvz., Vokietijoje. Taigi ekonomika, kurioje statomos naujos tradicinės anglį naudojančios elektrinės, tebėra priimtina ir aš nežinau, kaip tai gali būti suderinta su atkaklia kova su klimato kaita.
<SPEAKER ID="411" NAME="Vladimir Urutchev" AFFILIATION="PPE-DE">
(BG) Aš taip pat norėčiau prisijungti prie padėkos už puikų darbą pranešėjams, derybininkams ir daugeliui kitų žmonių, kurie prisidėjo dirbdami "užkulisiuose", kad šiandien galėtų įvykti galutinės diskusijos dėl energetikos ir kovos su klimato kaita priemonių paketo.
<P>
Nėra abejonės, kad šis paketas turės įtakos ne tik Europos Sąjungos energetikos sektoriui, bet taip pat visai pramonei ir transporto sektoriui. Šie sektoriai turi tapti sektoriais, dar mažiau išmetančiais į aplinką anglies dioksido, bet šio tikslo įgyvendinimui lieka vis mažiau laiko. Tarybai pirmininkaujančios Prancūzijos pastangomis mus pavyko pasiekti būtinuosius kompromisus.
<P>
Baigdamas negaliu nepaminėti to, kad į Vidurio ir Rytų Europos šalių interesus pakete buvo sąžiningai atsižvelgta. Norėčiau kreiptis į Komisiją siūlydamas, kad vienas iš dvylikos parodomųjų projektų būtų diegiamas Bulgarijoje.
<SPEAKER ID="412" NAME="Czesław Adam Siekierski" AFFILIATION="PPE-DE">
(PL) Pone pirmininke, įgyvendinant plataus užmojo energetikos ir kovos su klimato kaita priemonių paketą turės būti pasitelktos efektyvios ir naujoviškos technologijos.
<P>
Manau, kad šiuo metu anglies dioksido surinkimo ir saugojimo (CCS) technologija yra tinkamas būdas neutralizuoti šiltnamio efektą per santykinai trumpą laiką. Tačiau kartu turime atsižvelgti į galimą pavojų, susijusį su CCS technologijos naudojimu. Pvz., buvo išsiaiškinta, kad netinkamai saugomos dujos gali sprogti. Be to, nesandarioje saugykloje laikomo anglies dioksido nutekėjimo atveju atsiranda pavojus dėl gruntinio vandens rūgštėjimo, o tai kelia pavojų žmonių sveikatai. Todėl planuojant ir įgyvendinant tokius sumanymus būtina imtis veiksmų, kad tokio pobūdžio pavojus būtų pašalintas ar bent sumažintas.
<P>
Manau, kad geologinio anglies dioksido saugojimo sistema šiuo metu turbūt yra geriausias sprendimas. Bet kad jis būtų sėkmingas, būtina įtikinti šalis, kurios teršia aplinką labiausiai, priimti jį. Kalbu apie tokias šalis, kaip, pvz., Jungtinės Amerikos Valstijos, Kinija ir Indija. Šios šalys ne tik kad neuždaro anglį kūrenančių elektrinių, bet ir nerimą keliančiu tempu stato naujas.
<SPEAKER ID="413" NAME="Rebecca Harms" AFFILIATION="Verts/ALE">
(DE) Pone pirmininke, šioje diskusijų vietoje norėčiau priminti rūmams klausimą, iškeltą klimato kaitos konferencijoje Poznanėje, nes man atrodo absurdiška, kad taip atkakliai agituojama už technologiją, kuri dar net neveikia, kai yra galimybsurinkti daug daugiau CO2 nei naudojant CCS imantis nuoseklių veiksmų prieš masišką miškų naikinimą pietų šalyse. Jei norime surinkti CO2, tai turėtume kovoti prieš miškų naikinimą ir iškirtimą su daug didesniu atkaklumu nei dabar rodome šiose "eurocentriškose" diskusijose CCS technologijos klausimu.
<SPEAKER ID="414" NAME="Chris Davies">
pranešėjas. - Pone pirmininke, tapęs Parlamento pranešėju pasiryžau viršyti man suteiktus įgaliojimus ir pasistengti paspartinti anglies dioksido surinkimo ir saugojimo technologijos plėtojimą. Aplinkos, visuomenės sveikatos ir maisto saugos komitetas pateikdvigubą pasiūlymą: viena, sukurti finansinį mechanizmą parodomųjų projektų įgyvendinimo rėmimui, antra, nustatyti išmetamų teršalų kiekio normas, kurios pasitarnautų kaip reguliavimo priemonužkertant kelią labiausiai aplinką teršiančių elektrinių statybai. Abiem pasiūlymams Komisija ir Taryba pasipriešino.
<P>
Vienas geras argumentas, kodėl šiuo metu nereikėtų nustatyti taršos normų, yra tas, kad pirma reikia išbandyti CCS technologiją ir įsitikinti jos veiksmingumu.
<P>
Manau, Parlamentas gali džiaugtis bent tuo, kad jam pavyko žengti svarbų žingsnį pirmyn sukuriant finansinį mechanizmą parodomųjų projektų įgyvendinimo rėmimui. Tebesu įsitikinęs, kad galiausiai vis tiek turėsime nustatyti išmetamų teršalų kiekio normas.
<P>
Bet dėkoju poniai F. Grossetête ir pagalbiniams pranešėjams už pagalbą, kurią jie man suteiksiekiant to, ką mums pavyko pasiekti. Tiems, kurie kritikuoja anglies dioksido surinkimo ir saugojimo technologiją, noriu pasakyti štai ką: būkite realistai! Tiesiog priimkite pasaulį tokį, koks jis yra, kuriame naudojami didžiuliai kiekiai anglies, ir tai, kad remiantis Tarptautinės energijos agentūros prognozėmis, per ateinančius dvidešimt metų anglies naudojimo lygis išaugs 70 proc.
<P>
Turime išplėtoti šią technologiją. Aš jos nenoriu, - tai nėra mano idealas, - bet mums reikia sukurti priemonę, kuri padėtų mums spręsti taršos problemą, kurį įgijo tokį didelį mastą.
<P>
CCS technologija gali suteikti mums galingą ginklą, padėsianti mums kovoti su pasaulio klimato šilimu. Turime ją išplėtoti. Neturime laiko, kad galėtumėme sau leisti nepasinaudoti jos teikiamomis galimybėmis.
<SPEAKER ID="415" NAME="Pirmininkas">
Diskusijos baigtos.
<P>
Balsavimas vyks 2008 m. gruodžio 17 d., trečiadienį.
<P>
Raštiški pareiškimai (Darbo tvarkos taisyklių 142 straipsnis)
<SPEAKER ID="416" NAME="Gyula Hegyi  " LANGUAGE="HU">
Geologinis anglies saugojimas, be abejo, yra jaudinantis technologinis iššūkis. Bet neturime užmiršti, kad siekdami apsaugoti aplinką ir sumažinti klimato kaitą mes galiausiai turėsime sumažinti į aplinką išmetamų šiltnamio efektą sukeliančių dujų kiekį. Vadinasi verčiau turime sumažinti iškastinio kuro naudojimą, o ne ieškoti alternatyvų teršalų saugojimui po žeme. Be to, ši technologija gana brangi. Šiandien ji yra sėkmingai naudojama pramoniniu mastu tik Norvegijoje ir yra apskaičiuota, kad toks saugojimas gali kainuoti net 100 EUR/t. Šie pinigai, žinoma, galėtų būti išleisti daug naudingiau, pvz., atsinaujinančios energijos išteklių plėtojimo rėmimui. Būtų ypač netinkama, jei šie pinigai būtų panaudoti finansuoti mokslinius tyrimus, vykdomus turtingiausiose valstybėse narėse. Jei sprendimas dėl geologinio anglies dioksido saugojimo iš tikrųjų būtų toks geras, kaip kad tvirtina jo propaguotojai, tuomet jis turėtų sugebėti išgyventi rinkoje atviros konkurencijos sąlygomis.

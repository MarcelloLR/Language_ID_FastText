<CHAPTER ID="001">
Posėdžio pradžia
<P>
(Posėdžio pradžia 09.00 val.)
<P>
°
<P>
° °
<SPEAKER ID="005" NAME="Monica Frassoni" AFFILIATION="Verts/ALE">
(IT) Gerb. Pirmininke, ponai ir ponios, žinia, vakar po nenustatyto įvykio Slovėnijos atominėje jėgainėje buvo įsijungusi ECURIE - Europos bendrijos saugumo sistema. Vėliau pavojus buvo atšauktas, bet tebėra abejonių dėl tikrojo įvykio pobūdžio ir šio ypač neįprasto pavojaus priežasčių. Todėl pasinaudodami tuo, kad vėliau šiandien dalyvaus Komisija ir pirmininkauja Slovėnija, norėtume paraginti pirmininkaujančią šalį ir Komisiją informuoti Europos Parlamentą, vadinasi, ir visuomenę apie tikrąsias priežastis, kodėl įvyko ši visiškai nenormali procedūra. Gerb. Pirmininke, būčiau labai dėkinga, jei šį prašymą patenkintumėte.
<SPEAKER ID="006" NAME="Pirmininkė">
Manau, kad pirmininkaujanti Slovėnija, kuri šiandien čia bus, atsakys į šį klausimą.

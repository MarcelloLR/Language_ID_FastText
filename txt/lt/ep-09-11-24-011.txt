<CHAPTER ID="011">
2007 m. biudžeto įvykdymo patvirtinimas. Bendrasis ES biudžetas. Taryba (diskusijos)
<SPEAKER ID="356" NAME="Pirmininkas">
Kitas klausimas - antrasis pranešimas dėl 2007 finansinių metų Europos Sąjungos bendrojo biudžeto įvykdymo patvirtinimo, II skirsnis - Taryba (C6-0417/2008 - - Biudžeto kontrolės komitetas. Pranešėjas: Søren Bo Søndergaard
<SPEAKER ID="357" NAME="Søren Bo Søndergaard" LANGUAGE="DA">
Ačiū, pone pirmininke. Prieš septynis mėnesius, o kalbant tiksliau - balandžio 23 d., didžiosios daugumos balsų sprendimu Parlamentas atsisakpatvirtinti 2007 m. Tarybos biudžeto įvykdymą. Kodėl? Nes Tarybos elgesys Parlamento ir Biudžeto kontrolės komiteto atžvilgiu buvo visiškai nepriimtinas. Taryba neatsakį mūsų raštiškus klausimus dėl jos biudžeto, taip pat atsisaksusitikti su Biudžeto kontrolės komitetu ir atsakyti į jo klausimus. Buvo nueita net iki tokio absurdo, kad susitikimuose vos išgirdę klausimą dėl Tarybos biudžeto, jos atstovai atsistodavo ir išeidavo.
<P>
Tikrovėje toks Tarybos elgesys nebuvo naujiena. Tiesą sakant, tokia padėtis tęsėsi ne vienus metus. Tačiau tai, kad Parlamentas balandžio mėn. padartam galą, yra tikra naujiena. Manau, kad balandžio mėn. daugumai EP narių kilo paprastas klausimas: kaip aš, kaip Europos Parlamento narys, galiu atsiskaityti savo rinkėjams už tai, kaip naudojami jų pinigai, skirti Tarybos biudžetui, jeigu Taryba net nesiteikia atsakyti į Parlamento pateiktus klausimus? Manau, kad būtent šis klausimas paskatino didžiąją šių rūmų narių daugumą atsisakyti patvirtinti Tarybos biudžeto įvykdymą. Galbūt kai kurie tikėjosi, kad po birželio mėn. rinkimų Parlamentas taps sukalbamesnis, gal Parlamento reikalavimai dėl atvirumo ir skaidrumo jiems kvepėjo rinkiminiais pažadais, o ne tikru požiūrio pokyčiu. Jei taip, jiems teko nusivilti.
<P>
Net po rinkimų mes Biudžeto kontrolės komitete vieningai laikėmės labai aiškios pozicijos: jei Taryba nori, kad patvirtintume jos biudžeto įvykdymą, ji privalo su mumis susitikti ir atsakyti į mūsų klausimus. Rugsėjo mėn. pabaigoje kažkas pagaliau įvyko. Rugsėjo 24 d. Taryba susitiko su Biudžeto kontrolės komiteto pirmininku, pranešėjais ir koordinatoriais. Ji taip pat atsakė, nors ir netiesiogiai, į komiteto pateiktus klausimus ir paskelbsavo atsakymus savo interneto svetainėje.
<P>
Galiu nedviprasmiškai teigti, kad Taryba padarteigiamą, labai teigiamą žingsnį. Todėl šiandien Biudžeto kontrolės komitetas gali rekomenduoti Parlamentui patvirtinti 2007 m. Tarybos biudžeto įvykdymą. Tačiau taip pat norėčiau aiškiai pasakyti, kad tebereikalaujame, jog Taryba iš esmės pakeistų savo požiūrį į Parlamentą, kartu tikėdamiesi, jog šis žingsnis yra būtent tokio pokyčio išraiška.
<P>
Tikimės, kad tvirtinant 2008 m. Tarybos biudžeto įvykdymą, tokio absurdo teatro nebebus. Priešingai, manome, kad pradėsime nuo to, kas jau pasiekta. Kitaip sakant, tikimės, kad Taryba be jokių nepagrįstų vilkinimų atsakys į raštiškus kompetentingų Parlamento komitetų ir pranešėjų klausimus. Tikimės, kad Taryba parodys norą bendradarbiauti ir bus pasirengusi susitikti su kompetentingais komitetais ir atsakyti į jų klausimus.
<P>
Idant nekiltų jokių abejonių, pasistengėme aiškiai išdėstyti visus šiuos lūkesčius pranešime, dėl kurio šiandien diskutuojame ir kurį, tikiuosi, Parlamentas rytoj patvirtins, jei ne vieningai, tai bent didžiosios daugumos balsų sprendimu. Tvirtindami 2007 m. Tarybos biudžeto įvykdymą, parodėme savo teigiamą požiūrį. Dabar kamuolys yra Tarybos rankose.
<SPEAKER ID="358" NAME="Cecilia Malmström" LANGUAGE="SV">
Pone pirmininke, gerbiamieji EP nariai, klausimai, dėl kurių dabar diskutuojame, yra labai svarbūs. Atvirumas ir skaidrumas yra mūsų įrankiai, kuriuos naudojame užtikrindami demokratiją. Tai, kad piliečiai turi galimybę susipažinti su ES vykstančiais procesais, skatina jų pasitikėjimą, kuris naudingas ES veiklai. Šiuo atžvilgiu Parlamentas ir Taryba siekia tų pačių tikslų ir tai, žinoma, taikoma visoms sritims ir visoms institucijoms.
<P>
Šiandien kalbame apie 2007 m. biudžeto įvykdymą. Šiuo atžvilgiu, žinoma, norėčiau pabrėžti visos išorės audito veiklos ir pirmiausia biudžeto įvykdymo audito, taip pat Audito Rūmų vaidmens ir viso darbo, sudarančio metinį finansinės atskaitomybės vertinimą, svarbą.
<P>
Kalbėdama konkrečiai apie šį pranešimą dėl 2007 m. biudžeto įvykdymo, norėčiau pasidžiaugti, kad jame jau rekomenduojama patvirtinti Tarybos biudžeto įvykdymą. Nuodugniau pasinagrinėję pagrindinius klausimus, matome, kad pagrindo nepatvirtinti biudžeto, tiesą sakant, nėra. Ekonominio valdymo požiūriu Taryba visada stengiasi laikytis taisyklių ir atvirumo principo. Taip bus ir ateityje. Rugsėjo mėn. įvykusiame neoficialiame Biudžeto kontrolės komiteto ir Tarybos delegacijos susitikime pavyko išsiaiškinti visus rūpimus klausimus ir būtent dėl to - pranešėjas apie tai taip pat minėjo - 2007 m. Tarybos biudžeto įvykdymo patvirtinimas tapo įmanomas.
<P>
Šis pavyzdys akivaizdžiai pabrėžia dialogo tarp mūsų institucijų svarbą, todėl jį būtina tęsti. Labai džiaugiuosi, kad mums pavyko rasti būdą judėti pirmyn sprendžiant šiuos klausimus ir kad dabar atsirado galimybpatvirtinti biudžeto įvykdymą. Nekantriai laukiu rytojaus balsavimo ir tikiuosi, kad šią galimybę patvirtinsite.
<SPEAKER ID="359" NAME="Ingeborg Gräßle" LANGUAGE="DE">
Pone pirmininke, ponia C. Malmström, pone J. Barrot, įvyko stebuklas. Pirmą kartą per penkerius metus matau Tarybą dalyvaujant šiose diskusijose ir už šį esminį pokytį norėčiau nuoširdžiai padėkoti Tarybai pirmininkaujančiai Švedijai.
<P>
(Plojimai)
<P>
Nuoširdžiai džiaugiamės pirmą kartą matydami Tarybą plenariniame posėdyje, kuriame diskutuojama dėl jos biudžeto.
<P>
Viskas gerai, kas gerai baigiasi, kaip sako vokiečiai? Ne, ne šį kartą. Tarybos biudžeto įvykdymo patvirtinimo procedūra pasirodesanti neapsakomai neefektyvi, todėl jai turi būti rasta vieta tarpinstitucinėje darbotvarkėje įtraukiant į ją, beje, ir Europos Vadovų Tarybos pirmininką. Turime naują žaidėją Europos arenoje, todėl taip klausimai daugiau negali ir neturi būti sprendžiami. Tai, kad Parlamentas priverstas kaulyti informacijos ir derėtis su Taryba, kad ši pateiktų atsakymus į svarbius klausimus, nedaro garbės parlamentinei demokratijai. Taryba elgiasi tarsi būtų aukščiausia instancija, turinti neribotą valdžią, ir man, kaip Europos Sąjungos pilietei, prieš savo rinkėjus už tokį jos elgesį gėda. Procedūra, pagal kurią iki šiol buvo tvirtinamas biudžeto įvykdymas, yra absurdiška, todėl negalima leisti, kad ja būtų vadovaujamasi ir ateityje.
<P>
Norėčiau dar kartą padėkoti Tarybai pirmininkaujančiai Švedijai. Sulaukėme įdomių pokyčių. Pirma, pavyko užmegzti su Taryba dialogą, kurį laikau precedento neturinčiu įvykiu, žyminčiu naujo etapo pradžią, antra, šiandien dalyvaujate čia ir tai vertinu kaip ženklą, bylojantį apie didžiulį pokytį. Tarybai pirmininkaujanti valstybė, kaip ir kitos ES institucijos, privalo prisidėti prie biudžeto įvykdymo patvirtinimo proceso, tas pats galioja, žinoma, ir naujajam Sąjungos vyriausiajam įgaliotiniui užsienio reikalams ir saugumo politikai, nes dabar tai kaip niekada svarbu. Mes, EP nariai, privalome parodyti, kad šis klausimas mums labai svarbus ir kad turime dirbti išvien. Tai klausimas, kuris turėtų būti kiekvienos institucijos darbotvarkėje, tad norėčiau paprašyti, kad Komisija jį į savo darbotvarkę taip pat įtrauktų.
<P>
Mums nepatinka, kaip vyksta diskusijos. Tai, kad iki šiol nepateikta nvieno pasiūlymo dėl to, kaip biudžeto įvykdymas turėtų būti tvirtinamas ateityje, kelia mums rūpestį. Lisabonos sutartis neturi tapti neskaidrios Europos Sąjungos be jokios parlamentinės kontrolės sinonimu. Dabar turime galimybę pradėti naują etapą, kuriame piliečių išrinkti atstovai atliks labai svarų vaidmenį, ir patvirtinimo suteikimas būsimam Europos Vadovų Tarybos pirmininkui yra pirmasis rimtas išbandymas.
<SPEAKER ID="360" NAME="Bogusław Liberadzki" LANGUAGE="PL">
Pone pirmininke, pirmiausia norėčiau išreikšti savo padėką pranešėjui S. B. Søndergaardui, kuris pradėjo šį darbą labai sudėtingomis aplinkybėmis, paroddidžiulę kantrybę, taip pat polinkį viską labai rimtai pasverti prieš pateikiant savo vertinimus ir nuomonę.
<P>
Ponia C. Malmström, sutinku su jums dėl to, kad skaidrumo principų būtina laikytis, taip pat finansų srityje, bet taip pat pritariu pastaboms, kuriose kalbama apie kai ką daugiau. Šiandien pasiekėme labai svarbų lūžio momentą, susijusį su mūsų santvarka. Lisabonos sutarties įsigaliojimo išvakarėse Taryba iš tikrųjų patvirtina, kad Parlamentas yra vienintelis renkamas organas, nes Parlamento darbas grindžiamas atvirumo principu. Kad Parlamentas ir Taryba būtų suderinami organai, Taryba taip pat turėtų dirbti daug atviriau ir būtent tai dabar vyksta. Nugalime Tarybos nenorą bendradarbiauti su Parlamentu. Manau, kad tas pats įvyks ne tik šioje, bet ir kitose mūsų darbo srityse, įskaitant Parlamento komitetų darbą.
<P>
Todėl mano frakcija ryžtingai parems pasiūlymą dėl sprendimo dėl biudžeto įvykdymo patvirtinimo ir tokiu mūsų ryžtu gerbiama Taryba šiose diskusijose iš tikrųjų turi progą įsitikinti. Neketiname grįžti prie skaičių, rodyti į dešinįjį stulpelį, kairįjį stulpelį, į pajamas, išlaidas ar racionalų lėšų naudojimą. Šiuo atžvilgiu neturime jokių rimtų abejonių. Tačiau džiaugiamės, kad šios diskusijos vyksta, taip pat tuo, kaip jos vyksta.
<SPEAKER ID="361" NAME="Luigi de Magistris" LANGUAGE="IT">
Pone pirmininke, ponios ir ponai, kaip Biudžeto kontrolės komiteto pirmininkas turiu pripažinti, kad komitetas atliko didžiulį darbą, puikiai pasidarbavo ir pranešėjai. Be to, norėčiau pasidžiaugti politiniu solidarumu, kuris šio darbo metu buvo parodytas.
<P>
Mums pavyko, nes nuo pat pradžios siekėme duoti labai aiškią žinią: ketiname dirbti labai atkakliai, kad užtikrintume skaidrumą, tikslumą ir teisėtumą viešųjų lėšų valdymo srityje, taigi ir biudžetų audito srityje.
<P>
Taryba padarlabai didelę pažangą, nes pradžioje ji visiškai nenorėjo bendradarbiauti. Dėl to norėčiau asmeniškai padėkoti Tarybai pirmininkaujančiai Švedijai. Ji visada pasirengusi skatinti skaidrumą ir tikslumą.
<P>
Taigi tikimės, kad šiuo atžvilgiu toliau bus daroma pažanga, nes, be abejo, visiškai nepriimtina, kad Parlamentas negali gauti išsamios informacijos, kurios jam reikia vykdant biudžetų ir viešųjų lėšų kontrolę ne tik Europos Sąjungos, bet ir visų Europos piliečių labui, ir tokia padėtis įsigaliojus Lisabonos sutarčiai bus ypač nepriimtina.
<SPEAKER ID="362" NAME="Bart Staes" LANGUAGE="NL">
Būkime sąžiningi ir pripažinkime, kad biudžeto įvykdymo patvirtinimo užduotis pagal esamą tvarką tebėra labai sunki, ir džiaugiuosi, kad einanti Tarybos pirmininko pareigas C. Malmström šiandien yra čia. Tai tikras proveržis. Iš tikrųjų, tai pirmas kartas, kai Taryba dalyvauja diskusijose šiais klausimais, ir šiuo pokyčiu džiaugiuosi. Tačiau vis dėlto turime pripažinti, kad tvirtinti biudžeto įvykdymą iš tiesų tebėra labai sunku.
<P>
Taryba, tiesą sakant, tebesidangsto džentelmenišku susitarimu, sudarytu prieš keturiasdešimt metų, aštuntojo dešimtmečio pradžioje, pagal kurį abi institucijos, Parlamentas ir Taryba, susitarnesikišti į viena kitos biudžeto reikalus, netikrinti sąskaitų ir "džentelmeniškai" nepastebėti trūkumų. Šis susitarimas yra praeitis, nes Tarybos biudžetas iš esmės pakito. Prieš keturiasdešimt metų jį sudartik administracinės išlaidos, o dabar į jį taip pat įtrauktos veiklos išlaidos. Todėl turime siekti, kad padėtis iš esmės pakistų.
<P>
Šį kartą pavyko laikinai išeiti iš aklavietės. Esame pasirengę suteikti patvirtinimą, bet šiandien iš tikrųjų privalome žengti dar vieną žingsnį pirmyn. Šiaip ar taip dar tebėra neišspręstų problemų. Turime užtikrinti Tarybos biudžeto, taip pat Parlamento biudžeto skaidrumą ir demokratinę kontrolę. Todėl pritariu visiems - kalbėtojams, pranešėjui, EP nariams, kalbėjusiems frakcijų vardu - kurie aiškiai pasakė: tai įspėjamasis šūvis, kad kitą kartą tvirtindami Tarybos biudžetą būtume pasistūmėję dar toliau. Audito Rūmai savo metinėje ataskaitoje šiuo atžvilgiu pateikpasiūlymų, taip pat joje vėl minimi klausimai, susiję su Bendros Europos skraidymo erdvės valdymo programa. Ponia C. Malmström, galbūt netrukus jūs paliksite šį postą, bet mes ir toliau sieksime skaidrumo.
<SPEAKER ID="363" NAME="Richard Ashworth">
ECR frakcijos vardu. - Pone pirmininke, pasinaudojęs šia proga pirmiausia norėčiau atiduoti padėkos duoklę Komisijos nariui S. Kallasui už tikrą pažangą, padarytą šalinant Audito Rūmų nurodytus trūkumus. Manau, kad iš visų pastaruoju metu mūsų turėtų Komisijų būtent šiai kadenciją baigiančiai Komisijai pavyko padaryti didžiausią pažangą, ir už tai norėčiau S. Kallasui padėkoti.
<P>
Visi pripažįsta, kad sprendimas įdiegti susikaupiančių duomenų apskaitos sistemas buvo vykęs ir kad įdiegus šias sistemas padėtis labai pagerėjo. Taip pat buvo padaryta didelpažanga bendrosios žemės ūkio politikos srityje, ypač vidaus audito sistemos atžvilgiu, kuri taip pat labai pasitarnavo.
<P>
Tačiau yra dvi sritys, kurios man kelia rūpestį, ir jas privalau paminėti. Pirma, Audito Rūmai savo metinėje ataskaitoje vėl pateikia kritinių pastabų dėl "pagrindinių operacijų tikslumo ir patikimumo". Sutinku, kad padėtis šioje srityje 2007 m. liko tokia pati, kaip ir anksčiau. Audito Rūmai siunčia labai aiškią žinią: dar yra likę daug trūkumų, kuriuos būtina pašalinti.
<P>
Antra, noriu paminėti kritines Audito Rūmų pastabas dėl nepakankamos bendrai įgyvendinamų programų kontrolės. Šis Parlamentas ne kartą ragino valstybes nares dėti daug didesnes pastangas šalinant auditorių nurodytus trūkumus ir ypač primygtinai ragino jas laikytis 2006 m. tarpinstitucinio susitarimo sąlygų.
<P>
Valstybės narės turi ryžtingiau siekti, kad būtų užtikrintas finansinės apskaitos sąžiningumas ir vieša atskaitomybė, tad aš ir mano kolegos britų konservatoriai, kol nematome tikros pažangos šioje srityje, balsuosime prieš tai, kad 2007 m. bendrojo biudžeto įvykdymas būtų patvirtintas.
<SPEAKER ID="364" NAME="Marta Andreasen">
EFD frakcijos vardu. - Pone pirmininke, esame renkami Europos Parlamento nariai, bet mūsų rinkėjai nežino, kas vyksta užkulisiuose. 2009 m. balandžio mėn. Biudžeto kontrolės komitetas nutaratidėti Tarybos biudžeto įvykdymo patvirtinimą. Nors Audito Rūmai neturėjo kritinių pastabų dėl sąskaitų, komitetas jautėsi turįs pagrindą patvirtinimo nesuteikti. Tačiau po to, kai šis komitetas rugsėjo mėn. susitiko su Tarybai pirmininkaujančia Švedija ir buvo pateikti atsakymai į kai kuriuos Parlamento klausimus, S. B. Søndergaard, pranešėjas 2007 m. Tarybos biudžeto įvykdymo patvirtinimo klausimu, pateikdar vieną pranešimą, kurio pagrindu, net ir labai norint, patvirtinimo vis tiek nebūtų galima suteikti. Tačiau buvo priimtas politinis sprendimas biudžeto įvykdymą patvirtinti ir labiausiai kompromituojantys punktai buvo išbraukti.
<P>
Komitetas ketina rekomenduoti patvirtinti biudžeto įvykdymą tikėdamasis, kad ateityje padėtis pagerės. Ką pasakytų žmonės, balsavę už mus birželio mėn., jei sužinotų, kad buvo susitarta nekelti bangų remiantis žodiniu susitarimu, sudarytu 1970 m., kad Tarybos vidaus auditorius nebuvo kviečiamas susitikti su Biudžeto kontrolės komitetu bijant, kad tuomet Taryba galėtų pareikalauti susitikti su Europos Parlamento vidaus auditoriumi, ir neaišku, kuo visa tai baigtųsi, kad politikų paskirti Audito Rūmų auditoriai neturėjo jokių kritinių pastabų dėl 2008 m. balandžio mėn. pateiktos Tarybos vidaus audito ataskaitos?
<P>
2002 m., kai ėjau Europos Komisijoje vyriausiojo apskaitos pareigūno pareigas, už biudžetą atsakingas generalinis direktorius savo laiške tuometiniam Komisijos vidaus auditoriui pareiškė, kad biudžeto įvykdymo patvirtinimo procedūra yra viso labo tarpinstitucinis žaidimas. Ar ir toliau vengsime kalbėti apie gorilą kambario vidury, bijodami, kad prarasime už ilgus tylėjimo metus gautas privilegijas? Bet mes turime pasirinkimo galimybę prabilti ir padaryti galą šiai veidmainystei balsuodami dėl 2007 m. Tarybos biudžeto įvykdymo patvirtinimo. Manau, kad žinote, kokią galimybę pasirinksiu, ir tikiuosi, kad paremsite mane balsuodami prieš tai, kad patvirtinimas Tarybai būtų suteiktas.
<SPEAKER ID="365" NAME="Martin Ehrenhauser" AFFILIATION="NI">
(DE) Pone pirmininke, Europos saugumo ir gynybos politika dar ne karinis laivynas, bet ją neabejotinai galima pavadinti tarptautinės politikos vandenyse plaukiojančiu kariniu laivu. Kiekvienais metais, kai tvirtinamas Tarybos biudžeto įvykdymas, šis karo laivas staiga pradingsta Bermudų trikampyje ir Europos Parlamentui, regis, atrodo visiškai priimtina elgtis pagal principą, kad to, kas nepatenka į mūsų radarų objektyvą, tikrovėje taip pat nėra.
<P>
Praeitą pavasarį staiga atsirado biudžete nenumatytų sąskaitų ir Tarybai nebuvo suteiktas biudžeto įvykdymo patvirtinimas. Buvo nurodytos keturios priežastys. Pirmoji priežastis yra ta, kad Taryba nepriėmjokio oficialaus kvietimo susitikti su Parlamentu. Antra, Taryba nepateikišsamių atsakymų raštu. Trečia, Taryba nepateiknei metinės veiklos ataskaitos, nei išsamaus biudžeto lėšų perkėlimų sąrašo. Ketvirtoji priežastis ta, kad nebuvo galimybių partikrinti, ar Tarybos biudžete yra išlaidų straipsnių, neskirtų jokiai veiklai.
<P>
Dabar, praėjus vos keliems mėnesiams, staiga atsirado noras patvirtinti Tarybos biudžeto įvykdymą, nors nviena iš minėtų keturių priežasčių iš tikrųjų nėra pašalinta. Tarybos atstovai ir toliau atsisako oficialiai susitikti su Parlamentu. Taip pat nepateikta veiklos ataskaita ir neuždarytos ar panaikintos biudžete nenumatytos sąskaitos, kaip reikalavome.
<P>
Norėčiau priminti pranešėjui, kad jo pirmajame pranešime iš viso buvo pateikta dvidešimt klausimų Tarybai. Ar gavote konkrečius atsakymus į šiuos klausimus? Ar galite man tai pasakyti? Ne, negalite. Užuot dabar labiau paspaudę Tarybą, ką mes darome? Mes elgiamės kaip prašytojai, o reikalavimus atidedame kitam pranešimui. Tie, kurie balsuos už tai, kad Tarybos biudžeto įvykdymas būtų patvirtintas, savo balsu pritars tokiam Parlamento nuolankumui Tarybos atžvilgiu.
<SPEAKER ID="366" NAME="Sidonia Elżbieta Jędrzejewska" AFFILIATION="PPE">
(PL) Pone pirmininke, pritariu Europos Parlamento sprendimo projektui dėl 2007 m. biudžeto įvykdymo patvirtinimo suteikimo Tarybos generaliniam sekretoriui. Džiaugiuosi, kad Tarybai pirmininkaujanti Švedija ir S. Kallas parodė, kad yra įsipareigoję išspręsti šią problemą.
<P>
Norėčiau atkreipti jūsų dėmesį į kelias problemas, kurios, deja, dar nėra išspręstos ir kurias būtinai turėsime spręsti ateinančių kelerių metų laikotarpiu. Sudėtingas ir daug jėgų reikalaujantis Tarybos biudžeto įvykdymo patvirtinimo procesas rodo, ko Europos Parlamentas nori. Europos Parlamentas nori skaidrumo ir atviro oficialaus dialogo su Taryba. To Europos Parlamentas nuolat nepalenkiamai reikalauja, bet tai nereiškia, kad EP nariai yra neigiamai nusiteikę Tarybos atžvilgiu, tiesiog jiems rūpi viešosios lėšos, iš tikrųjų jiems rūpi, kad mokesčių mokėtojų pinigai būtų leidžiami skaidriai.
<P>
Norėčiau pabrėžti, kad Tarybos biudžeto įvykdymo patvirtinimo procedūra taip pat rodo, kaip Parlamentas sužino apie naujas Tarybos veiklos sritis ir kad Parlamentas nenori būti nušalintas nuo Tarybos išlaidų kiekvienoje jos veiklos srityje kontrolės ir priežiūros.
<P>
Mano nuomone, suteikdami Tarybai jos 2007 m. biudžeto įvykdymo patvirtinimą žengsime žingsnį teisinga kryptimi, bet taip pat turime aiškiai pasakyti, kad liko tam tikrų klausimų, dėl kurių dar nepateiktas išsamus paaiškinimas, ir privalome Tarybai apie tai nuolat priminti. Tikiuosi, kad bus užmegztas konstruktyvus dialogas ir dirbama skaidriau ir atviriau, nes tai būtina siekiant užtikrinti kuo geresnę viešųjų lėšų naudojimo kontrolę.
<SPEAKER ID="367" NAME="Jens Geier" AFFILIATION="S&amp;D">
(DE) Pone pirmininke, ponios ir ponai, aš taip pat norėčiau padėkoti S. B. Søndergaardui už sėkmingą darbą - Taryba pagaliau sutiko bendradarbiauti su Parlamentu patvirtinant jos biudžeto įvykdymą. Ilgą laiką Taryba atsisakydavo pateikti tinkamus atsakymus į Parlamento klausimus, vis remdamasi žodiniu susitarimu, susitarimu, kuris nėra oficialus ir kuris buvo sudarytas prieš keturiasdešimt metų. Tai visiškai nesuprantama, nes praėjus keturiasdešimčiai metų Tarybos pareigūnai, be abejo, negali tiksliai žinoti, dėl ko konkrečiai buvo susitarta, juolab kad susitarimo tekste, kurį turi Europos Parlamentas, yra surašyti visai priešingi dalykai tam, ką Taryba nuolat derybose tvirtina.
<P>
Pirmojoje rezoliucijoje dėl žodinio susitarimo teigiama, kad Taryba nebandys daryti jokių pakeitimų Europos Parlamento išlaidų atžvilgiu. Trečiojoje rezoliucijoje rašoma, kad biudžeto klausimais abi institucijos turėtų glaudžiai bendradarbiauti. Tarybos aiškinimu, šiame punkte kalbama apie tai, kad institucijos neturėtų kištis į viena kitos biudžeto reikalus. Dabar susilaikysiu ir nekomentuosiu šių tvirtinimų, dėl kurių derėtų rimtai susirūpinti. Tačiau norėčiau padėkoti Tarybai pirmininkaujančiai Švedijai už tai, kad pradėjo procesą, kuriuo siekiama padaryti galą šiai gėdingai padėčiai.
<P>
Šią problemą išspręstume papildę tarpinstitucinį susitarimą priedu, kuriame turėtume nustatyti aiškią Tarybos biudžeto įvykdymo patvirtinimo Parlamente procedūrą, kaip to reikalaujama pateiktame pasiūlyme dėl rezoliucijos. Todėl raginu rūmus paremti šį pasiūlymą.
<SPEAKER ID="368" NAME="Jorgo Chatzimarkakis" AFFILIATION="ALDE">
(DE) Pone pirmininke, Komisijos nary S. Kallasai, pirmiausia norėčiau pasidžiaugti tuo, kad Tarybai pirmininkaujanti Švedija dalyvauja šiame posėdyje, taip pat norėčiau asmeniškai padėkoti poniai C. Malmström už tai, kad dabar ši procedūra vykdoma skaidriau. Viskas, apie ką kalbėjo mano kolegos, yra tiesa - procedūra dabar tikrai skaidresnė, ir net jei ji šiandien laikėsi šiek tiek atsargiai, mes vis tiek galime pasakyti, kad biudžeto įvykdymą patvirtinsime. Tačiau dar daug ką reikia patobulinti. Prašome Tarybos, kad, padariusi pirmą žingsnį, ji eitų toliau, ypač atsižvelgdami į tai, kad Tarybos kompetencijos užsienio ir saugumo politikos srityje Lisabonos srityje yra daug aiškiau apibrėžtos. Ateityje ši politika taip pat turės veidą - baronienės C. Ashton veidą. Tačiau piliečiai anksčiau baronienės C. Ashton nežinojo ir jie, Europos mokesčių mokėtojai, ateityje taip pat nežinos, kiek lėšų yra jos žinioje ir kaip šios lėšos naudojamos. Privalome pakeisti tokią padėtį. Tai iš tikrųjų būtina, nes kaip tik dabar vyksta kova už skaidrią ir demokratinę Europą.
<P>
Norėčiau padėkoti pranešėjui S. B. Søndergaardui už tai, kad paspaudTarybą Parlamento vardu, ir mes šį spaudimą ketiname išlaikyti.
<SPEAKER ID="369" NAME="Ville Itälä" AFFILIATION="PPE">
(FI) Pone pirmininke, ponios ir ponai, aš taip pat norėčiau padėkoti pranešėjui, kuris labai puikiai pasidarbavo. Diskutuodami dėl 2007 m. bendro biudžeto įvykdymo patvirtinimo, kalbame ne apie Tarybos, Komisijos ar Parlamento pinigus, bet apie mokesčių mokėtojų pinigus. Tai pinigai, priklausantys piliečiams, tad piliečiai turi teisę žinoti, kam jie leidžiami.
<P>
Svarbiausia Parlamento pareiga yra atstovauti žmonėms, todėl Parlamentas turi teisę reikalauti, kad jam būtų pateikta visa jo darbui būtina informacija. Tokia padėtis, kai Parlamentas, tiesą sakant, priverstas šios informacijos kaulyti, yra nepriimtina. Taigi tik dirbdamos skaidriai ir atvirai ES institucijos galės įgyti mūsų piliečių pasitikėjimą.
<P>
Noriu prisijungti prie tų, kurie gyrTarybai pirmininkaujančios Švedijos padarytą pažangą ir jos atliktą puikų darbą, dėl kurio dabar galime patvirtinti biudžeto įvykdymą. Taip pat norėčiau padėkoti Komisijos nariui S. Kallasui, kuris taip puikiai dirbo pastaruosius penkerius metus. Pažanga šiose srityse buvo padaryta. Tai žingsnis teisinga kryptimi.
<P>
(Plojimai)
<SPEAKER ID="370" NAME="Aldo Patriciello" AFFILIATION="PPE">
(IT) Pone pirmininke, ponios ir ponai, balandžio 23 d. rūmai atidėjo savo sprendimą dėl Tarybos sąskaitų, nes Taryba atsisakpateikti Parlamentui metinę veiklos ataskaitą ir todėl Parlamentas neturėjo galimybės patikrinti Tarybos biudžeto išlaidų straipsnių taip, kaip tai daroma kitų institucijų atžvilgiu.
<P>
Tai, tiesą sakant, mūsų pareiga - suintensyvinti pastangas Bendrijos institucijų veiklos skaidrumo srityje reikalaujant daugiau informacijos apie Bendrijos biudžeto lėšų naudojimą ir padarant Europos institucijas, pirmiausia Tarybą, labiau atskaitingas visuomenei.
<P>
Manau, kad po to, kai Parlamentas atsisaksuteikti Tarybai jos biudžeto įvykdymo patvirtinimą, Taryba įdėjo nemažai pastangų, ypač džiaugiamės tuo, kad savo interneto svetainėje Taryba paskelbsavo metinę veiklos ataskaitą, taip pat padidino skaidrumą bendros užsienio ir saugumo politikos srityje. Taip pat džiaugiamės rugsėjo mėn. susitikimu, kuriame pagaliau įvyko konstruktyvi diskusija tarp Biudžeto komiteto ir Tarybai pirmininkaujančios Švedijos atstovų. Nemažiau vertiname ir Tarybos pastangas tinkamai atsakyti į klausimus, kuriuos Palamentas pateikbalandžio mėn.
<P>
Pone pirmininke, baigdamas norėčiau pasakyti, kad tekstas, dėl kurio rytoj balsuosime, yra svarbus žingsnis plėtojant Parlamento ir Tarybos dialogą, kuriuo šie rūmai siunčia aiškią žinią, kad reikalaudami iš Tarybos tinkamu laiku teikiamos aiškios ir skaidrios ataskaitos dėl to, kaip naudojamos jos biudžeto lėšos, siekiame apsaugoti mokesčių mokėtojus.
<SPEAKER ID="371" NAME="Cecilia Malmström" LANGUAGE="SV">
Pone pirmininke, ačiū už jūsų diskusijas šiuo labai svarbiu klausimu. Džiugu, kad sutariame dėl atvirumo ir skaidrumo svarbos. Šiais principais grindžiamas ne tik mūsų konstruktyvus bendradarbiavimas, bet, žinoma, ir piliečių pasitikėjimas Europos institucijomis. Kaip ir Parlamentas, Taryba pasirengusi prisiimti atsakomybę užtikrinti kuo didesnį skaidrumą mokesčių mokėtojų pinigų atžvilgiu ir šie klausimai, žinoma, taps dar aktualesni įsigaliojus Lisabonos sutarčiai, o tai įvyks jau po savaitės.
<P>
Platesnės diskusijos apie tai, kokį pavidalą turėtų įgauti Europos Sąjungos finansinio valdymo kontrolė, turėtų vykti persvarstant reglamentus ir metinio ES biudžeto patvirtinimo procedūrą, nes įsigaliojus Lisabonos sutarčiai tai bus būtina padaryti. Ekonominio valdymo srityje Taryba stengiasi ir ateityje stengsis laikytis taisyklių ir taikyti atvirumo principą. Europos Parlamento atžvilgiu ir toliau vadovausimės per daugelį metų nusistovėjusia praktika, taip pat kitais metais palaikysime su šiais rūmais neoficialų dialogą, padėsiantį išsiaiškinti visus klausimus, kurių galės kilti tvirtinant biudžeto įvykdymą. Šiuo atžvilgiu nekantriai laukiu tolesnio dialogo su Europos Parlamentu dėl biudžeto įvykdymo patvirtinimo ir esu tikra, kad ir kitais metais palaikysime konstruktyvų neoficialų dialogą dėl 2008 m. Audito Rūmų metinės ataskaitos. Labai dėkoju jums už šias diskusijas.
<SPEAKER ID="372" NAME="Søren Bo Søndergaard" LANGUAGE="DA">
Pone pirmininke, norėčiau padėkoti visiems, kurie prisidėjo prie šių diskusijų. Ypač norėčiau paminėti tai, apie ką kalbėjo M. Andreasen ir M. Ehrenhauser, ir pasakyti, kad šio proceso pradžioje jokio sutarimo nebuvo. Kai pradėjome šį procesą, Komisija atsisakpateikti atsakymus į mūsų raštu pateiktus klausimus. Pradžioje vos tik pabandydavome susitikimuose pateikti klausimus Komisijos nariai iš karto pakildavo ir išeidavo. Tokia buvo šio proceso pradžia.
<P>
Mūsų užduotis šiandien yra nustatyti, ar pajudėjome į priekį, ar tebesame toje pačioje padėtyje. Nekalbu apie tai, jog turime tikėtis pasiekti viską, ko norime. Sutinku, kad pasiekėme ne viską, ko norėjome. Paskaitę mano pranešimą, o dabar ir komiteto pranešimą, įsitikinsite, kad dar nesame visiškai patenkinti. Tarybos taip pat norėčiau paprašyti labai nuodugniai perskaityti pranešimą, nes jame yra daug gerų minčių, į kurias būtų naudinga atsižvelgti kitais metais.
<P>
Tačiau mums vis dėlto pavyko pasistūmėti į priekį. Kitais metais, kai tvirtinsime 2008 m. biudžeto įvykdymą - tiesą sakant, tai darome jau dabar - nereikės pradėti nuo tuščio lapo. Pradėsime nuo to, ką dabar pavyko pasiekti. Todėl manau, kad būtų teisinga apginti tai, ką pavyko pasiekti, balsuojant už tai, kad biudžeto įvykdymas būtų patvirtintas, nes taip galėsime toliau tęsti šią kovą - nes, šiaip ar taip, šis darbas ir yra kova. Laikas parodys, - kai matysime, kaip reikalai klostysis šiais, kitais, dar kitais metais, - ar padarėme teisingą sprendimą. Todėl labai svarbu, kad mes, komitetas ir Parlamentas, laikytumės išvien ir atkakliai siektume to, ką užsibrėžėme pasiekti pradėję visą šį darbą.
<P>
Pasinaudodamas šia proga norėčiau padėkoti sekretoriatui, šešėliniams pranešėjams ir visam komitetui, įskaitant jo pirmininką už suteiktą galimybę parodyti vieningą frontą. Jei galėsime išlaikyti šį solidarumą, - taip pat ir tada, kai bus tvirtinamas 2008 m. biudžeto įvykdymas, - 2008 m. galėsime pasistūmėti dar toliau nei 2007 m. Tada turėsime galimybę pasiekti viską, ko norime.
<SPEAKER ID="373" NAME="Pirmininkas">
Diskusijos baigtos. Balsavimas vyks 2009 m. lapkričio 25 d., trečiadienį.
<P>
Raštiški pareiškimai (Darbo tvarkos taisyklių 149 straipsnis)
<SPEAKER ID="374" NAME="Georgios Stavrakakis" AFFILIATION="S&amp;D">
raštu. - (EL) Pone pirmininke, ponios ir ponai, aš taip pat norėčiau pirmiausia pasveikinti pranešėją, kuris atliko išskirtinį darbą, tiesiogiai iškėlsvarbius klausimus ir primygtinai pabrėžbūtinybę gauti aiškius atsakymus į juos prieš pateikiant rekomendaciją dėl biudžeto įvykdymo patvirtinimo. Taip pat sveikinu Biudžeto kontrolės komitetą, kuris laikėsi tvirtos pozicijos paremdamas pranešėją ir nepaisant sunkumų proceso pradžioje galiausiai įtikino Tarybą pateikti atsakymus į pačius svarbiausius klausimus. Iš tiesų, kaip galime rekomenduoti, kad biudžeto įvykdymas būtų patvirtintas, kaip galime atsakingai teigti, kad svarstomasis biudžetas yra tinkamai įvykdytas, jei nežinome, kas slypi už pateiktų skaičių? Tai būtų visiškas absurdas. Gavę Tarybos atsakymus ir išsiaiškinę mums kilusius klausimus, dabar esame pasirengę pateikti rekomendaciją dėl biudžeto įvykdymo patvirtinimo suteikimo, bet kartu su labai rimtomis pastabomis, išdėstytomis pridedamoje rezoliucijoje, kuri Biudžeto kontrolės komitete buvo patvirtinta didžiosios daugumos balsų sprendimu. Norime atvirumo ir skaidrumo, nes šiais principais tikime, norime tiksliai žinoti, kaip leidžiami Europos mokesčių mokėtojų pinigai.
<P>
(Posėdis sustabdytas 19.25 val. prieš klausimų valandą ir atnaujintas 19.30 val.)

<CHAPTER ID="020">
Mokėjimų ir vertybinių popierių atsiskaitymų sistemos ir susitarimai dėl finansinio įkaito (diskusijos) 
<SPEAKER ID="507" NAME="Pirmininkas">
Kitas klausimas - P.-N. Kauppi pranešimas Ekonomikos ir pinigų politikos komiteto vardu dėl pasiūlymo dėl Europos Parlamento ir Tarybos direktyvos, iš dalies keičiančios Direktyvos 98/26/EB dėl atsiskaitymų baigtinumo mokėjimų ir vertybinių popierių atsiskaitymų sistemose ir Direktyvos 2002/47/EB dėl susitarimų dėl finansinio įkaito nuostatas dėl susietųjų sistemų ir kredito reikalavimų - C6-0181/2008 -.
<SPEAKER ID="508" NAME="Piia-Noora Kauppi">
pranešėja. - Gerb. pirmininke, man buvo malonu būti šios temos apie atsiskaitymų baigtinumą mokėjimų ir vertybinių popierių atsiskaitymų sistemose ir direktyvos dėl susitarimų dėl finansinio įkaito pranešėja. Rytoj išvykstu iš Parlamento - šis su teisės aktų leidyba susiję pranešimas Europos Parlamentui bus paskutinis mano pranešimas - taigi, nuoširdžiai atsiprašau, jei šį vakarą būsiu šiek tiek jausminga.
<P>
Čia dauguma dalykų nėra politiniai. Kartais tai, ką darome Europos Parlamente, - gana techniški dalykai, tačiau esu visiškai įsitikinusi, kad ši direktyva, šis teisės aktas, irgi padės Europai žengti pirmyn.
<P>
Šio teisės akto tikslas - atnaujinti direktyvas atsižvelgiant į naujausius rinkos ir reguliavimo pokyčius. Pagrindiniu direktyvos dėl atsiskaitymų baigtinumo pakeitimu siekiama išplėsti direktyvos taikymo sritį ir į ją įtraukti nakties atsiskaitymus ir atsiskaitymus tarp susietųjų sistemų. Tai labai svarbu, nes pastaruoju metu nepaprastai išaugo sąsajų skaičius ir sąveikos poreikis. Tikimasi, kad FPRD direktyva, dėl kurios šiuose rūmuose turėjau garbės būti pranešėja, ir Europos tarpuskaitos ir atsiskaitymų elgesio kodeksas turėtų vis geriau veikti, o tai reiškia, kad kils didesnis mūsų atsiskaitymų ir susitarimų dėl finansinio įkaito koordinavimo poreikis.
<P>
Jei kalbėtume apie Finansinio įkaito direktyvą (FDĮ), labai svarbu tai, kad kredito reikalavimai būtų pripažįstami kaip finansinis įkaitas. Europos Parlamentas taip pat norėjo išplėsti to, ką priimta laikyti tarpbankinių kreditų reikalavimų įkaitu, taikymo sritį. Man atrodpriimtina, kad mažosioms ir labai mažoms įmonėms teikiami kreditai, kaip ir vartojamosios paskolos, nebūtų įtraukti.
<P>
Suderintos teisinės sistemos dėl kredito reikalavimų, kaip įkaitų, naudojimo tarptautiniuose sandoriuose priėmimas padeda didinti rinkos likvidumą ir užtikrina tinkamą atsiskaitymų sistemų veikimą sparčiai besivystančiose rinkose. Naujose direktyvose taip pat pristatoma keletas supaprastinimų, paaiškinimų ir apibrėžčių. Šie sprendimai bus svarbus indėlis siekiant stiprinti finansų rinkų nestabilumui suvaldyti skirtas priemones.
<P>
Mano tikslas buvo per pirmąjį svarstymą pasiekti kompromisą, todėl visą laiką vedėme derybas su Taryba ir Komisija. Norėdama pasiekti kompromisą, kuriuo būtų patenkinti visi Parlamento nariai, taip pat tariausi ir su kitomis politinėmis frakcijomis, ypač su P. Berès ir M. Starkevičiūte. Labai džiaugiuosi, kad Ekonomikos ir pinigų politikos komitete pranešimas buvo priimtas visais balsais.
<P>
Galų gale, esu visai patenkinta kompromisu, dėl kurio bus balsuojama per šią savaitę vykstančią mėnesinę sesiją. Derybos dėl daugelio klausimų vyko sklandžiai, o mes susitarėme dėl pagrindinių šio teisės akto aspektų. Vis dėlto buvo ir keletas prieštaringų klausimų, ir man nepavyko pasiekti visų savo tikslų.
<P>
Per derybas man nepavyko sulaukti paramos dėl Ekonomikos ir pinigų politikos komiteto pateikto pasiūlymo iš dalies pakeisti sistemos, kuria būtų sudaromos sąlygos taikyti direktyvą pagal Europos centrinio banko (ECB) teisinį aktą sukurtoms sistemoms, ir kuria pasinaudojant būtų leidžiama Europos centriniam bankui pačiam nustatyti tokias sistemas, apibrėžtį. Džiaugiuosi, kad per derybas Europos Komisija pareiškė, kad ji iš esmės pritaria tokiam pakeitimui, ir tikėtina, kad artimiausiu metu šiuo tikslu pateiks pasiūlymą.
<P>
Dėl finansinio įkaito direktyvos ir oficialių pranešimų būčiau norėjusi, kad visos valstybės narės jau būtų panaikinusios oficialių pranešimų reikalavimus, nes jie, mano manymu, tik didina biurokratiją ir jais nesiekiama jokių konkrečių tikslų. Vis dėlto kadangi supratau, kad šis klausimas tam tikroms valstybėms narėms nepaprastai opus, esu labai patenkinta, kad į jį įrašėme nuostatą dėl persvarstymo.
<P>
Manau, kad po penkerių metų tos keletas valstybių narių, dar norinčių reikalauti šių ex-ante oficialių pranešimų, leisis įtikinamos nutraukti šią nereikalingą praktiką. Kaip jau minėjau, džiaugiuosi, kad sugebėjome rasti kompromisą, dėl kurio visi galėjome susitarti. Tikiuosi kad jūs, mano kolegos, ketvirtadienį balsuosite dėl šio teisės akto.
<P>
Galiausiai norėčiau pasakyti, kad buvo malonu dirbti su jumis per visus šiuos metus. Tai - 20-as mano su teisės aktų leidyba susijęs pranešimas, ir jis bus paskutinis. Pasiilgsiu šio Parlamento, šių rūmų ir jūsų visų.
<SPEAKER ID="509" NAME="Pirmininkas">
Gerb. P.-N. Kauppi, dar kartą dėkojame jums už jūsų atliktą darbą. Ateityje linkime jums visko, kas geriausia.
<SPEAKER ID="510" NAME="Charlie McCreevy">
Komisijos narys. - Gerb. pirmininke, norėčiau padėkoti pranešėjams P.-N. Kauppi ir A. Sakalui iš atitinkamų Ekonomikos ir pinigų politikos bei Teisės reikalų komitetų už jų greitą ir labai veiksmingą darbą dėl šių dokumentų.
<P>
Direktyvos dėl atsiskaitymų baigtinumo ir finansinio įkaito veikia puikiai ir rinkoje sulaukia didžiulės paramos. Nepaisant to džiaugiuosi, kad greičiau nei per aštuonis mėnesius mums pavyko susitarti dėl būtinų pakeitimų siekiant, kad jie visiškai atitiktų naujausius reguliavimo ir rinkos įvykius. Tai labai svarbu finansiniam stabilumui ir ypač tinkamam tęstiniam atsiskaitymų sistemų, kurios tampa vis labiau tarpusavyje susijusios, tačiau kartu išlaiko savo savitumą, veikimui. Nebuvo būtina kurti supersistemas, ir tai aiškiai išdėstyta pakeitimuose.
<P>
Mano tarnybos pradėjo rengti Komisijos pasiūlymą 2007 m. pradžioje, dar iki prasidedant dabartinei finansų krizei. Tačiau manau, kad mūsų pateikto pasiūlymo pakeitimus pateisina dėl neramumų kilę iššūkiai. Suderintos teisinės sistemos dėl kredito reikalavimų, kaip įkaitų, naudojimo tarptautiniuose sandoriuose sukūrimas dar labiau padidins rinkų likvidumą, kurio taip reikia dabartinėje aplinkoje.
<P>
Tikimės, kad taikant paprastesnes taisykles kredito reikalavimai ateityje bus dažniau naudojami. Tai, žinoma, priklauso nuo kitų įkaito rūšių paklausos rinkoje. Vis dėlto per pirmuosius finansų krizės mėnesius pamatėme, kad, pvz., palyginti su liūdnai pagarsėjusiais turtu garantuotais vertybiniais popieriais, kredito reikalavimų paklausa augo. To paaiškinimas visai paprastas: kol kredito reikalavimai nėra tarpusavyje susieti, kaip vyksta pakeitimo vertybiniais popieriais atveju, įkaito gavėjas konkrečiu atveju prieš priimdamas sprendimą, ar juos priimti, gali įvertinti kredito reikalavimų kreditingumą. Tai, kam prašėte pritarti balsuodami dėl P.-N. Kauppi pranešimo, reiškia kredito reikalavimų naudojimo palengvinimą panaikinant kai kuriuos formalius reikalavimus.
<P>
Komisija įsipareigoja po penkerių metų pateikti jums ataskaitą apie šiuos pokyčius. Visų pirma patikrinsime, kaip veikia prievolės registruoti ar pranešti skolininkui apie kredito reikalavimo pateikimą kaip finansinį įkaitą panaikinimas, ypač tose valstybėse narėse, kurios šiuo metu dvejoja ir vengia taikyti Finansinio įkaito direktyvos 3 straipsnio 1 dalį.
<P>
Leiskite pasinaudoti šia galimybe ir palinkėti Piiai-Noorai Kauppi ateityje visko, kas geriausia. Žinau, kad Suomijoje ji vėl užims labai įdomias pareigas. Per visą laiką, kai esu Komisijos narys, ji buvo itin linkusi bendradarbiauti ir padėti, o gavusi bet kokią Parlamento jai pavestą užduotį darydavo viską, kas įmanoma. Žinau, kad jos būsima karjera bus labai sėkminga, ir linkiu jai ir jos šeimai visko, kas geriausia.
<SPEAKER ID="511" NAME="Aloyzas Sakalas">
Teisės reikalų komiteto nuomonės pranešėjas. - Gerb. pirmininke, Teisės reikalų komitete buvau paskirtas parengti nuomonę apie pagrindinį P.-N. Kauppi Ekonomikos ir pinigų politikos komiteto vardu parengtą pranešimą. Pateikiau du pakeitimus. Teisės reikalų komitetas patvirtino nuomonės projektą ir teigiamai vertina mano pateiktus pakeitimus, kad Europos centrinis bankas galėtų tiesiogiai nustatyti savo sistemas ir paskelbti apie jas be Vokietijos centrinio banko "Bundesbank" ar kitų nacionalinių valdžios institucijų įsikišimo.
<P>
Su Centrinio banko, Tarybos ir Europos Komisijos ekspertais vedėme trišalį dialogą. Centrinio banko atstovai pateikpareiškimą ir pareišktvirtą paramą Teisės reikalų komiteto pateiktiems pakeitimams. Taryba, priešingai, susidūrsu sunkumais darbo grupėse siekiant rasti kompromisinį susitarimą dėl vieno iš pateiktų pakeitimų, nes valstybės narės nepritaria tam, kad ECB būtų suteikta teistiesiogiai nustatyti savo sistemas ir apie jas paskelbti. Apgailestauju, kad Taryba nepatvirtino šio pateikto pakeitimo, tačiau manau, kad yra puiki galimybartimiausiu metu iškelti šį klausimą.
<SPEAKER ID="513" NAME="Othmar Karas" LANGUAGE="DE">
Gerb. pirmininke, Komisijos nary, P.-N. Kauppi, Parlamento nariai, kadangi dabar galiu kalbėti už frakciją, leiskite pradėti savo frakcijos vardu padėkojant Piiai-Noorai Kauppi ne tik už didžiulius jos įsipareigojimus, bet, visų pirma, už jos profesionalumą, atsidavimą darbui Parlamente, taigi, ir už pasiryžimą siekti kompromiso. Jei kalbėtume apie ją, tai visada žinome, kokios pozicijos ji laikosi ir koks jos požiūris į kitus. Ji grįžta, kad užimtų įdomias pareigas, be to, ji turės daugiau laiko kaip motina. Dėkoju jums už puikų bendradarbiavimą ir linkiu visko, kas geriausia.
<P>
Šiame persvarstyme Europos Sąjunga vėl suteikia teisingą atsaką į finansų rinkų krizę. Tarp atskirų valstybių narių dar yra labai daug skirtumų, o suderinimas, kurio imtis buvo įsipareigota, - žingsnis teisinga linkme. Kaip rodo šis pavyzdys, finansų rinkų krizgali tapti Europos Sąjungos bendravimo ir nuolatinio mūsų Europos finansų rinkos sistemos gerinimo galimybe. Labai aiškiai sakau, kad tinkamai veikiančios atsiskaitymų sistemos, ypač greitai kintančių rinkų srityje užtikrinimas būtinas finansų rinkų stabilumui, o tokiais laikais, kaip šie, - netgi dar svarbesnis.
<P>
Mano manymu, yra trys svarbiausi aspektai. Pirma - nuoseklus požiūris, kuriuo vadovautasi šiuose pranešimuose. Antra, palaikau abiejų direktyvų taikymo supaprastinimą ir palengvinimą. Trečia, į šio pranešimo ir šios direktyvos rezultatus atsižvelgsiu savo pranešime dėl Kapitalo reikalavimų direktyvos, kad jie taptų svarbaus pranešimo indėliu ir leistų susidaryti nuoseklų požiūrį.
<SPEAKER ID="514" NAME="Pervenche Berès" LANGUAGE="FR">
Gerb. pirmininke, Komisijos nary, P.-N. Kauppi, leiskite Socialistų frakcijos Europos Parlamente vardu prisidėti prie jau išsakytų teigiamų pastabų. Tikra tiesa, kad vedant derybas su jumis visada žinome, kur esame. Jūs turite savo nuomonę, tačiau bent jau tariantis su jumis viskas yra arba juoda, arba balta. Galų gale, tiksliai žinojome savo padėtį, todėl galėjome daryti pažangą. Jūs dar kartą įrodėte savo sugebėjimus dirbti su visais. Mano manymu, tai - ypatingas šio Parlamento intelektualumo bruožas. Šiame konkrečiame pranešime jums tai buvo leidžiama, nes nuo pat pradžių visi norėjome per pirmąjį svarstymą pasiekti susitarimą.
<P>
Iš esmės šis pranešimas susijęs su klausimu, kurio Komisijai labai trūksta. Tai - to, kas vyksta po patekimo į rinką klausimas, dėl kurio norėtume, kad po Finansinių priemonių rinkų direktyvos priėmimo Komisija pateiktų svaresnius pasiūlymus dėl rinkos, žinomos "po patekimo į rinką" vardu, organizavimo, formavimo, priežiūros ir reguliavimo.
<P>
Šis pranešimas - labai mažas, itin teisinio ir itin techninio pobūdžio elementas. Jis naudingas, tačiau negali nuslėpti milžiniško mums tenkančio uždavinio, dėl kurio vis dar laukiame Komisijos pasiūlymų. To, ką Komisija norėjo pradėti pristatydama elgesio kodeksą, rezultatai - labai riboti. Dabar laukiame šios priemonės vertinimo ir esame gerokai nusivylę, kaip ir suinteresuotieji rinkos subjektai, kurie aiškiai mato, jog savireguliacijos šioje srityje nepakanka.
<P>
Šiame mūsų šiandien svarstomame specifiniame ir itin tiksliame tekste kilo du pagrindiniai sunkumai. Pirmasis - reikėjo nuspręsti, ar pagal šią priemonę Europos centriniam bankui turėtų būti suteikiamos ypatingos galios. Manau, buvo pateikta naudingų pasiūlymų. Vis dėlto Taryba nenorėjo peržengti dabartinės padėties ribų, o mes, dėl savo išminties ir atsakomybės jausmo, sutikome su šiuo kompromisu. Todėl buvo parengtas suderintas pasiūlymas, kuris dabar pateiktas ir kurį turime privalome pripažinti.
<P>
Kitas svarbus dalykas buvo tas, kad turėjome užtikrinti, jog dėl būdo, kaip sistemos tarpusavyje susietos, neatsiras savarankiškai veikiančių sistemų. Pakartosiu, kad Parlamento užimta pozicija - pagrįsta pozicija, leidžianti užtikrinti šią sąsają nesuteikiant jai savarankiškumo, kurio šiame tekste sukurti nenorėjome.
<P>
Žinoma, dar yra daugybkitų spręstinų klausimų, ir tikiuosi, kad Komisija, remdamasi savo iniciatyvos šioje srityje monopoliu, prisiims savo atsakomybę.
<SPEAKER ID="515" NAME="Margarita Starkevičiūtė" LANGUAGE="LT">
Pateiktas dokumentas tik atrodo techninis. Iš tiesų juo užtikrinamas saugus atsiskaitymų vertybiniais popieriais sistemos funkcionavimas, kuris svarbus daugeliui žmonių, kurie yra pensijų fondų, draudimo bendrovių ar investicinių bendrovių nariai. Pranešėjos dokumentas puikiai paruoštas, kaip ir visi jos dokumentai. Labai džiaugiuosi, kad man teko garbdirbti su ja ruošiant daug finansinių dokumentų ir labai apgailestauju, kad šiandien - paskutinjos diena Parlamente. Mes - Liberalų ir demokratų aljanso už Europą frakcija - galime pritarti šiam dokumentui, nes jame atsispindi mūsų pozicija. Kokia ta pozicija? Visų pirma manome, kad reikia plėtoti bendrą Europos Sąjungos atsiskaitymų vertybiniais popieriais rinką, nes ji labai fragmentuota. Tačiau nenorėtume, kad būtų sukurtas monopolis, todėl manome, kad pateiktame pranešime sudarytos sąlygos lanksčiai sudaryti bendradarbiavimo sutartis įvairioms sistemoms ir įdiegti naujas jungtis.
<P>
Dėl finansinio įkaito mums buvo labai svarbu, kad procedūros būtų supaprastintos ir aiškesnės ir kad nemokumo ir įvairiais kritiniais atvejais būtų lengviau išspręsti turtinius ginčus ir kad visos sąlygos būtų aiškesnės. Atrodo, kad šitas tikslas irgi pasiektas.
<P>
Kaip ir kiti pranešėjai, apgailestauju, kad nepavyko išspręsti Europos centrinio banko įsteigtų atsiskaitymų sistemų problemos. Labai norėčiau paraginti Komisiją kuo greičiau paruošti kompromisinį pasiūlymą šiuo klausimu, nes Europos centrinis bankas vis daugiau ir daugiau turės skirti dėmesio tokių sistemų veikimui. Reikėtų išspręsti klausimą dėl jų priežiūros, kuris galbūt ir stabdo šių taisyklių išplėtimą Europos centrinio banko veiklos įtakoje esančioms sistemoms.
<SPEAKER ID="516" NAME="Dragoş Florin David" AFFILIATION="PPE-DE">
(RO) Norėčiau pasveikinti pranešėją Piią-Noorą Kauppi dėl jos pranešimo dėl direktyvos dėl susitarimų dėl finansinio įkaito, į kurį įtraukti trys pagrindiniai dabartinės direktyvos pakeitimai. Tai - išbraukimas iš direktyvos taikymo srities kredito susitarimo taikymą vartotojams ir smulkiojo verslo bendrovėms, laikinos galiojimo išlygos - valstybės narės galės penkerius metus reikalauti pranešimo arba registracijos - nustatymas ir paskutinis, bet ne mažiau svarbus: direktyvos taikymo srities išplėtimas siekiant į ją, kaip teisėtą įkaitą, įtraukti ne tik centrinio banko (kaip nurodoma pradiniame pasiūlyme), bet ir tarpbankines paskolas.
<P>
Manau, pateikti pakeitimai atitinka Europos nuostatas šioje srityje. Tai - viena priežasčių, kodėl palaikau šio pranešimo priėmimą. Norėčiau užbaigti padėkodamas P.-N. Kauppi už visą jos sunkų darbą Europos Parlamente ir palinkėti visokeriopos sėkmės naujoje jos veikloje. Dėkoju.
<SPEAKER ID="517" NAME="Zuzana Roithová" AFFILIATION="PPE-DE">
(CS) Norėčiau padėkoti jums, gerb. P.-N. Kauppi, už jūsų darbą, profesionalumą ir atsidavimą derantis dėl pasiūlytos direktyvos, kuri neabejotinai padės stabilizuoti finansų rinkas, kompromiso. Sveikinu P.-N. Kauppi dėl to, kad per pirmąjį svarstymą pavyko pasiekti susitarimą. Taip pat norėčiau jai šiandien padėkoti už visą jos darbą Europos Parlamente, net tik už dvidešimt ar pan. pranešimų, į kuriuos buvo įtrauktos tokios temos, kaip pažangiosios patirties bankininkystės sektoriuje plėtojimas, pvz., anksčiau minėtas kodeksas. Piia-Noora Kauppi savo profesionalumą įrodir per diskusijas dėl daugybės kitų pranešimų. Labai vertinu poziciją, kurios ji laikėsi mums visiems bendrai kovojant su programinės įrangos patentavimu, kai Europos Sąjungoje dar nebuvo Europos patento. Jausime, kad jos čia nėra, kol, galbūt, kada nors ateityje svarstysime šį patentą. Dėkoju jums už jūsų bendradarbiavimą.
<SPEAKER ID="518" NAME="Charlie McCreevy">
Komisijos narys. - Gerb. pirmininke, norėčiau visiems padėkoti, kad dalyvavo šiose diskusijose. Kaip jau minėjau per savo ankstesnį pareiškimą, iš visos širdies palankiai vertinu Parlamento pranešimą.
<P>
Direktyvos dėl atsiskaitymų baigtinumo ir dėl finansinio įkaito - du kertiniai poprekybinės aplinkos akmenys. Nekyla jokių abejonių, kad dabartiniai pakeitimai reiškia labai didelę pažangą.
<P>
Komisija pritarECB prašymui nustatyti sistemas tiesiogiai Komisijai, tačiau Tarybos parama šiuo metu nepakankama. Vis dėlto artimiausiu laiku grįšime prie šio klausimo ir vėl jį nagrinėsime.
<P>
Dar kartą siunčiu P.-N. Kauppi geriausius savo linkėjimus.
<SPEAKER ID="519" NAME="Piia-Noora Kauppi">
pranešėja. - Gerb. pirmininke, norėčiau padėkoti savo kolegoms už šiltus jų žodžius ir Komisijos nariui už jo bendradarbiavimą per visus šiuos metus.
<P>
Norėčiau paminėti keletą politinių aspektų, pirmiausia apie tarpuskaitos ir atsiskaitymų elgesio kodeksą. Nemanau, kad dabar tinkamas laikas priimti galutinį sprendimą dėl kodekso įgyvendinimo. Tai buvo viena priežasčių, kodėl kai kurie rinkos dalyviai pasisakprieš sąsajų ir sąveikos vystymą. Jie sako, kad atsiskaitymų baigtinumo ir skirtingų taisyklių koordinavimo srityse yra problemų. Manau, kad kai dabar priimsime šią direktyvą, rinkos dalyviams taps lengviau su savo sistemomis priimti sąsajas ir sąveiką.
<P>
Antrasis klausimas susijęs su ECB. Manau, galime glaudžiau bendradarbiauti su Komisija, ypač kuriant Bendrijos požiūrį į skirtingus dalykus. Jau turime praktinį patobulinimą, kuriuo pagrįstos Bendrijos sistemos, o ECB kūrtinklu paremtas sistemas, kurios pagal jokios konkrečios valstybės narės teisės aktus neveikia. Būtų neprotinga stengiantis atnaujinti Europos įstatymus nepasinaudoti šiuo kasdieniu praktiniu patobulinimu. Taigi, labai džiaugiuosi, kad Komisija nagrinės šį klausimą. Galbūt per kitą Parlamento kadenciją bus tinkamas laikas padaryti šias ECB nustatytas sistemas Atsiskaitymų baigtinumo direktyvos dalimi.
<P>
Pagaliau, dėl Hagos konvencijos: matėme, kaip sunku susitarti dėl smulkmenų, kai tai padaryti reikia vykdant Europos bendrijos direktyvas. Labai svarbu, kad Hagos konvencijos ir derybų dėl skirtingų privatinės teisės klausimų reikalai judėtų į priekį. Buvo ypač sunku pasistengti rasti kompromisą dėl įtraukimo ir atšaukimo akimirkų. Šie aspektai - labai smulkūs, tačiau manau, kad Komisija šių svarbių klausimų atžvilgiu, galbūt per kitą kadenciją, taip pat žengia į priekį.
<SPEAKER ID="520" NAME="Pirmininkas">
Diskusijos baigtos.
<P>
Balsavimas vyks ketvirtadienį.

<CHAPTER ID="010">
Darbų programa
<SPEAKER ID="017" NAME="Pirmininkas">
Išdalytas galutinis šios mėnesinės sesijos darbotvarkės projektas, kurį, remdamasi Darbo tvarkos taisyklių 130-131 straipsniais, 2008 m. lapkričio 20 d., ketvirtadienio, posėdyje parengPirmininkų sueiga. Buvo prašoma šį projektą iš dalies pakeisti taip:
<P>
Trečiadienis
<P>
GUE/NGL frakcija ir Verts/ALE frakcija siūlo balsavimą dėl V. De Keyser pranešimo dėl Izraelio Valstybės dalyvavimo Bendrijos programose ir balsavimą dėl pasiūlymų dėl rezoliucijos ta pačia tema atidėti.
<SPEAKER ID="018" NAME="Francis Wurtz">
GUE/NGL frakcijos vardu. - (FR) Gerb. pirmininke, mūsų prašymas grindžiamas labai aiškiu kiekvienam žinomu faktu. Pastarojo gegužės mėn. pabaigoje visoms frakcijoms atstovaujanti oficiali mūsų Parlamento delegacija nuvyko į Izraelį ir aplankpalestiniečių teritorijas, įskaitant Gazą.
<P>
Remdamiesi tuo, ką pamatė, jie vizito pabaigoje vienbalsiai patvirtino pareiškimą. Šiame pareiškime teigiama:
<P>
ENFrancis Wurtz, GUE/NGL frakcijos vardu."Tvirtai tikime, kad nesant rimtų geranoriškumo ženklų, dėl kurių apčiuopiamai pagerėtų padėtis, ES ir Izraelio santykius pakylėti į aukštesnį lygmenį dar ne laikas.
<P>
(FR) Nuo tada šių pastebimų ženklų nematyti, veikiau priešingai. Todėl manome, kad jeigu balsuotume už Tarybos pateiktą rekomendaciją, šiandien būtų parodytas labai blogas ženklas.
<P>
Mano frakcija siūlo atidėti šį balsavimą, kol Izraelio politikoje ir tikrovėje bus įrodymų, kad esama šių daug aptariamų ženklų, kuriuos parodyti prieš keletą mėnesių vienbalsiai ragino mūsų Parlamentui atstovaujanti delegacija.
<SPEAKER ID="021" NAME="Daniel Cohn-Bendit">
Verts/ALE frakcijos vardu. - (DE) Gerb. pirmininke, ponios ir ponai, kartais turime priimti labai sudėtingus sprendimus. Manau, kad mūsų diskusijos Europoje - šiame Parlamente - apie Izraelį ir Palestiną visada labai sudėtingos.
<P>
Priimdami sprendimus turime faktiškai galvoti ir apie viziją. Būtų pražūtinga, jeigu šis Parlamentas balsuotų prieš pasiūlymą stiprinti Izraelio ir Europos Parlamento santykius. Kartoju, prieš jį balsuoti būtų pražūtinga. Vis dėlto balsuoti už jį taip pat būtų pražūtinga, nes visi žinome, kokia sudėtinga ir kebli padėtis. Buvau Izraelyje prieš 14 dienų ir pats mačiau, kad ir izraeliečiams, ir palestiniečiams baigia išsekti kantrybė. Būtų pražūtinga pasakant "ne" didinti izraeliečių apmaudą ir ne mažiau pražūtinga pasakant "taip" didinti palestiniečių apmaudą. Todėl būkime protingi ir balsavimą atidėkime. Atidėkime, nes dar turime kalbėtis, turime imtis veiksmų. Kartais protingiau ramiai tęsti diskusiją negu sprendimą priimti emocingai ir per greitai - tai suerzins ir nuvils arba vieną, arba kitą suinteresuotąją šalį.
<P>
Mūsų, Europos, funkcija - tarpininkauti ir turime šią funkciją išlaikyti. Dėl to siūlome šį balsavimą atidėti. Būti protingiems kartais reiškia laukti.
<SPEAKER ID="022" NAME="José Ignacio Salafranca Sánchez-Neyra" LANGUAGE="ES">
Gerb. pirmininke, šiuo klausimu turiu paminėti, kad Parlamento Užsienio reikalų komitetas, įskaitant pranešėją V. De Keyser, didele balsų dauguma balsavo už V. De Keyser pranešimą.
<P>
Kaip vakar sakėme su Užsienio reikalų komiteto atstovais susitikusiai Izraelio užsienio reikalų ministrei, suprantame itin didelį šio Parlamento susirūpinimą dėl pažeminimo ir apmaudo, kurį jaučia palestiniečiai.
<P>
Vis dėlto, gerb. pirmininke, būtent dėl šių priežasčių manome, kad Parlamentas turi pareikšti poziciją, pirmiausia patvirtindamas rezoliuciją. Galiu paskelbti, kad mano frakcija priims kairiųjų pateiktus pakeitimus santykiams sukurti. Tai - ne santykių su Izraeliu pakylėjimo į aukštesnį lygmenį, gerb. F. Wurtzai, o balsavimo už rezoliuciją, taip pat pritarimo Europos Komisijos ir 27 valstybių narių pradėtoms deryboms, kurį, remdamasis Sutartyse suteiktomis galiomis, turi duoti Europos Parlamentas, klausimas.
<P>
Būtent todėl, gerb. pirmininke, mes manome, kad Europos Parlamentas turi pareikšti tvirtą poziciją dėl taikos - taikos Artimuosiuose Rytuose - ir duoti pritarimą susitarimui dėl mokslinio ir technologinio bendradarbiavimo su Izraeliu. Todėl ši tema turi likti dabartinės plenarinės sesijos darbotvarkėje, kaip nusprendpati frakcijų Pirmininkų sueiga.

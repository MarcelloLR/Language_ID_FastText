<CHAPTER ID="017">
Bendrosios rinkos aktas (diskusijos) 
<SPEAKER ID="164" NAME="Pirmininkė">
Kitas klausimas - Komisijos pareiškimas dėl Bendrosios rinkos akto.
<SPEAKER ID="165" NAME="Michel Barnier" LANGUAGE="FR">
Ponia pirmininke, ponios ir ponai, džiaugiuosi galėdamas oficialiai šio Parlamento nariams pristatyti spalio 27 d. Komisijos patvirtintą komunikatą dėl Bendrosios rinkos akto ir jį su jumis aptarti. Tiesą pasakius, mūsų diskusiją M. Harbouro ir L. Grecho pakurstyti vakar pradėjome kitoje vietoje su keliais šimtais politinių, ekonominių ir socialinių Europos, nacionaliniu ir regioniniu lygiu veikiančių suinteresuotųjų subjektų.
<P>
Tai - svarbus dokumentas. Jis svarbus, ponios ir ponai, nes manome, jog Europai reikia atsiskaityti daugelyje sričių. Išorinis pasaulis kelia klausimus dėl krizių priežasčių. Per pastaruosius dvejus metus patyrėme ypač žiaurią finansų krizę ir daug jos ekonominių, socialinių ir žmogiškųjų atgarsių dar jaučiama visose mūsų šalyse. Dabar susiduriame su ekonomikos krize apskritai, tačiau negalime ignoruoti ir kitų krizių, pvz., maisto krizių, nors apie jas mažiau kalbama. Maždaug vienam milijardui žmonių gresia pavojus numirti iš bado ar dėl vandens trūkumo. Be to, negalime pamiršti aplinkos krizės, kuri, matyt, yra didžiausia.
<P>
Turime atsakyti į šiuos klausimus, tačiau be šių išorinių klausimų yra ir vidinių, kurių svarbiausias, be abejo, yra Europos piliečių keliamas klausimas dėl šios didelės bendrosios rinkos, kurios jie nesupranta, dėl kurios dažnai yra susirūpinę, kartais pasipiktinę ir ne visiškai tikri, nors ši rinka yra ir nuo Europos anglių ir plieno bendrijos įsteigimo šeštajame dešimtmetyje buvo kertinis asmuo - taigi, dėl didelės Europos rinkos, kurią kantriai kartu kuriame.
<P>
Mūsų piliečiai, mažosios ir vidutinės įmonės klausia štai ko: ką ši bendroji rinka gali mums pasiūlyti? Ką mūsų labui daro Europa? Turime duoti teigiamą atsakymą į šį klausimą, tačiau ne visuomet tai padarome.
<P>
Tokią išvadą savo pranešime, kurį užsakPirmininkas J. M. Barroso, padarMario Monti - dėl šio pranešimo diskutavote įvairiomis progomis ir jame pateikiama daug naudingų išvadų. Pvz., Mario Monti teigia, kad bendroji rinka yra kaip niekad nepopuliari, bet kaip niekad reikalinga. Ponios ir ponai, mes esame politikai, kiekvienas turime savo įgaliojimus ir kai užgirstame tokio pobūdžio išvadas, turime stengtis užtikrinti, kad reikalingi dalykai taptų populiarūs ir bet kuriuo atveju jiems būtų pritariama ir jie būtų geriau suprantami.
<P>
Būtent todėl, mano manymu, atsižvelgiant į visas šias krizes ir klausimus, remdamiesi savo įgaliojimais, norėjome parengti praktinį dokumentą, kuriame būtų pateiktos paskesnės priemonės po Mario Monti išvadų ir, tiesą pasakius, po nuoseklių šio Parlamento, vadovaujant L. Grechui, kuriam dėkoju, padarytų išvadų dėl netobulo, neužbaigto ir kartais nuviliančio šios didelės bendrosios rinkos veikimo.
<P>
Taigi, ponios ir ponai, dokumentas, kurį šiandien jums teikiame, yra originalus. Tai nėra dalykas, kurį galima pripažinti, arba atmesti. Tai, kas pateikta dokumente, yra labiau veiksmų planas, o ne pasiūlymas dėl teisės akto - veiksmų planas, kuriame šiuo metu yra 50 pasiūlymų, kuriuos teikiame diskusijai ir kurie sukurti tam, kad būtų pagerintas bendrosios rinkos veikimas ir teigiamą poveikį patirtų mažosios ir vidutinės įmonės, augimas ir piliečiai. Ši rinka yra augimo ir socialinės pažangos skatinimo priemonė, o ne atvirkščiai, kaip dažnai buvo sakoma anksčiau.
<P>
Ką tik diskutavome dėl direktyvos dėl rizikos draudimo fondų ir privataus kapitalo. Norėčiau pasakyti, kad turiu labai aiškią strategiją, kurios atkakliai ketinu laikytis penkerius metus. Kaip jums sakiau sausio 13 d., norime ir užtikrinsime, kad finansinės paslaugos ir finansų rinkos, kurios yra gyvybiškai būtinos, vėl tarnautų tikrajai ekonomikai, o ne atvirkščiai. Taip darydami užtikrinsime, kad tikroji ekonomika ir jos atrama bendroji rinka tarnautų augimui ir socialinei pažangai.
<P>
Mūsų augimo strategija, kuri yra suderinta su 2020 m. strategija, sukurta siekiant priversti bendrąją rinką geriau veikti. Į šią rinką reikia žiūrėti kaip į platformą, ant kurios statoma Europos ekonomika. Esame įsitikinę, kad jei galima priversti šią platformą veikti geriau, nei ji veikia šiandien, - toks yra veiksmų plano tikslas, - tuomet viskas, kas ant jos statoma, t. y. privačios ir viešosios iniciatyvos, asociacijų ir įvairių kitų įstaigų rinkoje veikla, - taip pat bus geresnė.
<P>
Norime atsakyti į šiuos klausimus ir iššūkius dirbdami su įmonėmis, kad grįžtume prie tvirto, tvaraus ir tinkamo augimo. Siūlome nemažai būtent inovacijoms ir mažosioms ir vidutinėms įmonėms skirtų priemonių.
<P>
Bendrosios rinkos aktas apima svarbų patento klausimą, dėl kurio šiuo metu diskutuojame, - taigi, sunkumai dėl mano darbotvarkės, ponia pirmininke, - Konkurencijos taryboje, kuriai pirmininkauja Belgija. Apskritai kalbant, norime visą reguliavimo ir mokesčių aplinką padaryti lankstesnę įmonėms ir palengvinti galimybę naudotis finansavimu, kurio joms reikia savo investicijoms paremti.
<P>
Galiausiai dėl Europos konkurencingumo skatinimo norime sustiprinti savo išorės strategiją laikydamiesi abipusiškumo ir abipusės naudos principų.
<P>
Siekdama užtikrinti, kad europiečiai būtų bendrosios rinkos pagrindas, Komisija nori parodyti, kad rinka nėra kliūtis visuotinės svarbos paslaugų ir svarbios infrastruktūros vystymuisi. Parengsime komunikatą, kuris Parlamento indėliu neabejotinai bus sustiprintas, pagerintas ir patobulintas: komunikatą dėl visuotinės svarbos paslaugų ir viešųjų paslaugų. Norime aiškiai parodyti, kad bendrojoje rinkoje laikomasi socialinių teisių, kurios nustatytos Pagrindinių teisių chartijoje, kad rinka gali suteikti naujų vystymosi galimybių socialiai naujoviškoms įmonėms, tarnaujančioms ir Europos darbuotojams, ir vartotojams.
<P>
Dabar priėjome prie trečiojo Bendrosios rinkos akto skyriaus. Šis išsamus metodas duos naudos tik tuomet, jei jis bus naudojamas kartu su geresniu valdymu taikant geresnį dialogą, mūsų įmonių, mūsų piliečių ir Europos institucijų, valstybių narių, regioninės ir vietos valdžios institucijų partnerystę ir geresnį socialinį dialogą. Visame mūsų bendrame darbe esame įsitikinę, kad, norint atremti konkurencingumo iššūkį, Europos piliečių laukiamo augimo sukūrimo iššūkį, reikia kiekvieno piliečio ir kiekvienos įmonės pagalbos. Tam reikia kiekvienos bendruomenės pagalbos.
<P>
Taigi, toks yra keturis mėnesius truksiančios Europos visuomenės diskusijos, kurią kartu su jumis norime pradėti, tikslas. Daug Komisijos narių, trylika, dirbome rengdami Bendrosios rinkos aktą - už tai jiems dėkoju - ir dokumentas Komisijoje po ilgų vidaus diskusijų buvo patvirtintas. Šis klausimas yra vienas svarbiausių mūsų prioritetų ir diskutuojame dėl 50 pasiūlymų. Atidžiai klausysime, ką pasakys įvairios institucijos ir mūsų įvairūs partneriai, o pasibaigus mūsų konsultacijoms, greičiausiai vasario mėn., užbaigsime įsipareigojimų, pasiūlymus dėl kurių atitinkami Komisijos nariai įsipareigos pateikti per ne ilgesnį nei dvejų metų laikotarpį, sąrašą. Dėl to, kai 2012 m. minėsime 20-ąsias bendrosios rinkos metines, praėjus 20 metų nuo Jacques'o Delors'o pateiktų įsipareigojimų ir pasiūlymų, tos metines nebus nostalgiškos ar liūdnos, - šiuo metu nėra vietos nostalgijai, - bet tai bus iniciatyvus ir dinamiškas įvykis.
<P>
Būtent todėl šiandien, kaip ir vakar, paleidžiame kamuolį riedėti. Keturis mėnesius mano kolegos ir aš bendrai koordinuosime šiandien Europos Parlamente prasidėjusią Europos visuomenės diskusiją. Stengsimės, dėmesingai atlikti mums tenkantį konstruktyvų vaidmenį.
<SPEAKER ID="166" NAME="Andreas Schwab" LANGUAGE="DE">
Ponia pirmininke, Komisijos nary, ponios ir ponai, šią savaitę vadinamajame Bendrosios rinkos forume aptarėme Europos Komisijos pasiūlymą, kuriuo ketinama Europoje siekti labai konkurencingos socialinės rinkos ekonomikos. Šiuo požiūriu mums labai svarbios visos trys sąvokos - konkurencingumas, socialinir rinkos ekonomika - ir pabrėžtinai teigiamai vertiname tai, kad už vidaus rinką atsakingam Komisijos nariui Micheliui Barnier pavyko atgaivinti horizontalųjį, arba, kaip savo pranešime jį apibūdino L. Grech, visa apimantį, metodą, kurį norime taikyti bendrajai rinkai. Manome, jog tai svarbius žingsnis, tačiau taip pat manome, jog reikia kitų mažesnių žingsnelių, kad iš tiesų būtų užbaigtas šio teisės akto projekto horizontalusis metodas. Būtent čia vaidmuo tenka Europos Parlamentui.
<P>
Europos Parlamento dalyvavimas bus sėkmingas tik tuomet, jei mūsų pozicija sudarys sąlygas įveikti techninius, institucinius ir politinius skirtumus, kuriuos apima tokio tipo teisės akto projektas, nes tik tuomet galėsime visapusiškai išnaudoti šiame pasiūlyme esančias teisėkūros galimybes. Būtent tai norime daryti.
<P>
Esu tikras, kad viešas klausymas, kuriame dalyvaus piliečiai ir suinteresuotoji subjektai, sudarys sąlygas į šį teisės akto pasiūlymą įtraukti visus ir jiems leisti jaustis galintiems dalyvauti priimant sprendimą dėl galutinio šio teisės akto pasiūlymo rezultato. Komisijos nary M. Barnier, Parlamentas dalyvaus siekiant šio tikslo. Norime peržiūrėti 50 pasiūlymų programą, norime nustatyti prioritetus, norime padėti užtikrinti, kad dalyvautų visi Europos Parlamento komitetai ir kad pasiektume institucinį susitarimą, kurio tokiam teisės aktui reikia.
<P>
Galiausiai, ponios ir ponai, mums turi pasisekti užtikrinti, kad visi turėtų savo vietą bendrojoje rinkoje ir galėtume bendrai gauti naudą iš bendradarbiavimo šioje bendrojoje rinkoje. Norime tai parodyti iki 2012 m. - t. y. 20-ųjų bendrosios rinkos metinių - ir sunkiai dirbsime, kad tai pasiektume.
<SPEAKER ID="167" NAME="Evelyne Gebhardt" LANGUAGE="DE">
Ponia pirmininke, ačiū, Komisijos nary M. Barnier, už jūsų nuveiktą darbą. Jums teko nelengvas uždavinys, tačiau įtraukėte elementus, kuriuos savo pranešime pateikprofesorius M. Monti ir kuriuos Europos Parlamento vardu parengL. Grech. Galime pamatyti ir tokių elementų bei bandymą taikyti visa apimantį metodą, kuris nebuvo toks sėkmingas, kaip įsivaizdavome, vis dėlto buvo pasirinkta teisinga kryptis. Taip pat labai svarbu, kad aiškiai nurodote, jog tikrai stengiatės užtikrinti socialines piliečių teises, kurios, be abejo, turėtų būti svarbiausias Europos Sąjungos teisės aktų dalykas. Tačiau savo frakcijos vardu turiu pasakyti, kad manome, jog kai kurie dalykai šiame tekste yra pernelyg neaiškūs, paprasti ar nesvarbūs, arba jų paprasčiausiai nėra, nes vienas svarbiausių mūsų reikalavimų, kuriam jūs taip pat pritarėte, buvo socialinės išlygos įtraukimas į visas svarbias Europos politikos kryptis. Nematome šios socialinės išlygos. Mus galėtų patenkinti įsipareigojimas vykdyti socialinio poveikio įvertinimus. Tačiau socialinę išlygą suprantame daug plačiau nei dalykai, kurie pateikti tekste. Stengsimės jums padėti, kad darytume pažangą eidami teisinga kryptimi, nes tai mums labai svarbu.
<P>
Yra dar vienas, mano manymu, gana probleminis ir mano frakcijai labai svarbus dalykas. Reikalaujame kolektyvinių ieškinių. Norime, kad piliečiai galėtų teikti kolektyvinius ieškinius ir kad jie iš tiesų galėtų naudotis savo vartotojų apsaugos teisėmis. Europos Komisijos vardu paskelbėte, kad bus atliekama daugiau tyrimų. Tyrimai šioje srityje atliekami jau trejus metus. Manau, kad atėjo laikas mums pradėti darbą ir iš jūsų gauti pasiūlymą dėl teisės akto, o ne dar vieną pasiūlymą dėl tyrimo atlikimo, kad galėtume matyti, kaip galime pradėti imtis darbo.
<P>
Kaip matote, yra dalykų, dėl kurių esame patenkinti, yra dalykų, dėl kurių nesame laimingi ir su jumis, Taryba ir kolegomis kitų frakcijų Parlamento nariais sunkiai dirbsime, kad galiausiai turėtume iš tiesų gerą tekstą.
<SPEAKER ID="168" NAME="Jürgen Creutzmann" LANGUAGE="DE">
Ponia pirmininke, Komisijos nary M. Barnier, ponios ir ponai, pagal ekonominę galią didžiausia pasaulyje bendroji rinka globalizacijos eroje tapo esminiu Europos Sąjungos padėties privalumu. Būtent todėl taip svarbu sustabdyti protekcionistines tendencijas ir dar labiau plėsti bendrąją rinką. Atsižvelgiant į smarkiai įsiskolinusius nacionalinius biudžetus, Europai nelieka kito kelio, kaip tik stiprinti savo ekonomiką, imantis struktūrinių reformų. Nuo įsteigimo 1992 m. bendroji rinka jau lėmpapildomą 1,85 proc. augimą. Įgyvendinus paskelbtas priemones, augimą ketinama padidinti dar labiau, nuo 2 iki 4 proc.
<P>
50 Komisijos pasiūlymų dėl bendrosios rinkos iniciatyvų galime suskirstyti į tris kategorijas: pirma, daug specifinių pasiūlymų, kuriais bet kuriuo atveju bus didinama bendroji rinka įmonėms ir piliečiams. Tokie pasiūlymai apima visapusiškai veikiančios vidaus energetikos rinkos sukūrimą, kuri labai svarbi Europai kaip ekonomikos ir pramonės centrui. Be to, numatomi Europos profesiniai pažymėjimai ir Europos įgūdžių pasas, skirti judumui Europos Sąjungoje pagerinti, - tas judumas ateityje darysis vis svarbesnis siekiant išlaikyti Europos konkurencingumą globaliame pasaulyje, - elektroninės prekybos stiprinimas geriau tvarkant autorių teises ir naujos gairės, skirtos veiksmingai įgyvendinti Paslaugų direktyvą, kad būtų sukurta naujų darbo vietų.
<P>
Antra, pateikiama nemažai pasiūlymų, kurie išdėstyti pernelyg neapibrėžtai, kad galėtume juos įvertinti. Todėl vis dar turime palaukti konkrečių Komisijos pasiūlymų. Į šią kategoriją įtraukiu ES viešųjų pirkimų taisyklių persvarstymą, visuotinės svarbos paslaugoms skirtas priemones ir - ponia E. Gebhardt - Europos lygmens metodo, skirto kolektyviniams ieškiniams, svarstymus. Nežinau, ar turėtume eiti tokiu pat klaidingu keliu, kaip Jungtinės Valstijos.
<P>
Trečia, komunikate taip pat pateikiami bendrosios rinkos stiprinimui, mano nuomone, prieštaraujantys pasiūlymai, nes pagal juos įmonės būtų apkrautos papildoma biurokratine našta. Todėl turime aptarti šiuos pasiūlymus ir esame pasirengę tai padaryti.
<SPEAKER ID="169" NAME="Emilie Turunen">
Verts/ALE frakcijos vardu. - Ponia pirmininke, esu įsitikinusi, kad šiandien diskutuojame dėl akto, kuris ateinančiais metais gali būti pats svarbiausias ES. Būtent reformuodami bendrąją rinką turime tikrą galimybę pakeisti Europą į labiau socialinę ir tvaresnę Europos Sąjungą, taigi klausimas toks: ar sugebėta šiuo komunikatu parodyti ekologiškesnę ir socialiai teisingesnę vidaus rinką?
<P>
Manau, kad tai padaryta dar nevisiškai. Norėčiau pateikti pora pavyzdžių; pirma, 29 pasiūlymas. Čia, pone M. Barnier, noriu jūsų paklausti, kur yra teisės streikuoti garantija? Kur garantija, kad rinkos laisvės nesunaikins pagrindinių socialinių teisių? Žinau, kad šiuo klausimu Komisijoje yra įvairių nuomonių, ir norėčiau tiesiai šviesiai paklausti: ar tiesa, kad ir Danijos, Švedijos, Vokietijos ir Jungtinės Karalystės Komisijos nariai stojo prieš jūsų pasiūlymą įtraukti socialinę išlygą? Jei tikrai taip buvo, turėtumėte, Komisijos nary, žinoti, kad turite šio Parlamento paramą, nes tokių garantijų įtraukimas reikštų tikrą sutaikinimą.
<P>
Kitas taisytino dalyko pavyzdys - 19 pasiūlymas dėl Bendros konsoliduotos pelno mokesčių bazės (angl. CCCTB) nustatymo. Mes, žalieji, šios bazės reikalavome jau seniai, taigi turėtumėme būti laimingi. Tačiau skaitydami tekstą susiduriame su problemomis. Teigiama, kad CCCTB tikslas turėtų būti panaikinti verslo suskaidymą. Klausykite. Esu įsitikinusi, kad didžiausia su bendrovių mokesčiais Europoje susijusi problema yra ne suskaidymas, bet nesveika konkurencija tarp valstybių narių. Tokia konkurencija vyksta jau 15 metų. Nenuostabu, kad dabar susiduriame su problemomis finansuodami savo gerovę.
<P>
Tvirtai manau, kad CCCTB tikslas turėtų būti sustabdyti nesveiką konkurenciją Europoje. Tai yra tikroji problema. Be to, manau, kad mums reikia daugiau veiksmų, nei dabar siūlomas vidaus rinkos ekologinio aspekto didinimas, pvz., naudojantis ekologiškais viešaisiais pirkimais. Manau, kad šioje srityje galime pasiekti daug daugiau. Taigi, pone M. Barnier, manau, kad turime nemažai darbo. Laukiu šio darbo ir esu jums dėkinga, kad pakvietėte mus įsitraukti į šią plačią diskusiją. Mes tai vertiname.
<SPEAKER ID="170" NAME="Malcolm Harbour">
ECR frakcijos vardu. - Ponia pirmininke, svarbu parodyti, kad strategijoje "Europa 2020" nebuvo minties dėl plataus užmojo programos, skirtos tam, kad būtų užbaigtas bendrosios rinkos kūrimas, arba skirtos mūsų veiksmams siekiant tai užbaigti, nes manau, kad šis darbas niekuomet nebus baigtas. Apie tai nebuvo kalbama ir jūsų programoje, kurią praėjusiais metais čia pristatėte. Manau, kad šį pasiūlymą lėmpolitinis impulsas, slypintis už poreikio baigti kurti bendrąją rinką ir padidinti jos svarbą, ir šį impulsą sukėlPirmininko J. M. Barroso sprendimas paprašyti Mario Monti išnagrinėti šį klausimą ir paprašyti mūsų komiteto, vadovaujamo Louis'o Grecho, taip pat imtis šio klausimo.
<P>
Esame labai patenkinti, kad parodėte iniciatyvą ir ėmėte spręsti šį klausimą. Jau matote pirmąsias būsimos diskusijos nuotaikas. Manau, kad turėtume pasinaudoti šia diskusija kaip galimybe išnagrinėti tai, kas Europai gyvybiškai būtina: ekonomikos augimą, darbo vietas, dinamišką mažųjų įmonių sektorių, didesnes inovacijas, veiksmingesnius viešuosius pirkimus - būtent pagal šiuos dalykus piliečiai spręs apie mūsų darbą. Jei daugiau piliečių grąžinsime į darbą ir pradės veikti daugiau bendrovių, tai bus didžiausias socialinis pasiekimas, kurį padarysime šiuo aktu.
<SPEAKER ID="171" NAME="Kyriacos Triantaphyllides" LANGUAGE="EL">
Ponia pirmininke, manome, kad naujas Europos Komisijos dokumentas dėl bendrosios rinkos atitinka Lisabonos strategijos, kuri, visų nuomone, žlugo, filosofiją. Mūsų nuomone, konkurencijai turėtų būti taikomos griežtos taisyklės ir, kaip parodkrizė, turėtų būti vykdoma valstybės intervencija. Vartotojai turi būti apsaugoti nuo spekuliacijų, kurių pagalba oligopolijos gali kontroliuoti rinkas, o rinkos trūkumai turi būti kompensuojami veiksmingomis viešosiomis paslaugomis.
<P>
Komisijos pasiūlyme ignoruojamas pagrindinės socialinės apsaugos trūkumas ir nekreipiama dėmesio į tikrąją šiandieninę padėtį daugelyje Europos valstybių. Nors Europos Komisija yra pasirengusi pritarti daugeliui bendrovėms padėti skirtų priemonių, nedaroma jokia pažanga vartotojų apsaugos sektoriuje, kurio atžvilgiu pakartojami ankstesni pasiūlymai dėl poveikio vertinimų atlikimo. Taigi, vartotojų atžvilgiu nėra jokios pažangos. Tai kaip mes piliečius įtikinsime, kad ši direktyva skirta jiems? Kas pasikeitė, palyginti su praeitimi?
<P>
Vartotojų ir darbuotojų apsauga turi būti svarbiausias visų ES teisėkūros iniciatyvų aspektas. Ypač visuotinės svarbos paslaugoms neturi būti taikoma konkurencijos teisė, vidaus rinkos teisar išmokų reguliavimo taisyklės ar viešųjų sutarčių liberalizavimas. Visuotinprieiga prie kokybiškų viešųjų paslaugų turi būti pagrindinis politinis kriterijus.
<SPEAKER ID="172" NAME="Matteo Salvini" LANGUAGE="IT">
Ponia pirmininke, ponios ir ponai, norėčiau padėkoti Komisijos nariui ir tikiuosi, kad jis nepamiršo, jog ne Europos žmonės tarnauja rinkai, o rinka tarnauja žmonėms, - neprieštaraujant tam, ką sakkalbėjusieji prieš mane, - taigi, rinka turi reaguoti į žmonių poreikius.
<P>
Kalbu vieno iš keturių Europos ekonomikos variklių, Lombardijos regiono, vardu. Ten mažosiose ir vidutinėse įmonėse yra sukurta keli milijonai darbo vietų. Tikiuosi, kad mūsų perskaitytas M. Barnier pasirašytas plataus užmojo planas neprieštarauja kai kurių jo kolegų Komisijos narių pasiūlymams. Turiu omenyje muitų panaikinimą iš Pakistano importuojamiems tekstilės gaminiams, nes tai lemtų šimtų tūkstančių darbo vietų praradimą Lombardijoje ir visoje likusioje Europos dalyje.
<P>
Esame pasirengę padėti tai paviešinti, tačiau nežinau, ar tam užteks keturių mėnesių. Turiu omenyje Veneto įmones, kurios šiuo metu yra po vandeniu. Nežinau, ar jos galės nuo dabar iki vasario mėn. tinkamai dalyvauti šiame, šiaip at taip, plataus užmojo plane, ir tikiuosi, kad mes, Laisvos ir demokratiškos Europos frakcija ir partija Lega Nord, galėsime padėti jį pagerinti.
<SPEAKER ID="173" NAME="Lara Comi" AFFILIATION="PPE">
(IT) Ponia pirmininke, Komisijos nary, ponios ir ponai, bendroji rinka yra pagrindinis strateginis Europos tikslas, kuriam siekti reikalingas politinis ryžtas turi būti atnaujintas. Anksčiau pasiekti tikslai rodo išimtinius rezultatus, tačiau šiandien privalome būtinai pagalvoti apie ateitį. Europa nebėra 1985-ųjų Europa. Tiesą pasakius, būtina visiškai naujai reaguoti į susidariusią naują tikrovę.
<P>
Atsižvelgiant į dabartines Europos ir tarptautines aplinkybes, kurias apibūdina prekybos globalizacija, technologijų evoliucija ir naujų veikėjų atsiradimas pasaulinėje arenoje, būtinai reikia rimtai iš naujo imtis kurti bendrąją rinką ir pasiekti tvirtą pusiausvyrą tarp visų dalyvaujančių šalių - įmonių, vartotojų ir darbuotojų - apsaugos. Pateiktas dokumentas yra gera pradžia, tačiau jis turi būti kuo labiau reklamuojamas ir viešinamas.
<P>
Iš daugelio dokumente nustatytų tikslų norėčiau pabrėžti trijų aspektų svarbą. Pirmiausia visiškai sutinku, kad reikia stiprinti reguliavimo pagrindus juos standartizuojant per būsimus persvarstymus. Tiesą pasakius, visapusiškam Europos bendrosios rinkos įgyvendinimui reikia standartizavimo, kuris per pastaruosius metus tapo lemiamu laisvo prekių judėjimo veiksniu ir prisidėjo prie laisvos prekybos kliūčių panaikinimo.
<P>
Koordinuoti nacionalines fiskalinės politikos kryptis, kartu nustatant apmokestinimo pagrindus, taip pat labai svarbu. Per ateinančius mėnesius dirbsiu kuo plačiau skleisdama informaciją apie šį svarbų dokumentą ir kalbėdamasi su visomis susijusiomis šalimis, kad būtų patvirtinta strategija, kuria būtų galima reaguoti į įmonių ir mūsų piliečių poreikius ir lūkesčius.
<SPEAKER ID="174" NAME="Louis Grech" AFFILIATION="S&amp;D">
Ponia pirmininke, bendrosios rinkos pagyvinimas turi būti remiamas politiškai, ekonomiškai gyvybingas ir socialiai priimtinas Europos piliečiams. Bendrosios rinka niekuomet nebus sėkmingai atgaivinta, jei piliečių neįtikinsime, kad ši rinka iš tiesų veikia jų labui. Šiuo požiūriu labai vertinu Komisijos nario M. Barnier tvirtą pasiryžimą atsižvelgti į piliečiams susirūpinimą keliančius dalykus ir troškimus. Tiesą pasakius, Komisijos narys M. Barnier nuveikpapildomą darbą, kad suderintų prieštaringas nuomones, sumažintų įtampą ir įtrauktų skirtingus įvairių suinteresuotųjų subjektų prioritetus.
<P>
Tačiau dabartinės formos Bendrosios rinkos aktu nepakankamai sprendžiamas socialinis aspektas, kuriuo būtų užtikrinta tinkama atviros ekonomikos pusiausvyra skatinant augimą ir darbo vietų kūrimą, tačiau kartu užtikrinant vartotojų apsaugą ir piliečių teises. Privalome iš akių neišleisti bendrosios rinkos visa apimančio vaizdo ir neturėtume į šį aktą žiūrėti nusiteikę pralaimėjimui, ir čia pritariu Komisijos nariui M. Barnier, kad reikėtų priešintis "bendrosios rinkos nuovargiui", ypač kai toks nuovargis kyla iš pačių institucijų.
<P>
Mano nuomone, bendroji rinka negauna politinės paramos, kurios skubiai reikia siekiant užtikrinti, kad ji netaptų pasenusiu verslu. Jei Komisijos ir Tarybos pirmininkai imtų tvirčiau politiškai vadovauti bendrosios rinkos projektui, tai būtų didelis žingsnis kuriant gyvybišką bendrąją rinką, skatinančią ekonomiką atsigauti. Tikime, kad per ateinančius rimtų diskusijų mėnesius Komisijos narys M. Barnier atkreips dėmesį į mūsų nuogąstavimus. Privalome nepraleisti progos pasinaudoti šiuo politiniu momentu ir neprarasti šios nepaprastos galimybės atgaivinti bendrąją rinką. Kartoju, kad rinkos integravimas nėra negrįžtamas procesas ir kad negali būti laikomas savaime suprantu dalyku; esant silpnai ir trapiai bendrajai rinkai vyktų priešingas Europos projekto integracijai procesas.
<SPEAKER ID="175" NAME="Olle Schmidt" AFFILIATION="ALDE">
(SV) Ponia pirmininke, ES vidaus rinka turbūt yra pati svarbiausia priemonnaujam impulsui Europai suteikti. Tie, kurie stengiasi parodyti, kad globalizacija yra grėsmė, gerokai klysta. Globalizacija yra galimybės Europai. Jei nenorime, kad Europa būtų izoliuotas žemynas, privalome toliau griauti kliūtis ir sienas. Šiame darbe turėsite visapusišką mano ir Liberalų ir demokratų aljanso už Europą frakcijos paramą. Privalome aktyviau griauti kliūtis. Tai - visų mūsų bendra atsakomybė.
<P>
Man būtų patikę, jei būtumėte nuėję toliau ir kad darbas būtų artimesnis M. Monti anksčiau pateiktoms išvadoms. Jis labai išsamiai išanalizavo tai, ką Europa galėtų padaryti. Komisija turėtų veikti drąsiau, tačiau ir mes Europos Parlamente turėtume veikti drąsiau. Turime būti įžvalgūs. Europa gali įveikti krizę, tačiau tik tuomet, jei nestovės ramiai ir nepasiliks ten, kur yra dabar.
<SPEAKER ID="176" NAME="Edvard Kožušník" AFFILIATION="ECR">
(CS) M. Harbour kalbėjo apie plačius užmojus; aš norėčiau kalbėti apie drąsą. Kai M. Monti parengpuikų pranešimą, - bent aš jį taip vadinu, - profesoriaus paklausiau, ar jis mano, kad politikams užteks drąsos įgyvendinti jo rekomendacijas Europoje ir valstybėse narėse. Jis atsaklabai protingai, nes jis - protingas politikas: tai priklauso nuo jūsų, jūs esate politikas. Taip pat norėčiau kalbėti apie drąsą skatinti dalykus, kurie, mano manymu, labai svarbūs Europai, nes vidaus rinka yra viena svarbiausių priemonių konkurencingumui didinti, taip pat darbo vietoms globalios Europos sąlygomis išsaugoti. Paprasčiausiai norėčiau kreiptis į Komisijos narį ir paprašyti, kad jis būtų drąsus dirbdamas su valstybėmis narėmis, nacionaliniais parlamentais ir mumis, nes ši diskusija neabejotinai bus nelengva. Be abejo, bus klausimų, dėl kurių mūsų nuomonės čia sutaps, dėl kurių sutarsime, tačiau bus klausimų, dėl kurių teks intensyviai diskutuoti.
<SPEAKER ID="178" NAME="Anna Maria Corazza Bildt" AFFILIATION="PPE">
Pone pirmininke, Vokietijos kanclerAngela Merkel vakar laikraščiui "Financial Times" pasakė, kad "didžiausias mums grėsmę keliantis pavojus yra protekcionizmas". Šiuo požiūriu Komisija imasi iniciatyvos pačiu laiku, t. y. tuomet, kai mums reikia savo dėmesį vėl sutelkti į tikrąją ekonomiką, kad išbristume iš krizės.
<P>
Bendrosios rinkos aktas yra istorininiciatyva. Mano nuomone, jam reikėtų suteikti tokį pat statusą, kaip J. Delors'o baltajai knygai prieš dvidešimt metų. Tikrai tikiuosi, kad šiam aktui Komisijoje, Taryboje ir valstybėse narėse bus skirtas aukščiausio lygio politinis dėmesys.
<P>
Esu dėkinga Tarybai pirmininkaujančiai Belgijai, kuri vakar atsižvelgį mano prašymą PPE vardu ministrų lygiu sušaukti Konkurencingumo tarybą ir imtis Bendrosios rinkos akto. Taip pat palankiai vertinu Komisijos nario M. Barnier norą plėtoti į piliečius orientuotą rinką. Tam reikės partnerystės ir bendros atsakomybės. Šiuo klausimu galite pasikliauti mumis PPE frakcijoje ir Vidaus rinkos ir vartotojų apsaugos komitete. Tam reikės visų ES institucijų partnerystės.
<P>
Toks pat svarbus ir verslo bendruomenės įsipareigojimas, o savireguliacija yra raktas į sėkmę. Būsimi keturi mėnesiai turi būti panaudoti viešoms diskusijoms, politinės paramos formavimui ir Bendrosios rinkos akte pateiktų 50 pasiūlymų tobulinimui su piliečiais ir suinteresuotaisiais subjektais.
<P>
Laikas veikti. Šiandien labai norėčiau mums visiems pabrėžti skubumą. Bedarbiai nebegali ilgiau laukti darbo vietų, piliečiai - geresnio pasirinkimo ir mažesnių kainų, įmonės - geresnės konkurencijos. Kaip pranešimo dėl veiksmingesnės ir sąžiningesnės mažmeninės rinkos pranešėja, noriu pabrėžti, kad mažmeninis sektorius yra bendrosios rinkos ir mūsų piliečių gyvenimo pagerinimo ramstis.
<P>
Vis dar yra laisvam judėjimui trukdančių nacionalinių taisyklių; taikoma nesąžininga prekybos praktika ir apribojimai prieigai prie rinkos; yra žaislų, kuriuos reikia patikrinti dar kartą, nors jiems jau buvo išduotas leidimas kitoje valstybėje narėje. Šiuo požiūriu norėčiau padėkoti Tarybai pirmininkaujančiai Belgijai už jos įsipareigojimą dėl perkėlimo. Šviesa tunelio gale yra ne protekcionizmas, o laisvas judėjimas, ir nauju Bendrosios rinkos aktu Europai gali būti sudarytos galimybės imtis pasaulinio vaidmens.
<SPEAKER ID="179" NAME="Stephen Hughes" AFFILIATION="S&amp;D">
Pone pirmininke, praėjusių metų Pirmininko J. M. Barroso pavedime profesoriui M. Monti buvo paprašyta "naujai pažvelgti į tai, kaip būtų galima kartu sustiprinti rinką ir integruotos Europos ekonomikos socialinius aspektus". Savo ruožtu profesorius M. Monti savo pranešime paragino siekti politinio sutarimo, teigdamas, kad "taigi sutarimo paieškos [...] bus labai svarbi naujos strategijos, skirtos bendrajai rinkai, dalis. Pastangomis pasiekti sutarimą turės būti parodyta, kad žinomos visos pagrindinės problemos, būdingos šiandienos bendrajai rinkai".
<P>
Mūsų manymu, norint pasiekti tokį sutarimą, reikia naujos pusiausvyros tarp vidaus rinkos strategijos socialinių ir ekonominių ramsčių. Dabar žinau, Komisijos nary M. Barnier, kad iš tiesų tai suprantate, ir noriu pagirti jus už jūsų asmenines pastangas pasiekti tokį suderintą sutarimą. Tačiau, deja, kiti kolegijos nariai to nesupranta, ir nors šiame komunikate yra gerų dalykų, kaip minėjo mano kolegos, vis dėlto nemanome, kad šiuo metu komunikatas yra tinkamas pagrindas tokiam sutarimui. Tikiuosi, kad mūsų frakcijos šiame Parlamente gali kartu veiksmingai dirbti ir bandyti pasiekti tinkamą pusiausvyrą bei minėtą sutarimą, ir tikiuosi, kad konsultacijų laikotarpio pabaigoje Komisijos kolegija į tai atsižvelgs ir pateiks suderintą sutartinį paketą.
<P>
Komisijos nary, labai trokštu pamatyti su 29 ir 30 pasiūlymais susijusius padarytus pažymėtus pakeitimus; būtų labai įdomu, mano nuomone, pamatyti, kas atsakingas už pakeitimus ir labai specifinę ten vartojamą kalbą. Kai kurie Parlamento nariai kalbėjo apie socialinę išlygą, t. y. 29 pasiūlymą, o aš manau, kad labai svarbus 30 pasiūlymas. Čia norėčiau pabrėžti nuorodą į tai, kad reikia "pasiūlymo dėl teisės akto, kuriame greičiausiai bus įtrauktas patikslinimas apie naudojimąsi pagrindinėmis teisėmis esant vidaus rinkos ekonominėms laisvėms". Viena iš tai skaitant kylančių minčių, Komisijos nary, yra tai, kad daroma nuoroda į reglamentą "Monti II". Tikiuosi, kad taip ir yra, nes jame būtų tiesiogiai nagrinėjami mums nerimą keliantys aspektai dėl socialinės išlygos. Per ateinančius mėnesius dirbsime su jumis šiuo klausimu.
<SPEAKER ID="180" NAME="Kay Swinburne" AFFILIATION="ECR">
Pone pirmininke, mano skaičiavimu, iš 50 bendrosios rinkos akte pateiktų tikslų 13 yra susiję su mano darbu Ekonomikos ir pinigų politikos komitete, tačiau visi 50 tikslų yra susiję su mano rinkėjais ir žmonėmis, kuriems atstovauti buvau išrinkta. Iš esmės dauguma šių ES projektų, juos tinkamai įgyvendinus, padarys labai teigiamą įtaką mano rinkėjams Velse. Velso ekonomikai ir apskritai visai Europai ypač svarbios MVĮ. Todėl teigiamai vertinu pasiūlymus dėl prieigos prie finansų per kapitalo rinkas ir sąlygų sudarymo bet kurioje valstybėje įsteigtiems rizikos kapitalo fondams laisvai investuoti į bendroves ES.
<P>
Mario Monti naujausiame savo darbe aiškiai pabrėžė, kad bendroji rinka įstrigo. Privalome atgaivinti procesą ir šiuo būdu mūsų rinkėjams priminti, kad ES ne tik didelėmis išlaidomis kuria reglamentus ir biurokratiją, bet iš tiesų gali duoti apčiuopiamos naudos įmonėms ir prekybai bei vartotojams ir fiziniams asmenims. Būtent čia slypi tikroji ES pridėtinvertė.
<SPEAKER ID="181" NAME="Sandra Kalniete" AFFILIATION="PPE">
Pone pirmininke, PPE frakcija visada aktyviai rėmbendrąją rinką ir užtikrinu, kad padarysime viską, kad ši iniciatyva būtų įgyvendinta ir 2012 m. galėtume švęsti bendrosios rinkos sukaktį didžiuodamiesi, o ne apgailestaudami.
<P>
Norėčiau pakartoti tai, ką profesorius M. Monti vakar kalbėjo pirmajame Bendrosios rinkos forume. Jis pareiškė, kad bendroji rinka - visai ne pavyzdinprograma, nes ne vėliava ir ne laivas svarbūs. Sąlygas laivui plaukti sudaro jūra ir vėjas. Esu tikra, kad Parlamentas savo pranešime dėl Bendrosios rinkos akto sieks tinkamos pusiausvyros tarp jos socialinio aspekto ir įmonių bei augimo skatinimo.
<P>
PPE frakcija ypač daug dėmesio skirs mažųjų ir vidutinių įmonių verslo aplinkai ir padės plėtoti konkrečias idėjas dėl bendrosios rinkos valdymo. Dėkoju Komisijos nariui M. Barnier už šią tinkamu laiku pateiktą iniciatyvą ir už jo paties viziją. Mes jį visapusiškai remiame.
<SPEAKER ID="182" NAME="Małgorzata Handzlik" AFFILIATION="PPE">
(PL) Bendrosios rinkos aktas yra puiki naujiena vidaus rinkai, taip pat įmonėms, vartotojams ir piliečiams. Džiaugiuosi, kad Komisija pateiktokią plataus užmojo programą, skirtą bendrosios rinkos kūrimui užbaigti. Vakarykščiame Vidaus rinkos forume, kuriame Komisijos narys pirmą kartą pristat50 pasiūlymų programą, dėl šio akto buvo pareikšta labai įvairių nuomonių. Tarp jų vyravo nuomonė, susijusi su poreikiu laikytis visa apimančio požiūrio į bendrosios rinkos kūrimą, kad būtų užbaigtas šis daugiau nei prieš 20 metų pradėtas projektas. Svarbu sukurti tikrai bendrą, piliečiams palankią rinką, kurioje žmonės nesusidurtų su sunkumais atsidarydami banko sąskaitas, registruodami automobilius, siekdami, kad būtų pripažintos jų kvalifikacijos, perduodami teises į pensiją ar internetu pirkdami prekes bei paslaugas iš kitų valstybių narių.
<P>
Tačiau mano prioritetinis tikslas tebėra laisvas paslaugų judėjimas, o tam savo ruožtu reikia tolesnių pastangų įgyvendinti Paslaugų direktyvą. Tačiau turiu pritarti vakar profesoriaus Mario Monti pasakytai nuomonei. Jis teigė, kad jau seniai žinome apie daugelį Bendrosios rinkos akte esančių iniciatyvų, taigi jos - nei naujos problemos, nei nauji sprendimai. Todėl kreipiuosi į Europos Komisiją, valstybes nares ir kolegas Europos Parlamento narius, prašydama paspartinti šį procesą ir įgyvendinti teisės aktus, kurie yra itin svarbūs piliečiams, vartotojams ir įmonėms.
<SPEAKER ID="183" NAME="Regina Bastos" AFFILIATION="PPE">
(PT) Pirmiausia norėčiau pasveikinti Komisijos narį M. Barnier pateikus šį svarbų dokumentą. Kaip nustatyta, dabar mūsų patiriamos krizės poveikis jaučiamas visuose mūsų visuomenės ir ekonomikos sektoriuose ir todėl visuomenėje bendrosios rinkos atžvilgiu kyla nepasitenkinimas ir nepasitikėjimas.
<P>
Tačiau ši bendroji rinka yra vienas geriausių Europos ginklų kovoje su dabartine krize. Todėl labai teigiamai vertiname šį komunikatą, kuriame matyti nauji platūs bendrosios rinkos politikos užmojai, sudarantys mums galimybę atkurti pasitikėjimą mūsų socialinės rinkos ekonomikos modeliu. Dabartinėmis sąlygomis Europos Sąjunga turėtų ypatingą dėmesį skirti savo 20 mln. mažųjų ir vidutinių įmonių. Atsižvelgiant į tai, vienas iš ES prioritetų turėtų būti priemonių, skirtų tokių bendrovių prieigos prie kreditų problemai išspręsti, sukūrimas.
<P>
Taip pat norėtume pabrėžti Komisijos pasiūlymą iki 2010 m. pabaigos įvertinti Smulkiojo verslo aktą, kad šioms bendrovėms gyvenimas taptų lengvesnis, ypač supaprastinus biurokratinę ir mokesčių naštą ir didesnį dėmesį skiriant socialinei atsakomybei. Tikimės, kad 50 čia pateiktų priemonių gali prisidėti prie tolesnio vidaus rinkos plėtojimo ir visapusiško pasinaudojimo ja, nes tokia rinka gali pasirodyti esanti papildomo Europos ekonomikos augimo šaltinis.
<SPEAKER ID="184" NAME="Sophie Auconie" AFFILIATION="PPE">
(FR) Pone pirmininke, Komisijos nary, ponios ir ponai, dabar, kai labiau nei kada nors anksčiau Europos piliečiams reikia solidarumą ir plačius užmojus rodančios Europos, socialinės ir dinamiškos Europos, norėčiau atiduoti duoklę M. Barnier metodui. Šis Bendrosios rinkos akto metodas yra išsamus, bendras ir kolektyvinis požiūris į bendrąją rinką. Jūs, M. Barnier, sugebėjote už diskusijų stalo pasodinti daug Europos Komisijos narių, suinteresuotų šiuo dokumentu ir atviru metodu, nes pats čia šiandien atvykote pradėti diskusijos dėl dokumento, kad kiekvienas iš mūsų galėtų pagerinti dokumentą savo mintimis; "piliečių" metodu, nes norite piliečius ir įmones vėl padaryti vidaus rinkos pagrindu, ir manau, kad būtent tai taps didžiausiu iššūkiu per ateinančius mėnesius ir metus.
<P>
Be to, šis metodas pagrįstas politika, ir manau, kad Europai labiau už viską reikia daugiau politikos, ir tai neabejotinai yra vienas iš mūsų Parlamento įsipareigojimų. Turinio atžvilgiu, pone M. Barnier, norėčiau dėmesį sutelkti į punktą apie visuotinės svarbos paslaugas. Kaip ir jūs, manau, kad teisinio aiškumo mums reikia labiau nei teisės aktų pagrindo. Ekonomikos ir pinigų politikos komiteto nuomonėje, kurią pateiksiu, kalbu apie valdžios institucijų organizavimui skirtas gaires; jūs kalbate apie priemonių rinkinį. Jau dabar mūsų nuomonės sutampa, nors semantiniu lygiu turėsime kartu žengti vieną žingsnį. Manau, kad mums reikės dirbti konkrečiai rengiant šį priemonių rinkinį - ir tai bus tikras iššūkis - bei siekti visų, kurie naudojasi visuotinės svarbos paslaugomis ir nori jas teikti, skaidrumo.
<SPEAKER ID="185" NAME="Damien Abad" AFFILIATION="PPE">
(FR) Pone pirmininke, Europa yra posūkio taške ir jos pareiga taikyti plataus užmojo ir aktyvias priemones ekonomikos ir finansų krizei įveikti, kuri, be jokios abejonės, daro didelį poveikį Europos piliečiams. Norėčiau palankiai įvertinti Komisijos nario M. Barnier iniciatyvą; jis nusipelno būti pasveikintas dėl taikomo metodo, kurį ateinančiais metais ketina plėtoti. Taip pat palankiai vertinu metodą, kurį Komisija taiko vidaus rinkai. Juntamas tikslas ir pasiryžimas dirbti kartu, kad šis puikus projektas, t. y. vidaus rinka, būtų sėkmingas.
<P>
Dėl turinio, džiaugiuosi matydamas, kad galiausiai mūsų vidaus rinkos išorės aspektas svarstomas skatinant mūsų pramonę ir saugant mūsų piliečius. Poveikį išorės klausimams galėsime daryti tik tuomet, jei būsime stiprūs viduje. Matote, aš, kaip ir jūs, tvirtai tikiu vidaus rinka, tačiau ne senąja, ir būtent todėl norėčiau baigti kalbą cituodamas Jacques'ą Delors'ą, kuris teigė: "Nepritariu Europai, kuri būtų vien laisvosios prekybos zona, be sielos, be sąžinės, be politinės valios ir be socialinio aspekto." Šiuo Bendrosios rinkos aktu rodome būtent tokią politinę valią ir tokią sielą.
<SPEAKER ID="186" NAME="Marc Tarabella" AFFILIATION="S&amp;D">
(FR) Pone pirmininke, Komisijos nary, noriu palankiai įvertinti šį Bendrosios rinkos aktą ir ypač tai, kad įtrauktos socialinir socialinės ekonomikos sąvokos. Įsivaizduoju, kad dabar dirbantiesiems Komisijoje nebus lengva. Nepaisant to, norėčiau pateikti tris pavyzdžius, dėl kurių turiu didelių lūkesčių, tačiau šiuo metu jaučiuosi nelabai patenkintas.
<P>
Pirma, ir tai jau minėjo E. Gebhardt: kolektyviniai ieškiniai. Konsultuojamės jau 20 metų. Komisija konsultuojasi nuo tada, kai Komisijos narys K. Van Miert pateikiniciatyvą. Akivaizdu, jog tikiuosi, kad vieną dieną šis klausimas bus išspręstas.
<P>
Kitas pavyzdys - keleiviai. Darote nuorodą į Islandijos ugnikalnio išsiveržimą, kad galiausiai pakeistumėte reglamentą dėl oro transporto keleivių, tačiau jau 10 metų raginame patvirtinti išsamų reglamentą dėl visų keleivių teisių. Kada jį turėsime? Todėl, mano manymu, nieko nuostabaus, kad pradedamas rodyti pagrįstas nekantrumas.
<P>
Visuotinės svarbos paslaugų klausimo turbūt nnereikia minėti. Laukiame pagrindų direktyvos. Ką gausime? Sakote, kad tai bus komunikatas ir veiksmai.
<P>
Komisijos nary, pasitikiu jumis, kaip pragmatišku žmogumi, ir tikiuosi, kad šį Bendrosios rinkos aktą paversite kuo nors daugiau nei gerų ketinimų rinkiniu.
<SPEAKER ID="187" NAME="Róża Gräfin von Thun und Hohenstein" AFFILIATION="PPE">
(PL) Norėčiau su jumis pasidalyti, ką patyriau per šiandieninį susitikimą su jaunu žurnalistu kalbėdama apie vakarykštį klausymą dėl Bendrosios rinkos akto. Žurnalistui buvo padarytas didelis įspūdis ir jis apie dokumentą kalbėjo labai nustebęs. Jis teigė, kad tai sensacingas ir revoliucinis dokumentas, ir klausė, kodėl apie jį nekalbama plačiau ir kodėl jis nėra pagrindinis Europos diskusijų objektas.
<P>
Tiesą pasakius, būtent mes privalome Komisijos nario pristatytame dokumente dėl bendrosios rinkos esančius 50 pasiūlymų padaryti pagrindiniu Europos diskusijų objektu mūsų Parlamente, kitose institucijose, valstybėse narėse ir žiniasklaidoje. Dokumentas labai svarbus ir labai specifinis. Visi žinome, kad svarbiausi klausimai yra taika, demokratija ir žmogaus teisės, tačiau visiems mums labai aktualus ir kasdienį mūsų gyvenimą lengvinantis dalykas yra bendroji rinka. Sakoma, kad tai pavyzdinprograma. Tačiau kaip teigprofesorius M. Monti, svarbu ne vėliava ir ne laivas, o jūra ir vėjas. Būtent mes privalome savo piliečiams padėti, kad vėjas ir jūra būtų jiems palankūs.
<SPEAKER ID="188" NAME="Bernadette Vergnaud" AFFILIATION="S&amp;D">
(FR) Pone pirmininke, Komisijos nary, ponios ir ponai, praėjus keliems mėnesiams po profesoriaus M. Monti pranešimo, kuriame jis ragino būtinai atgaivinti į piliečius orientuotą vidaus rinką, palankiai vertinu Komisijos atsakymą. Man į atmintį ypač įsirėžgeresnis profesinių kvalifikacijų pripažinimas, pagalba MVĮ, nauji teisės aktai dėl viešųjų sutarčių ir paslaugų koncesijų ir socialinės ekonomikos teisinis aiškumas. Todėl teigiamai vertinu šiuos siekius.
<P>
Tačiau apgailestauju, kad 50 pasiūlymų nėra aiškaus prioritetų apibrėžimo. Esu susirūpinusi dėl įvairių generalinių direktoratų ir Komisijos narių nesuderintos strategijos ir raginu J. M. Barroso labiau dalyvauti, kad būtų išvengta vienas kitam prieštaraujančių pasiūlymų.
<P>
Galiausiai smerkiu tai, kad nėra jokio tikro įsipareigojimo dėl visuotinės svarbos paslaugų, nors jau daugelį metų reikalaujame apsauginių teisės aktų, kuriuos dabar būtų galima patvirtinti pagal Lisabonos sutartį. Dėl šios priežasties, pone M. Barnier, prieš apsispręsdami ir galbūt jus paremdami sprendžiant šią būsimos Europos ir visų jos piliečių problemą laukiame galutinių tekstų.
<SPEAKER ID="189" NAME="Pablo Arias Echeverría" AFFILIATION="PPE">
(ES) Komisijos nary, norėčiau pasinaudoti šia galimybe ir palankiai įvertinti jūsų mums pateiktą komunikatą. Manau, kad tai gera iniciatyva siekiant tęsti darbą, skirtą bendrajai Europos rinkai gerinti. Manau, itin svarbu surengti diskusijas dėl 50 pasiūlymų, kuriuos minėjote savo kalboje. Tikiuosi, kad galėsiu aktyviai veikti Parlamente, padėdamas įveikti elektroninės prekybos Europoje kliūtis.
<P>
Jau nustatyta daug esamų elektroninės prekybos kliūčių ir netgi yra specialių pasiūlymų dėl jų panaikinimo. Galėtume pasakyti, kad šių kliūčių panaikinimas priklauso nuo politinės valios. Manau, kad šis komunikatas yra tinkama pradžia, todėl manau, kad turėtume jį paremti imdamiesi aktyvių veiksmų.
<SPEAKER ID="190" NAME="Michel Barnier" LANGUAGE="FR">
Pone pirmininke, dėkoju už jūsų pranešimą. Ketinu pasistengti, nors nežadu, kad išsamiai atsakysiu kiekvienam iš jūsų. Esu tikras, kad turėsime galimybę dar kartą susitikti. Savo atsakymą pradėsiu nuo pirmo jūsų kalbėtojo A. Schwabo nurodyto pradinio plataus užmojo siekio atgaivinti socialinę rinkos ekonomiką ir likti jai ištikimiems. Jis taip pat sakė, ir čia jam pritariu, kad vertiname kiekvieną iš šių trijų žodžių: socialinrinkos ekonomika. Tai svarbu, be to, aišku, kad Lisabonos sutartyje šie trys žodžiai yra ir jais didinami platūs užmojai dėl stiprios konkurencijos.
<P>
Gerbiamieji Parlamento nariai, tiesą sakant, šiuo Bendrosios rinkos aktu siekiama būtent labai konkurencingos socialinės rinkos ekonomikos, ir norint tai pasiekti, mūsų įsitikinimu, mano įsitikinimu, - kartoju, - norint pasiekti konkurencingumą ir augimą, reikia visų piliečių, visų įmonių ir visų bendruomenių pagalbos.
<P>
Tai nenukris mums savaime iš dangaus; nors mes turime parengti įstatymus ir sukurti pagrindus, šios vidaus rinkos galimybių panaudojimas priklauso nuo piliečių, įmonių ir bendruomenių. Be abejo, A. Schwabui ir daugeliui kitų norčiau pasakyti, kad po šių diskusijų neabejotinai turėsime nuspręsti dėl svarbesnių ar konkretesnių prioritetų, nei tie, kuriuos sugebėjome nustatyti patys, nors jau nustatėme 29 ar 30 prioritetų iš 50. Norėčiau pridurti, kad Mario Monti pranešime yra dar daugiau minčių.
<P>
Tačiau taip pat norėčiau pareikšti pritarimą tam, ką anksčiau sakJ. Creutzmann ir A. M. Corazza Bildt. Iš dalies pakartodami pirma mano kalboje pateiktą analizę, jie teigė, jog turėtume pažiūrėti į tai, kas daugelyje šalių vyksta dėl krizės, dėl supratimo trūkumo, dėl klausimo: "Ką mums siūlo rinka?" ir atsakymo į jį: "Nelabai daug." Dėl to atsiranda baimės ir nesupratimo jausmas, ir matome, kaip už viso to pasislėpęs didėja populizmas ir protekcionizmas.
<P>
Tiesą pasakius, pirmoji protekcionizmo auka būtų bendroji rinka. Būtent dėl to privalome veiksmais, dinamizmu ir iniciatyvomis priešintis šiems protekcionistiniams bandymams ir norams.
<P>
M. Harbour nurodė, kad tai - naujas įsipareigojimas. Pone pirmininke, prisimenu, kad per pirmąjį savo klausymą sausio 13 d. konkrečiai sakiau, jog per penkerius mūsų būsimo darbo metus įsipareigosiu kartu su kai kuriais savo kolegomis - nes nesu vienintelis Komisijos narys, 15 ar 16 Komisijos narių paveldėjo didelę teisės aktų dalį, - suderinti 1 500 tekstų, kuriuos reikia taikyti rinkai, ir taikyti juos protingai.
<P>
Tūkstantį penkis šimtus tekstų! Tačiau, pone M. Harbourai, minėjau, jog ketinu dirbti, kad suderinčiau piliečius ir įmones su šia vidaus rinka, ir esate teisus pabrėždamas galimybę, kurią galime sau suteikti šiomis diskusijomis ir Komisijos pasiūlymais dėl išsamaus ir visa apimančio veiksmų planų, - būtent taip skambėjo padrąsinantys L. Grecho žodžiai.
<P>
M. Harbour minėjo konkurencingumo didėjimą. Šiame Bendrosios rinkos akte rasite daug praktinių mūsų darbo planuose esančių pasiūlymų dėl įmonių, ypač mažųjų įmonių, teisinės ir mokesčių aplinkos, apskaitos direktyvos persvarstymo 2011 m., Bendrosios konsoliduotos įmonių pelno mokesčių bazės - šiuo klausimu dirba mano kolega A. Šemeta, - naujų PVM skirtų strategijų ir tarpusavyje sujungtų įmonių registrų.
<P>
Tai yra gausybpraktinių pasiūlymų supaprastinti mažųjų ir vidutinių įmonių reguliavimą, fiskalinę ir finansinę aplinką. Be to, su savo kolege Neelie Kroes, kuri veikia labai ryžtingai, dirbame rengdami skaitmeninę darbotvarkę. Reikia paminėti mažmeninį sektorių ir daug kitų minčių, kurias pirma pateikM. Handzlik.
<P>
Norėčiau truputį konkrečiau pakalbėti apie su socialiniu aspektu susijusius klausimus, kuriuos spręsti taip pat esu pasiryžęs. K. Triantaphyllides ir S. Hughes minėjo šiuos klausimus pačioje diskusijos pradžioje, kaip ir E. Gebhardt ir E. Turunen. Ponia E. Turunen, diskutavome šia tema ir tvirtinome pozicijas, kurios, galiu pasakyti, nebūtinai tokios, apie kokias pranešama laikraščiuose. Mano nuomone, tokios diskusijos kolegijoje yra normalus, visiškai normalus dalykas. Tiesą pasakius, būtų nenormalu, jei būtų atvirkščiai.
<P>
Nors 27 mes turime skirtingus požiūrius, tradicijas ir pilietybes, tačiau dirbdami visi kartu esame šių pasiūlymų suvienyti. Dirbame, siekdami rasti Europos bendrų interesų svorio centrą pasiūlymų atžvilgiu, dėl kurių vėliau diskutuosite čia, Parlamente, bus diskutuojama Ministrų Taryboje, kad šie pasiūlymai būtų papildyti ar pagerinti.
<P>
Todėl diskutavome, tai įprasta, kad rastume tinkamą pusiausvyrą tarp sutartyje nustatytų ekonominių laisvių, judėjimo laisvės ir teisėtų socialinių partnerių laisvių ir teisių, ypač kolektyvinių veiksmų atžvilgiu.
<P>
Manau, kad vienintelis teisingas kelias toks, kai darbuotojai, kaip ir įmonės, turi aiškius ir patikimus darbo pagrindus.
<P>
Todėl Komisijos priemonės bus derinamos būtent tokia dvasia. Remdamiesi nauja Pagrindinių teisių chartijos įgyvendinimo strategija užtikrinsime, kad būtų atsižvelgta į Chartijoje nustatytas teises, įskaitant teisę kelti kolektyvinius ieškinius. Komisija skrupulingai įgyvendins sutarties 9 straipsnyje nustatytą horizontalią socialinę išlygą, prieš tai atlikusi išsamią šių teisės aktų pasiūlymų socialinio poveikio bendrajai rinkai analizę. Šiaip ar taip, ir toliau manau, kad, jei būtina, reikia į naujus teisės aktus įtraukti nuostatą, kuria nurodoma, kaip bus užtikrinamos kolektyvinės teisės.
<P>
Kitaip tariant, kiekvienu atveju bus atskirai vertinamas tokios išlygos poreikis. Šia tema ketiname diskutuoti su jumis ateinančius kelis mėnesius, kad, jei bus įmanoma, dar labiau pagerintume Komisijos pasiūlymus. Tą patį, ponia B. Vergnaud ir ponia S. Auconie, galiu pasakyti ir apie visuotinės svarbos paslaugas - Pirmininkas J. M. Barroso įsipareigojo šiuo klausimu parengti kokybiškus pagrindus.
<P>
Taip pat norėčiau L. Grechui pasakyti, kad pasiūlymai dėl vartotojų kol kas neužbaigti; šiuo klausimu dirbame su J. Dalli. Esate teisus, pone L. Grechai, įspėdamas dėl vidaus rinkos trapumo: niekas neiškalta akmenyje. Būtent todėl mums reikia, kad piliečiai jaustųsi šeimininkais, kad jie suteiktų paramą ir taip tvariai sustiprintų šią vidaus rinką, nes yra tokia galimybė; tai turėtų būti labiau galimybių, o ne suvaržymų sritis.
<P>
Ponia E. Gebhardt ir pone M. Tarabella, užsiminėte apie kolektyvinius ieškinius. Nepaliksime šio klausimo nuošalyje. Jis vertas būti tinkamai išnagrinėtas, kaip parodnemažai šia tema šiame Parlamente, taip pat Komisijoje įvykusių diskusijų. Šiuo klausimu dirba trys mano kolegos J. Dalli, V. Reding ir J. Almunia, ir jie tinkamu laiku ir kuo skubiau padarys išvadas po mūsų ką tik pradėtos konsultacijos dėl kolektyvinių ieškinių įdiegimo.
<P>
L. Comi norėčiau pasakyti, kad sutinku su ja dėl sąsajų, kurias turėtume nustatyti tarp Bendrosios rinkos akto ir A. Tajani komunikato dėl pramonės politikos. Šiuo klausimu dirbame kartu, ypač standartizacijos srityje.
<P>
M. Salvini minėjo regionus ir ypač savo regioną. Tačiau norėčiau pareikšti savo tvirtą įsitikinimą, kad turėtumėte šias čia mūsų pradedamas diskusijas perkelti ir į regionus. Ketinu į 23 Europos Sąjungos kalbas išverstą dokumentą nusiųsti visiems nacionaliniams išrinktiems atstovams kiekvienoje jūsų šalyje. Ketiname dokumentą nusiųsti regionams, sąjungoms, profesinėms ir įmonių organizacijoms, kad šios diskusijos būtų kuo labiau decentralizuotos. Klausydamasis M. Salvini taip pat prisiminiau tuometinio Pirmininko J. Delors'o duotą svarbiausią įsipareigojimą tuo metu, kai buvo kuriama bendroji rinka. Tai buvo įsipareigojimas dėl sanglaudos politikos, kurią ir toliau visą laiką remsiu, kad vidaus rinkoje nebūtų jokių regionų skirtumų. Todėl šie dalykai neatsiejami.
<P>
R. Thun Und Hohenstein kalbėjo apie šias diskusijas; jai šios diskusijos svarbios, ypač forumo idėja, dėl kurios mes jai dėkingi. Kiekvienais metais organizuosime tokį forumą vidaus rinkos klausimu ir atnaujinsime 20 pagrindinių klausimų sąrašą, t. y. dvidešimties sričių, kuriose padaryta tikra pažanga. Tikiuosi, kad tos sritys visus penkerius metus nebus tos pačios, kad jos keisis ir kad sugebėsime kai kurias sritis išbraukti ir pasiekti pažangą, tačiau bet kuriuo atveju rengsime šį forumą.
<P>
Taip pat norėčiau pakartoti tai, ką D. Abad sakapie išorės aspektą. Be abejo, turime būti stiprūs viduje ir pakankamai stiprūs, kad galėtume užkariauti kitas rinkas, kad galėtume patenkinti likusio pasaulio poreikius, nebūdami naivūs ir siekdami atvirumo ir abipusiškumo. Mano kolega K. De Gucht vakar taip pat pasakkeletą aiškių dalykų - kuriems pritariu - dėl šio abipusiškumo reikalavimo, į kurį turėtume atsižvelgti sandoriuose su Europos Sąjungos pagrindiniais partneriais regionais ir šalimis.
<P>
Galiausiai norėčiau pakartoti E. Kožušníko pirma pasakytus žodžius, kad turime būti drąsūs. Taip, pone E. Kožušníkai, vadovausiu šioms diskusijoms kiek tik pajėgsiu, tačiau negaliu vienas vadovauti diskusijoms visur, kiekvienoje valstybėje. Rytoj vadovausiu jūsų šalyje, nes kartu būsime Prahoje, ir kiek tik galėsiu, vadovausiu diskusijoms visose šalyse. Negali pasisekti, jei dirbsime vieni patys; turime dirbti kartu. Su mumis bus 13 Komisijos narių, kurie įsipareigos vasario mėn. pateikti šiuos pasiūlymus, bus ir kitų dalyvių. Į šias diskusijas turi būti įtraukti Parlamentas, regionas, ekonominiai ir socialiniai partneriai, nacionaliniai išrinkti atstovai.
<P>
Ponios ir ponai, šis dokumentas nėra toks, kurį galima priimti arba ne. Dokumentą dar galima tobulinti. Manome, kad galime jį pagerinti, suteikti jam pirmenybę ir, svarbiausia, kartu su jumis jį užbaigti, nes mums kartu su piliečiais ir įmonėmis skubiai reikia atgaivinti augimą ir konkurencingumą.
<SPEAKER ID="191" NAME="Pirmininkas">
Diskusijos baigtos.
<SPEAKER ID="192" NAME="António Fernando Correia De Campos" LANGUAGE="PT">
1. Matomos įspūdingos pastangos suderinti 1 500 padrikų teisės aktų. 2. Komunikate pateikiama 50 priemonių, skirtų bendrajai rinkai sukurti, kurios iki šiol buvo naudojamos nekryptingai ir nesuderintai. Tai pirmas kartas, kai žinome apie visas mūsų turimas priemones. 3. Įgyta patirtis turėtų apibrėžti ateitį. Kai kurios priemonės buvo labai vykusios, kai kurios dar tik įpusėtos ar dar tik pradedamos. Palyginus kai kurių priemonių pasiekimus su tikslais, galima teigti, kad jos nepavyko. Dabar labiau nei kada nors anksčiau galime naudoti tai, kas moksle vadinama natūraliu eksperimentu. 4. Negalime skųstis technologinių išteklių stoka; elektroninprekyba, elektroniniai viešieji pirkimai ir visi su Europos skaitmenine darbotvarke ir skaitmenine bendrąja rinka susiję klausimai yra vis labiau naudojamos priemonės. Yra technologijos, yra jų poreikis. Trūksta tik iniciatyvos. 5. Atvejis unikalus: strategija "Europa 2020", jos rodikliai ir tikslai. Jie taip pat turi būti panaudoti. Krizgilėja, o vidaus rinkos stiprinimas gali padėti rasti sprendimą. 6. Tai labai plataus užmojo projektas. Ar Komisija pasirengusi kuo geriau pasinaudoti šiuo momentu? Ar ji pasirengusi pripažinti, kad šis projektas būtų plėtojamas toks, koks yra dabar, be jokių atskilusių dalių?
<SPEAKER ID="193" NAME="João Ferreira" LANGUAGE="PT">
Sąlygos, kuriomis Komisijos narys M. Barnier pradėjo šias diskusijas, įvairiais požiūriais yra šviesios ir aiškios. Galiausiai, tiesą pasakius, rinka yra Europos integracijos proceso svarbiausia priežastis ir galutinis tikslas, kaip mums priminKomisijos narys. Ši čia tiesiai ir aiškiai pateikta vizija atskleidžia Lisabonos sutartyje nustatytos ir sustiprintos integracijos proceso gana kapitalistinį pobūdį. Kai Europa iš tiesų kenčia dėl kapitalistinės krizės, prie kurios kilimo prisidėjo ES ir jos politikos kryptys, poveikio, čia ateina Komisija ir tą patį kelią, kuriuo eidami patekome į dabartinę padėtį, pristato kaip krizės sprendimą. Dėl vidaus rinkos stiprinimo, didesnio pelno Europos jėgų didelėms ekonominėms ir finansinėms grupėms užtikrinimo didėja skirtumai pačioje ES, tarp valstybių ir pačiose valstybėse. Dėl to nuolat silpsta pačios pažeidžiamiausios ekonomikos sritys, privatizuojami svarbiausi ekonomikos sektoriai, keičiasi dar daugiau socialinio gyvenimo sričių ir puolamos viešosios paslaugos. "Įprastas verslas" - labiausiai paplitęs ES šūkis. "Sanglauda" vis labiau tampa paprasčiausiu šūkiu be jokios praktinės reikšmės.
<SPEAKER ID="992" NAME="Lidia Joanna Geringer de Oedenberg" LANGUAGE="PL">
Remiantis profesoriaus M. Monti pranešimu parengtas Europos Komisijos komunikatas "Kuriamas Bendrosios rinkos aktas" yra labai svarbus dokumentas, kuriame nustatytos priemonės, kurių ES imsis vidaus rinkos srityje per ateinantį tuziną ar daugiau metų. Iš visų Komisijos pateiktų iniciatyvų norėčiau ypač atkreipti dėmesį į tas, kurios susijusios su "skaitmeninės" vidaus rinkos kūrimu, nes manau, kad tai Europos ekonomikos ateitis. Nenoriu nuvertinti gerų Komisijos ketinimų, tačiau manau, kad Komisija didesnį dėmesį skyrkūrybingumo "apsaugai", o ne kliūčių internete plėtoti prekybos paslaugas šalinimui. Tai rodo planuojamų teisės aktų projektų skaičius. Komunikate yra ne mažiau nei 50 plačiai su vidaus rinka susijusių iniciatyvų, tačiau niekur neradau jokios užuominos tema, kurią nagrinėju jau keleri metai ir kuri susijusi su vienodų sąlygų naudotis žiniasklaidos paslaugomis bendrojoje rinkoje sukūrimu. Kalbu apie skatinimą ES televizijos programose vartoti subtitrus, nes tai labai pagerintų kurčiųjų prieigą prie žiniasklaidos ir pagerintų sąlygas žmonėms mokytis užsienio kalbų. Tikiuosi, kad Europos Komisija artimoje ateityje skirs dėmesio šiai temai.
<SPEAKER ID="991" NAME="Othmar Karas" LANGUAGE="DE">
Akivaizdu, kad Bendrosios rinkos aktas - revoliucija. Tai pati apčiuopiamiausia Komisijos darbo programa. Tai trečias pagal dydį mūsų projektas po euro įvedimo ir ES plėtros. Kad galėtume įgyvendinti 50 pasiūlymų, mums reikia daugiau dinamiškumo, ryžto, drąsos ir europietiško požiūrio. Bendroji rinka turi tapti 500 mln. žmonių vidaus rinka, nes ji teikia mūsų augimo, užimtumo ir konkurencingumo galimybes. Dar bus iškasta daug lobių. Dėl bendrosios rinkos šalys, vadinamosios neto įmokų mokėtojos, pvz., Austrija ir Vokietija, taps didelėmis neto gavėjomis. Išnaudosime galimybes, jei bendrąją rinką išlaisvinime iš pančių, įveiksime protekcionizmą ir nacionalizmą ir ES suvoksime kaip žemyną. Ar sugebėsime tai padaryti, pirmiausia priklauso nuo mūsų, politikų. Taigi, imkimės darbo!
<SPEAKER ID="194" NAME="Alajos Mészáros" LANGUAGE="HU">
Visi galime pritarti Europos Komisijos ketinimui pasiekti, kad socialinės rinkos ekonomika būtų konkurencinga. Komisijos pranešime pateikiami konkretūs pasiūlymai dėl bendrosios rinkos stiprinimo. Tikimės, kad jie bus įgyvendinti. Pasak Komisijos nario M. Barnier, mums reikia pasinaudoti bendrosios rinkos galimybėmis, kurios iki šiol nebuvo panaudotos. Tiesą pasakius, galima išvardyti daug pasiekimų, palengvinusių mūsų gyvenimą ES. Tačiau atsižvelgiant į pasaulyje vykstančius pokyčius būtina imtis naujų priemonių. Bendrąją rinką galima padaryti dar vieningesnę. Vertinu teiginį, kad rinkos kartu turi tarnauti ekonomikai ir ES piliečiams. Piliečių teisės ir ekonomikos klausimai nagrinėjami skirtinguose dokumentuose. Tikėkimės, kad taip daroma siekiant suderinti du rinkos polius. ES, kaip bendrosios rinkos stiprinimo iniciatorės ir koordinatorės, vaidmuo yra neginčytinas. Tačiau nesant valstybių narių įsipareigojimo dėl įgyvendinimo ilgai turėsime laukti geros socialinės sistemos, aukštojo mokslo standartų ir konkurencingų darbo vietų. Nors kai kas kelia atvirų konsultacijų svarbos klausimą, manau, kad visiems suinteresuotiesiems subjektams turėtų būti suteikta galimybpareikšti savo nuomonę. Be to, manau, kad reikia teigiamai vertinti iniciatyvą su bendrąja rinka susijusiais klausimais diskutuoti metiniame forume. Logiška, kad šiose diskusijose dalyvautų institucijos, valstybės narės, įmonės ir piliečiai, kitaip tariant, visi bendrosios rinkos dalyviai. Forumas taip pat padės informuoti, kad bendroji rinka yra mūsų kasdienio gyvenimo dalis.
<SPEAKER ID="990" NAME="Alfredo Pallone" LANGUAGE="IT">
Visiškai pritariu Smulkiojo verslo akto turiniui ir laiko grafikui. Bendroji rinka yra labiausiai integruota bendrosios rinkos forma, nes joje didesnis dėmesys skiriama kliūčių - fizinių kliūčių (sienų), techninių kliūčių (standartų) ir fiskalinių kliūčių - tarp valstybių narių panaikinimui. Tai raktas į Europos integraciją ir tvarų augimą. Dabartinekonomikos krizdar sykį parodė, kokia svarbi bendroji rinka Europos projekto sėkmei. Taip pat raginame atnaujinti politinę valią, kad būtų atsilaikyta prieš ekonominio nacionalizmo viliones ir visapusiškai išnaudotos visų galimybės. Dėl krizės padidėjo rizika, kad bus neteisingai panaudota svarbiausioms nacionalinėms įmonėms padėti skirta valstybės pagalba. Tačiau tikrasis visos Europos ekonomikos atgaivinimo problemos sprendimas (būtent bendrosios rinkos metodo sprendimas) apima nuolatinių kliūčių laisvam prekių, asmenų ir paslaugų judėjimui panaikinimą ir vienodas galimybes ekonominės veiklos vykdytojams ir piliečiams visoje ES.
<SPEAKER ID="195" NAME="Olga Sehnalová" LANGUAGE="CS">
Bendrosios rinkos aktas yra labai teigiamai mano vertinama ir remiama iniciatyva. Tačiau norėčiau paminėti problemą, kurią čia įžvelgiu ir kuri nėra menka. Kalbu apie ilgalaikę komunikacijų strategiją ne tik šio dokumento, bet ir apskritai visos bendrosios rinkos atžvilgiu. Pranešimo 48 punkte Komisija teigia, kad ji sustiprino konsultacijas ir dialogą su pilietine visuomene ir kad ypač didelis dėmesys bus skiriamas užtikrinimui, kad būtų atsižvelgiama į vartotojų nuomonę. Jei Komisija iš tiesų nori atsižvelgti į paprastų vartotojų nuomonę, ji turi dar labai daug nuveikti prieš viešindama šį pranešimą žiniasklaidoje. Pavyzdžiui, Čekijoje ir Slovakijoje šio esminio dokumento įgyvendinimas, deja, visiškai neminimas žiniasklaidoje. Atrodo, kad tai yra tema, kurios neverta minėti. Todėl informavimo apie bendrosios vidaus rinkos naudą kampanija turėtų vykti ne tik Europos institucijų lygmeniu, bet ir labiau decentralizuotu nacionaliniu ir regioniniu lygmeniu. Didžiausias dėmesys turėtų būti teikiamas bendrosios rinkos teikiamai naudai ir kasdienių problemų, su kuriomis vartotojas susiduria vidaus rinkoje, pvz., bankų mokesčių, prekių kainų palyginimo ir pan., sprendimui. Todėl raginu Komisiją pagerinti savo komunikacijų strategiją galutinių vartotojų ir piliečių atžvilgiu, kad jie būtų geriau informuojami apie bendrosios rinkos naudą.

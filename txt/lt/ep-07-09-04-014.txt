<CHAPTER ID="014">
Pavojingų krovinių vežimas vidaus keliais (diskusijos)
<SPEAKER ID="173" NAME="Pirmininkas">
. - Kitas darbotvarkės klausimas - Bogusławo Liberadzkio pranešimas Transporto ir turizmo komiteto vardu dėl pasiūlymo dėl Europos Parlamento ir Tarybos direktyvos dėl pavojingų krovinių vežimo vidaus keliais pasiūlymo - C6-0012/2007 -.
<SPEAKER ID="174" NAME="Jacques Barrot">
Komisijos pirmininko pavaduotojas. - (FR) Pone pirmininke, ponios ir ponai, džiaugiuosi galėdamas šiandien jums pateikti pasiūlymą keisti Direktyvą dėl pavojingų krovinių vežimo vidaus keliais.
<P>
Pavojingų krovinių vežimas sudaro apie 8 % visų krovinių vežimų, beveik milijoną vežimų kasdien. Turime užtikrinti laisvą pavojingų krovinių judėjimą ir nacionalinių bei tarptautinių paslaugų įvairiarūšiškumą, o tuo pat metu stebėti saugumo aspektą, kad būtų saugoma aplinką, mūsų piliečiai ir šios sektoriaus darbuotojai.
<P>
Pasiūlymas parengtas, siekiant atnaujinti keturias direktyvas ir keturis Komisijos sprendimus dėl pavojingų krovinių vežimo, sujungiant juos į vieną teisės aktą. Tai svarbus šios srities Bendrijos teisės supaprastinimas.
<P>
Be to, reikia plėsti Bendrijos taisyklių apimtis, kad į jas įeitų gabenimas vidaus vandens keliais, t. y. sektorius, kurio šiuo metu nereglamentuoja jokios Bendrijos taisyklės. Reikia pripažinti, jog tai ne tokia svarbi vidaus gabenimo rūšis, tačiau nelaimingas atsitikimas vidaus vandenyse gali turėti rimtas pasekmes. Vienas taisyklių dėl visų rūšių pavojingų krovinių gabenimo vidaus vandenų keliais padės sumažinti šį pavojų. Galiausiai, šis pasiūlymas susijęs tiek su tarptautiniu, tiek su nacionaliniu gabenimu.
<P>
Tokie pasiūlymo, kurį pristatys pranešėjas B. Liberadzki, tikslai. Prieš pradedant diskusijas, norėčiau padėkoti pranešėjui ir Transporto ir turizmo komitetui už jų paramą rengiant Komisijos pasiūlymą.
<SPEAKER ID="175" NAME="Bogusław Liberadzki  " AFFILIATION="PSE">
pranešėjas. - (PL) Pone pirmininke, Komisijos nary, man labai malonu Transporto ir turizmo komiteto vardu pateikti pranešimą, kuriamą pirmiausia džiaugiamės tuo, kad Komisija parengšiandien svarstomą direktyvos projektą.
<P>
Visiškai su jumis sutinkame, Komisijos nary, kad šiame projekte sujungiami su pavojingų krovinių vežimu susiję reglamentai ir kartu sumažinamas jų skaičius. Antra, taip pat sutinkame, kad šis reglamentas gali daryti didžiulę įtaką tiek vežimo saugai, tiek visuomenės gyvenimo kokybei. Galiausiai, reglamentas, kurį norime patvirtinti, arba, tiksliau tariant, sujungti iš daugybės skirtingų šaltinių, taip sumažindami jų skaičių, grindžiamas JTO rekomendacijomis dėl pavojingų krovinių gabenimo keliais, geležinkeliais ir vidaus vandens keliais, kuris viską sudėjus Europos Sąjungoje per metus sudaro 110 mln. tonų kilometrui.
<P>
Pateikdamas šį pranešimą, norėčiau pabrėžti, kad Transporto ir turizmo komitetas patvirtino jį beveik vienbalsiai, laikydamasis nuomonės, jog jis svarbus ir būtinas ir kad juo įvedamas naujas kokybės lygmuo išplečiant su pavojingų krovinių vežimu susijusius reglamentus iki keleivinių traukinių. Jame taip pat reglamentuojama, kada valstybėms narėms dėl nebūtinai su sauga susijusių priežasčių galima nukrypti nuo bendrai taikomų reglamentų, ir kaip šie nukrypimai turėtų būti įvedami ir tvarkomi ES lygmenyje.
<P>
Norėčiau visų susirinkusiųjų paprašyti pritarti šiems pakeitimams, kuriuos aptarėme ir pristatėme, ypač pakeitimui 44, kuriuo, Tarybos prašymu, siekiant išvengti bet kokių galimų nesusipratimų, be transporto priemonių sąvokos, įvedamos ir vagonų bei vidaus vandens kelių laivų sąvokos, ir prašyčiau už ją balsuoti. Taip pat ypač norėčiau paprašyti jūsų balsuoti už 45 pakeitimą, kuriuo po ilgų diskusijų buvo pasiektas geras kompromisas. Tai susiję su 1 straipsnio 3 dalies b punktu, į kurį įterpėme žodžius "jei pateisinama, galima nustatyti naudojamą maršrutą ir transportavimo būdą". Pakeitimą 16 galima praleisti kaip nereikalingą arba galima balsuoti prieš jį.
<P>
Taip pat norėčiau paprašyti jūsų balsuoti prieš pakeitimus 46 ir 47, kadangi, pasirodė, kad šios taisyklės jau įtrauktos į tekstą, todėl jos tik be reikalo ištęs reglamentą. Galiausiai, norėčiau padėkoti šešėliniams pranešėjams už bendradarbiavimą, kuris buvo labai produktyvus. Ypač norėčiau padėkoti Tarybai ir Komisijai, Tarybai, kuriai pirmininkavo Vokietija ir Portugalija. Buvome susirinkę į maždaug penkis darbo posėdžius. Mūsų nuomonės daugiausiai sutapo, ir sugebėjome suderinti visus kilusius nuomonių skirtumus. Mano manymu, šis bendradarbiavimas gali būti pavyzdžiu kitiems.
<SPEAKER ID="176" NAME="Renate Sommer" LANGUAGE="DE">
Pone pirmininke, Komisijos nary, ponios ir ponai, taip, direktyvos dėl pavojingų krovinių vežimo vidaus keliais pasiūlymas svarbus klausimas, tačiau kasmet ES pavojingų krovinių pervežimas siekia apie 110 mlrd. tonų kilometrui: 58 % pervežami keliais, 25 % - geležinkeliais, iki šiol 17 % - vidaus vandenimis.
<P>
Šio direktyvos siūlymo tikslas - supaprastinti ir suderinti esamas pavojingų krovinių vežimo taisykles. Ja taip pat išplečiamos ES nuostatos, kurios šiuo metu reglamentuoja vežimą keliais ir geležinkeliais, ir įtraukiamas gabenimas vidaus vandens keliais. Šis supaprastinimas mažina biurokratiją ir didina įvairiarūšiškumą. Bendros gabenimo keliais, geležinkeliais ir vidaus vandens keliais taisyklės užtikrina vienodą vidaus ir tarpvalstybinio gabenimo saugos lygį visoje Bendrijoje. Vienodos gabenimo būdus reglamentuojančios taisyklės supaprastina ir skatina kombinuotąjį gabenimą.
<P>
Nuostatų apimčių išplėtimas į jas įtraukiant gabenimą vidaus vandens keliais sveikintinas poslinkis. Tai reiškia, jog visuose Bendrijos vidaus vandens keliuose bus taikomos vienodos saugumo taisyklės. Tai teigiamai paveiks dirbančiųjų laivuose darbo sąlygas, transporto saugą ir aplinkos apsaugą. Vienodos taisyklės sumažina išlaidas, nes nebereikia išdavinėti gausybės įgaliojimų ir leidimų. Be to, panašu, kad tokiu būdu daugiau pavojingų krovinių bus gabenama vidaus vandens keliais ir padidės šios rinkos perspektyvos; šiaip ar taip mėginame daugiau pavojingų krovinių gabenimo perkelti į vidaus vandenis.
<P>
Transporto ir turizmo komiteto parengtas pakeitimų projektas atspindi Tarybos poziciją. Su juo sutinkame ir norime, kad jam būtų pritart jau per pirmąjį svarstymą, jei tai įmanoma. Noriu pabrėžti, kad labai prašau susirinkusiųjų patvirtinti vieną konkretų pakeitimą, kurį pranešėjas jau minėjo, ir kuris buvo parengtas kaip kompromisas. Svarbu į šį dokumentą įtraukti protingas nuostatas. Mūsų, Komisijos ir Tarybos nuomonės šiuo klausimu sutampa. Pakeitimų projekte yra nuostata, kuria valstybėms narėms leidžiama nustatyti ypatingus saugos reikalavimus ir galbūt transportavimo būdą, jei geba tai pateisinti prieš Komisiją.
<P>
Galiausiai leiskite šiltai padėkoti pranešėjui, su kuriuo mums pavyko puikiai bendradarbiauti ir paprašyti čia susirinkusiųjų patvirtinti šį pranešimą per pirmąjį svarstymą.
<SPEAKER ID="177" NAME="Brian Simpson">
PSE frakcijos vardu. - Pone pirmininke, savo grupės vardu norėčiau padėkoti pranešėjui ne tik už šį pranešimą, bet ir už jo įsitraukimą, kad suburtų Parlamentą, Tarybą ir įvairias politines frakcijas šiuo svarbiu klausimu.
<P>
Nariai žinos, kad dabartinis Bendrijos įstatymas šioje srityje pirmiausiai glūdi keturiose direktyvose, susijusiose su pavojingų prekių transportavimu. RID direktyva ir ADR direktyva atitinkamai susijusios su geležinkeliu ir kelių transportu, o pavojingų prekių transportavimas vidaus vandenų transportu apibrėžtas šių direktyvų prieduose.
<P>
Pasiūlyta nauja direktyva dabar išplėsta iki Bendrijos įstatymo masto vidaus vandenų transportu ir mums reikia tokį žingsnį remti.
<P>
Kai kam gali atrodyti, kad pranešėjas nepakankamai pasistengdėl direktyvos masto, kitiems, daugiausiai pramonės atstovams, atrodo, kad direktyva per daug proskriptyvi ir kad aprėpia per daug.
<P>
Iš tiesų pranešėjas pasiekteisingą pusiausvyrą ir, tikrai, svarbus šio darbo aspektas yra vieningos pavojingų prekių transporto vidaus vandenimis reglamentavimo sistemos nustatymas, standartų nustatymas ir tai, kad visi, įskaitant, valstybes nares, žinos už ką yra atsakingi.
<P>
Šis pranešimas tikrai, kaip aiškina mūsų pranešėjas, suteikia pridėtinės vertės. Ji sustiprins saugumą, ir manau, kad ir mano frakcija įsitikinusi, kad ji nusipelniusi visiškos mūsų paramos.
<SPEAKER ID="178" NAME="Jeanine Hennis-Plasschaert">
ALDE frakcijos vardu. - (NL) Kaip jau minėta, pone pirmininke, šiuo pasiūlymu siekiama atnaujinti ir sujungti esamas direktyvas ir reglamentus dėl pavojingų krovinių vežimo vidaus keliais. Kadangi dabar vienintelis teisės aktas be vežimo keliais ir geležinkeliais reglamentuos gabenimą vidaus vandens keliais. Tiesą sakant, įdomu, kas galėtų tam prieštarauti. Nemanau, kad kas nors abejoja dėl priemonių, kuriomis užtikrinama, kad ši veikla būtų vykdoma saugiausiu įmanomu būdu, naudingumo ir reikalingumo. Jei šias priemones galima apjungti ir aiškiau suformuluoti, visiems mums iš to nauda.
<P>
Komitete palaikėme daugelį pranešėjo atliktų, daugiausia, techninių pakeitimų. Aišku, pranešėjas dėl šių pakeitimų ir direktyvos, kuri apskritai yra efektyviausias būdas tai išspręsti, palaikglaudų ryšį su Taryba. Taigi taip pat pagirtina, kad pranešėjas siekia, kad jau per pirmą svarstymą dokumentui būtų pritarta. Tačiau ALDE frakciją gerokai nustebino pakeitimas 45 ir, jos manymu, jis šiek tiek atsainus. Kodėl nepatvirtinus pakeitimo 16, kuriuo visi buvo patenkinti, taip pat ir mes? Kodėl turime sutikti su viskuo, ko nori Taryba, tuo labiau, kad tai gali kenkti logistinių tinklų efektyvumui? Kodėl apie tai nepasikalbėjus su Taryba? Ne visos valstybės narės pritaria šiam "kompromisui". Ką pranešėjas, taip pat R. Sommer, G. Jarzembowski ir B. Simpson laimės, jei valstybės narės galės savarankiškai pasirinkti vieną ar kitą gabenimo rūšį? Be abejo, akivaizdu, jog turi būti užtikrinta, kad kiekvienas gabenimo būdas savaip būtų saugus ir efektyvus. Kodėl rinkos dalyviams patiems to nesusprendus? Tai užtikrinome anksčiau, pakeitimu 16, todėl raginu jus dar kartą perskaityti pakeitimą 45 ir galbūt dar kartą pagalvoti.
<P>
Dėkoju pranešėjui už sunkų jo darbą, tačiau, mano manymu, gaila, kad jis slapčia leidosi suviliojamas ir įtrauknuostatą dėl transportavimo būdo nustatymo. Vėlgi, raginu jus peržiūrėti savo pozicijas dėl pakeitimo 45.
<SPEAKER ID="179" NAME="Leopold Józef Rutowicz">
UEN frakcijos vardu. - (PL) Pone pirmininke, siūloma nauja direktyva dėl pavojingų krovinių vežimo vidaus keliais reglamentavimo - būtinas teisės aktas. Ankstesni ES reglamentai ja sujungiami į vieną teisės aktą, o įtraukus gabenimą vandeniu išplečiant jos taikymo sritis.
<P>
Į pasiūlymą įtraukus tarptautines pavojingų krovinių gabenimo taisykles, direktyva tapo jungtinių tarptautiniu mastu taikomu dokumentu. Nauja direktyva taip pat leidžia tam tikru mastu atsižvelgti į ypatingas nacionalines sąlygas, kai tai būtina dėl ekonominių reikalavimų ir kelių būklės. Pavyzdžiu galėtų būtų megalainerių naudojimo mastai.
<P>
Pasiūlyti pakeitimai techninio pobūdžio ir nekelia jokio susirūpinimo, išskyrus pakeitimus 46 ir 47. Norėčiau padėkoti pranešėjui B. Liberadzki už konstruktyvų indėlį rengiant pranešimą. UEN frakcija laikosi nuomonės, kad direktyva atitinka lūkesčius.
<SPEAKER ID="180" NAME="Eva Lichtenberger">
Verts/ALE frakcijos vardu. - (DE) Pone pirmininke, Komisijos nary, ponios ir ponai, tai labai teigiamos taisyklės įvairiarūšio gabenimo atžvilgiu, kurios, tikiuosi, bus ateityje plėtojamos, nes jos skaidresnės ir lengviau suprantamos. Pagaliau į jį įtraukti vidaus vandens keliai, kaip ankstesniame pranešime to prašŽalieji. Man sunku suprasti, kodėl tai užtruko taip ilgai. Tarša dėl labai nuodingas chemines medžiagas gabenančio laivo avarijos, be abejo, gali sukelti dar didesnę taršą, jei tai atsitiktų upėje, pavyzdžiui, esant stipriam bangavimui.
<P>
Manau, jog svarbu ir teisinga, kad valstybės narės gali suformuluoti griežtas taisykles, apimančias transportavimo būdų nustatymą. Įvairių mūsų gabenimo maršrutų sąlygos nepaprastai skiriasi. Pavyzdžiui, gali būti aukšti gelbėjimo tarnyboms neprieinami tiltai. Gali būti labai intensyvus eismas, dėl kurio esant tam tikroms aplinkybėms pavojingų krovinių gabenimas gali tapti dar pavojingesnis. Pavojingi kroviniai dažnai gabenami netoli miestų esančiais keliais. Tai reiškia, kad privalome suteikti valstybėms narėms galimybę lanksčiai reaguoti į tokius pavojus.
<P>
Tačiau svarbiausias šio pranešimo, kaip ir daugelio kitų, klausimas - priežiūra. Nacionalinės vyriausybės privalo sistemingai prižiūrėti, ar taisyklių laikomasi, priešingu atveju, tai bus tik tušti žodžiai, o ne saugumas, kuris, deja, neegzistuoja. Būsiu nuoširdi, tam tikrose Europos valstybėse šioje srityje yra daug trūkumų. Taip pat turėsime įveikti didžiulį su gaisrininkų ir gelbėjimo komandų mokymais susijusį iššūkį.
<P>
Tikiuosi, kad tai taip pat bus paskata priežiūrai griežtinti ir, pagaliau, gabenimo tiek vandeniu, tiek geležinkeliais ar keliais keliamai grėsmei mažinti.
<SPEAKER ID="181" NAME="Jacky Henin">
GUE/NGL frakcijos vardu. - (FR) Pone pirmininke, pramonės ir prekybos srityje veikiantis pristatymas kaip tik laiku, kurio galutinis tikslas, trumpai tariant, didžiausias tiesioginis pelnas, reiškia, kad vis mažiau pavojingų kroviniai laikoma sandėliuose ir saugiuose fabrikuose ir vis daugiau jų atsiduria keliuose, upėse, geležinkeliuose ir jūroje.
<P>
Jau labai daug metų Europos Komisija daro viską, ką gali, kad būtų panaikintas transporto srities reglamentavimas, siekdama didesnės naudos privatiems interesams, ir nepaisydama visuotinio intereso. Iki tokio lygio, kad kam nors iškėlus viešosios saugos klausimą iš karto ima dangstytis subsidiarumo principu.
<P>
Kaip visada, Europos Komisija giriasi glaudžiai bendradarbiavusi su darbdaviais, kaip visada, pamirštama, darbuotojus, kurie galbūt būtų galėję daug ko ją išmokyti, ypač, apie bendrą transporto sektoriaus nereglamentavimą, socialinį dempingą ir atsisakymą įvesti privalomus teisės aktus dėl darbo sąlygų ir gabenimo keliais personalo mokymų. Kyla didelis pavojus, kad ateityje įvyks didelsu pavojingų krovinių gabenimu susijusi nelaimė. Tuomet atsakingi bus tie, kurie priėmsprendimus.
<P>
Vis dėlto Parlamentas galėtų balsuoti už paprastas ir veiksmingas priemones tokias, kaip pavojingiems krovininiams paskirti sunkvežimių stovėjimo aikšteles, įvardytas Seveso vietomis, ir pagalbos skubumo nustatymo vietas geležinkelių tranzito zonose; įvesti visų pavojingų krovinių atsekamumo realiu laiku geografinės vietovės nustatymo sistema įsipareigojimą, siekiant užtikrinti, kad nesuderinami produktai nebūtų laikomi kartu; ir teikti mokymus apie būtinas saugos priemones susijusiam personalui. Tačiau daugelio žmonių nuomone, tai nereikalingos išlaidos. Na, galite apsimetinėti, tačiau nesitikėkite mūsų palaikymo!
<SPEAKER ID="183" NAME="Luca Romagnoli">
ITS frakcijos vardu. - (IT) Pone pirmininke, ponios ir ponai, B. Liberadzkio pranešimas puikus, o dėl jo parengto gerai argumentuoto direktyvos dėl pavojingų krovinių vežimo vidaus keliais pasiūlymo nereikės daug diskutuoti. Komitete balsavau už jį ir patvirtinu savo balsavimą čia, tikiu, kad daug kolegų iš ITS frakcijos paseks mano pavyzdžiu.
<P>
Kuo labiau intensyvėja vidaus prekyba tokia, kaip prekyba tarp Sąjungos valstybių narių, tuo naudingiau, mano manymu, kad sąlygos, kuriomis ši prekyba vyksta, būtų suderintos, ypač saugos srityje, taip pat ir kontrolės ir kitų administracinių procedūrų atžvilgiu. Būtų neprotinga kritikuoti ar, dar blogiau, atmesti tokį techninį tekstą, dėl kurio buvo išsamiai ir informatyviai konsultuotasi su daugybe specialistų iš valstybių narių.
<P>
Taip pat norėčiau pasinaudodama proga dar kartą padėkoti B. Liberadzki ir pavojingų krovinių komitetui už darbą, turėdama galvoje, kad šis darbas vyko laikantis galiojančių tarptautinių susitarimų šioje srityje.
<P>
Baigsiu, pasakydama, kad pakeitimai ar bent jau daugelis pateiktų pakeitimų, mano manymu, turėtų būti priimti, ypač 14 konstatuojamosios dalies pakeitimas 2, su pastabomis dėl akivaizdaus neįtraukimo ir todėl lengvatų suteikimo toms valstybėms, kurios kol kas neturi geležinkelių sistemos, susiję pakeitimai ir, sakau nuoširdžiai, ketinu palaikyti pakeitimą 45.
<SPEAKER ID="184" NAME="Jörg Leichtfried" AFFILIATION="PSE">
(DE) Pone pirmininke, pone pirmininko pavaduotojau, ponios ir ponai, pirmiausia norėčiau pasinaudodamas proga pasveikinti gerą mano draugą, pranešėją Bogusław Liberadzki, parengus tikrai subalansuotą ir gerą pranešimą. Kaip R. Sommer jau sakė, ES kasmet nugabenama 110 mlrd. tonų kilometrui pavojingų krovinių. Kaip J. Henin, aš norėčiau, kad nors dalis šių krovinių būtų saugomi sandėliuose. Deja, tai neįmanoma, todėl mums taip pat reikia išnagrinėti ir į šį klausimą.
<P>
Pirmas svarbus šiame pranešime išdėstytas klausimas - esamų taisyklių dėl cisternų ir transporto priemonių saugos reikalavimų atnaujinimas ir sujungimas. Antras svarbus klausimas - reikalavimų taikymo srities išplėtimas nuo gabenimo keliais ir geležinkeliais iki gabenimo vidaus vandens keliais. Jei panagrinėtume pastarųjų metų gabenimo tendencijas, paaiškėtų, kad vidaus vandens keliai tampa vis svarbesni. Sutinku su E. Lichtenberger nuomone, kad, žinoma, nelaimės upėse yra ypač pavojingos.
<P>
Šios priemonės, kalbu kaip tranzitinėje šalyje gyvenantis žmogus, taip pat gali paskatinti pereiti prie geležinkelių. Tai, be abejo, būtų labai gerai. Suprantama, kad Austrijoje džiaugiamės šiuo pranešimu, ypač dėl to, kad Austrija dėl jos geografinės padėties gabenimo rinkos dalyviams kelia labai aukštus saugos reikalavimus. Taip pat be galo džiugu, kad ateityje kiekviena valstybnartaip pat turės teisę savo teritorijoje reguliuoti arba uždrausti pavojingų krovinių vežimą vidaus keliais. Mano manymu, tai ypač apima specialių nuostatų dėl aplinkos apsaugos įvedimą ir galimybę uždrausti arba apriboti tam tikrų pavojingų krovinių gabenimą.
<P>
Jei bus patvirtintas pranešėjo siūlomas pranešimo tekstas, jis bus labai geras, o mes visi būsime patenkinti jo rezultatais.
<SPEAKER ID="185" NAME="Nathalie Griesbeck" AFFILIATION="ALDE">
(FR) Pone pirmininke, Komisijos nary, ponios ir ponai, taip pat norėčiau padėkoti pranešėjui už darbą, kuriam jis vadovavo, susijusį su labai techniniais dalykais pavojingų krovinių gabenimo srityje, kurie sudaro beveik 10 % visų Europoje gabenamų krovinių. Žinoma, sveikintina tai, kad pranešėjas ne tik išaiškino su viešąja sauga susijusias taisykles, bet ir išplėtjų taikymo sritį iki krovinių gabenimo vidaus vandens keliais, nes daugelis mūsų manome, jog būtent šį gabenimo būdą reikia vystyti visoje Europoje kaip gabenimo keliais alternatyvą. Ji taip pat žadina didelius Europos piliečių lūkesčius.
<P>
Šis pranešimas ne tik žingsnelis teisės aktų supaprastinimo link, turint omenyje tiek siuntėjams, tiek gavėjams taikomas administracines procedūras, bet ir lemiamas žingsnis su pavojingų krovinių sauga susijusio personalo mokymų srityje. Nors tikimės smulkiau išdėstyti savo poziciją dėl tam tikrų pakeitimuose iškeltų klausimų, be jokios abejonės, šis pranešimas - tai poslinkis, ypač aiškumo atžvilgiu, ir saugos srityje.
<SPEAKER ID="186" NAME="Alyn Smith" AFFILIATION="Verts/ALE">
Pone pirmininke, visa širdimi noriu pakartoti frakcijos kolegės E. Lichtenberger komentarus. Mes pritariame šiam paketui, kaip žingsniui teisinga linkme, nors dėl kai kurių dalykų abejojame. Savo pakeitimais siekiame sustiprinti paketą, ypač dėl apmokymo, kaip susitvarkyti nelaimingų atsitikimų atveju ir su žmonių teise žinoti, kas transportuojama.
<P>
Aš, asmeniškai, norėčiau dar toliau šia linkme eiti. Į tą pačią sistemą norėčiau įtraukti karines ir branduolines medžiagas civilinėms reikmėms. Deja, Škotija, yra karinių branduolinių įrenginių ir civilinių branduolinių aikštelių šeimininkir joje šios medžiagos nuolat transportuojamos. Laikraštis "Sunday Herald" neseniai atskleidė, kad per paskutinius septynerius metus Škotijoje buvo 67 su branduoliniu saugumu susiję įvykiai. Taigi, tikrai yra kur tobulėti ir tikiu, kad ES gali veikti tose srityse, kuriose nepavyksta JK vyriausybei. Tačiau kol kas džiaugiuosi bet kokiais žingsniais šia linkme, kad žmonėms suteikiama daugiau teisių žinoti su kuo naudojasi bendrais Europos sausumos ir vandens keliais ir kad jie yra saugūs. Šis pranešimas padeda tai padaryti, todėl palaikome jį.
<SPEAKER ID="187" NAME="Silvia-Adriana Ţicău" AFFILIATION="PSE">
(RO) Pone pirmininke, Komisijos nary, gerbiamieji Europos Parlamento nariai, nuo 1995 m. iki 2004 m. krovinių gabenimas padidėjo 2 %, numatoma, kad iki 2020 m. jis padidės 50 %. 58 % krovinių gabenami keliais, 25 % - geležinkeliais ir 17 % - tinkamais laivybai vidaus vandens keliais. Pavojingi kroviniai sudaro 8 % visų gabenamų krovinių. Ši gabenimo rūšis kelią grėsmę regionams, per kuriuos tokie kroviniai gabenami, todėl Europos Sąjunga privalo imtis reikiamų priemonių, kad šis gabenimo tipas būtų saugesnis.
<P>
Dabartiniai Europos Sąjungos teisės aktai reglamentuoja tik pavojingų krovinių gabenimą keliais ir geležinkeliais, tačiau gabenimą jūra reglamentuoja tik tarptautinės konvencijos, kuriose dalyvauja valstybės narės. Rumunijai ir Bulgarijai įstojus į ES, beveik visas Dunojus tapo laivybai tinkamu vidaus vandens keliu. Dunojus teka per septynias Europos sostines ir netoli daugybės susitelkusių miestų, todėl pavojingų krovinių gabenimo Dunojumi sauga yra nepaprastai svarbi.
<P>
Būtina, kad priemones dėl pavojingų krovinių gabenimo papildytų priemonės dėl gelbėjimo tarnybų įsikišimo su tokiu gabenimu susijusių nelaimių atvejais. Aukų skaičius milžiniškas, net tarp tų, kurie turi įsikišti nelaimės atveju.
<P>
Be to, pavojingų krovinių gabenimas turi būti vykdomas ne tokiu apkrautu metu ir ne tokiais perpildytais maršrutais, kad susijusi rizika būtų sumažinta iki minimumo. Manau, kad siekiant užtikrinti pavojingų krovinių gabenimo saugą, šiai direktyvai įgyvendinti reikalingas kaip galima trumpesnis pereinamasis laikotarpis.
<SPEAKER ID="188" NAME="Jacques Barrot">
Komisijos pirmininko pavaduotojas. - (FR) Pone pirmininke, ponios ir ponai, pirmiausia norėčiau dar kartą padėkoti B. Liberadzkiui bei Transporto ir turizmo komitetui už puikų pranešimą, kuris, kaip ir jūs labai tikiuosi, leis mums patvirtinti pasiūlymą iš karto per pirmąjį svarstymą. Tiesą sakant, mūsų noras jį patvirtinti jau per pirmąjį svarstymą toks didelis, kad esame pasirengę sutikti su pakeitimais, susijusiais su susitarimu tarp institucijų, dėl kurio vyko derybos. Vis dėlto nemanome, kad per pirmąjį svarstymą turėtų būti patvirtinti pakeitimai, kurie šį susitarimą statytų į pavojų.
<P>
Iš esmės visi pabrėžė, jog pranešimas padės supaprastinti teisės aktus ir taip palengvins jų taikymą bei išplės jų taikymo sritį iki vidaus vandens kelių. Sutinku su Parlamento nuomone, kad vidaus vandens kelių tinklai turėtų būti plėtojami. Jie galėtų padėti Europai įgyvendinti perėjimą prie kitos gabenimo rūšies, kurio visi trokštame. Būtent tai siekiau paaiškinti.
<P>
Dar kartą dėkoju Parlamentui ir pranešėjui už puikų darbą rengiant šį specialistų žiniomis grindžiamą pranešimą. Manau, nesuklysiu pasakydamas, kad dėl šio pranešimo vykusios konsultacijos buvo pavyzdinės.
<SPEAKER ID="189" NAME="Pirmininkas">
. - Diskusija baigta.
<P>
Balsavimas vyks rytoj.
<P>
Rašytiniai pareiškimai (142 straipsnis)
<SPEAKER ID="190" NAME="Christine De Veyrac" AFFILIATION="PPE-DE">
raštu - (FR) Nuolatinis pavojingų krovinių gabenimo sektoriaus augimas iškėlporeikį priimti Europos teisės aktus, kuriais būtų supaprastintos ir suderintos tokių krovinių gabenimui taikomos taisyklės.
<P>
Mūsų pareiga - užtikrinti viešąją saugą, ji galioja ir pavojingų krovinių gabenimo srityje. Todėl man atrodo svarbu, kad valstybės narės galėtų, jei būtina, laikydamosi proporcingumo ir skaidrumo principų, reikalauti, kad būtų naudojami privalomieji maršrutai. Joms taip pat privaloma suteikti teisę reikalauti, kad vežėjai naudotų tam tikrą gabenimo būdą, jei, jų manymu, taip jų piliečiai bus saugesni.

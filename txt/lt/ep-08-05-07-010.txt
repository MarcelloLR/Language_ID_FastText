<CHAPTER ID="010">
Darbų programa
<SPEAKER ID="015" NAME="Pirmininkas">
Atsižvelgiant į tai, kad, deja, klausimas žodžiu Tarybai dėl rengiančių katalogus įmonių, kurios klaidina, gali būti svarstomas tik po 20 val., o Taryba tokiu metu atvykti negali - čia nėra parašyta, bet aš priduriu - prašyta nukelti klausimą žodžiu į kitą šios sesijos posėdį.
<SPEAKER ID="016" NAME="Hannes Swoboda">
PSE frakcijos vardu. - (DE) Pone Pirmininke, mums nelieka nieko kito, tik sutikti. Tačiau jūs pareiškėte, kad Taryba "negali" dalyvauti. Aš abejoju, kad jai dalyvauti būtų neįmanoma. Nenoriu nieko sakyti prieš pirmininkaujančią Slovėniją, nes ji visada buvo linkusi padėti. Kaip jau esu sakęs keletą kartų anksčiau, politinis gyvenimas vyksta ne pagal Tarybos darbo laiką, todėl sudarant darbotvarkę turi būti užtikrinta galimybnurodyti Tarybai, kad reikia tam tikro lankstumo, tam, kad iškilus naujiems klausimams, juos būtų galima aptarti su Taryba. Toks būtų mano prašymas.
<P>
Antra, pone Pirmininke, paprašyčiau įtraukti tai į kito posėdžio darbotvarkę, nes skubus klausimas. Tokiu atveju mes galime pritarti.
<SPEAKER ID="017" NAME="Simon Busuttil">
PPE-DE frakcijos vardu. - Pone Pirmininke, aš norėčiau visiškai pritarti ankstesniajam kalbėtojui dėl šio klausimo žodžiu svarbos. Esu labai nusivylęs, kad Taryba nedalyvaus aptarime.
<P>
Tai klausimas, kuris paliečia tūkstančius - jei ne šimtus tūkstančių - visos Europos įmonių, nes jos buvo suklaidintos, faktiškai iš jų buvo išvilioti pinigai. Taigi labai gaila, kad Taryba nedalyvaus. Manau, kad Taryba turėtų rodyti daugiau dėmesio įmonėms, ypač smulkioms, ir daugiau dėmesio šiems rūmams.
<SPEAKER ID="018" NAME="Pirmininkas">
Aš suprantu, ką norite pasakyti. Pirmininkaujanti valstybnarSlovėnija visada buvo labai linkusi padėti, bet, deja, padėtis šiandien yra tokia, todėl jūs turite teisę reikšti nepasitenkinimą.
<P>
Taigi sutariame, kad spręsime šį klausimą kitame posėdyje.
<P>
(Buvo patvirtinta darbų programa su atitinkamais pakeitimais)

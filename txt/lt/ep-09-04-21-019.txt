<CHAPTER ID="019">
2007 m. biudžeto įvykdymo patvirtinimai (diskusijos) 
<SPEAKER ID="137" NAME="Pirmininkas">
Kitas klausimas - bendra diskusija dėl šių pranešimų:
<P>
, pateikto Jeano-Pierro Audy Biudžeto kontrolės komiteto vardu dėl 2007 finansinių metų Europos Sąjungos bendrojo biudžeto įvykdymo patvirtinimo (SEC(2008)2359 - C6-0415/2008 -,
<P>
, pateikto Bogusławo Liberadzkio, Biudžeto kontrolės komiteto vardu dėl septintojo, aštuntojo ir devintojo Europos plėtros fondų 2007 finansinių metų biudžeto įvykdymo patvirtinimo - C6-0296/2008 -,
<P>
, pateikto Paulo Casacos, Biudžeto kontrolės komiteto vardu dėl 2007 finansinių metų Europos Sąjungos bendrojo biudžeto įvykdymo patvirtinimo, I skirsnis: Europos Parlamentas (C6-0416/2008 -,
<P>
, pateikto Søreno Bo Søndergaardo, Biudžeto kontrolės komiteto vardu dėl 2007 finansinių metų Europos Sąjungos bendrojo biudžeto įvykdymo patvirtinimo, IV skirsnis: Teisingumo Teismas (C6-0418/2008 -,
<P>
, pateikto Søreno Bo Søndergaardo, Biudžeto kontrolės komiteto vardu dėl 2007 finansinių metų Europos Sąjungos bendrojo biudžeto įvykdymo patvirtinimo, V skirsnis: Audito Rūmai (C6-0419/2008 -,
<P>
, pateikto Søreno Bo Søndergaardo, Biudžeto kontrolės komiteto vardu dėl Europos Sąjungos 2007 finansinių metų bendrojo biudžeto įvykdymo patvirtinimo, VI skirsnis: Europos ekonomikos ir socialinių reikalų komitetas (C6-0420/2008 -,
<P>
, pateikto Søreno Bo Søndergaardo, Biudžeto kontrolės komiteto vardu dėl 2007 finansinių metų Europos Sąjungos bendrojo biudžeto įvykdymo patvirtinimo, VII skirsnis: Regionų komitetas (C6-0421/2008 -,
<P>
, pateikto Søreno Bo Søndergaardo, Biudžeto kontrolės komiteto vardu dėl 2007 finansinių metų Europos Sąjungos bendrojo biudžeto įvykdymo patvirtinimo, VIII skirsnis: Europos ombudsmenas (C6-0423/2008 -,
<P>
, pateikto Søreno Bo Søndergaardo, Biudžeto kontrolės komiteto vardu dėl 2007 finansinių metų Europos Sąjungos bendrojo biudžeto įvykdymo patvirtinimo, IX skirsnis: Europos duomenų apsaugos priežiūros pareigūnas (C6-0424/2008 -,
<P>
, pateikto Christoferio Fjellnerio, Biudžeto kontrolės komiteto vardu dėl Europos mokymo fondo 2007 finansinių metų biudžeto įvykdymo patvirtinimo (C6-0437/2008 -,
<P>
, pateikto Christoferio Fjellnerio, Biudžeto kontrolės komiteto vardu dėl Europos tinklų ir informacijos apsaugos agentūros 2007 finansinių metų biudžeto įvykdymo patvirtinimo (C6-0442/2008 -,
<P>
, pateikto Christoferio Fjellnerio, Biudžeto kontrolės komiteto vardu dėl Europos policijos koledžo 2007 finansinių metų biudžeto įvykdymo patvirtinimo (C6-0444/2008 -,
<P>
, pateikto Christoferio Fjellnerio, Biudžeto kontrolės komiteto vardu dėl Europos teisinio bendradarbiavimo institucijos (Eurojust) 2007 finansinių metų biudžeto įvykdymo patvirtinimo (C6-0436/2008 -,
<P>
, pateikto Christoferio Fjellnerio, Biudžeto kontrolės komiteto vardu dėl Europos vaistų agentūros 2007 finansinių metų biudžeto įvykdymo patvirtinimo (C6-0435/2008 -,
<P>
, pateikto Christoferio Fjellnerio, Biudžeto kontrolės komiteto vardu dėl Europos aviacijos saugos agentūros 2007 finansinių metų biudžeto įvykdymo patvirtinimo (C6-0439/2008 -,
<P>
, pateikto Christoferio Fjellnerio, Biudžeto kontrolės komiteto vardu dėl Europos GNSS priežiūros institucijos 2007 finansinių metų biudžeto įvykdymo patvirtinimo (C6-0446/2008 -,
<P>
, pateikto Christoferio Fjellnerio, Biudžeto kontrolės komiteto vardu dėl Europos geležinkelių agentūros 2007 finansinių metų biudžeto įvykdymo patvirtinimo (C6-0443/2008 -,
<P>
, pateikto Christoferio Fjellnerio, Biudžeto kontrolės komiteto vardu dėl Europos operatyvaus bendradarbiavimo prie Europos Sąjungos valstybių narių išorės sienų valdymo agentūros 2007 finansinių metų biudžeto įvykdymo patvirtinimo (C6-0445/2008 -,
<P>
, pateikto Christoferio Fjellnerio, Biudžeto kontrolės komiteto vardu dėl Europos jūrų saugumo agentūros 2007 finansinių metų biudžeto įvykdymo patvirtinimo (C6-0438/2008 -,
<P>
, pateikto Christoferio Fjellnerio, Biudžeto kontrolės komiteto vardu dėl Europos rekonstrukcijos agentūros 2007 finansinių metų biudžeto įvykdymo patvirtinimo (C6-0429/2008 -,
<P>
, pateikto Christoferio Fjellnerio, Biudžeto kontrolės komiteto vardu dėl Europos ligų prevencijos ir kontrolės centro 2007 finansinių metų biudžeto įvykdymo patvirtinimo (C6-0441/2008 -,
<P>
, pateikto Christoferio Fjellnerio, Biudžeto kontrolės komiteto vardu, ėl Europos aplinkos agentūros 2007 finansinių metų biudžeto įvykdymo patvirtinimo (C6-0432/2008 -,
<P>
, pateikto Christoferio Fjellnerio, Biudžeto kontrolės komiteto vardu dėl Europos maisto saugos tarnybos 2007 finansinių metų biudžeto įvykdymo patvirtinimo (C6-0440/2008 -,
<P>
, pateikto Christoferio Fjellnerio, Biudžeto kontrolės komiteto vardu, dėl Europos gyvenimo ir darbo sąlygų gerinimo fondo 2007 finansinių metų biudžeto įvykdymo patvirtinimo (C6-0428/2008 -,
<P>
, pateikto Christoferio Fjellnerio, Biudžeto kontrolės komiteto vardu dėl Europos darbuotojų saugos ir sveikatos agentūros 2007 finansinių metų biudžeto įvykdymo patvirtinimo (C6-0433/2008 -,
<P>
, pateikto Christoferio Fjellnerio, Biudžeto kontrolės komiteto vardu dėl Europos narkotikų ir narkomanijos stebėsenos centro 2007 finansinių metų biudžeto įvykdymo patvirtinimo (C6-0431/2008 -,
<P>
, pateikto Christoferio Fjellnerio, Biudžeto kontrolės komiteto vardu dėl Europos Sąjungos pagrindinių teisių agentūros 2007 finansinių metų biudžeto įvykdymo patvirtinimo (C6-0430/2008 -,
<P>
, pateikto Christoferio Fjellnerio, Biudžeto kontrolės komiteto vardu dėl Europos profesinio mokymo plėtros centro 2007 finansinių metų biudžeto įvykdymo patvirtinimo (C6-0427/2008 -,
<P>
, pateikto Christoferio Fjellnerio, Biudžeto kontrolės komiteto vardu dėl Europos Sąjungos įstaigų vertimo centro 2007 finansinių metų biudžeto įvykdymo patvirtinimo (C6-0434/2008 -,
<P>
, pateikto Christoferio Fjellnerio Biudžeto kontrolės komiteto vardu dėl Bendrijos žuvininkystės kontrolės agentūros 2007 finansinių metų biudžeto įvykdymo patvirtinimo (C6-0447/2008 -, ir
<P>
, pateikto Christoferio Fjellnerio, Biudžeto kontrolės komiteto vardu dėl Europos agentūrų finansų valdymo ir kontrolės.
<SPEAKER ID="138" NAME="Jean-Pierre Audy" LANGUAGE="FR">
Gerb. pirmininke, Siimai Kallasai, ponios ir ponai, pirmiausia norėčiau padėkoti jums, Siimai Kallasai ir jūsų kolegoms iš Komisijos už dėmesį, kurį jūs skyrėte Parlamento darbui dėl Europos Komisijos ir jos vykdomųjų agentūrų biudžeto įvykdymo patvirtinimo 2007 m. Taip pat norėčiau padėkoti administruojančioms tarnyboms.
<P>
Taip pat norėčiau atiduoti duoklę Europos Audito Rūmams, vadovaujamiems pirmininko Vítoro Caldeiros. Jų ištekliai atsižvelgiant į jiems keliamų užduočių mastą buvo riboti.
<P>
Norėčiau keletu žodžių apibūdinti sąlygas, kuriomis vyksta šio biudžeto įvykdymo patvirtinimas. 2007 m. buvo pirmieji naujosios daugiametės 2007-2013 m. finansinės perspektyvos metai, kada buvo pradėta įgyvendinti daug naujų taisyklių. 2007 m. taip pat buvo paskutinieji metai, kai biudžeto įvykdymo patvirtinimą vykddabartinKomisija, kuri savo kadencijos pradžioje žadėjo - prisiminkite, Komisijos nary, tai buvo Komisijos pirmininkas - gauti teigiamą Europos Audito Rūmų patikinimo pareiškimą.
<P>
Tačiau jau 14 metų Audito Rūmai skelbia neigiamą sąskaitų patikimumo ir atliktų operacijų teisėtumo bei tvarkingumo pareiškimą daugumai išlaidų sričių, pripažindami, kad jose yra vienokių ar kitokių klaidų, net jei - kas yra malonu - administravimo išlaidoms ir konsoliduotoms sąskaitoms patikinimo pareiškimas visuomet buvo teigiamas.
<P>
2007 m. buvo paskutinieji biudžeto įvykdymo patvirtinimo metai prieš Europos Parlamento rinkimus. Šiomis sąlygomis ir šalia daugelio abejonių, kurios reiškiamos rezoliucijos projekte dėl Bendrijos lėšų valdymo savo pranešimu siekiau analizuoti biudžeto įvykdymo patvirtinimo procedūrą ir pateikti savo įnašą į šį sudėtingą procesą tam, kad pagaliau būtų gautas teigiamas patikinimo pareiškimas, atsižvelgiant į galimybes. Todėl man labai norėtųsi sužinoti, kokios pozicijos laikosi politinės frakcijos ir mano kolegos nariai, kalbėsiantys šiuo klausimu.
<P>
Dabar, kai darbas šiuo klausimu baigtas, mano mintys prieštaringos: viena vertus aš tvirtai tikiu, kad padėtis gerėja, tačiau nepakankamai ir pernelyg lėtai, ir, kita vertus, kad būtų nepagrįsta likti padėtyje, kai 14 metų Europos Audito Rūmai nepateikia teigiamo patikinimo pareiškimo, tačiau nepaisant to Europos Parlamentas niekuomet neprieštarauja biudžeto įvykdymo patvirtinimui.
<P>
Atėjo laikas europiečiams liautis galvojus, kad Parlamentas nevykdo tinkamos stebėsenos. Todėl siūlau, atsižvelgdamas į padėties rimtumą, nedelsiant surengti tarpinstitucinę konferenciją. Pastarojoje turėtų dalyvauti visi, kuriems tenka vienoks ar kitoks Bendrijos lėšų valdymo ir stebėsenos vaidmuo, ir pradėti išsamias diskusijas, įgalinančias mus parengti reformas, būtinas tam, kad būtų galima kiek įmanoma greičiau gauti teigiamą patikinimo pareiškimą. Norėčiau sužinoti priežastis, dėl kurių politinės frakcijos prieštarautų šioms diskusijoms.
<P>
Ypatingą dėmesį reikėtų skirti valstybių narių, kurios valdo apytiksliai 80 proc. Sąjungos biudžeto, vaidmeniui. Iš tikrųjų šis pasidalijęs valdymas ir sudaro daugiausia sunkumų. Kalbėdamas šiuo klausimu, matau tuščias Tarybos vietas; epizodinį Tarybos politinį dalyvavimą galima būtų paaiškinti dabartiniais Čekijos politiniais sunkumais, nebent laikysime šį nebuvimą ir tylą abejingumu arba dar blogiau - ignoravimu.
<P>
Dėl pranešimo dėl pasidalijamojo valstybių narių valdymo norėčiau pabrėžti ne tik valstybių narių valdymo deklaracijų, bet ir metinių santraukų vaidmenį, kur daug aspektų padėtų mums siekiant teigiamo patikinimo pareiškimo.
<P>
Be to, vadovaudamasis Sutarties 248 straipsniu, siūlau, kad būtų sustiprintas bendradarbiavimas tarp valstybių narių audito institucijų ir Europos Audito Rūmų, stiprinant struktūrinių veiksmų pasidalijamojo valdymo kontrolę.
<P>
Siūlau, kad svarstytume galimybę leisti valstybių narių audito institucijoms, kurios veikia, kaip nepriklausomi išorės auditoriai, vadovaujantis atitinkamais tarptautiniais audito standartais, išduoti nacionalinius Bendrijos lėšų valdymo audito sertifikatus. Šie sertifikatai būtų išduoti valstybių narių vyriausybėms tam, kad biudžeto įvykdymo patvirtinimo procedūros metu būtų pateikti, laikantis atitinkamos tarpinstitucinės procedūros, kurią dar reikia nustatyti.
<P>
Taip pat, gerb. pirmininke, stebiuosi dėl to, kad metinės konsoliduotos finansinės sąskaitos parodgrynąjį turtą, siekiantį 58 mlrd. EUR, ir siūlau svarstyti galimybę įsteigti pensijų fondą, perkeliant į išorę 33,5 mlrd. EUR įsipareigojimų darbuotojams.
<P>
Baigdamas pasakysiu, kad atėjo laikas reformuoti mūsų sistemą, ir nuoširdžiai manau, kad ši reforma turėtų būti pagrįsta giliu ir nuoširdžiu dialogu tarp visų, dalyvaujančių biudžeto darbe.
<SPEAKER ID="139" NAME="Bogusław Liberadzki">
pranešėjas. - (PL) Gerb. pirmininke, Komisijos nary, kalbame apie Europos plėtros fondo lėšas Afrikos, Karibų jūros ir Ramiojo vandenyno šalims. Mūsų požiūriu šios šalys nėra standartiniai regionai, jos nėra įprastinės šalys ir joms būdingi sunkumai taip pat nėra įprasti. 2007 m. vykdant fondo veiklą, mokėjimai ir įsipareigojimai padidėjo, o tai reiškia ir didesnį panaudojimo efektyvumą. Tai neabejotinai teigiamas dalykas, ir nuo to norėčiau pradėti.
<P>
Fondą sudaro dvi dalys: dalis, valdoma Europos Komisijos ir dalis, už kurią atsakingas Europos investicijų bankas. Europos Komisijos valdoma dalis yra dalis, apie kurią mes kalbame šioje diskusijoje dėl biudžeto įvykdymo patvirtinimo, tuo tarpu dalis, už kurią atsakingas EIB, šiuo metu neįtraukta į biudžeto įvykdymo patvirtinimo procedūrą, ir aš grįšiu prie šio klausimo vėliau.
<P>
Mūsų diskusijos remiasi Europos Audito rūmų pozicija. Audito Rūmai teigia, kad pelno ir įsipareigojimų operacijos 2007 m. iš esmės yra teisėtos ir tvarkingos, tačiau atkreipia dėmesį į didelę pasitikėjimo riziką biudžetinės paramos srityje, atsirandančią dėl to, kad Komisija "dinamiškai interpretuoja" tinkamumo finansuoti kriterijus. Vis dėlto auditas nustatreikšmingą klaidų lygį ir - kaip mes visi dėl to sutariame - dėl to reikėtų skubiai tobulinti priežiūrą ir kontrolę. Šių galimybių esama, ir mūsų požiūris taip pat yra panašus.
<P>
Auditui pasirinktos šešios valstybės ir 250 ūkinių operacijų. Prieita labai svarbios išvados - kad Komisija vis dar negali pateikti išsamių apskaitos duomenų. Džiaugiamės tuo, kad nuo 2009 m. vasario mėn. pradės veikti nauja sistema. Manau, Komisijos narys tai patvirtins.
<P>
Kitas labai svarbus klausimas - skirtumas tarp žodžių ir darbų rengiant susitarimus. Pasirengimo ir pasirašymo eiga dažnai yra labai dviprasmiška. Komisija privalo ją patikslinti, ypač todėl, kad AKR šalys taip pat laikosi labai skirtingo požiūrio. Labai svarbus klausimas mūsų, kaip Europos Parlamento, požiūriu yra tai, kad tvarkingumo įvertinimas turėtų būti atliekamas ne po, bet iš anksto priežiūros ir kontrolės forma siekiant išvengti netvarkingų sąskaitų. Netvarkingų sąskaitų būtų galima išvengti vykdant lėšų paskirstymo naudingumo įvertinimą. Taip būtų ne tik įrodomas sąskaitų tvarkingumas, bet ir parodoma, kokiu laipsniu pasiekta tikslo, ir todėl turėtume atkreipti dėmesį į bendradarbiavimo su valstybių narių parlamentais poreikį, nes jie dažniausiai yra įsigilinę į šį klausimą. Tai - bendradarbiavimo su valdžios institucijomis ir vyriausybėmis ir su pilietine visuomene klausimas.
<P>
Kitas aspektas, kurį aš manau esant ypač svarbų, yra lėšų, kurias valdo EIB, stebėsena. EIB ir toliau lieka mūsų nekontroliuojama institucija. Pranešime aiškiai pabrėžiama, kad Europos investicijų bankui buvo skirta 2,2 mlrd EUR. Tai buvo visuomenės lėšos, gautos ne iš finansų rinkų. EIB galėtų būti laikoma pačia nedemokratiškiausia institucija, disponuojančia visuomenės lėšomis.
<P>
Baigdamas norėčiau padėkoti Komisijos nariui Siimui Kallasui už bendradarbiavimą šią kadenciją. Norėčiau paprašyti Jaceko Łuckiewicziaus priimti mūsų padėką Audito Rūmų vardu. Dėkoju kolegoms iš Vystymosi komiteto ir Biudžeto kontrolės komiteto, kuriam veiksmingai vadovavo Herbert Bösch.
<SPEAKER ID="140" NAME="Paulo Casaca" LANGUAGE="PT">
Gerb. pirmininke, Siimai Kallasai, Herbertai Böschai, ponios ir ponai, baigiame didžiausią kada nors buvusią Europos Parlamento reformą. Šia reforma numatoma sukurti statutus EP nariams ir jų padėjėjams ir baigti nepriimtiną atlyginimų diskriminavimą tarp EP narių ir neskaidrią sistemą kelionpinigiams bei diskriminacinę pensijų sistemą.
<P>
Kaip pranešėjas, rengęs pranešimą dėl Parlamento biudžeto įvykdymo patvirtinimo, Biudžeto kontrolės komiteto narys 10 metų ir Socialistų frakcijos Europos Parlamente pirmininkas, aš labai didžiuojuosi tuo, ko mums pavyko pasiekti ir manau, kad nebūtų per daug, jei visuomenįvertintų šiuos pokyčius, kurie jai reikalingi ir kurių ji norėjo.
<P>
Atsižvelgiant į tai, šiandien aš, kaip ir visuomet, visiškai pritariu absoliučiam skaidrumui panaudojant visuomenės lėšas. Visiškai sutinku su Europos ombudsmeno nuomone šiuo klausimu. Šiandien, kaip ir visuomet, prieštarauju tam, kad visuomenės lėšos būtų naudojamos sprendžiant klausimus, kurie iš tikrųjų susiję su asmenine rizika. Šiandien, kaip visuomet, prieštarauju savanoriškiems pensijų fondams, kurie neatsižvelgia į darbo užmokesčio skirtumus, ir diskriminuoja pensijų fondų dalyvius.
<P>
Manau esant visiškai nepriimtinus klaidingus apibendrinimus, pvz.,, tvirtinimus, kad visi EP nariai turi teisę į dvi pensijas.
<P>
Kaip šio pranešimo autorius norėčiau pabrėžti, kad, po 10 metų darbo EP ir šiek tiek mažiau laiko Portugalijos parlamente ir Azorų salų regioniniame parlamente, palieku Parlamentą, neturėdamas griežtai apibrėžtos galimybės gauti jokios pensijos: nacionalinės, regioninės ar Europos.
<P>
Šiuo požiūriu privalau pasakyti, kad kiekvienas, kuris galvoja, kad jų atstovų teisių, kurios yra visiems vienodos, apribojimas padeda tobulinti Europą, labai klysta.
<P>
Atvirkščiai, esu visiškai įsitikinęs tuo, kad vienintelis būdas įveikti nepasitikėjimą savo atstovais - sumažinti galimybes nustatyti konkrečias taisykles Parlamento nariams, žinant, kad jie atsakingi už šių taisyklių patvirtinimą. Aš netgi manau, kad vienintelis klausimas, kurį turi spręsti Parlamentas - santykinEP narių vieta Europos administracinėje sistemoje.
<P>
Apgailestaudamas dėl aiškumo trūkumo, kurio būta praeityje tarp visuomeninių pareigų ir asmeninių interesų pensijų sistemoje turėčiau pasidžiaugti tam tikru pripažinimu, kurio susilaukdarbas tų, kurie, ypač mūsų Biudžeto kontrolės komitete, nenuilstamai kovojo dėl Europos biudžeto sąskaitų tikslumo ir skaidrumo.
<P>
Norėčiau iš širdies padėkoti kiekvienam šiame Parlamente ir pareikšti savo norą, kad darbas, kurį atliko mūsų komitetas būtų tęsiamas kitą Parlamento kadenciją su ta pačia energija ir atsidavimu, kaip iki šiol, kuriant griežtesnę ir sąžiningesnę Europą, kurioje būtų daugiau solidarumo.
<P>
Parlamentas, kuris bus renkamas birželio mėn. veiks vadovaudamasis skaidresnėmis ir teisingesnėmis taisyklėmis, ir tuo šiandien galime tik pasidžiaugti.
<SPEAKER ID="141" NAME="Pirmininkas">
Toliau kalbės Christofer Fjellner. Pranešėjas Søren Bo Søndergaard atvyks šiek tiek vėliau, nes vėluoja lėktuvas. Todėl pranešėjas kalbės vėliau.
<SPEAKER ID="142" NAME="Christofer Fjellner" LANGUAGE="SV">
Gerb. pirmininke, man įspūdį paliko tai, kad jūs bent pabandėte išvardyti šias decentralizuotas agentūras. Jų, žinoma, yra labai daug. Drįsčiau tvirtinti, kad biudžeto įvykdymo patvirtinimas ES agentūroms tapo dar svarbesnis todėl, kad išaugo jų skaičius. Biudžetas ir darbuotojų skaičius taip pat padidėjo.
<P>
Agentūrų skaičius išaugo nuo 11 1995 m. iki 27 šiandien. 2007 m. visų agentūrų biudžetas buvo 1 243 500 000 EUR. 1995 m. vienos agentūros biudžeto vidurkis buvo 7 mln. EUR, dabar jis yra daugiau negu 22 mln. EUR. Darbuotojų skaičius taip pat reikšmingai išaugo. 1995 m. kiekvienoje agentūroje vidutiniškai dirbo 38 žmonės. Šiandien šis skaičius yra 155. Mano nuomone, šis padidėjimas pats savaime reikšmingas ir vertas apmąstymų: tai klausimas, ar ši priemontinkama ir ar šio pobūdžio padidėjimas pagrįstas. Jis taip pat kelia mums didesnius reikalavimus svarstant biudžeto įvykdymo patvirtinimą, nes tam reikia skirti daugiau laiko ir energijos.
<P>
Todėl atskiriems pranešimams mes pasirinkome 21 iš šių agentūrų ir taip pat parengėme atskirą horizontalų pranešimą klausimais, bendrais daugumai agentūrų.
<P>
Džiaugiuosi, galėdamas pasakyti, kad dauguma agentūrų iš Audito Rūmų sulaukaiškių patikinimo pareiškimų. Taigi jų valdymas buvo tinkamas. Tuo pat metu dauguma jų - beveik faktiškai visos- metai iš metų vis dar turi sunkumų dėl perteklinių lėšų ir finansinio reglamento ir darbuotojų reglamentų laikymosi. Vertėtų pagalvoti apie tai, kad mes metai iš metų kartojame tą pačią kritiką tais pačiais klausimais, tačiau nuo to niekas nesikeičia. Tai reiškia, kad turėtume daugiau galvoti apie agentūrų atsakomybę ir tai, kaip mes faktiškai jas valdome. Todėl horizontaliame pranešime taip pat pasiūliau fiksuotai mažinti išlaidas, jei agentūros neišnaudoja tam tikros biudžeto dalies arba kai jos negali įdarbinti visų reikalingų darbuotojų. Taip pat siūloma, kad turėtume bendrą paramos tarnybą padėti mažoms agentūroms vykdyti didelių išlaidų reikalaujančias administravimo užduotis. Manau, tai ypač svarbu.
<P>
Šiais metais nusprendėme konkrečiai įvertinti keturias agentūras, kurios sulaukprastų patikinimo pareiškimų iš Audito Rūmų ir kurių sunkumai atrodo didžiausi. Tai - Europos policijos koledžas, Europos GNSS priežiūros institucijos - GNSS paprastai mes vadiname Galileo, Europos geležinkelių agentūra ir Frontex. Džiaugiuosi, galėdamas pasakyti, kad buvo galima suteikti biudžeto įvykdymo patvirtinimą šiai trijulei - Galileo, Europos geležinkelių agentūrai ir Frontex - po to, kai susipažinome su visa informacija, kurią jie mums suteikė.
<P>
Deja, CEPOL, t. y. Europos policijos koledžas pateikdaug informacijos, tačiau toli gražu ne visą. Todėl negalime patvirtinti biudžeto įvykdymo. Tebelieka neišspręstas klausimas dėl ES mokesčių mokėtojų pinigų naudojimo, pvz.,, asmeniniams baldams įsigyti, asmeniniams mobiliojo telefono skambučiams apmokėti ir asmeninėms kelionėms. Paprašėme informacijos apie tai, tačiau visos jos negavome. Todėl komitetas ir aš siūlome atidėti biudžeto įvykdymo patvirtinimą tol, kol CEPOL nepateiks šiuo požiūriu išsamios deklaracijos. Taip pat žinoma, kad Olaf vykdo nuolatinį tyrimą dėl sukčiavimo šioje agentūroje. Tai rimta, ir mes turime parodyti, kad rimtai vertiname ir iki galo tai išnagrinėti. Todėl mes ir atidedame biudžeto įvykdymo patvirtinimą. Tai nėra tai, ką aš daryčiau su malonumu, tačiau manau, kad galime pasielgti tik šitaip. Turime turėti visą informaciją ant stalo prieš suteikdami biudžeto įvykdymo pavirtinimą.
<SPEAKER ID="143" NAME="Siim Kallas">
Komisijos pirmininko pavaduotojas. - Gerb. pirmininke, jau penktą kartą esu prieš jus, jums rengiantis balsuoti dėl Komisijos rezoliucijos dėl Biudžeto įvykdymo patvirtinimo. Ir penktąjį kartą turiu pripažinti, kad - nepaisant nepaneigiamos pažangos vykdant biudžetą - mes vis dar neturime teigiamo patikinimo pareiškimo.
<P>
Jums pateiktos rezoliucijos projekte (58 dalis), pranešėjas...
<P>
(FR) "ragina Komisiją nedelsiant [sans délai] pateikti pasiūlymus dėl to, kaip pasiekti tikslą sulaukti teigiamo patikinimo pareiškimo".
<P>
Todėl aš tai padarysiu "sans délai".
<P>
Nurodysiu jums tris pagrindines priežastis, kodėl mes nesulaukėme teigiamo patikinimo pareiškimo, nors tai buvo tikslas, iškeltas vos pradėjus dirbti dabartinei Komisijai.
<P>
Mes tikriausiai iš pradžių pernelyg pasitikėjome valstybėmis narėmis, kurioms, kaip ir mums, kaip mes manėme, susirūpinimą turėtų kelti neigiamas visuomeninis ir politinis patikinimo pareiškimo poveikis, tuo tarpu faktiškai mūsų raginimas veikti tapo realiai veiksmingas tik tuomet, kai pradėta taikyti politiką "įspėti, spręsti arba stabdyti mokėjimus". Taigi iš pradžių buvo pernelyg pasitikėta paskatomis, o ne prievarta.
<P>
Taip pat mes siekėme evoliucijos, o ne revoliucijos. Atsisakėme radikalesnių sprendimų, pvz.,, dėl supaprastinimo, bandydami pakeisti patikinimo pareiškimo pobūdį.
<P>
Akivaizdu, kad penkerių metų mūsų veiksmų planui neužteko. Kai kurie mūsų veiksmų plano rezultatai jaučiami tik dabar. Kita Komisija pasinaudos mūsų darbo rezultatais, kurių be šio veiksmų plano nebūtų buvę galima pasiekti.
<P>
Tačiau jūsų klausimas yra "kaip ir kada jūs užtikrinsite teigiamą patikinimo pareiškimą?' Pirma, aš turėčiau priminti garbingiesiems nariams, kas yra vadinamasis "neigiamas patikinimo pareiškimas".
<P>
Sutarties 248 straipsnis numato, kad Audito Rūmai pateikia "sąskaitų patikimumo ir pagal jas atliktų operacijų teisėtumo ir tvarkingumo patikinimo pareiškimą". Jis buvo įtrauktas į Mastrichto sutartį paskutiniu momentu be jokių realių diskusijų dėl galimų padarinių. Nuo to laiko šis klausimas visuomet kelia sunkumų.
<P>
Vadinamasis neigiamas patikinimo pareiškimas - Audito Rūmų nuomonės dalis. Juo nurodoma, kad buvo nustatytas reikšmingas klaidų lygis su mokėjimais susijusiose operacijose, nors ir įvairiu lygiu. Audito Rūmai taip pat nurodo, kad mūsų metinės sąskaitos yra patikimos ir pateikia daug teigiamų ir taiklių pastabų apie mūsų finansinį valdymą. Pats patikinimo pareiškimas nėra niekuo ypatingas, palyginti su tuo, kaip bendrai formuluojamos audito nuomonės.
<P>
Tačiau šis sakinys - labai politizuojamas ir dažnai tyčia netinkamai aiškinamas. Todėl turiu pripažinti, kad mane nustebino, kaip sunku įtikinti išrinktuosius politikus ir visuomenę tuo, kad biudžeto valdymas Europos Sąjungoje yra daug geresnis, už apibūdinamą šiuo sakiniu. Turime kažką daryti, kad šis neigiamas politinis Europos lėšų naudojimo vertinimas būtų baigtas.
<P>
Greitai ir garantuotai rezultatų galima pasiekti, jei įsivaizduosime tris variantus:
<P>
1 variantas. Pakeisti Sutartį. Tai, kaip dabar formuluojama Sutartis, turi neigiamą poveikį visuomenės lūkesčiams dėl pagrįsto finansų valdymo - automatiškai ir beveik neišvengiamai - kasmet nuo to laiko, kai įsigaliojo Mastrichto sutartis.
<P>
Tarpvyriausybinėje konferencijoje dėl Lisabonos sutarties, aš klausiau, ar galima pataisyti Sutarties 248 straipsnį. Kartu su Audito Rūmais mes nagrinėjome, ar Audito Rūmų užduotis negalėtų būti realesnė, galbūt apimanti trejų metų ciklą, o ne metinį biudžetą, ir prašant Audito Rūmų atsižvelgti į tai, kad dauguma Komisijos kontrolės sistemų yra daugiametės, ir užtikrina, kad klaidos laikui bėgant ištaisomos. Mes kreipėmės į keletą valstybių narių delegacijų: jos visos tam pritarė, tačiau veiksmų nesiėmė.
<P>
2 variantas. Dabar nurodysiu antrąjį variantą ir radikalų būdą, kaip įgyti teigiamą patikinimo pareiškimą. Pagal galiojančią sutartį turbūt reikėtų liautis skirti lėšas valdymo sistemoms, kurios yra tokios sudėtingos, kad neįmanoma laikytis esamų reikalavimų dėl nedidelio klaidų skaičiaus.
<P>
Jei esama kolektyvinsistema pernelyg sudėtinga, tuomet reikalingas supaprastinimas. "Supaprastinimas" - gražus žodis, kuris visiems patinka. Ūkinių operacijų, kurias reikia patikrinti, yra virš milijono. Ar 480 auditorių, esančių Liuksemburge, nors ir kompetentingų, dirbančių labai sudėtingos teisėkūros sąlygomis 27 valstybėse narėse, turinčiose 23 oficialias kalbas, gali kasmet pateikti pareiškimą dėl visų ūkinių operacijų teisėtumo ir tvarkingumo visose išlaidų srityse?
<P>
Jei norite, kad supaprastinimas turėtų greitą ir veiksmingą poveikį ir sumažintų pasitaikančių klaidų skaičių, mano nuomone kai kuriose srityse reikėtų atsisakyti bendro finansų valdymo. Tai reiškia ūkinių operacijų skaičiaus sumažinimą nuo milijonų iki keleto tūkstančių.
<P>
Struktūriniams fondams tai reikštų aiškų atsakomybės, kuri šiuo metu bendra, nustatymą. Dėl to struktūriniai fondai galėtų tapti biudžeto parama neturtingesniems regionams. Atitinkamas regionas arba valstybnargautų metinę ES biudžeto išmokų dalį, nukreipiamą į valstybės biudžetą, kuri būtų skirta išlaidoms nacionalinėje sistemoje, esant išskirtinei finansų ministro atsakomybei ir audituojama aukščiausių valstybių narių audito institucijų.
<P>
Valstybnargautų metinę išmokų dalį iš ES biudžeto ir būtų atskaitinga savo piliečiams ir kitoms valstybėms narėms, remiantis pasiektais rezultatais. Projektų tinkamumas, viešųjų pirkimų procedūros ir įsisavinimo apimtys nebebūtų Europos problema.
<P>
Esant šiam radikaliam scenarijui, mes prarastume milijonus projektų, kurie yra pernelyg maži ir sudėtingi tam, kad būtų artimai stebimi iš Briuselio. Jokių mažų, kūrybiškų projektų, kurie šiuo metu pajuokiami euroskeptikų spaudoje!
<P>
3 variantas: Jei negalima pakeisti Sutarties arba jos interpretacijos, galbūt galime susitarti, ką reiškia, kad atitinkamos rūšies ūkinoperacija būtų laikoma "OK". Turėtume nustatyti sąnaudų požiūriu realias ir veiksmingas ribas tam, kas laikoma "teisėta ir įprasta".
<P>
Tai diskusija apie toleruotiną riziką. Šiuo metu Audito Rūmai visoms operacijoms taiko vienodą 2 proc. reikšmingumo ribą. Audito Rūmai norėtų geresnės rizikos analizės ir politinio susitarimo dėl toleruotinos rizikos įvairiose biudžeto srityse.
<P>
Tęsiant diskusiją, ant stalo jums padėtas Komisijos komunikatas. Pranešėjas ragina pritarti šiam komunikatui, kaip "solidžiam metodologiniam pagrindui", ir laukia tolesnės analizės, duomenų rinkimo, dialogo ir konkrečių pasiūlymų. Būčiau dėkingas už šią paramą ir siūlau nedelsiant judėti į priekį. Taryba taip pat pasirengusi dalyvauti.
<P>
Užsitikrinusi jūsų bendrą politinę paramą, Komisija norėtų teikti pasiūlymus nustatyti toleruotiną rizikos lygį kiekvienai biudžeto eilutei atskirai. Kiekvienam būsimam išlaidų pasiūlymui jūsų būtų prašoma "toleruoti" tam tikrą nustatytą rizikos lygį, tam, kad - tikėkimės - Audito Rūmai tuo remdamiesi galėtų pakoreguoti reikšmingumo ribas.
<P>
Būtina pradėti jau dabar. Jei lauksime Finansinio reglamento persvarstymo arba net finansinės perspektyvos po 2013 m., tai neturės įtakos kitai biudžeto įvykdymo patvirtinimo procedūrai dar penkerius metus.
<P>
Ponios ir ponai, šiandien jūs esate pasirengę balsuoti dėl to, ar patvirtinti biudžeto įvykdymą 2007 m. - metais, kada, kaip dabar teigia auditoriai, visų biudžeto sričių, išskyrus struktūrinių fondų, mokėjimuose 95 proc. arba daugiau atvejų nenustatyta rimtesnių finansinių klaidų.
<P>
Tai - geriausias kada nors buvęs patikinimo pareiškimas, geresnis negu prieš metus, esant didesniam mokėjimų ir valstybių narių skaičiui - 27 ES valstybėms narėms. Mūsų finansinis valdymas nuolat gerėja ir yra pakankamai geras, kad būtų vertas biudžeto įvykdymo patvirtinimo. Tačiau jis nėra tobulas.
<P>
ES buvo sukurta siekiant užtikrinti taiką ir gerovę. Iki šiol mums to pavyko pasiekti. Akivaizdu, kad žvelgiant į ES institucinę sąrangą gali būti, kad ją kuriant nedalyvavo joks auditorius, todėl ji nėra tobula. Tačiau tobulas auditas - retenybbet kur pasaulyje.
<P>
Dėkoju už jūsų dėmesį ir prašau balsuoti už biudžeto įvykdymo patvirtinimą. Komisija tikrai imsis veiksmų.
<SPEAKER ID="146" NAME="Luca Romagnoli" LANGUAGE="IT">
Gerb. pirmininke, ponios ir ponai, Transporto ir turizmo komitetas džiaugiasi tuo, kad ir toliau labai gerai panaudojami įsipareigojimų ir mokėjimų asignavimai, siekiantys beveik 100 proc., ir ragina valstybes nares užtikrinti, kad iš nacionalinių biudžetų būtų skiriamas reikiamas finansavimas, prilygstantis šiam ES įsipareigojimui.
<P>
Nerimauja dėl to, kad panaudota mažai transporto saugumui ir Galileo priežiūros institucijai skirtų įsipareigojimų asignavimų, ir mokėjimų asignavimų, skirtų vidaus rinkai ir transporto sistemų optimizavimui ir keleivių teisėms.
<P>
104 psl.
<P>
Su pasitenkinimu pažymi, kad didžiausia finansinės paramos tarpvalstybiniams projektams norma padidėjo iki 30 proc., o mažiausia finansavimo riba iki 1,5 mlrd. EUR. Taip pat norėčiau jums priminti, kad buvo pagerinta projektų atrankos vertinimo procedūra ir patobulinta priežiūra, tačiau taip pat apgailestauju, kad nebuvo suderinta darbų aprašymo tvarka ir standartizuota techninir finansinpriežiūra.
<P>
2 dalis
<SPEAKER ID="147" NAME="Jan Andersson" LANGUAGE="SV">
Gerb. pirmininke, užimtumo politika įtraukta į sanglaudos politiką. Šioje srityje vis dar yra klaidų ir trūkumų bei dalykų, dėl kurių abejojame. Apie 27 proc. sanglaudos politikos yra Užimtumo ir socialinių reikalų komiteto kompetencija. Kalbant apie mokėjimus, dauguma jų atsirado tarp 2000 ir 2006 m. Malonu matyti, kad per šį laikotarpį 100 proc. mokėjimų asignavimų buvo panaudota.
<P>
Kartais problema yra ta, kad trūksta netiesioginių išlaidų ir išlaidų personalui įrodymų bei tokių išlaidų pervertinimo. Todėl taip pat palaikome standartiškesnį būdą tai nurodyti, derinant jį su geresniais patikrinimais valstybių narių lygmeniu kitą laikotarpį; jie galėtų sąlygoti šios srities patobulinimus ateityje.
<SPEAKER ID="148" NAME="Péter Olajos" LANGUAGE="HU">
Pasibaigus 2006 m., man buvo suteikta garbparengti Aplinkos, visuomenės sveikatos ir maisto saugos komiteto nuomonę dėl penkių Europos agentūrų, kurios patenka į mūsų jurisdikciją, biudžeto įgyvendinimo 2007 finansiniams metams.
<P>
Manau, kad bendras biudžeto eilutės įgyvendinimo lygis šioje srityje, sudarantis 94,6 proc., yra pakankamai visapusis. Įsipareigojimų asignavimų įgyvendinimo rodiklis LIFE+ programai buvo puikus - 98,87 proc. Tarp kitų iškilių agentūrų buvo Europos aplinkos agentūra, pasiekusi 100 proc. tiek įsipareigojimų, tiek mokėjimų prasme, taip pat Europos ligų prevencijos ir kontrolės centras. Tačiau biudžeto valdymą vis dar reikėtų tobulinti Europos vaistų agentūrai, Europos maisto saugos tarnybai ir Europos cheminių medžiagų agentūrai.
<P>
Pastarosios atveju 2007 m. iš tikrųjų buvo pirmieji jos veiklos metai. Kaip Aplinkos, visuomenės sveikatos ir maisto saugos komiteto nuomonės referentas siūlau suteikti Komisijos agentūroms biudžeto įvykdymo patvirtinimą 2007 m. aplinkos politikos, visuomenės sveikatos ir maisto saugos srityse biudžeto įgyvendinimo atžvilgiu.
<SPEAKER ID="149" NAME="Jan Olbrycht">
Regioninės plėtros komiteto nuomonės referentas. - (PL) Gerb. pirmininke, gerb. Komisijos nary, Regioninės plėtros komitetas nuodugniai išanalizavo Audito Rūmų darbo rezultatus, taip pat aktyviai dalyvavo šiame įžvalgiame darbe, kurį atliko Biudžeto kontrolės komitetas. Šių rezultatų palyginimas su tais, kurie buvo ankstesnio biudžeto įvykdymo patvirtinimo objektu, atskleidžia esminę Komisijos darbo pažangą priežiūros lygio prasme. Tačiau suprantame, kad pirmieji matomi veiksmų plano įvedimo rezultatai pasimatys tik per ateinančius kelerius metus.
<P>
Mūsų komitetui svarbu, kad rezultatai, matomi Audito Rūmų ataskaitoje, nekliudytų suprasti sanglaudos politikos reikšmės ES politikai ir kad jie nepakenktų tos politikos tikslams. Taip pat norėtume atkreipti dėmesį į faktą, kad ataskaitoje išryškintos klaidos neturi būti klaidingai suprantamos kaip pažeidimai ar piktnaudžiavimas. Manome, kad yra akivaizdi pažanga, ir ketiname paremti biudžeto įvykdymo patvirtinimo suteikimą Komisijai.
<SPEAKER ID="150" NAME="Marusya Ivanova Lyubcheva" LANGUAGE="BG">
Pranešimas apie Europos Komisijos biudžeto įvykdymo patvirtinimą 2007 metams rodo pažangą, net jei mums vis dar reikia tinkamai suderinti veiksmus ir kontrolės mechanizmus tam, kad veiksmingiau panaudotumėme išteklius, sumažintume pažeidimų skaičių ir sunkumą ir pasiūlytume didesnį skaidrumą ir pasiryžimą, ypač dėl lėšų skyrimo lyčių klausimais.
<P>
Turi būti paisoma Komisijos pareiga bendradarbiauti su valstybėmis narėmis ir institucijomis. Bendradarbiavimas ir bendravimas - svarbios priemonės, kurios ne visada taikomos. Nežiūrint pro pirštus į kai kuriuos pažeidimus naujausiose valstybėse narėse - Bulgarijoje ir Rumunijoje - manau, būtina užtikrinti vienodą požiūrį į visas valstybes nares.
<P>
Abiem šioms šalims taikomas specialus bendradarbiavimo mechanizmas, kuris turi būti nesudėtingas. Kai kurie tekstai pranešime nepriimtini, ypač pasiūlymai dėl mechanizmo rengti ketvirtines ataskaitas Bulgarijai ir Rumunijai, taip pat specialias ataskaitas dėl struktūrinių fondų naudojimo. Raginu pašalinti šiuos tekstus. Tai suteiks šalims galimybę susitelkti įveikiant iškilusias problemas.
<SPEAKER ID="151" NAME="Pirmininkas">
Norėčiau pasakyti, kad negirdėjome Vystymosi komiteto, Vidaus rinkos ir vartotojų apsaugos komiteto, Transporto ir Turizmo komiteto ar Kultūros ir švietimo komiteto nuomonių todėl, kad pranešėjai neatvyko laiku į diskusijas ir buvo padarytas pakeitimas kalbėtojų išsidėstymo tvarkoje. Tęsime diskusiją. Dabar kalbės M. Ferber Europos liaudies partijos (krikščionių demokratų) ir Europos demokratų frakcijos vardu - vieną su puse minutės.
<SPEAKER ID="152" NAME="Markus Ferber" LANGUAGE="DE">
Gerb. pirmininke, gerb. Komisijos nary, ponios ir ponai, manau, kad per šią Parlamento kadenciją kartu padarėme pažangą biudžeto įvykdymo patvirtinimo procedūros Europos institucijoms atžvilgiu. Tačiau apgailestauju, kad tai taip ilgai užtruko todėl, kad iš esmės tik dabar pabaigėme tai, kas buvo suplanuota Komisijai atsistatydinant 1999 m. - kitaip tariant, prieš 10 m. Tai rodo, kad mums tikrai reikia patobulinti darbo tvarką ir metodus ir užtikrinti, kad greičiau atsirastų būtinas skaidrumas, kai kalbame apie tai, kaip piliečiai sužino, kam panaudojami jų mokesčiai.
<P>
Norėčiau ypač padėkoti P. Casacai, su kuriuo man teko garbės dirbti dėl Parlamento biudžeto įvykdymo patvirtinimo Europos liaudies partijos (krikščionių demokratų) ir Europos demokratų frakcijai. Labai apgailestauju, kad kolega narys, kuris išsakdaug pastabų spaudoje dėl įvairių dalykų, susijusių su Europos Parlamentu, nedalyvauja nei diskusijose ar balsavime komitete, nei diskusijose čia, plenariniame posėdyje. Noriu kai ką labai aiškiai pasakyti šiuo klausimu, kad tai išliktų atmintyje ir liktų būsimosioms kartoms!
<P>
Labai gerai žinome, kad čia buvo ir yra problemų ir kad būtent dabar čia esantys Parlamento nariai daugiau nei penkerius metus užtikrino, kad būtų padarytos reikalingos reformos daugelyje Parlamento narių interesų sričių. Dėl to visiems labai nuoširdžiai dėkoju. Padarėme tai, ką turėjome padaryti ir plačiai neišplatinome visos informacijos per žiniasklaidą ir tuomet nedalyvavome posėdyje. Ačiū už jūsų teigiamą bendradarbiavimą.
<SPEAKER ID="153" NAME="Costas Botopoulos" LANGUAGE="EL">
Gerb. pirmininke, ponios ir ponai, pradėsiu pasakydamas tai, ką visuomet sakau, kai diskutuojame biudžeto klausimais ir dėl biudžeto kontrolės, būtent, kad čia turime reikalų ne su technine, o su politine procedūra.
<P>
Mūsų Parlamento ir Europos Sąjungos perteikiamas įvaizdis piliečiams yra labai svarbus. Kitaip tariant, kiek Europos mokesčių mokėtojų pinigų naudojame ir kaip bei kokį įvaizdį dėl šio valdymo skaidrumo perteikiame Europos piliečiams. Todėl tai politinis procesas ir labai svarbu, kad išanalizuotume pagrindinius principus, įspūdį, kurį sudarome kaip Europos Sąjunga, o ne tik tam tikras smulkmenas, susijusias su konkrečiomis šalimis, bet tai nereiškia, kad neturime kalbėti apie kiekvieną šalį.
<P>
Šis pastebėjimas verčia mane pasakyti, kad mūsų pranešimai taip pat labai svarbūs. Vienas iškeltas pavyzdys yra tobulėjimo pavyzdys, kurį pagaliau, po daugelio metų pastangų, pasiekėme Parlamento narių ir Parlamento asistentų statuso srityje, ir dėl to taip pat norėčiau savo ruožtu pasidžiaugti savo kolegos P. Casacos pastangomis. Šiandien turime labai gerą rezultatą ir tai rodo, kad mūsų pranešimai yra svarbūs ir kad privalome būti atidūs juos rengdami.
<P>
Norėčiau pridurti porą žodžių apie mūsų pastangų rezultatus šiais metais. Pasakysiu tą patį kaip ir J. P. Audy, kad, žinoma, padarėme pažangą, bet to dar nepakanka. Pagrindinis klausimas - sanglaudos užmojo problema, bet čia noriu pasakyti, kad mes, socialistai, reikalaujame tobulėjimo, patikimumo, veiksmingumo ir supaprastinimo, kaip ir Komisijos narys sakė. Gerb. Komisijos nary, manau, turime pereiti nuo evoliucijos prie revoliucijos supaprastinimo srityje; visa tai ne tam, kad galėtume panaikinti sanglaudą, kuri yra pagrindinEuropos Sąjungos politikos kryptis, bet kad galėtume ją pagerinti ir padaryti veiksmingesnę
<P>
Dar vienas svarbus klausimas, irgi iškeltas pranešime, yra Europos Sąjungos sugebėjimas valdyti krizes. Turime patys valdyti krizes, o neperkelti šio sugebėjimo kitoms institucijoms.
<SPEAKER ID="154" NAME="Jan Mulder" LANGUAGE="NL">
Pirmiausia norėčiau padėkoti pranešėjams, taip pat J. P. Audy, kuris, mano nuomone, pasakpuikią kalbą. Taip pat esu dėkingas Komisijos nariui ir Komisijos tarnyboms. Jos visada buvo nuolaidžios Parlamentui, tai aš labai vertinu. Buvo nedidelių nesutarimų, tačiau kur jų nepasitaiko?
<P>
Mano nuomone, Komisija turėtų būti įvertinta dėl to, ką saklaikotarpio pradžioje, ir dėl dabartinių rezultatų. Kaip Komisijos narys jau sakė, Komisija visiškai nepasiekto, ką buvo nusibrėžusi pasiekti, būtent teigiamo patikinimo pareiškimo (DAS). Ji net nepriartėjo prie rezultato, kurio buvo tikėtasi, o tai - problema, nors Komisijos narys pateikkeletą labai įdomių pasiūlymų. Gaila, kad jie pasirodlaikotarpio pabaigoje. Galbūt butų buvę įmanoma - aš nežinau - jei būtume galėję tai aptarti per šiuos trejus jo kadencijos metus, nes buvo pateikta daug įdomių pasiūlymų.
<P>
Kaip matau - Komisijos narys irgi tai paminėjo - esmę vis dar sudaro jungtinis valdymas. Ar galime tai palikti valstybėms narėms, ar ne, ir kaip galime geriau stebėti valstybes nares? Tarpinstituciniame susitarime pareiškėme, kad norime deklaracijų tam tikru politiniu lygmeniu, ir tai buvo paversta finansinėmis taisyklėmis ir reglamentais. Man visuomet didelis klausimas buvo, ar to pakanka. Šiuo metu nesu į tai pakankamai įsigilinęs. Dėkoju Komisijos nariui už išsamų pranešimą, kurį jis atsiuntė, nors, mano nuomone, kai kuriose vietose jam trūksta aiškumo. Kur pažadai toms valstybėms narėms, kurios gerai elgiasi, ir rimbai toms, kurios nesielgia gerai? Man nevisiškai aišku, ir tai turi būti paaiškinta politikoje.
<P>
Manau, diskusijos apie teigiamą DAS turi būti tęsiamos be pertraukų. Labai pakenkiama visuomenės nuomonei, jei metai iš metų remiama neigiama DAS padėtis.
<SPEAKER ID="155" NAME="Mogens Camre" LANGUAGE="DA">
Gerb. pirmininke, mūsų 2007 m. ataskaitų apžvalga rodo, kad šiais metais ir vėl nesame pakankamai pasirengę valdyti didelių išteklių, kuriuos valstybės narės teikia ES. Puikūs komiteto pranešimai aiškiai atskleidžia egzistuojančius rimtus trūkumus. Leiskite pacituoti vieną iš šių pranešimų. Sanglaudos atžvilgiu komitetas pareiškia, kad jis su dideliu susirūpinimu pastebi, kad ECA sąmatoje mažiausiai 11 proc. bendros padengtos sumos dėl struktūrinės politikos projektų neturėjo būti kompensuota.
<P>
Pripažįstu, kad visas milžiniškas ES įstatymų leidybos ir administravimo institucijų tinklas kartu su prastu administravimu ir baisia korupcija kai kuriose valstybėse narėse apsunkina atsakingą finansų valdymą, bet tai yra ir išliks nepriimtina. Yra tik vienas sprendimas - liautis mokėti dideles pinigų sumas ES, taip nutraukiant visą ES perskirstymo balaganą.
<P>
Mano maža šalis, Danija, šiais metais mokės ES beveik 20 mlrd. Danijos kronų. Mes niekada nesugalvotume panaudoti šių pinigų tiems tikslams, kuriems ES juos skiria. Net valstybių narių pinigų siuntimas perskirstyti per Briuselį yra šių pinigų grynosios vertės sumažėjimo priežastis ir prisideda prie neteisėto piliečių pinigų naudojimo augimo. ES valstybės narės turi pačios save finansuoti, o ne apmokestinti savo kaimynes.
<P>
Galiausiai norėčiau padėkoti Biudžeto kontrolės komiteto pirmininkui H. Böschui už nuostabų susitvarkymą su šiuo darbu, taip pat norėčiau padėkoti pranešėjui, savo kolegoms nariams, komiteto sekretoriatui ir visiems dalyvavusiems už išskirtinį atsidavimą ir labai konstruktyvų bendradarbiavimą.
<SPEAKER ID="156" NAME="Bart Staes" LANGUAGE="NL">
Šįkart apsiribosiu Parlamento biudžetu ir norėčiau išreikšti savo susižavėjimą P. Casacos pranešimu, ypač skyriumi apie savanorišką pensijų fondą, kuriame patvirtinome 10 ar panašiai skirsnių. Dalis jų iš pradžių buvo pakeitimai, kuriuos pateikiau svarstyti ir, kurie, mano nuomone, buvo būtini šiuo atžvilgiu.
<P>
Kas dabar vyksta su tuo savanorišku pensijų fondu, kurį atmeteuroskeptikai. Ir teisingai, todėl, kad tai gėda! Tai, kas vyksta yra neetiška ir turime imtis veiksmų prieš tai. Negalime pritarti tam, kad tokiais laikais kaip šie, EP nariai netrukus svarstytų savo, o ne piliečių, pajamas. Kartu su M. Ferberiu, norėčiau pasakyti čia sėdintiems euroskeptikams, kad jie jokiu būdu nepasistengįnešti konstruktyvaus indėlio taisydami trūkumus per šią dalinę sesiją.
<P>
Ypač norėčiau paprašyti savo kolegų Parlamento narių pritarti 105 skirsniui, kuris susijęs su savanorišku pensijų fondu. Tai užtikrins, kad Parlamento biurui bus užkirstas kelias naudoti mokesčių mokėtojų pinigus, siekiant užkimšti milžiniškas spragas, nes tai nepateisinama. Todėl raginu visus savo kolegas narius palaikyti ir patvirtinti P. Casacos pranešimą. Kreipiausi dėl vardinio balsavimo, nes visi turi atvirai ginti savo įsitikinimus šiuo klausimu!
<SPEAKER ID="157" NAME="Véronique Mathieu" AFFILIATION="PPE-DE">
(FR) Gerb. pirmininke, šiuo ekonominės recesijos laikotarpiu Europos Sąjungai buvo svarbu ir toliau rodyti solidarumą besivystančių šalių atžvilgiu. Leiskite priminti, kad 2007 m. Europos bendrijos ir valstybių narių bendras indėlis sudar60 proc. visos vystymosi pagalbos, todėl Europos Sąjunga tapo pirmaujančia pasaulio donore.
<P>
Europos plėtros fondas sudaro mums sąlygas kovoti su skurdu bei skatinti ekonomikos vystymąsi ir demokratiją. Todėl džiaugiuosi, kad pagal 10-ąjį EPF AKR šalims buvo skirtas 23 mlrd. EUR biudžetas 2008-2013 m. laikotarpiui. Šis skaičius yra beveik dvigubai didesnis, nei suma, skirta pagal 9-ąjį EPF.
<P>
Savo pranešime Audito Rūmai daro išvadą, kad ataskaitos už 7-ąjį, 8-ąjį ir 9-ąjį EPF, apskritai, yra patikimos, teisėtos ir profesionalios. Galime tik pasidžiaugti dėl rekordinių sutarčių ir mokėjimų vykdymo lygių.
<P>
Tačiau taip pat pastebiu, kad turi būti padaryta pažanga stiprinant stebėseną ir kontrolės sistemą, nes vis dar yra žymus klaidų, darančių poveikį tam tikriems sandoriams, lygis.
<P>
Taip pat labai dažnai egzistuoja rizika biudžeto paramos srityje, manau, kad tokia rizika turi būti geriau įvertinama. Turint tai omenyje, pritariu tai nuomonei, kad biudžeto parama turi būti suteikiama tik, jei lengvatas gaunanti šalis yra pajėgi skaidriai, atsakingai ir veiksmingai valdyti lėšas.
<P>
Tarp prioritetų, ties kuriais dirbsime ateityje, norėčiau paminėti EPF integraciją į bendrą Bendrijos biudžetą, nes tai padidintų vystymosi pagalbos veiksmingumą ir skaidrumą.
<P>
Baigdama, gerb. pirmininke, norėčiau padėkoti pranešėjui už puikų pranešimą, Rūmų atstovams, taip pat visam Komisijos personalui, kuris atliko puikų darbą šioje srityje. Nereikia nsakyti, kad apgailestauju dėl Tarybos, ypač Tarybai pirmininkaujančiosios Čekijos, nedalyvavimo.
<SPEAKER ID="158" NAME="Edit Herczog" AFFILIATION="PSE">
(HU) Per šį ciklą Europos Parlamento užduotis buvo įvykdyti vis daugėjančių agentūrų administravimo kontrolę - tą faktą minėjo mano kolega narys, C. Fjellner. Dėl konstruktyvaus dialogo, išsivysčiusio stebėsenos proceso metu tarp Parlamento, agentūrų ir Europos Audito Rūmų, padidėjo skaidrumas ir sugriežtėjo valdymo drausmė. Dabartinėje sudėtingoje ekonominėje ir finansinėje atmosferoje stebėsenos reikšmišaugo kaip niekada anksčiau.
<P>
Pažvelgus į praeitą laikotarpį, pasitenkinimą kelia tai, kad biudžeto stebėsenos metu mes ne tik nustatėme atitiktį ar jos nebuvimą, bet ir sugebėjome parengti nukreiptas į ateitį rekomendacijas institucijoms, kuriose buvo atliktas auditas, pabandžiusioms sėkmingai jas įgyvendinti. Manau, svarbu, ir aš tai palaikau, kad agentūros būtų objektyviai stebimos, taip pat, kad turime nagrinėti jų pačių individualų vystymąsi. Ypač pasisakau už tai, kad agentūros būtų steigiamos ir naujosiose valstybėse narėse, kad priartintume Europos Sąjungos darbą prie ten gyvenančių žmonių. Mes beveik visiškai sutinkame su C. Fjellneriu, ir rytoj bus priimtas galutinis sprendimas.
<SPEAKER ID="159" NAME="Ingeborg Gräßle" AFFILIATION="PPE-DE">
(DE) Gerb. pirmininke, gerb. Komisijos nary, ponios ir ponai, J. P. Audy pranešimas - nuoširdžiai dėkoju pranešėjui - tikrai pastūmėja mus žingsniu į priekį todėl, kad jame yra naujoviškų elementų, pvz., įvardijimas ir sugėdinimas - biudžeto kontrolės gairė. Tikslinkritika vietoj bendro nepasitenkinimo. Tai, kad Socialistų frakcija dabar traukiasi ir norėtų nuslėpti tiesą, gėdinga ir kenkia mūsų kontrolės veiklai. Ant plauko pakibo Parlamento patikimumas, ir aš kreipiuosi į savo kolegas narius prašydama neleisti, kad tai atsitiktų.
<P>
Norėčiau pasakyti kai ką apie mūsų didžiausias problemas - Rumuniją ir Bulgariją. Šiuo atveju labiausiai matosi Komisijos nesėkmdėl pasirengimo šių šalių įstojimui. Praradome daug pinigų. Komisija nieko nedarė, tik stebėjo ilgą laiką ir neįšaldlėšų iki 2008 m. Tačiau dabar prarasta daugiau nei 1 mlrd. EUR dėl Bulgarijos ir apie 142 mln. EUR dėl Rumunijos. Tačiau lėšų įšaldymas nėra problemų sprendimas. Bendradarbiavimo ir patikrinimo mechanizmas, už kurį atsakingas pats Komisijos pirmininkas, tik atrodo bauginančiai, o pažangos ataskaitos nenusipelno šio vardo. J. P. Audy pranešime pateikti pasiūlymai, kaip tai galima pagerinti. Europos Komisija suklaidino Parlamentą dėl šių šalių pasirengimo stojimui, o Komisijos narys, atsakingas už plėtrą, turi išmokti šią pamoką. Tačiau mus domina ateities stojimų valdymas, todėl ši tema lieka darbotvarkėje.
<P>
Mūsų frakcija suteiks biudžeto įvykdymo patvirtinimą Komisijai, bet aš asmeniškai atsisakysiu suteikti jai biudžeto įvykdymo patvirtinimą. Deja, Komisijos veržimasis į pertvarkymą, mažytkibirkštėlė, kurią vėl galėjome pastebėti per paskutinius metus, vėl užgeso. Tarp kitų dalykų, nieko nedaroma kovojant su sukčiavimu, niekas nevyksta prevencijos atžvilgiu ir nėra noro elgtis etiškiau. Vienas dalykas turi būti aiškus Komisijai, ypač Komisijos nariui S. Kallasui - kas bepanorėtų būti naujojoje Komisijoje, yra priklausomas nuo Parlamento paramos.
<SPEAKER ID="160" NAME="Siim Kallas">
Komisijos pirmininko pavaduotojas. - Gerb. pirmininke, dėkoju gerb. nariams už pastabas. Galiu tik pasakyti, kad šių penkių biudžeto įvykdymo patvirtinimo procedūrų metu man patiko mūsų bendradarbiavimas ir aš džiaugiausi juo. Procesas visuomet buvo sudėtingas, bet visada konstruktyvus ir labai profesionalus. Taigi dėkoju visiems jums už šį įnašą į sudėtingą biudžeto įvykdymo patvirtinimo mechanizmą.
<P>
Tik dvi pastabos. Gerb. B. Liberadzki pasakysiu, kad 2009 m. vasario mėn. EPF ataskaitos buvo sėkmingai pervestos į ABAC. Mes iškėlėme klausimą, bet jos dabar sujungtos.
<P>
Jano Mulderio klausimas, kodėl šie radikalūs pasiūlymai atėjo taip vėlai, buvo labai geras. Keturi metai tokio tipo pasiūlymams subrandinti nėra labai daug. Europoje viskas vyksta lėtai, ir šiuo atveju bandome išnaudoti visas galimybes pagal mūsų Veiksmų planą, nes matome, kad privalu padaryti kai ką tikrai rimta, siekiant atsikratyti šios problemos.
<P>
Taigi nemanau, kad per vėlu, bet, aišku, apgailestauju, kad tam prireiktiek daug laiko.
<SPEAKER ID="161" NAME="Dragoş Florin David" AFFILIATION="PPE-DE">
(RO) Gerb. pirmininke, gerb. Komisijos nary, mano kalba bus trumpa. Tarp pagrindinių išvadų dėl Europos Komisijos biudžeto įvykdymo patvirtinimo, J. P. Audy pranešimo 4 skirsnyje teigiama, kad jo nuomone, Komisijos požiūriui į Rumunijos ir Bulgarijos stojimą trūko būtino rimtumo, kad dviejų kandidačių stojimo metu, pranešimai dėl abiejų šalių kandidačių buvo klaidinantys, ir gaila, kad ši dezinformacija sąlygojo dabartinę padėtį, kurioje valstybėms narėms buvo perduoti Sanglaudos fondai su neveikiančiomis administracinėmis ir teisinėmis sistemomis, ir kad šis veiksmas suklaidino visuomenę ir Parlamentą pakenkdamas ES reputacijai.
<P>
Nuoširdžiau norėčiau, kad mano kolegos nariai, D. Jørgensen ir P. Casaca, pateikę šį pakeitimą svarstyti, ir kiti kolegos nariai, patvirtinę jį Biudžeto komitete, paaiškintų šiuos argumentus todėl, kad manau, jog tiek Rumunija, tiek Bulgarija turi veikiančias administracines ir teisines sistemas, turbūt, pagrįstas ne tais parametrais, kuriais turėtų, bet jos vis tiek veikia. Taip pat nemanau, kad kas nors sau leido laisvai elgtis ir suklaidinti visuomenės nuomonę ir mažiausiai Parlamentas ir Komisija.
<SPEAKER ID="162" NAME="Jean-Pierre Audy" LANGUAGE="FR">
Gerb. pirmininke, manau, kad Rumunijos ir Bulgarijos atvejis vertas, kad apie jį padiskutuotume, bet čia esame tikrai itin rimtoje padėtyje.
<P>
Kalbant apie išvadas, norėčiau padėkoti pranešėjams iš politinių frakcijų ir visiems kalbėtojams, ypač Biudžeto kontrolės komitetui. Norėčiau pateikti išvadas keliais klausimais.
<P>
Pirma, nėra jokios apgavystės, kai kalbame apie biudžetą. Antra, turime daug klaidų, ir taip yra dėl dviejų priežasčių. Pirmoji priežastis yra ta, kad mūsų reglamentai yra per daug sudėtingi, todėl galutiniams naudos gavėjams sunku juos taikyti ir jie daro klaidas, kurios nėra labai rimtos. Antroji priežastis yra ta, kad Europos Audito Rūmai taiko per žemą reikšmingumo ribą: 2 proc. visiems sektoriams; kalbant apie audito metodus, jie turi būti pertikrinti.
<P>
Taigi liūdna, kad reikalai klostosi blogai, bet dėl to mes visi atsakingi. Komisija atsakinga todėl, kad neišlaiksavo pažado, ir ačiū jums, gerb. Komisijos nary, kad išnagrinėjote pasiūlymus kitai kadencijai. Taryba yra atsakinga todėl, kad praranda susidomėjimą - jos čia nėra. Valstybės narės atsakingos todėl, kad nepakankamai tiksliai taiko reglamentus. Europos Audito Rūmai yra atsakingi todėl, kad turi apgalvoti savo audito metodus, ypač reikšmingumo lygius; reikšmingumo ribų nustatymas yra Rūmų, o ne Komisijos ar Parlamento pareiga. Parlamentas yra atsakingas todėl, kad jam turi būti aiškūs dabartiniai trūkumai ir jis turi pripažinti reformas.
<P>
Trumpai tariant, manau, turime daugybę bendrų pareigų. Apibendrinimas daromas šios kadencijos pabaigoje. Tikimės ir meldžiamės, kad ši reforma vyks ir mes galiausiai turėsime teigiamą patikinimo pareiškimą būsimose finansinėse perspektyvose. Taip pat tikimės, kad, jei turėsime neigiamą patikinimo pareiškimą, turėsime neigiamą balsą iš Parlamento, kad būtų politinis nuoseklumas tarp institucijų, kurios turi priimti biudžeto kontrolės sprendimus.
<SPEAKER ID="164" NAME="Herbert Bösch" LANGUAGE="DE">
Gerb. pirmininke, ponios ir ponai, turiu garbingą užduotį padėkoti pirmiausia pranešėjams, kurie atliko puikų darbą ir pateiksvarstyti konstruktyvius pranešimus, vieną iš jų mums teks rytoj aptarti. Antra, norėčiau padėkoti puikiam sekretoriatui, kuris padėjo mums pastaraisiais metais. Tų, kurie mus pakeis, atžvilgiu galiu tik tikėtis, kad jie turės tokį puikų jiems dirbsiantį personalą.
<P>
Tačiau, gerb. pirmininke, yra kai kas, ko nesuprantu. Žiūrėdamas į anonsą spaudoje - balandžio 21-24 d. plenarinio posėdžio anonsą - skaitau apie svarbius pranešimus dėl EP narių neliečiamybės, bet nėra nieko apie biudžeto įvykdymo patvirtinimus už 2007 finansinius metus. Jei nepripažinsime Parlamento teisių, kas tuomet plačiojoje visuomenėje pripažins mus, žiūrės į mus rimtai ir balsuos birželio 7 d., jei taip pasielgsime su galingiausia Parlamento turima teise? Ši teis- kontroliuoti, kaip buvo išleista daugiau nei 100 mlrd. EUR per 2007 m.
<P>
Jei neaptarsime faktų, tuomet teks aptarti gandus. M. Ferber jau paminėjo šį dalyką. Turime kurti šią Europą remdamiesi faktais. Mums reikia bendradarbiavimo ir konstruktyvių idėjų, kurias išvystėme pastaraisiais metais. Nenuostabu, kad šio laikotarpio pabaigoje iš tiesų sukūrėme didžiausią produktyvią galią ir aukščiausią aiškumo lygį šiame laikotarpyje. Taip yra iš dalies dėl dalyvaujančių žmonių, kuriuos norėčiau pasveikinti, bet taip pat ir todėl, kad mūsų pačių pozicija dėl įvairių dalykų yra aiški, vienas iš kurių yra tai, ką kontrolgaliausiai reiškia Europos mokesčių mokėtojams.
<P>
Turime žinoti, ką darysime po šių 2007 m. Aišku, žinome, kad buvo neteisingų veiksmų, ir ištaisėme juos iki tam tikro lygio. Esu labai dėkingas gerb. Costasui Botopoulosui už tai, ką jis pasakė. Per šį laikotarpį sukūrėme EP narių padėjėjų statutą. Dėl to mus kritikavo prieš kelis metus. Sukūrėme EP narių padėjėjų statutą ir buvome už tai kritikuojami. Kai kurie žmonės gali nebūti 100 proc. tikri dėl to, bet, kaip Biudžeto kontrolės komiteto nariai, nepamirškime, kad ne visada galima elgtis pagal vokiečių, portugalų, austrų ar ispanų modelį. Mums reikia Europos modelio. Tai kartais gana sudėtinga ir, ypač per rinkimus, kartais sunku reprezentuoti. Esu labai dėkingas visiems, kurie atsispyrbūsimos rinkiminės kampanijos pagundoms ir pasakė: laikysimės faktų, taip pat esame pasirengę paaiškinti šiuos faktus savo kolegoms nariams bei rinkėjams.
<P>
Gerb. S. Kallasai, norėčiau pridurti dar vieną dalyką, nes kalbėsime apie tai J. P. Audy biudžeto įvykdymo patvirtinimo, kuriam aš labai pritariu, aplinkybėmis. Tai susiję su tariamu banko mokesčiu. Daugelį metų Komisija vangiai skaičiavo Europos Sąjungos bendrąjį vidaus produktą tam, kad BNP, kuris iš tiesų nustatytas, turėtų tinkamą pagrindą. Tai įvairioms valstybėms narėms kainuoja keletą milijonų eurų, apie kuriuos kalbėjome. Tikiuosi, jūs arba jūsų įpėdinis tai atitinkamai išaiškinsite.
<P>
Gerb. pirmininke, esu labai dėkingas už šį puikų darbą, kurį atliko mano komitetas, ir, kaip žinote, rytoj rekomenduosime, kad nebūtų suteiktas biudžeto įvykdymo patvirtinimas. Labai džiaugiuosi galėdamas būti šio komiteto pirmininku. Labai jums ačiū.
<SPEAKER ID="165" NAME="Christofer Fjellner" LANGUAGE="SV">
Gerb. pirmininke, išsakyta daug padėkos žodžių, bet aš vis tiek norėčiau pasinaudodamas proga padėkoti mūsų iškiliam pirmininkui, H. Böschui. Manau, jis atliko nuostabų darbų pirmininkaudamas komitetui per paskutinius dvejus su puse metų.
<P>
Nors nebuvo daug diskutuojama dėl mano pranešimų dėl biudžeto įvykdymo patvirtinimo agentūroms, tikiuosi, kad visi mano kolegos nariai palaikys juos, nepaisant to, kaip jie balsavo komitete ar ką jie prieš tai nurodė. Svarbu, kad šiais klausimais Parlamentas būtų vieningas.
<P>
Kadangi tai bendra diskusija dėl visų pranešimų, norėčiau pakomentuoti pranešimą, kuris nėra vienas iš mano pranešimų. Labai palaikau P. Casacos pranešimą, kurį laikau itin geru, ypač 105 skirsnį, kuriame pažymime tą faktą, kad Parlamentas nesuteiks papildomų pinigų iš biudžeto, kad būtų padengtas savanoriško pensijų fondo deficitas EP nariams. Žinau, kad daugelis iš jūsų manote, jog šie dalykai labai prieštaringi, bet, mano nuomone, jie bent yra žinomas faktas. Daug žmonių kritikavo šį fondą daugelį metų. Norėčiau pasakyti, kad manau, jog pats fondas yra lyg skandalas. Šiuo metu mus visus veikia pasaulio finansų krizė. Tuo metu, kai paprasti žmonės mato, kaip mažinamos jų pensijos, politikai neturi gelbėti savo kailio naudodami daugiau mokesčių mokėtojų pinigų savo pačių pensijoms.
<P>
Tikiuosi, kad tai žinia, su kuria sutiks tie, kurie vadovauja šiam Parlamentui, ir kad jie susilaikys nuo fondo papildymo naudojant mokesčių mokėtojų pinigus. Priešingai, turime padaryti tam galą ir tai privalome padaryti kiek galima greičiau.
<SPEAKER ID="166" NAME="Pirmininkas">
Bendros diskusijos baigtos.
<P>
Balsavimas vyks 2009 m. balandžio 23 d., ketvirtadienį.
<P>
Raštiški pranešimai (Darbo tvarkos taisyklių 142 straipsnis)
<SPEAKER ID="167" NAME="Bárbara Dührkop Dührkop  " LANGUAGE="ES">
Piliečių laisvių, teisingumo ir vidaus reikalų komitetas paprašė, kad biudžeto įvykdymo patvirtinimas būtų suteiktas Komisijai, taip pat penkioms Bendrijos agentūroms, kurios patenka į jos kompetenciją.
<P>
Net ir tuomet mūsų komitetas yra susirūpinęs dėl žemo mokėjimų asignavimų įgyvendinimo lygio laisvės, saugumo ir teisingumo srityje lyginant su 2006 m. (2007 m. - 60,41 proc. ir 2006 m. - 86,26 proc.).
<P>
Vis dėlto suprantame, kad atsakomybgula ne tiek ant Komisijos, kiek ant valstybių narių pečių ir, kad žemas įgyvendinimas yra ypač dėl lėšų, įtrauktų į solidarumo sistemą ir migracijos srautų valdymą, patvirtinimo 2007 m. gegužės ir birželio mėn. bei dėl kitų konkrečių programų (pvz., susijusių su civiline teise ir informacija bei narkotikų prevencija) įgyvendinimo atidėjimo.
<P>
Kaip sakiau, Piliečių laisvių, teisingumo ir vidaus reikalų komitetas rekomendavo, kad biudžeto įvykdymo įgyvendinimas būtų suteiktas:
<P>
Pagrindinių teisių agentūrai,
<P>
Europos narkotikų ir narkomanijos stebėjimo centrui Lisabonoje,
<P>
Frontex,
<P>
Eurojust, ir
<P>
CEPOL.
<P>
Norėčiau išsakyti šiuos dalykus dėl pastarųjų dviejų agentūrų:
<P>
tikimės, kad Eurojust sumažins pernelyg aukštus perkėlimus standartizuos būdą, kuriuo ji sudaro sutartis, kaip agentūra nurodė;
<P>
turint omenyje mūsų komiteto kritiką, nukreiptą į CEPOL, mūsų nuomone, biudžeto įvykdymo patvirtinimas agentūrai neturėtų būti atidėtas. Kiek žinome, CEPOL direktorius glaudžiai dirbo su Biudžeto kontrolės komitetu ir daro, ką reikia, kad būtų ištaisytos aptiktos valdymo klaidos.
<SPEAKER ID="996" NAME="Silvana Koch-Mehrin  " AFFILIATION="ALDE">
raštu. - (DE) Valstybės narės vis dar valdo ir leidžia apie 80 proc. ES fondų ir vis dar yra atvirų klausimų ir tvarkos pažeidimų tvarkant Europos Sąjungos pinigus. Europos Audito Rūmams nepavyko patvirtinti ES finansinių sandorių teisėtumo ir taisyklingumo savo metinėse audito ataskaitose 14 kartų iš eilės. Labai svarbus yra visiškas ES išlaidų atskleidimas ir patikrinimas. Būtina, kad valstybių narių finansų ministrai pateiktų nacionalinį patikinimo pareiškimą dėl visų panaudotų ES lėšų.

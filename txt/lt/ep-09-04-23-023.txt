<CHAPTER ID="023">
Asmenų skirstymas, ypač pagal etninę kilmę ir rasę, kovojant su terorizmu, teisėsaugos, imigracijos, muitinės ir pasienių kontrolės srityse (diskusijos) 
<SPEAKER ID="525" NAME="Pirmininkas">
Kitas klausimas - Pranešimas su pasiūlymu dėl Europos Parlamento rekomendacijos Tarybai dėl asmenų skirstymo, ypač pagal etninę kilmę ir rasę, problemos, kovojant su terorizmu, teisėsaugos, imigracijos, muitinės ir pasienių kontrolės srityse - Piliečių laisvių, teisingumo ir vidaus reikalų komitetas. Pranešėja: Sarah Ludford.
<SPEAKER ID="526" NAME="Sarah Ludford">
pranešėja. - Gerb. pirmininke, per praėjusį dešimtmetį buvo priimti teisės aktai ir įvesti veiklos būdai, kurie sudarsąlygas naudoti ir saugoti milžiniškiems kiekiams informacijos apie asmenis. Šiuo metu pati ES siūlo daug priemonių, kurios palengvina klasifikavimą - tyrimo metodą duomenims iš įvairių šaltinių surinkti, kad būtų galima užvesti bylą su duomenimis apibūdinti konkretiems žmonėms, kurių savybės, elgesys arba kolegos atrodo įtartini ir kuriuos verta toliau stebėti kaip galimus nusikaltėlius arba teroristus.
<P>
Be to, tiriamąją veiklą vis daugiau imta grįsti prognozuojamuoju, prevenciniu principais, kurie, nors tam tikromis aplinkybėmis ir yra vertingi, gali tapti stereotipais, dažnai susijusiais su rasine arba religine asmenų priklausomybe, pagrįstų represinių priemonių prieš nekaltus žmones prielaida.
<P>
Esu susirūpinusi dėl klasifikavimo ir duomenų gavybos metodų taikymo, kadangi jų atveju negalioja bendroji taisyklė, kad teisėsaugos sprendimai turi būti grindžiami žmogaus asmeniniu elgesiu. Esama pavojaus, kad nekalti žmonės gali būti savavališkai sulaikomi ir tardomi, kad jiems gali būti taikomi kelionės apribojimai. Ilgesnį laiką nesunaikinus šių asmenų bylų, jiems gali būti taikomi ilgalaikiai suvaržymai, pvz., sprendimai dėl atsisakymo išduoti vizas ar leisti kirsti sieną, taip pat gali būti uždrausta juos įdarbinti arba jie net gali būti suimti ir įkalinti.
<P>
Pasaulyje, kuriame vis didėja tarptautinio keitimosi duomenimis mastai, įtraukus ką nors į saugumui grėsmę keliančių arba stebėtinų asmenų sąrašus ir neištaisius klaidos, galėtų susidaryti ne tik nepatogumų ar išlaidų, bet ir kilti iš tikrųjų baisių pasekmių. Tereikia prisiminti kankinimų auką kanadietį Maherį Arrarą (pagal jo bauginančius išgyvenimu pastatytas filmas "Rendition"), kuris buvo sulaikytas remiantis klasifikavimo duomenimis, dėl kurių jis buvo susietas su asmenimis, kuriuos pažinojo jo brolis. Pats nieko nepadaręs, kad būtų galima laikyti įtariamuoju, jis vis dėlto septynis mėnesius praleido kankinimų kalėjime Sirijoje.
<P>
Rengiant pranešimą, kurį jums pristatau, didelį vaidmenį atliko šešėliniai pranešėjai, kuriems aš šiltai dėkoju. Jame apibrėžta, kad klasifikavimas visuomet turi būti vykdomas paisant duomenų apsaugos reikalavimų, gerbiant pagrindines teises ir nediskriminavimo principą, taip pat patenkinti šias dvi sąlygas: baudžiamosios priemonės turi būti pagrįstos asmens elgesiu; taip pat turi būti išlaikytas lygybės prieš įstatymus principas.
<P>
Ne visa klasifikavimo veikla kelia teisinių prieštaravimų. Visi esame matę trilerių, kuriuose psichologas pakviečiamas tam, kad sudarytų žmogžudyste įtariamo asmens kriminalinį profilį. Šiuo atveju, jei liudininkas pateikia aiškų banko plėšiko apibūdinimą, pvz., baltasis, trisdešimties metų vyras, tai būtų visiška nesąmonsuimti maždaug penkiasdešimties metų moterį azijietę.
<P>
Akivaizdžiausias pavojus susijęs su klasifikavimu etninės kilmės ir rasės pagrindu. Jei tai vienintelis pagrindas, kuriuo remiasi policininkai priimdami sprendimą, ką sustabdyti, apieškoti arba suimti, turėtume tai vadinti tingia, klaidinančia stereotipų paieška, susijusia su neteisėta mažumų diskriminacija.
<P>
Didelį susirūpinimą kelia romų persekiojimas šiuo būdu. Mano mieste Londone dėl išpuolių prieš jaunus juodaodžius vyrus teko įvesti griežtesnius reikalavimus ir apsaugos priemones, kurios (reikėtų tai pabrėžti) neturi trukdyti žvalgybai rinkti duomenis apie nusikalstamumą.
<P>
Be problemų dėl teisėtumo daug abejonių kelia ir klasifikavimo efektyvumas. Ieškant įtariamų asmenų jų pažiūrų arba elgesio pagrindu galima nukrypti nuo paieškos tų, kurie yra iš tikrųjų pavojingi. Taip pat kyla pavojus, kad tikri nusikaltėliai gali prisitaikyti prie klasifikavimo sistemos, t. y. narkotikų kurjeriai arba teroristai mirtininkai gali būti nekaltai atrodantys žmonės, taip pat gali būti pasirenkami kiti kelionės maršrutai, esantys nuošaliau nuo kontroliuojamų kelių.
<P>
Vykdant antiteroristines priemones daugiausia dėmesio skiriama azijiečiams, ypač pakistaniečių kilmės. Trisdešimt du procentai Britanijos musulmonų yra pareiškę, kad buvo diskriminuojami oro uostuose. Kyla didelis pavojus, kad šie žmonės pasijus atstumti ir nustos bendradarbiauti su policija. Dėl to galiausiai atsiras trukdžių saugumui užtikrinti.
<P>
Dėl to šiame pranešime reikalaujama, kad Europos arba nacionaliniai teisės aktai dėl klasifikavimo būtų suderinti su galiojančia Europos teise ir tarptautiniais susitarimais. Jei įmanoma, visos su klasifikavimo veikla susijusios apsaugos priemonės turėtų būti pateiktos viename teisės instrumente.
<P>
Be teisinio įvertinimo, taip pat turėtų būti atliktos tolesnės klasifikavimo taikymo veiksmingumo ir proporcingumo studijos. Svarbiausias vaidmuo atliekant šias studijas turėtų tekti Pagrindinių teisių agentūrai kartu su Europos duomenų apsaugos pareigūnu.
<P>
Galiausiai norėčiau pasakyti, jog, siekdami, kad klasifikavimas būtų teisėtai ir dorai panaudotas kaip pagalbos priemonsaugumui užtikrinti, turime šiuo klausimu parengti nuoseklią teisinę bazę.
<SPEAKER ID="527" NAME="László Kovács">
Komisijos narys. - Gerb. pirmininke, Komisijos vardu norėčiau pasveikinti Parlamento iniciatyvą, kad asmenų skirstymo, ypač pagal etninę kilmę ir rasę, problemos, kovojant su terorizmu, teisėsaugos, imigracijos, muitinės ir pasienių kontrolės srityse, būtų sprendžiamos Europos lygmeniu.
<P>
S. Ludford pranešimas - labai gerai platforma tolesnei plačiai diskusijai svarstoma tema pradėti. Jame taip pat pateikti pasiūlymai, kaip spręsti šią problemą. Noriu pabrėžti, kad šiuo metu galiojantys duomenų apsaugos teisės aktai jau garantuoja aukštą asmens duomenų, įskaitant jautrius duomenis, pvz., informaciją dėl etninės arba rasinės priklausomybės, apsaugos lygį. Šie teisės aktai taikomi nepaisant to, kokia technologija naudojama. Todėl savaime suprantama, kad bendri duomenų apsaugos principai taip pat taikomi ir klasifikavimo veiklai, kaip vienam iš duomenų apdorojimo būdų.
<P>
Komisija tvirtai mano, kad nepagrįstas arba nereikalingas klasifikavimas etniniu pagrindu - nesąžininga ir uždrausta praktika, nesvarbu, ar ji pasitelkiama vykdant teisėsaugos priemones, ar imigracijos, muitinės ir sienos kontrolę, kadangi ji prieštarauja pamatinėms Europos Sąjungos vertybėms.
<P>
Svarbūs Komisijos pasiūlyti instrumentai, pvz., Šengeno sienų kodeksas, "Eurodac", SIS, VIS, draudžia naudoti nepagrįstą klasifikavimą etniniu pagrindu. Pvz., Šengeno sienų kodekso 6 straipsnyje dėl patikrinimų kertant sienas atlikimo apibrėžta, kad "atlikdami patikrinimus kertant sienas, sienos apsaugos pareigūnai nediskriminuoja asmenų dėl lyties, rasinės arba etninės kilmės, religijos ar tikėjimo (...)."
<P>
Taip pat norėčiau paminėti Pagrindinių teisių agentūros veiklą šioje srityje. Agentūra rengiasi išleisti kovos su klasifikavimu etniniu pagrindu ir jo prevencijos geros patirties vadovą. Komisija pritaria tam, kad į 2010 m. Agentūros darbo programą būtų įtraukti jungtiniai mokymai su FRONTEX, kurių metu minėtasis vadovas galėtų būti panaudotas. Komisija pritaria tam, kad į 2010 m. Agentūros darbo programą būtų įtrauktas projektas Šengeno sienų kodekso 6 straipsnio dėl patikrinimų kertant sienas atlikimo nuostatų įgyvendinimo.
<P>
Galiausiai Komisija pritaria Mažumų ir diskriminacijos apžvalgoje, kuri buvo pristatyta vakar, pateiktoms išvadoms. Skirsniai dėl teisėsaugos priemonių ir sienos kontrolės suteikia mums papildomų naujausių duomenų apie klasifikavimo etniniu pagrindu problemą. Be abejo, Komisija kruopščiai išnagrinės Mažumų ir diskriminacijos apžvalgos, kuri skirsnis po skirsnio bus skelbiama per šiuos metus, rezultatus. Bet jau dabar galime daryti išvadą, kad rasizmas ir ksenofobija - vis dar gajūs reiškiniai Europos Sąjungoje ir kad jie daro poveikį tautinių mažumų narių gyvenimams.
<P>
Komisija pritaria pranešimo projekto nuostatai, kad asmens statistinius duomenis, "apimančius kintamuosius, kurie susiję su etnine kilme, rase, (...) galima būtų panaudoti siekiant nustatyti bet kokią diskriminaciją, su kuria susiduriama teisėsaugos praktikoje". Vis dėlto šis požiūris turi būti tinkamai įvertintas. Dėl to Komisija vertina galimybę kreiptis į pagal 29 straipsnį įsteigtą darbo grupę dėl nuomonės dėl asmens duomenų, kurie susiję su etnine kilme ir rase, rinkimo ir apdorojimo statistikos tikslu.
<P>
Komisija taip pat atidžiai stebi Europos Tarybos veiksmus, susijusius su Rekomendacijos dėl klasifikavimo projekto rengimu. Komisija rengiasi pateikti prašymą Tarybai dėl įgaliojimų, kurie suteiktų jai teisę derėtis dėl šios rekomendacijos projekto.
<P>
Dėl teisinio pagrindo, pagal kurį būtų aiškiai apibrėžtas klasifikavimas, nustatymo poreikio Komisija mano, kad tinkami ES teisės aktai dėl sienų valdymo ir duomenų apsaugos - tinkamas apsaugos nuo piktnaudžiavimo teisinis pagrindas. Be abejo, reikia, kad bet kokia klasifikavimo veikla būtų pagrįsta konkrečia, pripažinta teisine baze ir pagarba būtinybės, proporcingumo, tikslingumo ir tikslumo principams. Šios srities priežiūrą turėtų vykdyti nepriklausomos valstybinės institucijos. Galiojanti teisinbazapima ir griežtas taisykles, susijusias su jautrių asmens duomenų apdorojimu ir automatizuotų sprendimų priėmimu. Visi šie principai taip pat taikomi ir klasifikavimo veiklai, kuri yra vienas iš asmens duomenų apdorojimo būdų.
<P>
Komisija įsipareigoja (aš asmeniškai įsipareigoju) kovoti su rasizmu ir ksenofobija, naudodamasi visais Sutartyse jai suteiktais įgaliojimais. Tai apima ir atvejus, kai rasizmo apraiškos yra susijusios su valstybinėmis institucijomis. Komisija pasiryžusi prieš Stokholmo susitikimą sustiprinti kovos su rasizmu ir ksenofobija politiką, kuri turėtų apimti ir problemos dėl klasifikavimo etniniu pagrindu sprendimą.
<P>
Komisijos vardu dar kartą išreiškiu tvirtą pritarimą pranešimo projektui. Nekantriai laukiu jo priėmimo rytojaus plenariniame posėdyje.
<SPEAKER ID="528" NAME="Claude Moraes">
PSE frakcijos vardu. - Gerb. pirmininke, mes, socialistai, visiškai pritariame šiam pranešimui, be to, padėjome jį parengti, kadangi esame įsitikinę, kad tai pirmas kartas šiame Parlamente, kai buvo tinkamai išplėtotos politinės, teisinės ir moralinės diskusijos, susijusios su klasifikavimo etniniu pagrindu problema ir jos padariniais paprastiems žmonėms.
<P>
Mes manome, kad prognozuojamasis klasifikavimas ir duomenų gavyba - klausimai, kuriems ilgą laiką buvo skiriama per mažai dėmesio, todėl tvirtai pritariu Komisijos požiūriui, pagal kurį pripažįstama, kad ši problema egzistuoja, ir pateikiamos išvados dėl galimos netiesioginės diskriminacijos, kurią gali sukelti klasifikavimas etniniu pagrindu.
<P>
Socialistai tikisi, kad rytoj priėmus šį pranešimą, o po to ir būsimą Europos Tarybos rekomendaciją dėl klasifikavimo, bus sukurtas pakankamas politinis impulsas tam, kad ši problema būtų sprendžiama aukščiausiu lygmeniu. Kodėl? Savo rinkimų apygardos Londone ir savo paties vardu galiu pasakyti, kad žinau, ką reiškia klasifikavimas etniniu pagrindu. Tai reiškia, kad esate reguliariai sustabdomas ir apieškomas vien dėl to, kaip jūs atrodote, bet ne dėl deramai įgyvendintų žvalgybos, teisėsaugos priemonių ir procedūrų.
<P>
Ši klasifikavimo rūšis - paprasčiausias išteklių eikvojimas. Šitaip negaudomi nei teroristai, nei nusikaltėliai. Ši sistema netiesiogiai arba tiesiogiai nukreipta prieš pažeidžiamus "neteisingos" etninės kilmės asmenis.
<P>
Manau, žmonės turi suprasti, kad "įtariamieji" gali būti apieškomi išrengti arba iš jų kitaip tyčiojamasi, piktnaudžiaujant valdžia (apie tai mes esame girdėję). Šis pranešimas - svarbus žingsnis į priekį apsaugant žmones nuo reiškinio, kuris ligi šiol buvo mažai ištirtas. Esu patenkintas, kad Sarah Ludford pagaliau iškėlšį klausimą Parlamente. Mes tvirtai remsime šį pranešimą per rytojaus balsavimą.
<SPEAKER ID="529" NAME="Carl Schlyter">
Verts/ALE frakcijos vardu. - Gerb. pirmininke, norėčiau padėkoti Sarah Ludford už jos pranešimą. Kathalijne Buitenweg negalėjo atvykti, bet aš pateiksiu jos nuomonę.
<P>
Iš pradžių norėčiau užduoti klausimą: kas yra teroristas? Kokius jausmus sukelia teroristai? Jie kelia nesaugumo jausmą. Dėl teroristų kiekvienas tampa pažeidžiamas ir negali gyventi savo gyvenimo, kaip kuris nori.
<P>
Tuomet vertiname antiteroro teisės aktus, kuriuose apibrėžta klasifikavimo veikla, ir matome, kad jie taip pat kelia nesaugumo jausmą, jie taip pat kuria problemas žmonėms, gyvenantiems savo kasdienį gyvenimą. Jūs negalite kovoti su terorizmu antiteroro įstatymais, kurie kelia tuos pačius nesaugumo jausmus.
<P>
Manau, kad Europos Teisingumo Teismas labai aiškiai pasakė, kad tai turi būti uždrausta. Mes akivaizdžiai matome, kad ši veikla nei efektyvi, nei teisėta. JAV įsikūręs Karterio centras įrodė, kad ši veikla nėra efektyvi. Vokietijos planas sekti 18-40 metų musulmonų vyrus, gyvenančius Vokietijoje, nebuvo efektyvus. Tai neveiksminga, todėl aš labai tikiuosi, kad galėsime panaikinti paskutines išimtis, leidžiančias oro uostuose ir uostuose ir panašiose vietose naudoti šiuos neefektyvius metodus, kurie verčia žmones jaustis labai blogai.
<P>
Kaip galime teigti, kad pasiekėme aukštą apsaugos lygį, kai žmonės palieka kompaktinius diskus su 20 mln. žmonių duomenimis ant staliuko kavinėje ir kai mes žinome, kaip lengva "įsilaužti" į kompiuterį? Vaikystėje aš pats taip dariau.
<P>
Dėl šios priežasties manau, kad šis pranešimas yra ypač svarbus. Taryba turi suvokti įvykių logiką ir naudoti išteklius efektyviai, daugiausia dėmesio ir laiko skirdama konkretiems asmenims, užuot vykdžiusi etninę registraciją, kuri visiškai pažeidžia visus esamus žmogaus teisių standartus.
<SPEAKER ID="530" NAME="Emine Bozkurt" AFFILIATION="PSE">
(NL) Visų pirma norėčiau padėkoti Baronienei S. Ludford už šį puikų pranešimą. Pranešimas turėjo būti netgi griežtesnis, tačiau jis vis tiek rodo, kad diskusijose šia tema padaryta pažanga.
<P>
Kartais "klasifikavimas" gali būti reikalingas, tačiau šie atvejai turi būti aiškiai apibrėžti ir apsaugoti nuo piktnaudžiavimo. Pastaraisiais metais sparčiai besivystančios technologinės galimybės leidžia išsaugoti, keistis ir interpretuoti daug didesnį informacijos kiekį, negu jos reikia pagal demokratinių valstybių šioje srityje nustatytas didžiausias leistinas ribas. JAV saugumo tarnybos neįgijo geresnės arba patikimesnės informacijos duomenų gavybos būdu ir tyrimais, pagrįstais klasifikavimu. Vietoj to pirmiausia smarkiai išaugo jų darbo krūvis. Saugumo atstovas tai vykusiai palygino su vandens pylimu į stiklinę, naudojant gaisrinę žarną. Kitaip tariant, apibūdino kaip ypač neefektyvią veiklą.
<P>
Be abejo, klasifikavimo duomenys, pagrįsti etnine kilme, buvo naudojami daugelį metų, net jei mes juos vadiname kitu vardu. Net mane, nors tesu 1,60 m, t. y. nelabai grėsmingos kompleksijos, muitinėje reguliariai pasivėdėdavo į šalį. Tuo sukeliamas nesmarkus asmeninis susierzinimas, tačiau esama daug skrupulingai įstatymų besilaikančių žmonių, kurie kenčia šį nepatogumą ne reguliariai, bet sistemingai. Šiems žmonėms aišku, ką jiems tuo nori pasakyti mūsų visuomenė: jie visada įtartini, mažiau gerbtini ir nepageidaujami. Šiuo metodu nesugausime tikrų nusikaltėlių, kurių yra visose gyventojų grupėse.
<SPEAKER ID="531" NAME="László Kovács">
Komisijos narys. - Gerb. pirmininke, skirtingų Europos Parlamento narių pasisakymai rodo, kad klausimai dėl klasifikavimo ir pagarbos pagrindinėms teisėms labai svarbūs ir kad jie susilaukderamo Parlamento dėmesio.
<P>
Pranešime išsamiai apibūdintos problemos, kurios kyla dėl klasifikavimo metodo vartojimo asmenų skirstymui, ypač pagal etninę kilmę ir rasę, kovojant su terorizmu, teisėsaugos, imigracijos, muitinės ir pasienių kontrolės srityse.
<P>
Komisija atidžiai stebi (ir toliau stebės) problemas, kurios kyla dėl klasifikavimo metodo naudojimo (ypač aiškiai pranešime paminėtuose sektoriuose).
<P>
Šiuo metu Komisija pradeda konsultacijas dėl iššūkių, kurie kyla duomenų apsaugos sričiai dėl naujų technologijų naudojimo. Konsultacijų rezultatai suteiks Komisijai galimybę susidaryti tinkamą dalyko vaizdą ir padės jai spręsti problemas, kurių dėl klasifikavimo metodo gali kilti teisingumo, laisvės ir saugumo sritims.
<P>
Pagrindinių teisių agentūros paskelbta Mažumų ir diskriminacijos apžvalga, kuriai Komisija išreiškpritarimą vakar, rodo, kad rasizmas ir ksenofobija - vis dar gajūs reiškiniai Europos Sąjungoje ir kad jie daro poveikį tautinių mažumų narių gyvenimams.
<P>
Komisija turi rūpestingai išnagrinėti šios apžvalgos rezultatus, kad galėtų planuoti tolesnius žingsnius. Dar kartą išreiškiu tvirtą pritarimą pranešimo projektui ir nekantriai laukiu jo priėmimo rytojaus plenariniame posėdyje.
<SPEAKER ID="532" NAME="Sarah Ludford">
pranešėja. - Gerb. pirmininke, dėkoju Komisijos nariui už pritarimą. Manau, kad bus nepaprastai naudingi kai kurie dalykai, apie kuriuos jis kalbėjo, - Pagrindinių teisių agentūros kovos su klasifikavimu etniniu pagrindu vadovas; Komisijos ir Europos Tarybos bendradarbiavimas rengiant Rekomendaciją dėl klasifikavimo; ir pasiūlymas kreiptis į pagal 29 straipsnį įsteigtą darbo grupę dėl atitinkamos nuomonės parengimo.
<P>
Vis dėlto norėčiau paskatinti Komisiją žengti truputėlį toliau ir daugiau dėmesio skirti konkrečioms su klasifikavimu susijusioms problemoms. Juk mums jau pateikta Rekomendacija dėl oro vežėjų atliekamo keleivio duomenų įrašo (PNR) duomenų, kurioje apibrėžtos konkrečios problemos.
<P>
Norėčiau labai šiltai padėkoti mažai, bet rinktinei grupelei kolegų, kurie dalyvavo šiose diskusijose. Manau, kad mums pavyko aiškiai parodyti du dalykus: pirma, faktą, kad vadinamosios "saugumo" priemonės gali tapti nesaugumo priežastimi, ir, antra, kad joms skirti ištekliai gali būti tik eikvojami, o ne panaudojami tikslingai. Taigi kalbame apie veiklos efektyvumą ir kaip pilietinių laisvių apsaugą.
<SPEAKER ID="533" NAME="Pirmininkas">
Diskusijos baigtos.
<P>
Balsavimas vyks rytoj, penktadienį, 2009 m. balandžio 24 d., vidurdienį, 12 val.

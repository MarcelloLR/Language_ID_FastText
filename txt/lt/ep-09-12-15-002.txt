<CHAPTER ID="002">
Pirmininko pranešimas
<SPEAKER ID="006" NAME="Pirmininkas">
Visų pirma noriu perskaityti svarbią informaciją. Gruodžio 2 d. gavau Europos Parlamentui ir Tarybai skirtą Komisijos komunikatą dėl Lisabonos sutarties įsigaliojimo poveikio šiuo metu vykdomoms tarpinstitucinėms sprendimų priėmimo procedūroms. Atsižvelgdamas į šį komunikatą, Parlamentas laikosi nuomonės, kad su juo jau buvo konsultuojamasi dėl visų pasiūlymų, kurie priėmus Lisabonos sutartį patenka į Parlamento kompetencijos sritį. Be to, Parlamentas atsižvelgį tai, kad remdamasi komunikatu Europos Komisija atsiėmtam tikrus pasiūlymus.
<P>
Komisijos Pirmininkas paragino Parlamento komitetus, su kuriais šią kadenciją jau buvo konsultuotasi, kaip nurodyta mėnesinių sesijų darbotvarkėse, patikrinti 2009 m. gruodžio 1 d., t. y. Lisabonos sutarties įsigaliojimo dieną, dar nepatvirtintų teisėkūros pasiūlymų teisinius pagrindus ir Komisijos siūlomus procedūrų pakeitimus bei visus kitus pakeitimus, būtinus, atsižvelgiant į Lisabonos sutarties nuostatas, ir nuspręsti, ar konsultuojantis jau priimtas pozicijas laikys įprastų teisėkūros procedūrų pirmuoju svarstymu arba patvirtinimu.
<P>
Savaime suprantama, Parlamentas pasilieka teisę prašyti Komisijos pateikti naują pasiūlymą. Jei dėl pasiūlymų su Europos Parlamentu prieš įsigaliojant Lisabonos sutarčiai konsultuotasi nebuvo, Komisija privalo pagal įprastą teisėkūros procedūrą arba kitą atitinkamą procedūrą pateikti naujus pasiūlymus.
<P>
Komunikatas yra apie mūsų teisėkūros veiklą artimiausiu metu, t. y. komunikatas yra apie Europos Komisijos ir Europos Parlamento savitarpio santykius teisėkūros procese. Kaip žinote, gyvename pereinamuoju laikotarpiu - pereiname nuo Nicos sutarties prie Lisabonos sutarties ir kartu pradedame naują Parlamento kadenciją. Vis dar nepatvirtinta naujos kadencijos Komisija. Visam tam reikalingas gana sunkus darbas, kurį pagal teisės aktus turi atlikti Komisija ir Parlamentas ir kuris yra komunikato tema.

<CHAPTER ID="010">
Hondūras (diskusijos) 
<SPEAKER ID="184" NAME="Pirmininkas">
Toliau - Tarybos ir Komisijos pasisakymai dėl padėties Hondūre.
<SPEAKER ID="185" NAME="Carl Bildt">
Tarybos pirmininkas. - Gerb. pirmininke, pasaulis didelis. Esu dėkingas už suteiktą galimybę atkreipti dėmesį į situaciją Hondūre ir ten vykstančių įvykių rimtumą, ne tik Hondūro gyventojams, bet ir visam regionui. Pasistengsiu, kad mano pasisakymas būtų kiek įmanoma glaustesnis.
<P>
Nuo pat šios krizės pradžios praeitą mėnesį, pirmininkaujanti šalis pasmerkkarinius veiksmus, nukreiptus prieš prezidentą Zelaya, kuris, nepaisant viso kito, buvo išrinktas demokratiškai. Šie veiksmai prieštaravo Hondūro konstitucinei tvarkai.
<P>
Mes reikalavome atkurti šią konstitucinę tvarką ir raginome visas partijas ir institucijas susilaikyti nuo prievartos ir stengtis surasti greitą ir taikingą sprendimą.
<P>
Sprendžiant problemas įvairiose Europos regionuose, mano nuomontokia pati - kad būtent Europos Sąjunga turėtų imtis iniciatyvos ir tikėtis, kad likęs pasaulis pritars mūsų pastangoms, panašiai kaip mūsų politika paremti Amerikos valstybių organizacijos pastangas iškilusias problemas spręsti dialogu ir kompromisu.
<P>
Šiuo metu susiklosttokia situacija, kad Hondūre nėra nvieno mūsų ambasadoriaus. Taip pat šiuo metu su šiuo regionu neturime jokių diplomatinių kontaktų.
<P>
Mes palaikome Kosta Rikos prezidento Oscaro Ariaso, Nobelio taikos premijos laureato, pastangas užglaistyti egzistuojančius skirtumus. Kol kas tai atrodo gana sudėtinga iniciatyva ir daug kas pasakytų, jog nėra ko stebėtis. Tačiau mane pradžiugino žinia, kad šį šeštadienį bus naujas prezidento O. Ariaso pirmininkaujamas posėdis. Galime tik dar labiau jį paremti ir toliau abi konflikto puses raginti priimti kompromisus ir gerbti kiekvieną Hondūro konstitucijos punktą.
<P>
Be šios krizės, pasisakymo pabaigoje norėčiau pabrėžti, kaip svarbu surengti sąžiningus ir skaidrius rinkimus Hondūre. Teisės viešpatavimas ir žmogaus teisių paisymas turi išlikti demokratinės vyriausybės pagrindu visame pasaulyje, Centrinėje Amerikoje, Lotynų Amerikoje ir, žinoma, kitose Amerikos dalyse.
<SPEAKER ID="186" NAME="Catherine Ashton">
Komisijos narė. - Gerb. pirmininke, man ir vėl labai malonu trumpai prisidėti prie šios diskusijos dėl politinės krizės Hondūre savo kolegės Benitos Ferrero-Waldner vardu.
<P>
Po daugelio metų pertraukos Lotynų Amerika ir vėl išgyvena institucinio lūžio laikotarpį. KrizHondūre rodo teisės viešpatavimo ir institucinės konfliktų sprendimo sistemos trapumą kai kuriose Lotynų Amerikos šalyse ir tai, kaip šios šalys gali nugrimzti į krizę, ypač dabar, kai jos išgyvena stiprios politinės poliarizacijos laikotarpį.
<P>
Komisija sureagavo nedelsdama. Mes išreiškėme savo susirūpinimą dėl įvykių Hondūre ir pabrėžėme didžiulę teisės viešpatavimo, demokratijos ir demokratiškai išrinktų institucijų svarbą. Mes paraginome visas susijusias šalis išspręsti nesutarimus taikiai, gerbiant šalies įstatymus ir palaikant dialogą, o kartu prisidedant prie taikos ir stabilumo šalyje.
<P>
Mes pasmerkėme kruvinus susidūrimus, ypač todėl, kad jie baigėsi prarastomis žmonių gyvybėmis, ir raginame visas susijusias šalis parodyti visą įmanoma santūrumą ir susilaikyti nuo bet kokio smurto. Komisija pareiškė, kad ji bus pasirengusi paremti visas iniciatyvas rasti taikingą būdą nugalėti šią krizę ir atkurti konstitucinę tvarką.
<P>
Kaip minėjo pirmininkas, mes parėmėme Amerikos valstybių organizacijos ir jos generalinio sekretoriaus J. M. Insulzos iniciatyvą, kuri, deja, nedavjokių rezultatų. Mes išreiškėme pritarimą ir Kosta Rikos prezidento taikinimo pastangoms ir tikimės, kad jos padės taikiai išspręsti krizę.
<P>
Po įvykių Hondūre ir pasikonsultavus su Centrinės Amerikos valdžia bei ES valstybėmis narėmis buvo nuspręsta atidėti kitą derybų etapą tikintis asociacijos sutarties su Centrine Amerika. Minėtas derybų etapas turėjo vykti Briuselyje liepos 6-10 d. Vis dėlto tikime, kad derybos bus atnaujintos, kai tik bus įmanoma.
<P>
Kaip sakpirmininkas, dėl susiklosčiusios sudėtingos situacijos, ES pirmininkaujančios šalies ambasadorius šalyje buvo iškviestas pasitarti, o visi kiti ambasadoriai taip pat paliko šalį.
<P>
Glaudžiai bendradarbiaudami su pirmininkaujančia šalimi ir valstybėmis narėmis mes ir toliau ieškosime būdų, kaip geriausiai galėtume prisidėti prie šios krizės sprendimo. Kol kas nenuspręsta sustabdyti mūsų bendradarbiavimo, tačiau su biudžetine parama susiję finansiniai išmokėjimai sustabdyti.
<P>
Mes puikiai žinome, kad įvykiai Hondūre gali sukurti pavojingą precedentą - žingsnį atgal kalbant apie demokratiją, ir gali destabilizuoti regioną. Todėl mes ir toliau atidžiai stebime situaciją ir pritariame visoms pastangoms surasti taikų sprendimą. Mes ir toliau informuosime Parlamentą apie tolesnius įvykius.
<SPEAKER ID="187" NAME="José Ignacio Salafranca Sánchez-Neyra" LANGUAGE="ES">
Gerb. pirmininke, tai, kad išrinktasis prezidentas buvo išvesdintas iš savo namų manu militari, įsodintas į lėktuvą ir išmestas svetimoje šalyje, demokratiniu požiūriu turi būti kategoriškai ir besąlygiškai pasmerkta.
<P>
Gerb. pirmininke, todėl norėčiau pasakyti, kad daugelio gerbiamų analitikų, tokių kaip Mario Vargas Llosa, pastebėjimas bet kuriuo atveju yra labai svarbus: labiausiai įtartini nuverstojo prezidento Zelaya šalininkai, kuris, beje, užsitarnavo visų politinių partijų paramą, įskaitant ir jo paties, buvo atstovai režimų, kuriems būdingi nuolatiniai žmogaus teisių pažeidinėjimai ir laipsniškas individo teisių mažinimas, kaip praeito pranešimo metu pripažino šis Parlamentas.
<P>
O dabar reikia rasti šios situacijos sprendimą. Tarybos pirmininkas yra pasakęs: Europos Sąjunga turi palengvinti grįžimą prie normalios demokratijos padėties remiant tu žmonių pastangas, kurie stengiasi stabilizuoti situaciją, t.y. Kosta Rikos prezidento Óscaro Ariaso.
<P>
Antra, turint galvoje ateinančius prezidento rinkimus, Europos Sąjunga turi perduoti visą savo rinkimų stebėjimo patirtį Hondūrui ir turi būti pasirengusi išsiųsti ES rinkimų stebėjimo misiją.
<P>
Pagaliau, Tarybos pirmininke, labai svarbu, kad Europos Sąjunga veiktų nuosekliai ir netaikytų dvigubų standartų. Nepriimtina, kad iš vienos pusės Europos Sąjunga stengtųsi palengvinti ir sustiprinti dialogą su vienintele nedemokratiška šalimi regione, o iš kitos - verstų vienos skurdžiausių Lotynų Amerikos šalių gyventojus mokėti už savo lyderių klaidas.
<P>
Tarybos pirmininke, Komisijos nary, taip pat manau, kad Europos Sąjunga turėtų aktyviai dalyvauti šiame regione, kaip kad minėjo C. Bildt. Toks aktyvus dalyvavimas šiuo metu matyti derybose dėl asociacijos sutarties, kurios netrukus pasieks svarbiausią tašką. Gerb. pirmininke, negalime leisti, kad nekalti žmonės kentėtų dėl kaltųjų ir todėl manau, kad kai konfliktas bus išspręstas, mums reikia dar kartą apsvarstyti grįžimą prie derybų stalo.
<SPEAKER ID="188" NAME="Luis Yañez-Barnuevo García">
S&D frakcijos vardu. - (ES) Gerb. pirmininke, mes prisidėjome prie vieningo šių įvykių pasmerkimo ne tik dėl pačios situacijos rimtumo ir konstitucinės tvarkos sulaužymo, kaip kad pabrėžTarybos pirmininkas ir Komisijos narys, bet ir dėl to, kokį rimtą precedentą tai sukuria regione, kuris sunkiu darbu ir intensyviomis pastangomis sugebėjo atkurti demokratiją, išskyrus retas išimtis.
<P>
Todėl tokios situacijos negalime toleruoti. Europos Sąjunga ir valstybės narės pasielgteisingai atšaukdamos savo ambasadorius, nutraukdamos bet kokį bendradarbiavimą ir sustabdydamos bet kokias derybas su regionu. Sutinku su Tarybos pirmininku ir Komisijos pirmininku, kurie teigia, jog privalome paremti Kosta Rikos socialdemokratiškų pažiūrų prezidento, Nobelio taikos premijos laureato, Óscaro Ariaso pastangas konfliktą išspręsti derybų būdu ir neprovokuoti jokio represinio smurto ar sukilimų.
<P>
Dabar ne laikas analizuoti tikras ar numanomas klaidas, kurias galbūt padarprezidentas Zelaja, nes šiuo metu tai nėra svarbiausia. Dabar reikia analizuoti labai rimtą konstitucinės tvarkos Hondūre pažeidimą, kurį įvykdginkluotos pajėgos (su Kongreso pagalba ir teisėtai, nors visiškai neteisėtais ir nelegaliais būdais).
<P>
Dar bus pakankamai laiko apsvarstyti jo ateitį, tačiau dabar, be jokių abejonių, turime reikalauti M. Zelaya grąžinimo. Iki 2010 m. jis yra konstitucinis šalies prezidentas.
<SPEAKER ID="189" NAME="Izaskun Bilbao Barandica">
ALDE frakcijos vardu. - (ES) (Trumpai kalba baskų kalba.) Gerb. pirmininke, kalbėjau baskų kalba, kuri yra mažumos kalba ir šiuose rūmuose dar nepripažinta oficialia kalba. Basque. Tikiuosi, kad ateityje ji taps oficialia, kaip ir kitos kalbos, ir kad galėsime kalbėti mano gimtąja Baskijos šalies kalba.
<P>
Aš ir mano frakcija sutinka, kad reikia pasmerkti perversmą, vadinkime daiktus savo vardais, kuris įvyko Hondūre. Kai kurie gali manyti, kad klaidinga buvo mėginti išsiaiškinti žmonių valią, tačiau mes čia esame ne tam, kad tai analizuotume. Taip pat sutinku, kad tiek Komisija, tiek Taryba turi stengtis palengvinti sugriautos konstitucinės ir institucinės tvarkos atkūrimo procesą ir užtikrinti, kad teisėtai žmonių išrinktas Hondūro prezidentas būtų grąžintas.
<P>
Man taip pat kelia nerimą tai, kad kai kurie vyriausybės nariai, net ir atliekantys oficialias diplomatines misijas Hondūre, kurios, kaip girdėjome, buvo atšauktos, taip pat buvo užpulti. Suprantama, kaip ir Komisijos atstovas, mano frakcija pritaria visiems Amerikos valstybių organizacijos veiksmams, kurių tikslas išspręsti šį konfliktą.
<P>
Mano frakcija mano, kad mes Europoje turime padėti stiprinti demokratiją Hondūre, siekti užtikrinti pagrindines teises ir garantuoti, kad politinis dialogas būtų vienintelpriemonė, naudojama šiai problemai spręsti.
<P>
Nereikia net sakyti, kad mes taip pat pritariame Nobelio taikos premijos laureato Óscaro Ariaso atliekamam darbui ir tikimės, kad kai tik minėtos priemonės bus įgyvendintos, 2009 m. lapkritį galės būti surengti rinkimai, kurių metu bus užtikrinamas skaidrumas, pagarba demokratinei sistemai ir žmogaus teisėms. Taip pat tikiuosi, kad ši situacija leis mums tęsti derybas dėl asociacijos sutarties su Europos Sąjunga.
<SPEAKER ID="190" NAME="Raül Romeva i Rueda" LANGUAGE="ES">
Gerb. pirmininke, aš taip pat norėčiau pasinaudoti šia proga ir išreikšti mūsų rūpestį dėl pastarųjų įvykių Hondūre.
<P>
Kaip Santykių su Centrinės Amerikos šalimis delegacijos pirmininko pavaduotojas, situaciją šioje šalyje ir visame regione stebiu jau keletą metų. Labai reikšmingas faktas, kad šį klausimą Parlamento rūmuose aptarinėjame pirmąją politinių diskusijų dieną. Tai rodo šios problemos svarbą ir aktualumą. Deja, šis įvykis laikomas pirmuoju coup d'état Centrinės Amerikos šalyje 21 amžiuje ir to nereikėtų pamiršti.
<P>
Todėl aš ne tik smerkiu šį coup d'état prieš prezidentą M. Zelaya, bet ir raginu Europos Sąjungą nepripažinti perversmo lyderio Roberto Micheletti. Be to, mano nuomone, labai svarbu, kad Europos Sąjunga pareikalautų, nors, tiesą sakant, ji tą jau daro, kad konstitucintvarka būtų atkurta. Labai svarbu, kad 2009 m. lapkritį rinkimai būtų rengiami rimtai, atsakingai ir būtų patikimi. Turint tai galvoje, aš džiaugiuosi, kad kalbos dėl asociacijos sutarties su regionu nutrauktos, bent jau kuriam laikui.
<P>
Taip pat prašau, kad nutrauktume pagalbos teikimą ir prekybos srityje, kaip pasielgPasaulio bankas ar Jungtinės Valstijos, žinoma, išskyrus humanitarinę pagalbą.
<P>
Be šių priemonių taip pat svarbu atlikti aiškų ir trumpą tyrimą, kurio metu būtų nustatyta, kas yra atsakingas už šį coup d'état. Akivaizdu, kad už tai atsakingas ne vienas asmuo, kad šioje situacijoje daug kas turi savų interesų, o kai kuriais atvejais mes net nežinome, kas jie tokie.
<P>
Mano nuomone, siekiant atkurti demokratiją šalyje, Europos Sąjunga turi paraginti atlikti tokį tyrimą, o kad tai būtų įmanoma, turime nusiųsti nuolatinę tarptautinę delegaciją, kuri padėtų šalyje atsirandantiems judėjimams.
<SPEAKER ID="191" NAME="Willy Meyer">
GUE/NGL frakcijos vardu. - (ES) Gerb. pirmininke, po perversmo praėjus keturioms dienoms mano frakcija Parlamente nusprendišsiųsti mane į Tegucigalpą, kad galėčiau apžiūrėti in situ, kokias pasekmes turėjo šis karinis perversmas, šis coup d'état. Būdamas Tegucigalpoje pamačiau tai, ką pamatytume po kiekvieno karinio perversmo: represija, ribota laisvė, perversmui nepritarusių parlamento narių areštai, socialinių grupuočių lyderių įkalinimas, sužeistų žmonių pripildytos ligoninės, komendanto valandos. Štai kokį vaizdą pamačiau.
<P>
Pritariu Tarybos ir Europos Komisijos reakcijai, nes esant tokiai situacijai tai vienintelįmanoma reakcija. Pirma, būtina laikytis visų Amerikos valstybių organizacijos išleistų rekomendacijų. Šioje vietoje norėčiau pasakyti, kad susitikimo su Amerikos valstybių organizacijos generaliniu sekretoriumi metu pamačiau, kad šiuo klausimu jų pozicija labai aiški: bet kokie perversmo lyderio Roberto Micheletti neteisėtos vyriausybės veiksmai bus laikomi niekiniais ir neturinčiais jokios galios, todėl Amerikos valstybių organizacija nusprendnepaisyti jokių šios vyriausybės vykdomų rinkimų.
<P>
Tikiuosi, kad Europos Sąjunga elgsis taip pat, ir nvienas šios vyriausybės veiksmas nebus laikomas teisėtu. Todėl tokiomis aplinkybėmis negalime stebėti rinkimų, kuriuos vykdys perversmu valdžią pasiekusi vyriausybė.
<P>
Manau, kad ši savaitbus lemtinga. Prezidentas M. Zelaya, vienintelis Hondūro prezidentas, labai aiškiai apibūdino savo poziciją: jis palauks dar vieną savaitę ir, jei per savaitę derybų Kosta Rikoje metu nebus nuspręsta, jog jis turi grįžti, jis vis tiek sugrįš.
<P>
Todėl atsižvelgiant į vienintelio teisėto prezidento sprendimą, tikiuosi, kad Parlamentas, Europos Sąjungos institucijos, Taryba ir Komisija pritars jo sprendimui, kaip tai daro Amerikos valstybių organizacija, Jungtinės Tautos ir netgi Jungtinės Valstijos. Manau, kad norint išlaikyti gerą Parlamento vardą, labai svarbu išlaikyti tokią poziciją, t.y. reikalauti atkurti konstitucinę galią ir grąžinti į postą prezidentą M. Zelaya.
<P>
Kolegos Parlamento nariai, tikiuosi prieisime prie griežtos nuomonės, kad šie Parlamento rūmai besąlygiškai smerkia coup d'état ir reikalauja grąžinti prezidentą M. Zelaya į postą. Taip pat tikiuosi, kad pritarsime visoms tarptautinių organizacijų iniciatyvoms.
<SPEAKER ID="192" NAME="Kader Arif" AFFILIATION="S&amp;D">
(FR) Gerb. pirmininke, Komisijos nary, ponios ir ponai, norėčiau pradėti išreikšdamas savo pritarimą anksčiau kalbėjusiesiems dėl griežčiausio coup d'état, kuris buvo suorganizuotas Hondūre prieš prezidentą M. Zelaya, pasmerkimo. Despotiškas jo sulaikymas ir ištrėmimas į kitą šalį prieštarauja konstitucinei tvarkai ir tai reikia ištaisyti kaip galima greičiau. Karinis perversmas, po kurio Roberto Micheletti pasiskelbnaujuoju prezidentu, primena juodžiausius laikus Centrinės Amerikos istorijoje, ir ši ataka prieš demokratiją, mūsų nuomone, yra nepriimtina.
<P>
Todėl pritariu Amerikos valstybių organizacijos sprendimui suspenduoti Hondūro dalyvavimą organizacijoje ir ieškant sprendimo pasinaudoti prezidento Oscaro Ariaso paslaugomis.
<P>
Vis dėlto, Komisijos nary, man didelį nerimą kelia Europos Sąjungos komerciniai santykiai su šia šalimi. Jau keletą mėnesių tarp Europos Komisijos ir Centrinės Amerikos vyksta derybos dėl naujos kartos asociacijos sutarties. Tačiau dėl coup d'état praeitą savaitę planuoti susitikimai buvo atšaukti. Dėl to reikėtų džiaugtis. Maniau, kad supratau jus, tačiau norėčiau daugiau smulkmenų. Ar Komisija nusprendsuspenduoti derybas kol situacija Hondūre grįš į įprastas vėžes? Būtent to prašau aš ir mano politinfrakcija, tačiau norėčiau sužinoti smulkiau apie Komisijos poziciją šiuo klausimu.
<P>
Kitas man rūpimas klausimas - Specialioji darnaus vystymosi ir gero valdymo skatinamoji priemonė, kitaip vadinama "GSP plius", kuria naudojasi Hondūras. Po coup d'état keletas pilietinės visuomenės organizacijų pranešapie despotiškus sprendimus ir žmogaus teisių pažeidinėjimus, ypač susijusius su laisve laisvai judėti, teise bendrauti ir žodžio laisve. Europos Komisija šiuo klausimu turi būti griežta. "GSP plius" iniciatyva, kurios teikiama parama priklauso nuo aiškių įsipareigojimų. Įrodymų daugiau nei pakankamai, kad kiltų abejonių, ar Hondūras tikrai vykdo savo įsipareigojimus vadovaujant prezidentui, kuris tokiu pasiskelbpats. Todėl raginu Komisiją išanalizuoti galimybę laikinai suspenduoti Hondūrui pagal "GSP plius" taikomas lengvatas.
<SPEAKER ID="193" NAME="Jean-Luc Mélenchon" AFFILIATION="GUE/NGL">
(FR) Gerb. pirmininke, mūsų taiką aukštinantys principai neturi sudaryti tokio įspūdžio, reikalaudami abiejų konflikto pusių susilaikyti nuo smurto, mes manome, kad coup d'état Hondūre kaltininkai ir konstitucinvyriausybyra vienodai kalti. Šiuo atveju maištininkų, kurie kovoja už tai, kad būtų grąžintas prezidentas M. Zelaya, naudojamos priemonės yra teisėtos.
<P>
Centrinės ir Pietų Amerikos vadovų ir vyriausybių dalyvavimas siekiant užtikrinti konstitucinio prezidento Manuelio Zelaya grąžinimą į valdžią rodo, kad visas žemynas nori kartą ir visiems laikams pabaigti coups d'états ir diktatorių valdžios laikotarpį.
<P>
Po vieningų JT ir visų regioninio bendradarbiavimo organizacijų sprendimų, Europa turi atlikti savo vaidmenį šioje kovoje, nes tai iš tiesų yra kova, o ne susitarimas. Tai istorinkova. Europa turi nutraukti visus politinius ir komercinius ryšius, visas derybas su šiuo skaldytojišku režimu, kol prezidentas M. Zelaya besąlygiškai ir nediskutuotinai bus grąžintas į postą, nes kalbant apie demokratiją, jokių diskusijų būti negali. Europa turi paraginti Obamos administraciją ir Jungtines Valstijas taip pat nutraukti komercinius ir karinius ryšius su šiuo režimu. Tai kaina, kurią turime sumokėti siekdami įrodyti, jog atitinkame pricipus, kurių taip dažnai skelbiamės besilaikantys, ir taip įgyti moralinę teisę kritikuoti kitus.
<SPEAKER ID="194" NAME="Bogusław Sonik" AFFILIATION="PPE">
(PL) Gerb. pirmininke, situacija Hondūre reikalauja, kad Europos Sąjunga tęstų konkrečius ir ryžtingus veiksmus, skirtus stabilizuoti situaciją, atkurti konstitucinę tvarką ir užkirsti kelia tolesniam konfliktui tarp nuverstojo prezidento M. Zelaya šalininkų ir oponentų. Todėl pritariu I. Salafrancos pasiūlytai iniciatyvai kaip įmanoma greičiau išsiųsti Europos Parlamento misiją į Hondūrą.
<P>
Kaip įmanoma greičiau reikia priversti nesutariančias šalis pradėti derybas, kurių metu būtų pasiektas sutarimas grąžinti prezidentą M. Zelaya į postą ir baigti savo kadenciją su sąlyga, jog jis nekeis konstitucijos punkto, draudžiančio prezidento perrinkimą antrai kadencijai. Toks sprendimas suteiktų viltį stabilizuoti situaciją, nors tai ir nebūtų priimtina abiem...
<P>
(Pirmininkas nutraukkalbantįjį)
<SPEAKER ID="195" NAME="Nikolaos Chountis" AFFILIATION="GUE/NGL">
(EL) Gerb. pirmininke, aš manau, kad kaip Europos Parlamentas ir kaip Europos Sąjunga, turime padaryti viską, kad perversmas Hondūre truktų kuo trumpiau, prezidentas M. Zelaya būtų grąžintas į savo šalį ir uždaras karinių perversmų ratas Lotynų ir Centrinėje Amerikoje galiausiai būtų nutrauktas.
<P>
Turime atsižvelgti į pastaraisiais metais daugelyje šalių padarytą didžiulę pažangą ir demokratinius pokyčius, pokyčius, kurie įtvirtino konstitucines ir demokratines laisves, kurie gina politikos prieš nekontroliuojamą rinkos padėtį siekiant ją užimti koncepciją ir kurie nutraukilgus metus varžiusius neokolonializmo pančius. Dėl šių priežasčių manau, kad turėtume apsvarstyti didžiulę Europos atsakomybę vykdyti taikius veiksmus tarptautiniu lygmeniu ir atkurti demokratinius saitus ir solidarumo saitus su žmonėmis ir šalimis kitapus Atlanto.
<SPEAKER ID="196" NAME="Carl Bildt">
Tarybos pirmininkas. - Gerb. pirmininke, manau, kad visi pasisakiusieji, įskaitant ir mane, kalbėjo laikydamiesi pozicijos ginti demokratiją ir konstitucinę tvarką Lotynų Amerikoje. Tai savaime reiškia ir pastarųjų įvykių pasmerkimą. Kad ir kaip būtų, negalima pasiųsti karinių tarnybų suimti prezidento ir išsiųsti jį iš šalies. Nepaisant aplinkybių mūsų pozicija turi būti aiški. Ji ir yra aiški.
<P>
Tačiau norint išspręsti šią situaciją, reikia kažkiek prisitaikyti, ieškoti kompromisų. Sprendžiant iš to, ką išgirdau iš I. Salafrancos ir kitų, visi sutinka, kad prezidentas O. Arias tikriausiai yra tinkamiausias asmuo siekiant kompromiso šioje situacijoje. Tikriausiai jam teks praleisti nemažai laiko derantis su abiejų pusių atstovais ir manau, kad mūsų parama bei kitų Amerikos valstijų parama jam bus labai svarbi.
<P>
Jis turi priimti sprendimą, o kiti turi su juo sutikti. Tačiau, be jokių abejonių, remiantis tuo, ką sakiau pradžioje, mūsų tikslas yra konstitucinės tvarkos atkūrimas. O kalbant apie konstitucinės tvarkos atkūrimą, būtina grąžinti valdžią prezidentui M. Zelaya. To tikriausiai nepakaks ir dideltikimybė, kad prireiks ir kitų veiksmų siekiant atkurti konstitucinę tvarką.
<P>
Taigi, reikalaudami grąžinti prezidentą M. Zelaya mes reikalaujame atkurti konstitucinę tvarką, kuri yra būtina nors ir ne vienintelmūsų santykių su Hondūru, Hondūro plėtros ir šios pasaulio dalies konstitucinės tvarkos patikimumo sąlyga.
<SPEAKER ID="197" NAME="Pirmininkas">
Diskusija baigta.

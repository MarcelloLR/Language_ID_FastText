<CHAPTER ID="010-02">
2. Jemenas. Mirties bausmnepilnamečiams nusikaltėliams, ypač Muhammedo Tahero Thabeto Samoumo atvejis
<SPEAKER ID="421" NAME="Pirmininkas">
Kitas klausimas - diskusijos dėl šešių pasiūlymų dėl rezoliucijos dėl Jemeno, nepilnamečių nusikaltėlių baudžiamojo persekiojimo ir ypač dėl Muhammedo Tahero Thabeto Samoumo bylos.
<SPEAKER ID="422" NAME="Marietje Schaake">
autorė. - Pone pirmininke, žaviuosi tų piliečių, kurie nepaklūsta savo vyriausybių represijoms ir smurtui, drąsa. Tai matėme vykstant sukilimams Tunise, Egipte, Irane, Alžyre, Bahreine ir Jemene. Jaunoji karta trokšta, kad viltis pakeistų cinizmą, galimybės pakeistų skurdą, teisingumas - nebaudžiamumą, o interneto laisv- represijas ir cenzūrą.
<P>
Jemene yra daug susirūpinimą keliančių dalykų, susijusių su demokratija, žmogaus teisėmis, teismų sistemos nepriklausomumu, taip pat žurnalistų, tinklaraštininkų ir žmogaus teisių gynėjų persekiojimu. Ypač nerimaujame dėl baimės, kuri kuriama vykdant mirties bausmę nepilnamečiams, nepaisant to, kad Jemenas įsipareigojęs tarptautinei bendruomenei nevykdyti mirties bausmės nepilnamečiams nusikaltėliams, ir šis įsipareigojimas įtvirtintas šalies baudžiamajame kodekse.
<P>
Trūksta tinkamų priemonių nustatant kaltinamųjų amžių, todėl žmonėms itin sunku apsiginti. Raginame Jemeno prezidentą ir valdžios institucijas laikytis bent jau Jemeno įstatymų ir įsipareigojimų tarptautinei bendruomenei ir sustabdyti mirties bausmių vykdymą nepilnamečiams. Be to, pabrėžiame reformų Jemene poreikį, kaip reikalavo ir daugelis demonstrantų gatvėse; siekiame, kad šių žmonių gyvenimo sąlygos ir teisės būtų pagerintos.
<SPEAKER ID="423" NAME="Marie-Christine Vergiat" LANGUAGE="FR">
Pone pirmininke, arabų šalis krečia sukilimų banga, kuri plinta iš vienos šalies į kitą, ir tikiuosi, kad jie tęsis.
<P>
Precedento neturinti protestų prieš diktatūras banga tose šalyse plinta. Šios diktatūros įsigali, neretai sulaukdamos Vakarų šalių režimų paramos, o geriausiu atveju - tylos. Panašu, kad jokia šalis neatsilaiko prieš populiarius sukilimus, ir tai geras ženklas. Mums, ir jums prireikpernelyg daug laiko suprasti, kas vyko tose šalyse, ir vis dar delsiate. Tik vasario 2 d. Europos Parlamentas patvirtino rezoliuciją dėl Tuniso ir tik šioje mėnesinėje sesijoje patvirtinome rezoliuciją dėl Egipto.
<P>
Atsižvelgdami į tokią skubią padėtį paprašėme parengti rezoliuciją dėl Alžyro. Mūsų prašymas vėl buvo atmestas, kaip ir jūs ištisus mėnesius - ar bent jau didžioji dauguma - atsisakėte atsižvelgti į Tunise vykstančius įvykius.
<P>
Šiandien mums diskutuojant protestuotojų judėjimai kuriasi Irane ir Libijoje, kuriai ką tik pareiškėte savo paramą - sąlyginę, bet vis tiek paramą - partnerystės susitarime, taip pat Bahreine ir Jemene, minint tik tas šalis, apie kurias daugiausiai žinome. Taip, tiesa, Jemeno prezidentas Ali Abdullah Saleh valdo jau ne mažiau kaip 33 metus. Tai valdoma demokratija! Be abejo, tai kur kas geriau nei padėtis Libijoje, kur M. Gaddafi valdo jau 42 metus!
<P>
Buvome iš tų keleto narių, kurie teigė, kad šiandien negalėtume balsuoti dėl rezoliucijos dėl Jemeno, jeigu neatsižvelgtume į tai, kad vyksta toje šalyje. Vyrai ir moterys kovoja už savo laisvę. Kyla smurtas tarp režimo šalininkų ir priešininkų.
<P>
Sausio mėn. pabaigoje prasidėjus mitingams buvo sužeista šimtai žmonių. Vakar Adene per susirėmimus policijai mėginant ugnimi išvaikyti minią, nušautas jaunas demonstrantas. Šiuo metu Sadoje studentai užsibarikadavę studentų miestelyje, kur juos vis dar supa policija, tačiau ir toliau tylime.
<P>
Aptardami padėtį Jemene turime galvoje tik mirties bausmę nepilnamečiams. Jokiu būdu nenoriu teigti, kad nereikia svarstyti mirties bausmės panaikinimo klausimo, nes esu tvirta mirties bausmės panaikinimo šalininkė, ir manau, kad bet kuri tariamai demokratiška šalis, kurioje nėra uždraudžiama tokia bausmė, yra smerktina ir neturėtų kitiems pamokslauti apie demokratiją ir žmogaus teises, net jei ir yra pirmaujanti pasaulio jėga.
<P>
Taip, mirties bausmdar labiau nepriimtina, jeigu ji vykdoma nepilnamečiams, visų pirma šalyje, kurioje neįmanoma iš tikrųjų sužinoti, kada asmuo gimė, ir kurioje tuo naudojamasi nuteisiant žmones mirti, pasinaudojant abejonėmis dėl, drįsčiau teigti, negebėjimo nustatyti gimimo datos ir tokiu būdu įrodyti, kad nusikaltimo metu asmenys buvo nepilnamečiai.
<P>
Ar siekiate, kad patvirtintume rezoliuciją, kurioje visas dėmesys skiriamas tik vienam klausimui, rezoliuciją, kurioje tik septintoje dalyje pabrėžiamas reformų poreikis, kurių reikalauja, pacituosiu, "daugybdemonstrantų"? Tai būtų šiek tiek silpnavališka.
<P>
Taigi, kartu su kolegomis iš Žaliųjų frakcijos/Europos laisvojo aljanso pateikėme tris pakeitimus, kuriais patobulinama ši rezoliucija, ir tikiuosi, kad kartu galėsime patvirtinti rezoliuciją, kuri bus verta savo vardo.
<SPEAKER ID="424" NAME="Cristian Dan Preda">
autorius. - (RO) Pone pirmininke, norėčiau užtikrinti M. C. Vergiat, kad, kaip visi suprantate, diskutuojame ne tik dėl mirties bausmės, bet ir dėl šiuo metu Jemeno gatvėse vykstančių įvykių. Manau, kad atėjus balsavimo laikui M. C. Vergiat bus jau susipažinusi, kokios pozicijos laikosi mūsų frakcija šiuo klausimu.
<P>
Tačiau neturime pamiršti, kad skubiai priimtos rezoliucijos klausimas, kurį turime šiandien aptarti - nepilnamečių nusikaltėlių persekiojimas ir šiuo atveju mirties bausmės taikymas. Kaip žinote, jei europiečiams mirties bausmatrodo nepriimtina ir barbariška, dar baisiau, kai tokia bausmtaikoma nepilnamečiams. Esmta, kad mirties bausmės vykdymas už nusikaltimą, kurį padariusiam nusikaltėliui nebuvo suėję 18 metų, prieštarauja netgi Jemeno teisės aktams, nors šios šalies institucijos ir toliau vykdo mirties bausmę.
<SPEAKER ID="425" NAME="Raül Romeva i Rueda">
autorius. - Pone pirmininke, šios skubios rezoliucijos tema yra svarbi savaime. Be to, norėčiau paraginti Jemeno prezidentą atšaukti mirties bausmės vykdymą Thabetui Samoumui, ir prezidentą bei valdžios institucijas paraginti šiam ir kitiems nepilnamečiams, pvz., Ali Abdullai, sušvelninti paskirtą mirties bausmę.
<P>
Taigi, kaip minėta, būtų apgailėtina praleisti galimybę ir neiškelti kitų pagrindinių ir svarbesnių klausimų, kurie šiuo metu iškyla toje šalyje.
<P>
Todėl taip pat norėčiau atkreipti Parlamento dėmesį, kad rezoliucijos, dėl kurios balsuosime, pabaigoje, minima, kad Jemene, kaip ir kitose arabų šalyse, visų pirma Tunise ir Egipte, pastarosiomis savaitėmis į gatves plūdo demonstrantai, reikalaujantys daugiau demokratijos ir valstybės reformų.
<P>
"Kadangi nemažai protestuotojų buvo užpulti ar suimti saugumo pajėgų": tai pirmas pakeitimas. Antra: "reiškia didžiulį susirūpinimą dėl ilgalaikių politinių, taip pat socialinių ir ekonominių problemų Jemene ir ragina tarptautinę bendruomenę dėti dideles pastangas siekiant užtikrinti, kad dabartinkrizneplistų". Galiausiai, trečias pakeitimas: "solidarizuojasi su demonstrantais, reikalaujančiais demokratinių reformų ir geresnių gyvenimo sąlygų; todėl palankiai vertina Prezidento A. A. Saleho pareiškimą dėl atsistatydinimo 2013 m. ir ragina valdžios institucijas sustabdyti bet kokį smurtą, nukreiptą prieš taikius protestuotojus, ir paleisti visus taikiai nepritarimą reiškusius demonstrantus".
<P>
Įtraukus visus šiuos tris pakeitimus rezoliucija iš tikrųjų būtų labai gera.
<SPEAKER ID="426" NAME="Corina Creţu">
autorė. - (RO) Pone pirmininke, mirties bausm- tai iš tikrųjų pati nehumaniškiausia bausmė, ir daugeliu atvejų pasisakiau prieš tokią bausmę. Iš tikrųjų, Europos Parlamentas ragina šią bausmę uždrausti tose šalyse, kurios vis dar taiko šią barbarišką praktiką.
<P>
Tačiau Jemene vykdomos mirties bausmės, apie kurias kalbama rezoliucijoje, yra ypač baisios, nes tokiomis bausmėmis baudžiami nepilnamečiai. Netgi jeigu įvykdytas nusikaltimas, vaikai tampa aukomis. Taigi tokiu būdu pažeidžiama pagrindinteisį gyvybę, taip pat tarptautinės konvencijos, kurias Jemenas yra ratifikavęs, ir galiausiai, bet ne mažiau svarbu, yra tai, kad netgi šios šalies baudžiamajame kodekse aiškiai draudžiamas mirties bausmės vykdymas nepilnamečiams nusikaltėliams. Sunkumai, su kuriais dėl gimimo liudijimų stokos susiduriama nustatant tikslų nuteistųjų amžių, tik sustiprina savavališką tokių bausmių vykdymo pobūdį.
<P>
Negalime diskutuoti šiuo konkrečiu klausimu, neatsižvelgdami į padėtį Jemene. Jemeno valdžios institucijos pažeidinėja žmogaus teises. Žurnalistai ir aktyvistai neteisėtai įkalinami. Moterys patiria diskriminaciją dalyvaudamos viešajame gyvenime ir siekdamos išsilavinimo, o teisminsistema tikrai nėra nepriklausoma. Pastarosios riaušės kilo ne tik dėl ekonominių ir socialinių interesų, tačiau ir dėl aiškiai juntamo stipraus troškimo, kad Jemeno visuomentaptų demokratiška.
<SPEAKER ID="427" NAME="Charles Tannock">
autorius. - Pone pirmininke, Jemenas yra pasirašęs Vaiko teisių konvenciją ir Tarptautinį pilietinių ir politinių teisių paktą, kuriuose įtvirtintas mirties bausmės draudimas nepilnamečiams nusikaltėliams - taigi asmenims, kurie kaltinami įvykdę nusikaltimus, kai jiems dar nebuvo suėję 18 metų.
<P>
Artėjantis Muhammedo Samoumo mirties bausmės įvykdymas ir mirties bausmės vykdymo keletui kitų nepilnamečių nusikaltėlių skyrimas - tai iššūkis tarptautinei teisei. Vykdydamas tokią politiką ir naudodamas keistus pasiteisinimus dėl tinkamų gimimo liudijimų nebuvimo ar neužtikrintumo dėl amžiaus, Jemenas prilygsta brutaliai Irano teokratijai. Tačiau šių dviejų šalių skirtumas yra tas, kad Jemenas sulaukia didelės pagalbos iš Vakarų, įskaitant ES, kad galėtų kovoti su al-Qaeda teroristais, o Iranas yra tarptautinis parijas.
<P>
Tačiau ES gali daryti didelę įtaką prezidentui Ali Abdullah Saleh. Raginu vyriausiąją įgaliotinę imtis visų galimų veiksmų ir įtikinti prezidentą šiuo atveju suteikti malonę. Pranešęs, kad netrukus paliks šį postą, prezidentas A. A. Saleh turi realią galimybę palikti teigiamą ir šviesų palikimą savo šalyje, kuri taip ilgai kentėjo dėl konfliktų ir terorizmo, o dabar svajoja apie demokratišką ateitį.
<SPEAKER ID="428" NAME="Filip Kaczmarek" LANGUAGE="PL">
Pone pirmininke, 1991 m. Jemene uždrausta vykdyti mirties bausmę jaunesniems nei 15 metų asmenims. Nuo 1994 m. šis draudimas taikomas jaunesniems nei 18 metų asmenims. Deja, realybėje ne visada laikomasi šio draudimo, pvz., kalbant apie asmenis, kurie neturi savo amžių patvirtinančių dokumentų, kaip jau minėta šiame Parlamente. Jemene vyksta ir kiti pavojingi įvykiai. Tai šalis, kurioje ginklų skaičius jau seniai viršijo žmonių skaičių, kur žiaurūs genčių mūšiai yra kasdienybė, o ginklus besinešiojantys paaugliai nekelia nuostabos. Jemene netgi paplitęs posakis, kad "jei esi pakankamai suaugęs naudotis peiliu, esi pakankamai suaugęs, kad galėtum kovoti už savo gentį". Be to, kiekvienas Jemene apsilankęs žmogus žino, kad čia beveik kiekvienas nešiojasi peilį, o matyti paauglį su Kalašnikovo automatu - joks netikėtumas. Jemeno visuomenyra labai jauna - beveik pusjemeniečių yra jaunesni nei 14 metų. Skirtingos kariuomenės įtraukia jaunus kareivius, todėl turėtume kovoti ir su šiuo reiškiniu.
<SPEAKER ID="429" NAME="Anneli Jäätteenmäki">
ALDE frakcijos vardu. - Pone pirmininke, mirties bausmir toliau vykdoma 58 šalyse, įskaitant Jemeną. Mano frakcija iš esmės pasisako prieš mirties bausmę ir ypač prieš numatytą mirties bausmės vykdymą Muhammedui Taherui Thabetui Samoumui.
<P>
Norėtume priminti Jemeno vyriausybei tarptautinius įsipareigojimus, susijusius su Vaiko teisių konvencija ir Tarptautiniu pilietinių ir politinių teisių paktu. Abiejose konvencijose draudžiama vykdyti mirties bausmę jaunesniems nei 18 m. amžiaus asmenims.
<P>
Pirmadienį organizacija "Amnesty International" pranešapie Jemeno saugumo pajėgų veiksmus. Remiantis "Amnesty International" pateikta informacija, per taikius protestus Sanoje saugumo pajėgos lazdomis mušprotestuotojus ir naudojo elektros šoką. Mano frakcija smerkia šiuos žiaurius veiksmus ir ragina Jemeno vyriausybę nutraukti prievartą prieš savo žmones.
<SPEAKER ID="430" NAME="Ryszard Czarnecki" LANGUAGE="PL">
Pone pirmininke, pažadu neskaityti paskubomis, o kalbėti lėtai. Man garbkalbėti po buvusios Suomijos ministrės pirmininkės. Norėčiau pasakyti, kad Jemenui skirtas raginimas nevykdyti mirties bausmės nepilnamečiams - tai Europos Sąjungai būdingo minimalistinio požiūrio pavyzdys. Nepritariu mirties bausmei, nors žinau, kad šiame Parlamente yra tam pritariančių narių, nors viešai jie to ir nepareiškia. Nepritariu mirties bausmei, kad ir kam ji būtų vykdoma - nepilnamečiui ar suaugusiam žmogui. Tačiau šiuo konkrečiu klausimu tikiuosi, kad nepaisysime nacionalinių ir politinių skirtumų ir vieningai pareikalausime iš Jemeno valdžios institucijų, kad Jemeno prezidentas šiuo atveju galiausiai pasinaudotų savo teise suteikti malonę. Tai turi būti iš tiesų vieninga kova.
<SPEAKER ID="431" NAME="Jaroslav Paška" LANGUAGE="SK">
Pone pirmininke, Jemeno administracija įsipareigojo taikyti ir Jungtinių Tautų Vaiko teisių konvenciją, ir Tarptautinį pilietinių ir politinių teisių paktą. Abiem nuteistų nepilnamečių nusikaltėlių atvejais turi būti taikomi šie dokumentai, todėl Jemeno teisminės institucijos neturėtų priimti sprendimų, kuriais pažeidžiamos šios teisės ir šiuose dokumentuose nustatyta apsauga .
<P>
Negalima leisti, kad bausmės būtų taikomos pažeidžiant esamus šalies įsipareigojimus ir tokiu būdu pažeidžiant galiojančią teisę. Jei Jemeno vyriausybtvirtina, kad jos valdžia grindžiama civilizuotais demokratiniais principais, negalima taikyti barbariškų valdymo formų, paremtų savivale ir neteisingumu. Manau, šiandien tai turime aiškiai pabrėžti Jemeno vyriausybei.
<SPEAKER ID="432" NAME="Csanád Szegedi" AFFILIATION="NI">
(HU) Pone pirmininke, ponios ir ponai, savaime suprantama, svarbu, kad Europos Parlamente pasmerktume diktatoriškas priemones, pasmerktume diktatorius ir diktatūras, tačiau manau, kad taip pat labai svarbu paraginti Jemeną kurti demokratines struktūras. Mano nuomone, nors šis klausimas dėl Jemeno buvo iškeltas Europos Parlamente, ne Europos Sąjunga turi priimti poziciją šiuo klausimu. Šis reikalas - iš tiesų painus. Aplinkybės - visiškai neaiškios. Netgi nusikaltimo detalės nėra tinkamai pateiktos. Visų pirma, netgi nežinome, kokio amžiaus buvo apkaltintas ir už nusikaltimą nuteistas jaunuolis tada, kai buvo įvykdytas nusikaltimas. Gali būti, kad šis asmuo nebuvo nepilnametis. Šiuo atveju akivaizdžiai to nežinome. Niekas geriau neatskleidžia stebinančio Jemeno atsilikimo kaip tai, kad neturima netgi Mohammedo Tahero Thabeto Samoumo gimimo liudijimo. Be to, iki šiol neįrodyta, ar teisininko pateikti mokyklos dokumentai yra tikri, ar suklastoti. Be to, norėčiau atkreipti dėmesį į tai, kad tai buvo ne smulki vagystė, o žmogžudystė, todėl norėčiau, kad būtume šiek ties santūresniais ir kalbėtume labiau apgalvotai nei anksčiau kalbėję nariai.
<P>
Europos Sąjunga, panašiai kaip ir kitos pasaulio demokratinės šalys, pvz., Jungtinės Amerikos Valstijos, turėtų apsvarstyti mirties bausmės taikymo galimybę už tam tikrus, išskirtinai sunkius nusikaltimus, kurių įrodymai nekelia abejonių.
<SPEAKER ID="433" NAME="Sari Essayah" AFFILIATION="PPE">
(FI) Pone pirmininke, M. T. T. Samoumo byla nėra išskirtinJemene: mažiausiai aštuoni kiti nepilnamečiai nusikaltėliai yra suimti ir laukia mirties bausmės įvykdymo. Tai ypač sudėtinga padėtis šalyje, kurioje neatliekami gimimo įrašai, todėl neįmanoma tiksliai pasakyti, ar asmuo buvo nepilnametis, kai įvykdnusikaltimą.
<P>
Nepaisant to, svarbu nepamiršti, kad Jemenas yra pasirašęs JT Vaiko teisių konvenciją ir Tarptautinį pilietinių ir politinių teisių paktą, o šiuose dokumentuose aiškiai draudžiamas mirties bausmės vykdymas nepilnamečiams nusikaltėliams ir apskritai griežtos bausmės šiems asmenims. Be to, Jemeno baudžiamajame kodekse nustatyta, kad draudžiama vykdyti mirties bausmę nepilnamečiams nusikaltėliams.
<P>
Priešingai nei pirmiau kalbėjęs narys norėčiau pažymėti, kad mirties bausmvisada yra žiauri ir nežmoniška, ir tokia bausme pažeidžiamas žmogaus orumas. Todėl ES visais atvejais kovos prieš mirties bausmę, o mes, šio Parlamento nariai, irgi tam pritarsime.
<SPEAKER ID="434" NAME="Elena Băsescu" AFFILIATION="PPE">
(RO) Pone pirmininke, mūsų pasaulyje mirties bausmės vykdymas vaikams yra nepriimtinas. Nuolat taikyti tokią praktiką jau savaime yra nusikaltimas. Todėl norėčiau išreikšti savo nepritarimą Jemeno valdžios institucijų sprendimui tęsti tokius veiksmus. Vyriausybšiuo klausimu pažeidžia ir tarptautines sutartis, ir baudžiamąjį kodeksą, kuriame draudžiama nepilnamečiams vykdyti mirties bausmę. Be to, būdai, kuriais remiantis teisminsistema mėgina nustatyti kaltinamųjų amžių, išlieka neaiškūs. Ši byla - tai liūdnas Jemene vykstančių įvykių pavyzdys.
<P>
Kaip Europos Parlamento narir ES pilietmanau, kad asmens teisį gyvybę yra labai svarbi, ir pirmiausia šiuo atžvilgiu turėtų būti saugomi vaikai. Raginu ES vyriausiąją įgaliotinę sustabdyti tokių žiaurių bausmių vykdymą.
<SPEAKER ID="435" NAME="Monica Luisa Macovei" AFFILIATION="PPE">
(RO) Pone pirmininke, Thabet Samoum ir Fuad Ahmed Ali Abdulla, kaip jie ir teigia, tikriausiai buvo nepilnamečiai tuo metu, kai įvykdnusikaltimus, už kuriuos yra nuteisti mirties bausme. Ši bausmpaskirta prieš keletą metų ir gali būti bet kada įvykdyta. Šie žmonės patiria didžiulę psichologinę įtampą,, kuri yra nežmoniška ir kartu žemina jų orumą. Raginame valdžios institucijas susilaikyti nuo tokių bausmių vykdymo.
<P>
Be to, nei vienas nusikaltėlis negali įrodyti, kad tuo metu nebuvo sulaukęs 18 m., nes neturi gimimo liudijimo. Gimimo liudijimo turėjimas - rimta problema Jemene, nes remiantis UNICEF duomenimis, oficialiai registruojama tik 22 proc. gimimų. Galbūt keletas fondų, kuriuos pasitelkėme padėdami šiai šaliai, išspręs šią problemą. Viešos diskusijos apie šias bylas turi paskatinti uždrausti mirties bausmę Jemene, o šimtams žmonių, kuriems paskirta ši bausmė, nuosprendis turi būti sušvelnintas. Europos Komisiją ir Tarybą raginu derybose su šios šalies vyriausybe primygtinai siekti šio tikslo.
<SPEAKER ID="436" NAME="Róża, Gräfin von Thun und Hohenstein" AFFILIATION="PPE">
(PL) Pone pirmininke, kad ir koks būtų asmuo - suaugęs ar nepilnametis, mirties bausmyra tema, kuriai turėtume skirti daug laiko. Parengėme etikos kodeksą, kai prasidėjo košmariški įvykiai, turintys įtakos Europai, ir dabar turėtume skatinti jo laikytis ne tik kitose šalyse, su kuriomis esame užmezgę ekonominius ryšius, bet ir pačiose Europos šalyse. Baltarusijoje mirties bausmės vis dar yra skiriamos ir vykdomos.
<P>
Jemeno įvykiai turi patraukti mūsų dėmesį, ir turime garsiai reikalauti, kad Jemeno vyriausybkuo skubiau nutrauktų šią pasibaisėtiną praktiką, taip pat atsižvelgtų į tai, kad - kaip ką tik minėjo kolegParlamento nar- vis dar daug nepilnamečių kalėjime laukia mirties bausmės įvykdymo. Taip pat kreipiuosi į visus čia esančius narius: turėtume glaudžiau bendradarbiauti su tokiomis organizacijomis kaip tarptautinteisių gynimo organizacija "Amnesty International" ir Helsinkio žmogaus teisių fondas, kad mūsų balsas pasaulyje būtų labiau išgirstas ir turėtų didesnę įtaką.
<SPEAKER ID="437" NAME="Franz Obermayr" AFFILIATION="NI">
(DE) Pone pirmininke, Jemeno sprendimas vykdyti mirties bausmę asmeniui, kuris nusikaltimo įvykdymo metu buvo nepilnametis, yra šokiruojantis. Jemenas akivaizdžiai pasielgneteisėtai, nors, kaip beveik kiekviena pasaulio šalis, Jemenas yra pasirašęs JT Vaikų teisių konvenciją. Konvencijos 37 straipsnyje nustatyta, kad mirties bausmir įkalinimas iki gyvos galvos negali būti paskirtas asmenims, kurie nusikaltimą įvykdnesulaukę 18 metų. Jemeno priimtas sprendimas grindžiamas tuo, kad nuteistojo amžius yra tiksliai nežinomas.
<P>
Tačiau mirties bausmnepilnamečiams vykdoma ir kitose Islamo šalyse. Pvz., Somalyje šariato teismai skiria mirties bausmę paaugliams. Kartu su Jungtinėmis Tautomis ES turi veikti ryžtingiau ir sparčiau, kad užkirstų kelią tarptautinės teisės pažeidimams, kurie turi tokias rimtas pasekmes. Dialogas - puiki priemonė, tačiau Realpolitik ir ekonominis spaudimas būtų geresnės priemonės, kurios sustiprintų mūsų poziciją. Bet kokiu atveju šios priemonės padėtų sparčiau spręsti klausimą.
<SPEAKER ID="438" NAME="Sergio Paolo Francesco Silvestris" AFFILIATION="PPE">
(IT) Pone pirmininke, ponios ir ponai, mums čia diskutuojant šimtai Jemeno kalėjimuose susigrūdusių kalinių laukia, kol bus įvykdytos mirties bausmės. Manau, kad šiomis diskusijomis turėtume atkreipti didesnį Europos institucijų dėmesį ir reikalauti įsipareigojimo skubiau spręsti šį klausimą.
<P>
Tarptautinės žmogaus teisių konvencijos pažeidimai - tai tema, dėl kurios Europa negali tylėti ar susilaikyti, visų pirma kalbant apie tokią šalį kaip Jemenas, su kuria esame užmezgę ekonominius santykius. Todėl neišvengiamai turime atkreipti dėmesį į tokias problemas.
<P>
Europoje ir Vakarų pasaulyje reabilitacija - itin svarbus, ir netgi pagrindinis bausmės aspektas. Mirties bausmėje neslypi joks reabilitacinis tikslas, todėl turime kuo tvirčiau ir ryžtingiau įsikišti ir pasistengti, kad šiuo klausimu mūsų balsas būtų išgirstas.
<SPEAKER ID="439" NAME="Siim Kallas">
Komisijos Pirmininko pavaduotojas. - Pone pirmininke, įgyvendindama nusistovėjusias ES mirties bausmės politikos gaires Europos Sąjunga ilgą laiką aktyviai kovoja su mirties bausmės vykdymu Jemene, ir apskritai, ir atskirų bylų atveju.
<P>
Jemene visada buvo vykdomos mirties bausmės nepilnamečiams nusikaltėliams. Tačiau seniau apie bylas nebuvo tiek daug žinoma, o pilietinvisuomennebuvo tokia aktyvi. ES finansuota ir UNICEF vykdyta Nepilnamečių justicijos programa gerokai prisidėta prie informuotumo didinimo ir Jemene, ir tarptautinėje bendruomenėje. Ši programa buvo vykdoma kartu su pilietinės visuomenės organizacijomis ir Aukštesniąja motinystės ir vaikystės taryba.
<P>
Tačiau nepakanka vien tik didinti informuotumą. Turime reaguoti veiksmais. Blogiausiu atveju ES delegacija imasi aktyvių veiksmų siekdama sustabdyti mirties bausmių vykdymą. Dvi paskutinės bylos buvo 2010 m. gruodžio mėn. byla prieš Fuadą Ahmedą Ali Abdullą ir 2011 m. sausio mėn. byla prieš Muhammedą Taherą Thabetą Samoumą. Abiem atvejais įsikišus ES mirties bausmės vykdymas buvo sustabdytas leidžiant pateikti įrodymus dėl amžiaus. Praėjusią savaitę vėl buvo pradėta svarstyti Muhammedo Tahero Thabeto Samoumo byla. Panašu, kad dabar prezidento malon- vienintelviltis siekiant, kad būtų atšauktas mirties bausmės vykdymas. ES ir UNICEF vėl susisieksu prezidentu A. A. Salehu, ir dabar, atsižvelgiant į mūsų gautą informaciją iš Sanos, bausmės vykdymas ir vėl sustabdytas.
<P>
Jemenas saistomas tarptautinių įsipareigojimų, taip pat šalies nepilnamečių justicijos įstatymų ir baudžiamojo kodekso, kuriame nustatyta, kad mirties bausmnepilnamečiams negali būti vykdoma. Priežastys, dėl ko nepilnamečiams skiriama mirties bausmė, dažniausiai susijusios su negalėjimu nustatyti kaltinamųjų amžiaus. Todėl kartu su UNICEF ieškome būdų, kaip padėti Jemenui įgyti tokios praktikos, kad šiai problemai būtų užkertamas kelias iš pat pradžių. Artimiausiu metu ES paragins įkurti nepriklausomą instituciją, kuri patikrintų nepilnamečių nusikaltėlių amžių. Be to, siekiame remti teisininkus, kad nepilnamečiams būtų teikiama teisinpagalba. Vidutinės trukmės laikotarpiu siekiame išplėtoti ES paramą kuriant veiksmingą civilinės registracijos valdžios instituciją.
<P>
Taigi, labai rimtai sprendžiame šį ypač sunkų klausimą ir naudojamės visomis galimomis priemonėmis. Jemeno vyriausybimliai reagavo į mūsų veiksmus. ES vyriausybir toliau pasirengusi padėti šaliai siekiant visiškai panaikinti mirties bausmę.
<SPEAKER ID="440" NAME="Pirmininkas">
Diskusijos baigtos.
<P>
Balsavimas vyks galutinių diskusijų pabaigoje.
<P>
Raštiški pareiškimai (Darbo tvarkos taisyklių 149 straipsnis)
<SPEAKER ID="441" NAME="Eija-Riitta Korhola" AFFILIATION="PPE">
raštu. - (FI) Rezoliucijose dažnai paliečiame mirties bausmės temą. Nepilnamečiams retai skiriama mirties bausmė, bet Jemenas yra iš tų šalių, kuriose ji dar vykdoma. Nors Jemenas padarpažangą siekiant uždrausti mirties bausmę nepilnamečiams, teismai ir toliau skiria tokias bausmes. Muhammedo Tahero Thabeto Samoumo byla - ne vienintelė.
<P>
Apskritai, ir atsižvelgiant į tarpkultūrinį dialogą, verta rimtai apsvarstyti, kodėl jauni žmonės įgyja radikalių pažiūrų, kas juos skatina įvykdyti nusikaltimus, netgi žmogžudystes, ir kaip galima būtų veiksmingiausiai užkirsti kelią tam, kad jauni žmonės nepasuktų nusikaltimų keliu. Kaip žinoma, mirties bausme nesumažinamas nusikaltimų skaičius.
<P>
Tunise ir Egipte prasidėjusios demokratinės demonstracijos sulaukdidelės vietinio jaunimo paramos. Perspektyvų ir galimybių stoka ir demokratijos troškimas paskatino pasipriešinimą. Praėjusią savaitę ši pasipriešinimo banga išplito ir Jemene.
<P>
Pritariu kolegų Parlamento narių susirūpinimui ir prašymams dėl M. T. T. Samoumo ir kitų asmenų, kuriems paskirta mirties bausmė. Nors su susidomėjimu ir viltimi laukiame, kokius politinius pokyčius lems demonstracijos Arabų šalyse, negalime užsimerkti matydami, kaip pažeidinėjami tarptautiniai susitarimai dėl žmogaus teisių, pvz., dėl mirties bausmės vykdymo nepilnamečiams.

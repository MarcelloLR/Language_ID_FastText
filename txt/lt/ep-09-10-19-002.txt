<CHAPTER ID="002">
Pirmininko pareiškimas
<SPEAKER ID="006" NAME="Pirmininkas">
Ponios ir ponai, prieš mums pradedant posėdį norėčiau tarti keletą žodžių. Kaip žinote, prieš dešimt dienų Lenkijos prezidentas Lech Kaczyński pasirašLisabonos sutartį. Esu tikras, kad esame vienu žingsniu arčiau ratifikavimo proceso pabaigos. Taip pat esu tikras, kad ratifikavimą netrukus baigs ir Čekija.
<P>
Norėčiau informuoti, kad šią savaitę, ketvirtadienį, 15.00 val. vyks mūsų pirmoji klausimų valanda su Europos Komisijos Pirmininku José Manueliu Barroso. Ši diskusija reiškia didelį institucinį pokytį. Šiuo pokyčiu bus gerokai pagerintas Europos Parlamento bendradarbiavimas su Komisija. Šį klausimą aptariau su frakcijų pirmininkais ir Pirmininku J. M. Barroso ir džiaugiuosi, kad naujoji procedūra taps nuolatiniu Strasbūro plenarinių sesijų bruožu. Esu tikras, kad ji pagyvins mūsų diskusijas ir padarys jas dar atviresnes.
<P>

<P>
Ponios ir ponai, spalio 10 d. minėjome Tarptautinę mirties bausmės panaikinimo dieną. Nuo 2007 m. ši diena taip pat yra Europos diena prieš mirties bausmę, kai parodome ryžtą ir įsipareigojimą kovoti su šia nehumaniška praktika. Taip pat pristatome savo poziciją, kuria remiame pasaulinį moratoriumą, kaip numatyta 2007 m. rezoliucijoje įtvirtintoje Parlamento deklaracijoje ir Jungtinių Tautų Generalinės Asamblėjos rezoliucijoje.
<P>
Spalio 9 d. pranešime spaudai savo paties ir Europos Parlamento vardu pabrėžiau mūsų įsipareigojimą kurti Europą be mirties bausmės ir siekti jos panaikinimo visame pasaulyje. Tai - bendra mūsų pareiga. Deja, Europoje vis dar yra viena šalis, kurioje mirties bausmskiriama ir vykdoma. Tai - Baltarusija. Smerkiame mirties bausmės vykdymą Irane ir reiškiame ypatingą nuogąstavimą dėl iraniečių, nuteistų mirties bausme po demonstracijų, vykusių po birželio mėn. surengtų prezidento rinkimų. Visų pirma, prieštaraujame mirties bausmės skyrimui nepilnamečiams ir norėtume pažymėti, kad šiais metais sueina dvidešimt metų, kai buvo priimta Vaiko teisių apsaugos konvencija, o joje tiesiogiai draudžiama taikyti mirties bausmę nepilnamečiams.
<P>
Turime toliau ryžtingai priešintis mirties bausmei ir kalbėti apie jos vykdymą kitose pasaulio vietose. Mums kelia nerimą pastarojo laikotarpio įvykiai Kinijoje, kur po etninių neramumų ir smurto Sindziango provincijos Urumčio vietovėje mirties bausme nuteista dvylika žmonių. Nepaisant sunkių nusikaltimų, padarytų per birželio mėn. vykusius neramumus, raginame Kinijos institucijas išlaikyti sąžiningo teismo proceso standartus. Mums kelia nerimą mirties bausmės skyrimo ir vykdymo atvejai Jungtinėse Valstijose, ypač Ohajo valstijoje, kur po keleto nesėkmingų bandymų atidėtas mirties bausmės vykdymas mirtinomis injekcijomis.
<P>
Norėčiau priminti mūsų prašymą kiekvienai mirties bausmę vis dar taikančiai šaliai išbraukti ją iš savo baudžiamojo kodekso arba iki jos panaikinimo paskelbti moratoriumą mirties bausmės nuosprendžių skyrimui ir vykdymui.
<P>
(Plojimai)

<CHAPTER ID="006">
Direktyvos 2003/87/EB pakeitimas, siekiant įtraukti aviacijos veiklos rūšis į Bendrijos prekybos šiltnamio efektą sukeliančių dujų emisijos leidimais sistemą (diskusijos)
<SPEAKER ID="094" NAME="Pirmininkė">
Kitas darbotvarkės klausimas - Aplinkos, visuomenės sveikatos ir maisto saugos komiteto vardu pateiktos rekomendacijos dėl antrojo svarstymo dėl Tarybos priimtos bendrosios pozicijos, siekiant priimti Europos Parlamento ir Tarybos direktyvą, iš dalies keičiančią Direktyvą 2003/87/EB, kad į šiltnamio efektą sukeliančių dujų prekybos emisijos leidimų prekybos sistemą Bendrijoje būtų įtrauktos aviacijos veiklos rūšys (05058/3/2008 - C6-0177/2008 - 2006/0304) (Pranešėjas: Peter Liese).
<SPEAKER ID="095" NAME="Nathalie Kosciusko-Morizet">
einanti Tarybos pirmininko pareigas. - (FR) Gerb. pirmininke, visų pirma norėčiau padėkoti pirmininkaujančiajai valstybei narei Slovėnijai, Parlamento pranešėjui ir Komisijai, kurie bendromis pastangomis pasieksusitarimą dėl aviacijos įtraukimo į Europos prekybos emisijos leidimais schemą. Žinau, kad tai padaryti buvo sunku.
<P>
Šis susitarimas yra svarbus politinis signalas ir priemonpasiekti ambicingus tikslus, kuriuos sau keliame kovodami su klimato kaita. Šis ambicingas susitarimas taip pat svarbus platesniame politikos kontekste - vyksta derybos dėl energetikos/klimato paketo Europoje, o pasaulyje vyksta derybos dėl kovos su klimato kaita.
<P>
Tarptautinis ekonominis ir politinis kontekstas yra sudėtingas ir derybos dėl šio teksto buvo ypač sunkios. Reikėjo atsižvelgti į kelis veiksnius: visų pirma į augančias naftos kainas, taip pat į būtinybę išsaugoti Europos oro linijų konkurencingumą' pasaulyje, Europos Sąjungos troškimą ir įsipareigojimą kovoti su klimato kaita ir į tarptautinio susitarimo sudarymą 2009 m. Kopenhagoje.
<P>
Mes taip pat atsižvelgėme į oro linijas naujosiose valstybėse narėse, kuriose dabar judumo rodikliai yra žemi, bet greitai auga. Galiausiai buvo atsižvelgta į ypatingą mažų ir vidutinių įmonių padėtį, todėl šiandien jums pateiktas kompromisas yra subalansuotas, bet ambicingas priemonių paketas. Šiame kompromise pripažįstama, kad aviacijos pramonturės prisidėti prie pastangų sumažinti CO2 emisiją, ir sudaromos galimybės šiam labai svarbiam sektoriui pasiruošti ir prisitaikyti prie naujų aplinkos reikalavimų.
<P>
Leidimų dalis, kuri galės būtų parduodama aukcionuose, yra labai nedidelė, o limitas, kuriuo remiantis buvo apskaičiuota, kiek leidimų bus skirta įvairiems operatoriams, yra realistiškas. Susitarimas bus taikomas ne tik Europos įmonėms, bet ir įmonėms iš trečiųjų šalių. Visų pirma jame turės būti atsižvelgta, kad šios trečiosios šalys galėtų įgyvendinti analogiškas priemones, antra, jis turėtų būti vertinamas kaip gairės būsimam pasauliniam susitarimui dėl tarptautinės aviacijos veiklos rūšių dalyvavimo anglies rinkoje. Tai yra mūsų siekis.
<P>
Todėl valstybės narės ir Komisija norėtų pravesti diskusijas įvairiose tarptautinėse organizacijose ir sudaryti sąlygas tokia pasauliniam susitarimui arba dvišaliams susitarimams, siekdamos ateityje susieti Europos sistemą ir kitas nacionalines arba regionines sistemas.
<P>
Pagaliau mes pasirūpinome besivystančiomis šalimis - daugeliui jų įmonių ši schema gali būti netaikom dėl de minimis nuostatos, įtrauktos į susitarimo tekstą.
<P>
Be to, tekste nurodoma, kad aukcionuose gautos pajamos turėtų būti naudojamos kovoti su klimato kaitos poveikiui Europoje ir už jos ribų, taikant įvairias priemones, kurios nurodytos tekste. Ypatingas dėmesys buvo skirtas priemonėms, kurios turėtų palengvinti prisitaikymą prie klimato kaitos besivystančiose šalyse, moksliniams tyrimams aeronautikos srityje ir mažai dujų išmetančioms transporto rūšims.
<SPEAKER ID="096" NAME="Stavros Dimas">
Komisijos narys. - (EL) Gerb. pirmininke, visų pirma norėčiau padėkoti pranešėjui dr. P. Liese'ui už puikų darbą rengiant pasiūlymą del oro transporto atraukimo a ES prekybos emisijos leidimais schema, taip pat Europos Parlamentui už pozityvų ir konstruktyvų indėlį.
<P>
Džiaugiuosi, kad pavyko pasiekti susitarimą per antrąjį svarstymą. Europos Parlamento nariai atliko lemiamą vaidmenį, kad būtų išsaugotas Komisijos pasiūlymo vientisumas ir nustatyti aukštesni aplinkos tikslai kai kuriems svarbiems aspektams.
<P>
Pasiekusios susitarimą dėl direktyvos, Bendrijos institucijos parodė, kad Europos Sąjunga gali priimti konkrečias priemones, kad būtų įgyvendinti ambicingi klimato kaitos tikslai.
<P>
Ši direktyva yra pirmoji iš priemonių, kuriomis siekiama įgyvendinti ES 2020 m. tikslą dėl šiltnamio efektą sukeliančių dujų, serijos. Jos priėmimas yra palankus ženklas artėjančioms deryboms dėl klimato ir energetikos priemonių paketo.
<P>
Visi ekonomikos sektoriai turi pareigą prisidėti prie ES klimato kaitos tikslų įgyvendinimo. Oro transporto sektoriaus įtraukimas į prekybos emisijos leidimais schemą yra neatsiejamas nuo bendro Europos Sąjungos požiūrio sprendžiant oro transporto poveikio klimato kaitai klausimą.
<P>
Oro transporto emisijos greitai auga, nuo 1990 m. jos beveik išaugo beveik dvigubai, o iki 2020 m. jos tikėtinai dar dvigubai išaugti. Todėl būtina imtis lemiamų veiksmų, kurie įmanomi tik Europos Sąjungos, bet ne valstybių narių, lygmenyje.
<P>
Per antrąjį svarstymą pasiektas susitarimas patvirtina ES prekybos emisijos leidimais schemos, kurie yra viena didžiausių pasaulyje, galią. Tarptautinėse derybose dėl tarptautinio susitarimo dėl klimato po 2012 m. prekybos emisijos leidimais schema gali tapti pagrindu, kurio remiantis bus kuriama pasaulinanglies dioksido rinka.
<P>
Dalyvavimas ES prekybos emisijos leidimais schemoje leis oro linijoms įgyti patirties, kurios reikės ateityje apribojus anglies dioksido emisijas pasaulio mastu.
<P>
Po direktyvos priėmimo ir įgyvendinimo Komisija, remdamasi Jungtinių Tautų pagrindų konvencija dėl klimato kaitos ir bendradarbiaudama su Tarptautine civilinės aviacijos organizacija, toliau sieks veiksmingo pasaulinio susitarimo, skirto oro transporto emisijoms.
<P>
Mes toliau sieksime, kad oro transportas būtų įtrauktas į tarptautinį klimato kaitos kontrolės režimą po 2012 m., pasibaigus Kioto tikslų įgyvendinimo terminui.
<P>
Vis dėlto pasaulinio susitarimo pasiekti nepavyks, jeigu niekas nevadovaus šioms pastangoms. Įtraukdami oro transportą į ES prekybos emisijos leidimais schemą mes prisiimame šį vadovaujantį vaidmenį, bet pabrėžiame, kad esame pasiruošę diskusijoms su partneriais, kurios, tikėkimės, leis sukurti pasaulinę sistemą.
<P>
Derybose Europos Parlamentui pavyko susitarti dėl kai kurių labai svarbių aspektų, todėl galutinis teisės akto tektas labai skiriasi nuo pradinio Komisijos pasiūlymo. Tai ypač pasakytina apie didžiausią leistiną ribą ir aukcionuose parduodamų leidimų dalį.
<P>
Aš ypač džiaugiuosi, kad Europos Parlamentas derybose atkakliai siekė, kad direktyva, skirta oro transporto poveikio klimato kaitai klausimams spręsti, būtų ambicinga. Susitarimas dėl šios direktyvos yra svarbus žingsnis kovojant su klimato kaita. Todėl Europos Komisija pritarkompromisui, kad susitarimas būtų pasiektas per antrąjį svarstymą.
<SPEAKER ID="097" NAME="Peter Liese" LANGUAGE="DE">
Gerb. pirmininke, Komisijos nary, einanti Tarybos Pirmininko pareigas, ponios ir ponai, aviacijos išmetamų šiltnamio efektą sukeliančių dujų kiekis nuo 1990 m. išaugo dvigubai, o gal ir daugiau, nes dar nėra naujausių duomenų. Tai neatitinka Europos Sąjungos siekio iki 2020 m. 20 proc. sumažinti šiltnamio efektą sukeliančių dujų. Prisijungus kitiems, šis tikslas turėtų būti padidintas iki 30 proc.
<P>
Pasiektas susitarimas yra svarbus bendram klimato ir energetikos paketui, kurį tikimės užbaigti šiais metais. Norėčiau padėkoti visiems, prisidėjusiems prie sėkmingo susitarimo priėmimo, visų pirma pagalbiniams pranešėjams, kirų komitetų atstovams, pavyzdžiui, Transporto ir turizmo komiteto atstovui G. Jarzembowskiui, personalui, Komisijos ir Tarybos atstovams, kurie, mano nuomone, atliko meistrišką darbą, atsižvelgiant į labai sunkias diskusijas, kurios vyko Taryboje.
<P>
Mes ginčijomės dėl daugelio svarbių klausimą, bet pasiekėme veiksmingą kompromisą, į kurį buvo įtraukta daug teigiamų aspektų. Prekyba emisijos leidimais aviacijos sektoriuje nuo pradžių galės vykti sklandžiai - to nebuvo energijos gamybos ir daug energijos sunaudojančiuose pramonės sektoriuose. Nebus jokių nacionalinių paskirstymo planų, todėl nekils problemų dėl per didelio paskyrimo, konkurencijos iškraipymo ir kt. Bus įgyvendinta standartizuota Europos paskirstymo sistema, kuri remsis gairėmis ir prekyba aukcionuose, todėl į švarias technologijas investavusios įmonės ne nukentės kaip anksčiau, bet sulauks atlygio.
<P>
Svarbu įtikinti Ministrų Tarybą sutikti su formuluote dėl riboto pajamų panaudojimo, nes dabar Tarybos prašoma daug daugiau, nei ji anksčiau būdavo linkusi sutikti. Viskas susiję su klimato apsauga: norime ne įvesti naujus mokesčius, bet užtikrinti, kad pajamos būtų skiriamos konkrečiam tikslui. Man atrodo, kad ypač turėtume paremti tuos, kurie naudojasi aplinkai palankiomis transporto priemonėmis, pavyzdžiui, traukiniais arba autobusais, nes jie taip pat kenčia nuo aukštų naftos kainų ir, palyginti su oro linijomis, turi mokėti daug įvairų mokesčių, pavyzdžiui, mano šalyje jie moka ekologijos mokestį. Mums reikia pagalvoti, kaip tai pakeisti, ir dabar turime tokią galimybę.
<P>
Labai svarbu, kad į direktyvą įtraukti skrydžiai ir oro linijos iš trečiųjų šalių. Tai labai svarbu dėl aplinkosaugos, nes du trečdaliai emisijų, kurias apima mūsų sistema, atsiranda ne dėl Europoje vykdomų skrydžių, bet dėl tarpkontinentinių skrydžių. Trečiąsias šalis norime įtraukti ir dėl konkurencijos priežasčių. Esame įsitikinę, kad mūsų reglamentai atitinka tarptautinę teisę, pavyzdžiui, Čikagos konvenciją, tai patvirtina ir daugelio teisininkų nuomonė.
<P>
Turėsime susitaikyti, kad dabartinJAV administracija susiklosčiusią padėtį vertina kitaip. Aš nekritikuoju Prezidento G. Busho dėl visų jo veiksmų, bet šiuo atveju man nepriimtina, kad JAV Vyriausybmums sako tęsti derybas tarptautiniu lygmeniu, t. y. TCAO lygmeniu. TCAO nuo 1997 m., t. y. nuo Kioto, buvo atsakinga už emisijų sumažinimą aviacijoje, bet nieko nepasiekė. Viena pagrindinių šios nesėkmės priežasčių buvo dabartinės JAV administracijos priešinimasis.
<P>
Todėl dar kartą noriu aiškiai pasakyti: mes norime pasiekti tarptautinį susitarimą, tačiau jis bus įmanomas tik tada, kai į Baltuosius rūmus ateis žmogus - nesvarbu, ar jis bus Johnas McCainas, ar Barakas Obama - rimtai žiūrintis į klimato apsaugą Tada mums pavyks pasiekti pažangą šioje srityje. Apibendrindamas norėčiau pasakyti, kad visi turi padaryti nuolaidų, bet šis kompromisas geras ir aš džiaugsiuosi, jeigu Europos Parlamente jam bus pritarta didele balsų dauguma.
<SPEAKER ID="098" NAME="Georg Jarzembowski" LANGUAGE="DE">
Gerb. pirmininke, einanti Tarybos Pirmininko pareigas, Komisijos nary, PPE-DE frakcijos vardu norėčiau padėkoti pranešėjui P. Liese'ui už nuveiktą darbą. Visų pirma per Europos Parlamento ir Tarybos derybas pasiektas gerai subalansuotas ir sėkmingas rezultatas, antra, šis rezultatas yra subalansuotas, atsižvelgiant į lobizmą aplinkosaugos srityje ir transporto pramonės bei komercijos sektoriaus interesus.
<P>
Aš labai džiaugiuosi, kad buvo nuspręsta pradėti taikyti schemą nuo 2012 m. Tai suteiks mums galimybę pasiekti pažangos derybose su trečiosiomis šalimis. Todėl norėčiau kreiptis į Komisijos narį - mes negalime laikytis nuostatos, kad esame teisūs ir visi privalo sekti mūsų pavyzdžiu, nes tokiu atveju kitos šalys imsis atsakomųjų priemonių prieš mūsų oro linijas. Tai neturi atsitikti. mes negalima paaukoti oro linijų, Europos oro uostų, kurie nukentės nuo persikėlimo, vienašališkai aplinkos politikai.
<P>
Aš taip pat norėčiau, kad rimtai vykdytumėte uždavinį, kurį iškėlTaryba ir Parlamentas, ir nedelsdami imtumėtės veiksmų derybose per artimiausius kelerius metus. Sutinku, kad su JAV galima neskubėti iki 2010 m., bet su kitomis šalimis, pavyzdžiui, Rusija ir Kinija, turime apsvarstyti visus klausimus, kad mūsų neintegruotas sprendimas nesukeltų grėsmės mūsų oro linijoms ir oro uostams, kuriose dirba tūkstančiai ir milijonai darbuotojų.
<P>
Aš taip pat džiaugiuosi, kad viskas buvo subalansuota, nes paskirstant leidimus remtasi 2004 m. ir 2006 m., bet buvo nustatyta pagrįsta 97 proc. ir 95 proc. riba ir iš pradžių nemokamai bus paskirstyta 85 proc. leidimų ir tik 15 proc. bus parduota aukcione. Taip mes tikimės sumažinti aviacijos pramonės naštą aplinkai ir išsaugoti priimtinas oro linijų kainas ir mokesčius keleiviams.
<P>
Atsižvelgdami į labai padidėjusią aviacinio kuro kainą, privalome užtikrinti, kad būtų suderinti mūsų piliečių interesai aplinkos srityje ir jų transporto bei judumo poreikiai. Dėl šios priežasties norėčiau dar kartą pasveikinti pranešėją už atliktą darbą.
<SPEAKER ID="099" NAME="Matthias Groote" LANGUAGE="DE">
Gerb. pirmininke, einanti Tarybos Pirmininko pareigas, Komisijos nary, ponios ir ponai, visų pirma norėčiau padėkoti pranešėjui P. Liese'ui už naudingą ir malonų bendradarbiavimą. Jis suteikdaug vilčių dėl energetikos paketo, kuris bus rengiamas Parlamente ir svarstomas su Taryba. Visa tai turės būti padaryta per šią kadenciją.
<P>
Dabartinis kompromisas rodo, kad Europa rimtai žiūri į klimato kaitą. Šis kompromisas peržengia nacionalines ribas ir rodo, kad darome pažangą tarptautiniu mastu ne tik klimato apsaugos, bet ir energijos vartojimo efektyvumo srityje. Aš labai džiaugiuosi, kad į priemones įtraukti daugiau kaip 5,7 t sveriantys lėktuvai ir kad nebuvo išbraukti tam tikri lėktuvai, pavyzdžiui, verslo klasės lėktuvai. Visuomennebūtų supratusi, jeigu būtume pritaikę išimtis privilegijuotoms grupėms.
<P>
Per pastarąsias savaitės ir mėnesius Europos Parlamente buvo daug svarstymų, susijusių su klimato kaita. Visi ekspertai sako, kad turime sustabdyti emisijų augimą per ateinantį dešimtmetį. Priėmę šį kompromisą sustabdysime emisijų augimą aviacijos sektoriuje. 2012 m. bus nustatyta viršutin97 proc. leidimų paskirstymo riba, kuri nuo 2013 m. bus sumažinta iki 95 proc. Tai sustabdys emisijų augimą šiame sektoriuje, kuriame emisijos nuo 1990 m. iki 2003 m. išaugo 73 proc. Taigi, galime siekti atvirkštinės tendencijos.
<P>
Kai kurie EP nariai jau paminėjo, kad 85 proc. leidimų bus suteikta nemokamai, o 15 proc. bus parduota aukcione. Aš tikėjausi ambicingesnio požiūrio. Bet pasiektas visiems priimtinas kompromisas, o kompromisas yra geriau nei trečiasis svarstymas.
<P>
Pajamos turėtų būti naudojamos kovai su klimato kaita ir prisitaikymo priemonėms finansuoti. Tai aiškiai pasakyta direktyvoje. Aš dar kartą norėčiau paraginti valstybes nares panaudoti pinigus šiam tikslui ir nebandyti jais užkamšyti biudžeto skylių. Pajamas būtina tinkamai paskirstyti, kad jos nebūtų palaikytos dar vienu papildomu mokesčiu.
<P>
Aš labai džiaugiuosi, kad direktyva bus iš naujo apsvarstyta 2014 m. ir suteiks galimybę nuspręsti, ar reikalingi kokie nors patikslinimai ir ar galime priimti ambicingesnį požiūrį.
<P>
Per teisėkūros procesą dėl NOx emisijų aš pasisakiau už koeficientų sistemą. Todėl norėčiau paklausti Komisijos nario, kada Komisija pateiks teisės akto pasiūlymą šiuo klausimu?
<SPEAKER ID="100" NAME="Holger Krahmer">
ALDE frakcijos vardu. - (DE) Aš esu nustebintas, pradžiugintas ir kartu susirūpinęs. Aš stebiuosi, kaip gretai Parlamento pranešėjas slaptame susitikime su pirmininkaujančiąja valstybe nare sugebėjo nuo stalo nušluoti beveik viską, kas Parlamentui daugiau kaip dvejus metus atrodsvarbu. Šis sutarimas neturėtų tapti gairėmis mūsų diskusijoms dėl energetikos paketo, nes tai yra slapta, o ne skaidri politika.
<P>
Vis dėlto aš džiaugiuosi, kad mums pavyko atsilaikyti. Įtraukiant oro linijas labai svarbu išlaikyti nedideles sistemos išlaidas, nes viso oro linijos, kurių kuro valdymo tvarka nėra veiksminga, žlunga.
<P>
Galiausiai man nerimą kelia gražios svajonės, kurias kai kurie EP nariai puoselėja kalbėdami apie tarptautinę padėtį. Gerb. P. Liese'ai, prekybą emisijos leidimais JAV atmetne Prezidentas, bet Senatas, kuriame daugumą turinčios partijos kandidatas tikėtinai bus kitos kadencijos Prezidentas. Vertindami padėtį turime būti realistai, nes pavykus įtikinti JAV prisijungti prie prekybos emisijos leidimais sistemos dar reikės įtikinti daug kitų pasaulio šalių ir aš neįsivaizduoju, kaip mums reikės pradėti su jomis kalbėtis. Galėčiau pateikti Dubajaus Emyrato pavyzdį.
<P>
Komerciškai šis regionas mums kelia daugiau sunkumų ir jo konkurencija yra daug didesnnei dviejų - atleiskite už tokius žodžius - bankrutuojančių JAV oro linijų. Mes į tai nekreipėme jokio dėmesio. Labai svarbu diskusijose neprarasti pusiausvyros objektyvaus požiūrio - mes turime judėti pirmyn, bet mūsų pažanga neturėtų būti tokia didelė, kad kiti nebegalėtų mūsų pasivyti. Mes provokuojame prekybos karą. Gerb. P. Liese'ai, per svarstymą JAV Kongrese jūs turėjote būti įspėtas, bet, deja, niekada atvirai to nepasakysite čia.
<P>
Dėl šios priežasties kompromisas yra realistiškas, bet, tikėkimės, procedūriškai nėra...
<P>
(Pirmininknutraukkalbėtoją)
<SPEAKER ID="101" NAME="Roberts Zīle">
UEN frakcijos vardu. - (LV) Gerb. pirmininke, einanti Tarybos Pirmininko pareigas, Komisijos nary, norėčiau padėkoti pranešėjui P. Liese'ui už bendradarbiavimą su Taryba siekiant šio kompromiso. Norėčiau paminėti du aspektus. Visų pirma norėčiau paminėti pasiekimą - nuo 2012 m. bus pradėta taikyti prekyba kvotomis visame sektoriuje, taip pat ir trijose valstybinėse bendrovėse, vykdančiose skrydžius Europos Sąjungoje. Antra, norėčiau išskirti specialią 3 proc. kvotą, kuri suteikia papildomas galimybes jaunoms ir labai greitai augančioms ES įmonėms, kurių vidutinis augimas per ketverius metus sudaro daugiau kaip 18 proc. Manau, kad tai leis joms konkuruoti rinkose ir kartu nustatys kvotų ribą daugiau kaip milijonui tokių įmonių. Tai yra puikus pasiekimas ir puikus kompromisas. Ačiū.
<SPEAKER ID="102" NAME="Caroline Lucas">
Verts/ALE frakcijos vardu. - Gerb. pirmininke, norėčiau padėkoti P. Liese'ui už puikų darbą. Tačiau aš apgailestauju, kad nepaisant jo pasiektą susitarimą mano frakcija remia nenoriai. Tokį rezultatą turime dėl Tarybos parodyto ambicijų trūkumo.
<P>
Daug metų vyriausybės su dideliu susižavėjimu kalbėjo apie EPS kaip apie puikų būdą užtikrinti, kad aviacijos sektorius realiai prisidėtų prie emisijų sumažinimo. Prekyba emisijos leidimais gali atlikti svarbų vaidmenį, bet viskas priklauso nuo parengtos schemos. Dėl Tarybos nesutaikomumo šiandieninis susitarimas niš tolo nepanašus į tą, kurio mums tikrai reikia, ir atspindi didelį atotrūkį tarp mūsų vyriausybių kalbų apie klimato kaitą ir politinės valios, kurią jos iš tiesų yra linkusios parodyti.
<P>
Šiame susitarime nėra pagrindinių aspektų, pavyzdžiui, galimybes nustatyti, kiek aviacija gali vykdyti įprastinę veiklą pirkdama emisijos leidimus iš kitų sektorių. Jame nėra visiško emisijos leidimų pardavimo aukcione, nors susitarimas atitinka Komisijos kriterijus ir suteikia galimybę visiškai perleisti išlaidas, jame taip pat nėra tokių griežtų reikalavimų, kurie taikomi kitiems sektoriams.
<P>
Parlamentas padarvisa, ką galėjo, ir susitarime atsispindi keli bendrosios pozicijos pataisymai. Tai yra mažas žingsnis teisinga kryptimi ir neišnaudota galimybė. Kad susitarimas būtų naudingas ir aviacijos emisijų klausimas būtų tinkamai išspręstas, mes privalome užtikrinti, kad pastangos proporcingai didėtų ir atsirastų vientisumas aplinkos srityje, kurio joms skubiai reikia.
<SPEAKER ID="103" NAME="Jens Holm">
GUE/NGL frakcijos vardu. - (SV) Gerb. pirmininke, ši vasara gali būti pirmoji, kai Arktyje nebus ledo. Keli didžiausi pasaulyje ledynai slenka nuo vidaus ledo Grenlandijoje į Šiaurės Atlantą. Niekada anksčiau nebuvo ištirpę tiek ledo ir sniego, kiek per pastaruosius metus. Mačiau tai savo akimis, kai praėjusiais metais lankiausi Grenlandijoje. Toks tirpimas nustebino visus, įskaitant Jungtinių Tautų tarpvyriausybinės klimato kaitos komisijos ekspertus.
<P>
Nerimą kelianti įvykių eiga yra tiesiogiai susijusi su mūsų emisijomis ir pasauliniu atšilimu. Dėl to turėtume kaltinti pasaulio turtinguosius - JAV, Australiją, Japoniją ir, žinoma, ES. Todėl privalome kritiškai ištirti visus sektorius, kurie prisideda prie anglies dioksido ir šiltnamio efektą sukeliančių dujų išmetimo.
<P>
Oro transporto pramonės emisijos nuo 1990 m. padidėjo beveik 100 proc. Iki šiol šis pramonės sektorius lengvai išsisukdavo. Aviaciniam kurui netaikomi mokesčiai, o vietos ir regioninės valdžios institucijos dažnai dotuoja oro uostus Europoje. Europos Sąjungoje skraidome taip, kaip niekada anksčiau.
<P>
Kompromise, dėl kurio dabar turime priimti sprendimą, neatsispindi būtini veiksmai, kurių pageidavo GUE/NGL frakcija. Sumažinimo tikslai aviacijos sektoriuje turėjo būti aukštesni; turėjo būti įtrauktos ne tik CO2, bet ir kitos emisijos; emisijos teisės neturėjo būti dalinamos nemokamai. Bet kuriuo atveju šis susitarimas yra mažas žingsnis teisinga kryptimi. Aviacijos sektorius bus priverstas sumažinti emisijas, o nedidelemisijos leidimų dalis bus parduodama aukcione. Aukcionuose gautos pajamos bus panaudotos klimato priemonėms Europoje ir besivystančiose šalyse.
<P>
Galiausiai norėčiau pateikti klausimą Komisijai: ar galite pažadėti, kad šalys, norinčios pritaikyti panašias priemones aviacijos sektoriaus emisijoms sumažinti, pavyzdžiui, Jungtinės Karalystės oro keleivių mokestį, galės tai padaryti?
<SPEAKER ID="104" NAME="Johannes Blokland">
IND/DEM frakcijos vardu. - (NL) Antrajam svarstymui pateiktas susitarimas dėl aviacijos sektoriaus įtraukimo į prekybos emisijos leidimais schemą. Norėčiau nuoširdžiai padėkoti pranešėjui P. Liese'ui už derybas su Taryba ir pastangas siekiant šio rezultato.
<P>
Tiesa, kompromisas nėra toks ambicingas, kokį siūlParlamentas. Pavyzdžiui, emisijų riba yra didesnė, nei siūlParlamentas, o aukcionuose parduodamų leidimų procentas - mažesnis. Vis dėlto susitarimas yra ambicingesnis už pradinį Komisijos pasiūlymą, ir tai yra sveikintinas dalykas.
<P>
Aviacijos sektorius turi tapti švaresniu ir sumažinti šiltnamio efektą sukeliančių dujų išmetimą. Šis susitarimas yra svarbus žingsnis teisinga kryptimi kovoje su aplinkos taršą ir klimato kaitą, visų pirma atsižvelgiant į pažangą svarstant klimato paketą, į kurį Parlamentas dabar aktyviai įsitraukęs.
<SPEAKER ID="105" NAME="Françoise Grossetête" AFFILIATION="PPE-DE">
(FR) Gerb. pirmininke, einanti Tarybos Pirmininko pareigas, Komisijos nary, ponios ir ponai, šiandien mes svarstome kompromisą, leidžiantį į prekybos emisijos leidimais schemą įtraukti aviacijos sektoriaus veiklos rūšis. Tai yra teigiamas žingsnis, nes mes visi remiame Europos įsipareigojimus klimato kaitai ir visi sutinkame, kad būtina sumažinti CO2 emisijas, nors tai turėtų būti daroma ne bet kokia kaina. Todėl reikia priimti tarptautinį susitarimą, kurį rengiant turi dalyvauti ir TCAO. Europos Sąjunga turi imtis vadovaujančios vaidmens TCAO diskusijose, kad būtų užtikrintas realistiškas požiūris.
<P>
Mes norime, kad Europa būtų konkurencingesnė; žinoma, mums nereikėtų pakenkti sau patiems ir įtraukti oro linijas iš trečiųjų šalių. Mes turime būti atsargūs ir nepakenkti mūsų pigių skrydžių oro linijoms ir net didžiosioms oro linijoms, kurios galėtų nuspręsti neaptarnauti tam tikrų rinkų, kurios pasirodys per brangios. Galiausiai nukentėtų vartotojas, kuriam kelionės lėktuvu gali pasirodyti prabanga. Todėl parengtas kompromisas, kuris yra būtinas deryboms Poznanėje 2009 m. pabaigoje ir Kopenhagos įsipareigojimams 2009 m.
<P>
Vis dėlto svarbu paminėti labai svarbų aspektą: aukcionuose gautas pajamas. Europos Parlamentas labai atidžiai stebės, kaip panaudojamos šios pajamos, kurios turi būti panaudojamos švariam transportui, moksliniams tyrimams ir plėtrai aviacijos srityje, ir kurios, visų pirma negali būti panaudotos kitiems tikslams. Priešingu atveju pasekmės gali būti sukrečiančios ir gali pakenkti tarptautiniam susitarimui. Todėl labai svarbu sustiprinti kovą su CO2 emisijomis užtikrinant, kad tuo pačiu metu būtų įgyvendinami kiti politikos aspektai, susiję su technologijomis ir "bendru dangumi".
<SPEAKER ID="106" NAME="Linda McAvan" AFFILIATION="PSE">
Gerb. pirmininke, dėkoju P. Liese'ui, Matthiasui Groote'ui ir kitiems pagalbiniams pranešėjams, kuri mums pateikė, mano nuomone, gerą susitarimą. Jis galėjo būti dar geresnis, bet jame nėra labai svarbių principų, susijusių su prekyba aukcionuose ir išteklių panaudojimu. Susitarimas parodė, kad Europa rimtai žiūri į klimato kaitą. Gerbiama Ministre, jūs paminėjote, kad norite parodyti pasauliui, kad mes galime kovoti su klimato kaita, kad mes ne tik kalbame Europos aukščiausio lygio susitikimuose, bet ir priimame Europos Sąjungos teisės aktus. Manau, kad šiandieninis susitarimas yra puikus įrodymas, kad norėdami galime pasiekti susitarimą dėl klimato kaitos paketo iki metų pabaigos.
<P>
Bet jūs ir Komisijos narys šiuose Rūmuose girdėjote žmones sakant, kad jie nėra patenkinti P. Liese'o parengtu kompromisu. Norėčiau jų paklausti, kokią alternatyvą jie mato? Ką jie galėtų pasiūlyti, jeigu jie nemano, kad Europa galėtų imtis vadovaujančios vaidmens aviacijos sektoriuje? Kur mes imsimės iniciatyvos? Ką darysime su prekybos emisijos leidimais schema? Ar lauksime, kol kažkas pasikeis Baltuosiuose rūmuose? Ministre ir Komisijos nary, aš tikiuosi, kad jūs nesudėsite ginklų ir kad mes kartu su A. Doyle toliau dirbsime prie prekybos emisijos leidimais schemos. Tai yra susitarimas dėl aviacijos. Norėtume siekti susitarimo ir laivybos sektoriuje. Ragindami piliečius prisidėti prie kovos su klimato kaita, mes turime atlikti savo Europos Sąjungoje ir priimti teisės aktus. Todėl raginu esančius už šių Rūmų sienų, kurių dabar nėra čia, bet kurie išreišksavo abejones, apteikti geresnes alternatyvas.
<SPEAKER ID="107" NAME="Urszula Krupa" AFFILIATION="IND/DEM">
(PL) Gerb. pirmininke, daugelis mokslinių tyrimų parodė, kad šiuolaikiniai orlaiviai daro mažą poveikį klimatui, nes jų išmetamose dujose mažai antropologinio anglies dioksido ir azoto oksidų. Be to, inversijos pėdsako, arba plunksninių debesų, poveikis debesų susidarymui siekia tik 0,1 proc. Kylančios naftos kainos apribojo oro vežėjų galimybes didinti transporto paslaugų kainas. Kartu su papildomu reikalavimu padengti pirkimų pagal prekybos emisijos leidimais schemą išlaidas, tai sustabdys šio sektoriaus augimą, o ekologiniai sprendimai bus atidėti arba jų nebus įmanoma įgyvendinti. Dėl šios priežasties būtų protinga nesiimti skubių ir rizikingų priemonių oro transporto sektoriuje, ypač naujosiose valstybėse narėse, kurios tik dabar pradeda vytis. Nėra prasmės apriboti oro transportą nepasiūlius praktiškos alternatyvos arba nesuteikus laiko, reikalingo sistemingai prisitaikyti.
<SPEAKER ID="108" NAME="Aldis Kušķis" AFFILIATION="PPE-DE">
(LV) Ačiū, gerb. pirmininke. Aviacijos veiklos rūšių įtraukimas į Europos Sąjungos prekybos šiltnamio efektą sukeliančių dujų emisijos leidimais schemą yra logiškas žingsnis. Nemokamai bus paskirstyti 85 proc. leidimų, tačiau galiausiai mokės teršėjas. Tai suteikia mums galimybę valdyti klimato kaitą. Turėsime daugiau galimybių išsaugoti gyvenimo kokybę Europoje. Nuoširdžiai dėkoju pranešėjui P. Liese'ui; dirbdami kartu radome puikų sprendimą dėl specialaus rezervo, kuris buvo suteiktas greitai augančioms aviacijos bendrovėms. Įstojusi į Europos Sąjungą Latvija tapo viena sparčiausiai augančių valstybių, ir mes didžiuojamės savo nacionalinėmis oro linijomis airBaltic, kurių augimas pastaraisiais metais siekiki 50 proc. Europos Parlamentas formuoja aukštos kokybės aplinkos politiką ir atsakingą transporto politiką. Žinoma, tai turės įtakos Europos turizmo pramonei. Esu įsitikinęs, kad atsakingas turizmas gali prisidėti prie geresnės gyvenimo kokybės. Atsakingas, aukštos kokybės turizmas yra Europos turizmo politikos pagrindas bei varomoji ekonomikos jėga ir daug mažiau kenkia aplinkai, infrastruktūrai ir kultūrai. Direktyvos dėl aviacijos veiklos rūšių įtraukimo į EPS priėmimas kelia grėsmę aviacijos pramonei, visų pirma nacionalinių oro linijų "šventosios karvės" statusui. Bet galbūt tam atėjo tinkamas laikas. Dar kartą norėčiau padėkoti P. Liese'ui ir paraginti jus paremti jo pranešimą, pirmąjį kompromisinių pakeitimų paketą ir specialųjį 3 proc. rezervą naujoms ir greitai augančioms įmonėms. Greitai augančių įmonių vardo dėkoju jums
<SPEAKER ID="109" NAME="Paulo Casaca" AFFILIATION="PSE">
(PT) Gerb. pirmininke, svarstome klausimą, kuris yra labai svarbus tolimiausiems regionams. Šiuose regionuose, šiose tolimose salose, lėktuvo bilieto kaina yra laisvės kaina, ir mes turėtume tai suprasti.
<P>
Norėčiau padėkoti mūsų pranešėjui P. Liese'ui už tolimiausių regionų padėties supratimą. Vis dėlto aš apgailestauju, kad Komisija yra abejinga šiems mūsų regionams. Nors pasiektas kompromisas yra teigiamas ir juo buvo žengti keli žingsniai teisinga linkme, mes manome, kad klausimas dar nėra išspręstas. Todėl norėčiau paprašyti, visų pirma A. Doyle, atsakingos už pranešimą, kurį greitai svarstysime, atsižvelgti į tolimiausių regionų padėtį ir nepamiršti, kad būti nuo žemyno atkirstu regionu yra visai kas kita, nei būti regionu Europos centre. Jeigu to nesuprasime, manau, gerų teisės aktų priimti nepavyks, todėl norėčiau paraginti A. Doyle pasisemti įkvėpimo iš P. Liese'o pranešimo, kad tolimiausiems regionams būtų nusiųstas džiuginantis pranešimas.
<SPEAKER ID="110" NAME="Eija-Riitta Korhola" AFFILIATION="PPE-DE">
(FI) Gerb. pirmininke, padėka pranešėjui už darbą jau beveik etiketo taisyklė. Aš taip pat jam dėkoju, bet ne todėl, kad to reikalauja geros manieros, o už jo nuopelnus. P. Liese suprato pranešėjo pareigą. Ji yra ne priversti frakciją klausytis jo idėjų, bet paskatinti žmones norėti klausytis, išsiaiškinti frakcijos idėjas ir jas įvertinti. P. Liese'ui tai puikiai pavyko, todėl ačiū jam.
<P>
Kelerius metus dirbome kartu oro transporto srityje. Mes galėtume būti patenkinti galutiniu rezultatu, atsižvelgdami į tai, kad prekyba emisijos leidimais kaip vienašališka veikla niekada nebus trokštamas darbo pobūdis. Vienašališki sprendimai gali paskatinti prekybinius ginčus ir, blogiausiu atveju, ginčus dėl oro erdvės. Anglies dioksido išlakų šaltinių perkėlimas yra pavojingas, nes turi tiesioginį poveikį aplinkai ir ypač Europos ekonomikai ir užimtumui.
<P>
Ši grėsmyra reali, nes oro linijos jau yra baudžiamos didėjančių naftos kainų. Daug įmonių bankrutavo ir veikla buvo nutraukta. Norime, kad sprendimas būtų priimtas greitai, nelaukiant Kopenhagos rezultatų šiuo klausimu, taip pat noriem pasiekti tarptautinį sektorių susitarimą. Bendras Europos dangus, kuris iš karto leistų sumažinti anglies dioksido išmetimą 12 proc. per metus, buvo ratifikuotas po daugiau nei dešimties metų. Tai rodo, kad prekyba emisijos leidimais labiau susijusi ne su aplinkos apsauga, bet su politika.
<P>
Aš tikiuosi, kad mums bus pritarta dėl pasaulinės prekybos emisijos leidimais oro transporto srityje ir kad ši prekyba netaps anglies dioksido išlakų šaltinių perkėlimo priežastimi, bet leis sumažinti emisijas ir racionalizuoti visas veiklos rūšis, remiantis aplinkosaugos tikslais. Dabar prekyba emisijos leidimais daugiausia baudžia Europos įmones, kurios daugiausia naudojasi labai naujais orlaiviais. Šiuo atveju buvo protinga atsisakyti koeficientų naudojimo šiame etape, nes jie būtų paskatinę sukčiavimą ir nauda aplinkai būtų buvusi maža.
<P>
Aš labai džiaugiuosi, kad galutiniame kompromise atsižvelgta į mano nuomonę dėl prekybos emisijos leidimais pajamų panaudojimo moksliniams tyrimams dėl oro transporto emisijų sumažinimo. Būtų buvusi didelklaida neįtraukti oro transporto ir lėšas investuoti į konkuruojančias transporto rūšis, kaip buvo pasiūlyta iš pradžių. Jeigu mes tikrai... (Pirmininknutraukkalbėtoją)
<SPEAKER ID="111" NAME="Avril Doyle" AFFILIATION="PPE-DE">
Gerb. pirmininke, visų prima norėčiau padėkoti kolegai P. Liese'ui už didelį darbą šiuo klausimu. Jam pavykos pasiekti kompromisą su valstybėmis narėmis Taryboje, ir nors kompromisas nėra toks ambicingas, kokio kai kurie tikėjosi (galbūt toks yra gero kompromiso požymis), jame suformuotas pagrindas įtraukti sparčiausiai augantį transporto sektorių į ES EPS nuo 2012 m. Esu pranešėja, atsakinga už ES EPS pasiūlymo persvarstymą, ir suprantu, kad šis klausimas yra sudėtingas ir kad sunku pasiekti gerą ir subalansuotą kompromisą. Peteris parodė, kad tai įmanoma padaryti, todėl dabar sieksiu pakartoti jo pavyzdį savo pranešime.
<P>
Po sektoriaus reguliavimo panaikinimo, kurį parėmES, ES piliečiai per metus išleisdavo 80 mlrd. EUR skrydžių bilietams, bet į šį skaičių neįtrauktos pigių skrydžių bendrovės. Neabejotina, kad dėl mažesnių bilietų kainų arba nemokamų bilietų kelionės tapo įperkamesnės.
<P>
Vis dėlto atsižvelgiant į problemas, susijusias su pasauline klimato kaita ir 2°C tikslu, būtų neatsakinga neįtraukti aviacijos sektoriaus ir laivybos sektoriaus ieškant skubaus šios greičiausiai augančios pasaulinės problemos sprendimo.
<P>
Mes turime pereiti prie mažai anglies dvideginio išmetančios ekonomikos ir skatinti naujoves bei naująsias technologijas, o prekybos emisijos leidimais schema yra ekonomiškiausias būdas pasiekti šiuos tikslus.
<P>
Aviacijos sektorius turi galimybę išlaidų naštą perkelti vartotojui, todėl leidimai turėtų būti paskirstomi aukcione, net atsižvelgiant į dabartines kuro kainas, kurios išlaidų perkėlimo klausimą ypač paaštrina.
<P>
Naujoji sistema bus taikoma skrydžiams ES viduje ir tarptautiniams skrydžiams, įskaitant trečiųjų šalių oro linijas, todėl bus užtikrintas ES oro linijų konkurencingumas. Oro uostų valdymas, oro transporto kontrolir bendras Europos dangus labai prisidės prie mažesnio kuro sunaudojimo ir oro linijoms padės sumažinti kuro išlaidas ir "anglies kreditus".
<SPEAKER ID="112" NAME="John Purvis" AFFILIATION="PPE-DE">
Gerb. pirmininke, EPS su nustatytais apribojimais ir aukcionų sistema turėtų pakeisti visus aviacijos mokesčius, oro keleivių mokesčius ir bet kokius potencialius mokesčius aviaciniam kurui. EPS yra daug veiksmingesnuž mokesčius, siekiant emisijos tikslų. Keleivių, ekspeditorių ir oro linijų išlaidos bus tiesiogiai susietos su emisijomis ir vyriausybės negalės dangstyti biudžeto deficito pasinaudodamos ekologijos mokesčiais aviacijai ir keliaujantiesiems.
<P>
EPS yra sąžiningas būdas pasiekti mūsų emisijos tikslus, o aviacijai skirta APS yra sąžiningas būdas aviacijai ir jos klientams proporcingai prisidėti prie šių tikslų.
<SPEAKER ID="113" NAME="Saïd El Khadraoui" AFFILIATION="PSE">
(NL) Ar šis susitarimas tobulas? Ne. Ar jis yra žingsnis teisinga kryptimi? Taip. Norėčiau už tai padėkoti derybininkams. Akivaizdu, kad mes visi norime, kad aviacijos pramonprisidėtų įgyvendinant ambicingus klimato tikslus. Prekybos emisijos leidimais sistema paskatins oro linijas pagerinti organizaciją ir pradėti naudoti ekonomiškesnius ir naujesnius orlaivius, kad būtų išvengta papildomų išlaidų.
<P>
Žinoma, šis projektas nėra vienintelis. Jis neatsiejamas nuo kitų priemonių, pavyzdžiui, praėjusį mėnesį pateiktų pasiūlymų veiksmingiau organizuoti Europos oro erdvę ir kt.
<P>
Galiausiai norėčiau pasakyti, kad dabar turėsime stengtis įtraukti trečiąsias šalis ir paskatinti jas parengti panašias schemas, kad būtų suformuota pasaulinprekybos emisijos leidimais sistema aviacijos sektoriuje. Tik tada bus įmanoma pasiekti realių rezultatų.
<SPEAKER ID="114" NAME="Mieczysław Edmund Janowski" AFFILIATION="UEN">
(PL) Gerb. pirmininke, norėčiau padėkoti už šį pranešimą ir darybas, nors turiu pasakyti, kad esu truputį nusivylęs. Priemonės, kurių bus imamasi, turi būti atidžiai apsvarstytos atsižvelgiant į aplinkos apsaugą ir į oro transporto išlaidas. Būtų neteisinga, jeigu jos diskriminuotų Europos vežėjus ir Europos keleivius, ypač naujosiose valstybėse narėse. Nepamirškime, kad oro erdvsupa visą pasaulį, todėl savo veiksmus turime koordinuoti su kitomis šalimis. Priešingu atveju patirsime nuostolių, o kiti vežėjai juoksis iš mūsų. Tikėkimės, kad šis sprendimas paskatins imtis veiksmų ir kurti naujos kartos orlaivių variklius bei ieškoti kitų varomosios jėgos šaltinių orlaiviams. Šioje srityje turime būti imtis protingų veiksmų.
<SPEAKER ID="115" NAME="Ilda Figueiredo" AFFILIATION="GUE/NGL">
(PT) Gerb. pirmininke, turime atsižvelgti į tai, kad įtraukus aviacijos veiklos rūšis į Europos prekybos emisijos leidimais schemą kils problemų šalyse, turinčiose ekonominių sunkumų, ypač tose šalyse, kuriose yra tolimiausių regionų, pavyzdžiui, Portugalijoje, turinčioje Azorus ir Madeirą. Turime nepamiršti, kad oro transportas susieja žemyną ir šias salas, kad jų gyventojai nesijaustų įkalinti. Todėl būtina užtikrinti, kad tolimiausiems regionams bent jau būtų taikomos išimtys. Todėl mes reikalaujame, kad ši schema nebūtų taikoma oro jungtims tarp tolimiausių regionų ir tarp tolimiausių regionų ir žemyno.
<SPEAKER ID="116" NAME="Marian-Jean Marinescu" AFFILIATION="PPE-DE">
(RO) P. Liese'o parengtas kompromisas yra žingsnis pirmyn įgyvendinant Europos Sąjungos klimato kaitos programą.
<P>
Visų pirma norėčiau pabrėžti susitarimą dėl nemokamų leidimų rezervo sukūrimo greitai augančioms oro linijoms. Ši priemonės skirta konsoliduoti aviacijos sektorių naujosiose valstybėse narėse, kuriose labiausiai reikalingas vystymasis ir plėtra.
<P>
Taip pat norėčiau pažymėti galimybę dalį aukcione gautų lėšų panaudoti oro transporto sektoriaus plėtrai. Siekdami bendro, švaraus ir saugaus dangaus turime plėtoti ir įgyvendinti bendras technines ir operacines priemones, kurios leis veiksmingai panaudoti išlaidas.
<P>
Spartus Europos oro erdvės vienijimasis leis sutrumpinti maršrutus, sumažinti kuro sunaudojimą ir kartu emisijas, todėl mažės EPS išlaidos ir kainos.
<SPEAKER ID="117" NAME="Nathalie Kosciusko-Morizet">
einanti Tarybos Pirmininko pareigas. - (FR) Gerb. pirmininke, ponios ir ponai, keli EP nariai paminėjo, kad nvienas kompromisas nėra tobulas. Vis dėlto šiame kompromise atsispindi pusiausvyra tarp aplinkos reikalavimų ir su kokybe susijusių ekonomikos suvaržymų. Priimdami šį kompromisą, leisite Europos Sąjungai žengti svarbų žingsnį. Jūs įrodysite, kad Europa gali priimti teisės aktus, skirtus kovai su klimato kaita, ir tai bus geras ženklas deryboms dėl klimato/energetikos paketo.
<P>
Jūs sustiprinsite vadovaujantį Europos vaidmenį kovoje su antropogeninio anglies dioksido išmetimu pasaulyje ir tai bus geras ženklas deryboms Poznanėje 2008 m. gruodžio mėn. ir Kopenhagoje 2009 m. gruodžio mėn. Galiausiai jūs paskatinsite asmenis ir mūsų tarptautinių partnerių politines jėgas, siekiančias suteikti naują impulsą siekiui sumažinti šiltnamio efektą sukeliančių dujų išmetimą. Žinoma, aš kalbu apie dvišales derybas, kurias galėtume pradėti su šalimis, norinčiomis įgyvendinti panašią sistemą, ir apie daugiašales diskusijas TCAO. Dėl šių priežasčių raginu jus paremti susitarimą.
<P>
(Plojimai)
<SPEAKER ID="118" NAME="Stavros Dimas">
Komisijos narys. - Gerb. pirmininke, norėčiau padėkoti visiems prisidėjusiems už labai teigiamą nusiteikimą. Pasiekusios susitarimą dėl šios direktyvos Bendrijos institucijos įrodsavo pasiryžimą imtis konkrečių priemonių, kurios yra būtinos siekiant įgyvendinti ambicingus Europos Sąjungos klimato kaitos tikslus.
<P>
Ši direktyva yra pirmoji iš priemonių paketo, skirto iki 2020 m. įgyvendinti Europos Sąjungos šiltnamio efektą sukeliančių dujų išmetimo tikslą. Jos priėmimas yra geras ženklas artėjančios deryboms dėl klimato ir energetikos paketo ir tarptautinėms deryboms Poznanėje ir Kopenhagoje. Ką tik buvau informuotas, kad G8 susitardėl ilgalaikio 50 proc. sumažinimo tikslo, kuris turėtų būti įgyvendintas iki 2050 m. Nors mes džiaugiamės šiuo susitarimu, tai yra tik pusžingsnio pirmyn, nes nepavyko susitarti dėl vidutinio laikotarpio tikslo, nors ES valstybės narės ir Komisija teigė, kad jis yra būtinas.
<P>
Remiantis sutartu tekstu, visi skrydžiai į Europos Sąjungos oro uostus ir iš jų nuo 2012 m. bus įtraukti į ES prekybos emisijos leidimais schemą. 2012 m. aviacijos sektoriui skirtas emisijos leidimų skaičius bus 3 proc. mažesnis už sektoriaus vidutines metines emisijas 2004-2006 m. Nuo 2013 m. leidimų skaičius bus 5 proc. mažesnis. Kaip ir kitos pramonės šakos, šis sektorius galės parduoti nereikalingus leidimus, bet jeigu emisijos bus didesnės, reikės įsigyti papildomus leidimus arba "emisijos kreditus" iš švarios energijos projektų trečiosiose šalyse.
<P>
Taip prekybos emisijos leidimais sistema skatina dalyvius sumažinti emisijas. Dauguma leidimų oro linijoms nieko nekainuos, bet 15 proc. bus parduodama aukcione. Aukcione gautos pajamos turės būti skirtos kovai su klimato kaita Europos Sąjungoje ir trečiosiose šalyse, ypač besivystančiose šalyse. Šis procentas nuo 2013 m. gali būti padidintas po diskusijų dėl prekybos emisijos leidimais direktyvos persvarstymo.
<P>
Šių metų sausio mėn. Komisija pasiūlė, kad 2013 m. aukcione būtų parduodama 20 proc. leidimų aviacijos sektoriui, o 2020 m. - 100 proc. Nors Komisija remia šį susitarimą, jos pozicija persvarstant prekybos emisijos leidimais direktyvą išlieka ta pati - 2013 m. aviacijos sektoriuje aukcionuose turi būti parduodama 20 proc. leidimų, ir šis procentas turi būti didinamas kaip ir kituose sektoriuose, išskyrus elektros energijos sektorių. Šiuose sektoriuose aukcionuose 2013 m. siūloma parduoti 20 proc. leidimų, didinant proporciją iki 100 proc. 2020 m.
<P>
Dėl azoto oksido emisijų Komisija savo pradiniame pasiūlyme nurodė, kad bus pasiūlyta atskira priemonazoto oksido emisijų problemai spręsti. Komisija gali pateikti šia deklaraciją:
<P>
"Komisija primena, kad iki 2008 m. gruodžio mėn., ji ketina pateikti teisės akto pasiūlymą dėl priemonių, skirtų apriboti azoto oksido išmetimą aviacijos sektoriuje ir veiksmingai išspręsti poveikio klimato kaitai problemą išvengiant nepageidautinos iniciatyvos sumažinti anglies dioksido emisijas azoto oksido sąskaita".
<P>
Apibendrindamas galiu pasakyti, kad Komisija yra labai patenkinta. Norėčiau padėkoti P. Liese'ui už puikų darbą ir rezultatus. Mes džiaugiamės derybų rezultatais. Komisija gali priimti visus pasiūlytus kompromisinius pakeitimus.
<P>
(Plojimai)
<SPEAKER ID="119" NAME="Peter Liese" LANGUAGE="DE">
Gerb. pirmininke, Komisijos nary, einanti Tarybos Pirmininko pareigas, ponios ir ponai, norėčiau jums visiems padėkoti už komplimentus, perduosiu juos visiems, kurie padėjo rengti šį projektą. Taip pat norėčiau padėkoti už išsakytą kritiką.
<P>
Norėčiau dar kartą paaiškinti kelis dalykus: vienas iš kalbėjusiųjų paminėjo, kad mes ėmėmės slaptos politikos. Nemanau, kad šiuo atveju taip buvo. Visas procesas buvo atviras ir kalbėjusysis dalyvavo visuose jo etapuose, pagalbinis pranešėjas buvo informuojamas apie visas smulkmenas, savo frakcijoje mes taip pat svarstėme įvairius klausimus. Nežinau, ar taip buvo daroma kalbėjusiojo frakcijoje, bet kuriuo atveju mums visiems viskas buvo labai atvira ir sąžininga net vidiniame lygmenyje.
<P>
Mums pavyko įtikinti Ministrų Tarybą sutikti su daugeliu mūsų pasiūlymų. Komisijos narys pasakė, kad jis buvo ambicingesnis už pradinį Komisijos pasiūlymą, be to, buvo priimta 30 mūsų pakeitimų. Tai rodo, kad mes sugebėjome pakeisti bendrąją poziciją ir kai kuriais atvejais šie pakeitimai buvo esminiai.
<P>
C. Lucas, J. Holmas ir kiti sakė, kad kompromisas nepateisino aplinkos apsaugos šalininkų lūkesčių. Tai yra tiesa, bet kompromisas nebūtų buvęs geras ir tuo atveju, jeigu į jį būtų buvę įtraukti visi gamtosaugos šalininkų ir Žaliųjų ir reikalavimai.
<P>
Dviejose srityse - Komisijos narys jas taip pat paminėjo - dar bus galima padaryti pakeitimus. A. Doyle pateikus pranešimą mes turime galimybę patikslinti nustatytas ribas ir aukcionuose parduodamų leidimų procentą, kad jie būtų sąžiningi kitų prekybos emisijos leidimais sistemos dalyvių atžvilgiu. Antroje metų pusėje turime atidžiai išnagrinėti šį klausimą.
<P>
Baigdamas norėčiau dar kartą pabrėžti, kad mes norime lygių konkurencijos sąlygų. Mes norime pasiekti pasaulinį susitarimą ir taip pat norime į jį įtraukti skrydžius iš trečiųjų šalių. Vis dėlto atėjo laikas, kai oro linijos turėtų padėti mums. Matau laišką iš EOA - Europos oro linijų asociacijos - kuriame teigiama, kad net pasiekus susitarimą kitos vyriausybės jį atmes. Mes turėtume apsvarstyti, ar verta prasidėti su žmonėmis, kurie yra tokie netikę lobistai.
<P>
Šį susitarimą priimsime labai didele balsų dauguma ir tada suvienysime jėgas, kad įtikintume trečiąsias šalis. Tada dirbsime visi kartu. Vis dėlto jeigu Parlamento demokratinio sprendimo nebus laikomasi, turėsime pasakyti oro linijoms, kad jos kenkia tik sau. Prašau jūsų pritarti rekomendacijoms ir norėčiau padėkoti už plačią paramą, kurios sulaukiau.
<SPEAKER ID="120" NAME="Pirmininkė">
Diskusijos baigtos.
<P>
Balsavimas vyks šiandien.
<P>
Raštiški pareiškimai (142 straipsnis)
<SPEAKER ID="121" NAME="Bairbre de Brún" AFFILIATION="GUE/NGL">
raštu - (GA) Nuo 1990 m. ES tarptautinės aviacijos sektoriaus šiltnamio efektą sukeliančių dujų emisijos išaugo daugiau nei dvigubai ir dabar sudaro 5-12 proc. viso ES išmetamo CO2. Nors kompromisinpriemonnėra tobula, ji leidžia mums nustatyti aviacijos pramonės emisijų ribas nuo 2012 m.
<P>
Įtraukdami aviacijos sektorių į ES prekybos emisijos leidimais schemą mes leidžiame suprasti, kad esame rimtai susirūpinę klimato kaitos priežastimis. Ateinantys dešimt metų bus lemtingi kovojant su klimato kaita ir siekiant išvengti nepataisomos žalos. Svarbu, kad per bendrą persvarstymą būtų nustatyti griežtesni reikalavimai aviacijos sektoriui ir griežtesni sumažinimo tikslai 2013 m. ir vėliau.
<P>
Pagal naujas taisykles valstybes narės galės panaudoti aukcionuose gautas pajamas klimato kaitai sumažinti ir prie jos prisitaikyti ES ir besivystančiose šalyse, taip pat klimatui palankiems moksliniams tyrimams ir plėtrai skatinti. Šios investicijos yra būtinos, jeigu norime, kad aviacijos sektoriaus įtraukimas į EPS būtų tikrai naudingas.
<SPEAKER ID="122" NAME="Zita Gurmai  " AFFILIATION="PSE">
raštu. - (HU) Kova su klimato kaita, šiam tikslui skirtų priemonių griežtinimas ir spartesnis jų kūrimas yra svarbūs uždaviniai. Svarbu sumažinti šiltnamio efektą sukeliančių dujų išmetimą aviacijos sektoriuje ir nustatyti tikslią didžiausią emisijų ribą po 2012 m. Matomų rezultatų mažinant šiltnamio efektą sukeliančių dujų išmetimą pavyks pasiekti tik sugriežtinus prekybos emisijos leidimais sistemą.
<P>
Aukcionuose gautas pajamas svarbu panaudoti pragmatiškai (pavyzdžiui, skirti jas aplinkai palankių technologijų plėtrai ir panaudojimui) ir visų pirma Europos Sąjungos finansuojamuose sektoriuose. Atsižvelgiant į tai, būtų naudinga apsvarstyti atskiro fondo sukūrimą. Neatidėliotinas Galileo, SES ir EPS programų įgyvendinimas taip pat paskatintų veiksmingai naudoti kurą.
<P>
Klimato kaita yra globalus reiškinys. Būtina pasinaudoti visomis politinėmis priemonėmis ir derybų metodais, kad visos daugiausia šiltnamio efektą sukeliančių dujų išmetančios šalys prisijungtų prie taršos mažinimo pasaulyje.
<SPEAKER ID="123" NAME="Daciana Octavia Sârbu  " AFFILIATION="PSE">
raštu. - (RO) Ši direktyva atspindi ambicingą iniciatyvą, pagal kurią aviacijos sektorius galėtų suvaidinti svarbų vaidmenį kovoje su klimato kaita.
<P>
Derybos dėl šio kompromiso buvo sunkios, nes turėjo būti atsižvelgta į naftos kainas, Europos oro linijų konkurencingumą ir aplinkos apsaugą, siekiant sukurti pavyzdinę aviacijos sektoriaus įtraukimo į EPS sistemą tarptautiniu mastu. Vis dėlto sistema neturėtų kelti grėsmės Europos oro linijoms, kurių galimybės konkuruoti su aviacijos sektoriais JAV arba Dubajuje galėtų sumažėti. Baudžiant vidaus aviacijos pramonę gali išryškėti "anglies dioksido išlakų šaltinių perkėlimo" fenomenas, t. y. orientavimasis į rinkas, kuriose galiojančios taisyklės nėra tokios griežtos kaip ES, ir prasidėtų komercinkova. Siekdami, kad Europos oro erdvbūtų veiksmingesnė, turime rasti pusiausvyrą tarp aplinkos apsaugos, vartotojų apsaugos ir aviacijos sektoriaus.
<P>
Be to, aukcionuose gautos pajamos turi būti panaudotos šiltnamio efektą sukeliančių dujų emisijų sumažinimui ir prisitaikymui prie klimato kaitos, nesuteikiant valstybėms narėms galimybės šiuos pinigus skirti kitiems tikslams.
<P>
Jeigu mums pavyks teisingai panaudoti aukcionuose gautas pajamas kaip aplinkos apsaugos priemonę, išvengsime bausmių pagal tarptautinius susitarimus.

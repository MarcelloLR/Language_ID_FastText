<CHAPTER ID="017">
Kelių infrastruktūros sauga (diskusija) 
<SPEAKER ID="405" NAME="Pirmininkas">
Kitas klausimas yra pranešimas, pateiktas Helmutho Markovo, Transporto ir turizmo komiteto vardu dėl pasiūlymo dėl Europos Parlamento ir Tarybos direktyvos dėl kelių infrastruktūros saugos valdymo - C6-0331/2006 -.
<SPEAKER ID="406" NAME="Antonio Tajani">
Komisijos narys, (IT) - Gerb. Pirmininke, ponios ir ponai, svarstome kitą temą, susijusią su mūsų piliečių saugumo užtikrinimu Europos keliuose.
<P>
Manau, turime pabrėžti šio klausimo svarbą. Šiandien po pietų susitikau su savo generalinio direktorato pareigūnais, siekdamas pagerinti ir padidinti Komisijos pastangas dėl saugos keliuose užtikrinimo.
<P>
Kelių pastarųjų mėnesių statistika nėra gera ir tai gali sunkinti mūsų tikslus - pasiekti, kad aukų keliuose skaičius sumažėtų perpus. Privalome dėti į tai visas pastangas. Šiandien džiaugiuosi, kad galime sukurti kitą su sauga keliuose, taigi ir visos Europos piliečių sauga, susijusią direktyvą.
<P>
2001 m. Baltojoje knygoje dėl Europos transporto politikos Komisija numatė, o šio tikslo iniciatoryra I. Loyola de Palacio, ambicingą tikslą perpus sumažinti aukų skaičių keliuose iki 2010 m. Parlamentas pritaršiai iniciatyvai ir visada ją rėmė.
<P>
Kaip minėjau, pastaraisiais metais rezultatai buvo itin teigiami, tačiau pernai buvo ne tokie geri, kokių tikėjomės. Be to, mes visi, be abejo, suprantame, kad neįtikėtinai didelis nelaimingų atsitikimų skaičius kyla dėl žmogiškų klaidų ir neatsargumo.
<P>
Tačiau dažnai pagrindinis faktorius, dėl kurio kyla nelaimingų atsitikimų, yra kelių tinklo būklė, susijusi su augančiais transporto srautais. Kelių infrastruktūros būkldažnai būna lemiančiu veiksniu vieno iš trijų nelaimingų atsitikimų atveju. Dėl šios priežasties, be iniciatyvų, skirtų gerinti kelių eismo dalyvių elgesį ir didinti automobilių saugumo lygį, infrastruktūra turėtų būti trečiuoju bet kurios kelių saugumo programos, pagrįstos integruoto požiūrio principu, esminiu punktu.
<P>
Pasiūlymas ruošti direktyvą dėl kelių infrastruktūros saugos valdymo suteikia puikią galimybę derinti prevencines ir koreguojamąsias priemones. Taikant šioje direktyvoje numatytas procedūras siekiama užtikrinti, kad į saugą bus atsižvelgiama ne tik planavimo, projektavimo ir statybos etapuose, bet ir kelių infrastruktūros valdymo ir eksploatavimo metu. Ši direktyva, žinoma, nėra skirta mokyti inžinierius statybininkus, kaip tiesti kelius ir tikrai neskatina tiesti naujų kelių. Tai mechanizmas, papildantis visų valstybių narių jau taikomas, galbūt kitu tikslu, procedūras. Numatytų priemonių taikymas Europos mastu yra svarbus tuo, kad skatina valstybėse narėse taikyti geriausią praktiką, jei kol kas tai nėra vykdoma.
<P>
H. Markovas ir jo kolegos, Transporto komiteto nariai, dėjo daug pastangų ruošdami šį pasiūlymą, siekdami padėti pagerinti rezultatus. Projekto tekstas buvo šiek tiek pakeistas po to, kai jį peržiūrėjo įvairių institucijų atstovai. Daug administracinių įsipareigojimų ir reikalavimų pateikti informaciją buvo atsisakyta siekiant sumažinti biurokratinę naštą. Priedų, kuriuose išvardyti kriterijai, į kuriuos būtina atsižvelgti vykdant direktyvoje numatytas procedūras, taikymas pakeistas į neprivalomą. Ištaisyti tam tikri apibrėžimai, siekiant atitikti tam tikrose valstybėse narėse jau taikomą praktiką. Tačiau pagrindiniai pradinio pasiūlymo elementai nebuvo pakeisti, taigi dabartinis tekstas Komisiją tenkina.
<P>
Priėmus direktyvą, tai bus pirmasis Europos Sąjungos įstatymas, skirtas kelių infrastruktūrai. Tai bus ypač svarbi ir stipri priemonė. Norėčiau dar kartą priminti, kad taikydami šią direktyvą europiniam tinklui, kasmet išgelbėsime daugiau kaip 600 gyvybių ir išvengsime apie 7 000 nelaimingų atsitikimų.
<P>
Akivaizdu, kad direktyva turės didelės socialinės ir ekonominės įtakos. Ši direktyva - tai ilgo proceso pradžia. Mūsų tikslas - pakeisti kultūrinį supratimą apie saugą kelių projektavimo, statybos ir priežiūros etapuose. Šiuo atžvilgiu tai toli siekianti direktyva, kuri bus taikoma 50 metų.
<P>
Dėkoju, H. Markovui už atliktą darbą ir dėkoju jums, ponios ir ponai, už dėmesį
<SPEAKER ID="407" NAME="Pirmininkas">
Dėkoju, Komisare. Parlamentas, žinoma, supranta, kad Komisija siekia perpus sumažinti ne gyvybių, bet mirčių skaičių keliuose.
<SPEAKER ID="408" NAME="Helmuth Markov">
pranešėjas. - (DE) Gerb. Pirmininke, Komisare, ponios ir ponai, po pusantrų metų derybų visos Parlamento frakcijos, Taryba ir Komisija susitardėl ES kelių infrastruktūros saugos valdymo direktyvos.
<P>
Svarbiausias šio susitarimo aspektas yra tai, kad visi dalyviai pripažįsta, jog kelių infrastruktūros sauga yra esminsiekiant užtikrinti saugą Europos keliuose. Žinoma, svarbu ir esminiai tikslai, numatantys intensyvesnį geležinkelių naudojimą, taip pat vairuotojų elgesys ir automobilių sauga bei atsargus vairavimas ir eismo taisyklių laikymasis.
<P>
Šioms sritims yra nustatyti įvairūs Europos įstatymai, ir jie yra skirtingi. Šiuo metu nėra bendrųjų taisyklių, taikomų pvz., infrastruktūros planavimui ir priežiūrai. Tai sunku suprasti, nes keliai juk niekad nesibaigia ties kiekvienos šalies pasieniu. Be abejo, visi šiais keliais važinėjantys vairuotojai turėtų jaustis saugūs, žinodami, kad naudojasi gera kelių infrastruktūra.
<P>
Neatsižvelgdamas į šiuos įrodymus, Transporto ir turizmo komitetas atmetpradinį Komisijos pasiūlymą, balsavimo rezultatams skiriantis tik vienu balsu, atkreipdamas dėmesį į valstybių narių subsidiarumo teises. Taryba ir Parlamentas nesutaria, kiek išsami ir įpareigojanti turėtų būti ši direktyva. Dėl šios priežasties buvo itin svarbu rasti kompromisą, kuris, matome, nelabai skiriasi nuo pradinio Komisijos pasiūlymo ir mano paruošto pranešimo projekto.
<P>
Mano nuomone, būtų geriau, jei patvirtintume vienodus, įpareigojančius, nors neišimtinius kriterijus, kuriais remiantis būtų planuojami, tiesiami ES keliai - ir ne tik TEN - ir būtų tikrinamas jų atitikimas kelių eismo taisyklėms, tikrinama kelių eismo sauga keliuose, ir, jei reikia, gerinama. Be to, tai būtų naudinga rizikos įvertinimo atžvilgiu, renkant statistinius duomenis.
<P>
Deja, šis pasiūlymas - tai tik pirmas žingsnis tinkama kryptimi, nors ir tai yra gerai. Tikiuosi, kad valstybėms narėms bus naudingos šios rekomendacijos ir jos sieks dar tinkamesnio pritaikymo vėliau. Akivaizdu, kad tai bus bandomasis etapas, kuris padės siekti glaudesnio bendradarbiavimo ateityje.
<P>
Kalbant apie pagrindinę pranešimo temą, visuose kelių projektavimo, tiesimo ir priežiūros etapuose pirmiausia dėmesys bus skiriamas saugai.
<P>
Antra, kelių atkarpose, kuriose įvyksta daugiausia nelaimingų atsitikimų, bus atliekama itin daug patikrinimų ir statoma vairuotojams skirtų ženklų. Tikslas - statyti ženklus vietose, kuriose vykdomi, pvz., kelių remonto darbai, kad vairuotojai pastebėtų šiuos pavojus kuo anksčiau dieną ar naktį.
<P>
Trečia, tinkami ir reguliariai apmokomi nepriklausomi darbuotojai privalo atlikti svarbų vaidmenį vykdant planavimą ir patikrinimus. Nors išsamus suderinimas įvairiose valstybėse narėse nėra privalomas, valstybės narės turėtų siekti paruošti visiems priimtiną mokymų programą, skirtą kelių eismo saugos auditoriams.
<P>
Ketvirta, toms valstybėms narėms, kuriose yra įdiegtos puikiai veikiančios kelių infrastruktūros saugos valdymo sistemos, turėtų būti leista taikyti esamus metodus, jei tik įvykdomi direktyvos reikalavimai.
<P>
Penkta, direktyvoje pateikiama daug naudingų metodų ir kriterijų pavyzdžių, kurie gali būti taikomi atliekant saugos patikrinimus ir rizikos / nelaimingų atsitikimų analizę. Pabrėžiamas atitinkamų saugių automobilių stovėjimo aikštelių poreikis.
<P>
Šešta, nurodoma, kad turi būti kuriamos naujos technologijos, siekiant užtikrinti, kad keliuose būtų nuolat gerinama eismo sauga.
<P>
Komisija gali skatinti dalytis geriausiais eismo saugos užtikrinimo pavyzdžiais keliuose, kurie nepriklauso TEN, tačiau kurie nutiesti Europos lėšomis. Kompromisas užtikrina, kad Parlamentas dalyvaus pakeitimų procese ir kituose direktyvos nuostatų ruošimo etapuose. Esu įsitikinęs, kad pasiektam kompromisui, dėl kurio bus balsuojama kaip dėl 1 bloko, Parlamentas pritars.
<P>
Norėčiau nuoširdžiai padėkoti pagalbiniams pranešėjams, Komisijos ir Tarybos atstovams už nuolatinį bendradarbiavimą, nors tai nereiškia, kad man buvo lengva. Tikiuosi, kad direktyva padės pasiekti pagerėjimą.
<SPEAKER ID="409" NAME="Renate Sommer">
PPE-DE frakcijos vardu. - (DE) Gerb. Pirmininke, Komisare, norėčiau pasveikinti Jus su šiomis naujomis pareigomis. Sveikinu ir linkiu sėkmės ir viliuosi, kad ateityje Komisija nepateiks jokių nepagrįstų projektų. Prieš metus Transporto komitetas atmetKomisijos pasiūlymą dėl kelių infrastruktūros saugos valdymo, nes jis buvo per daug biurokratinis ir, mūsų nuomone, nevertingas.
<P>
Vis dar manau, kad direktyva yra nereikalinga ir nepanašu, kad bus naudinga. Valstybių narių kelių infrastruktūra labai skiriasi ir, manau, kad turime palaikyti tik tas valstybes nares, kurios turi pasivyti kitas šalis, tačiau norint to pasiekti, reikia direktyvos, kuri tiktų visiems. Būtų geriau, jei vietoj direktyvos, remdamiesi gerais valstybių narių praktikos pavyzdžiais, paruoštume rekomendacijas.
<P>
Jei taip įvyktų, norėčiau, kad visiškai atmestume direktyvą, tačiau nepavyks užtikrinti politinės daugumos Parlamente. Be to, Taryba reikalauja taisyklių, kurioms trūksta turinio. Taigi, remdamiesi Transporto komiteto pranešimu, susitarėme dėl kompromiso. Šį kompromisą iš esmės sudaro nedideli pakeitimai, pvz., kalbos ar priedų pakeitimai, kuriais pateikiama išsamesnės informacijos apie eismo saugos valdymo procedūras.
<P>
Eismo keliuose sauga, žinoma, mums yra labai svarbus klausimas, tačiau ES lygiu jau nemažai padaryta gerinant eismo keliuose saugą, pvz., reikalavimai dėl vairavimo ir poilsio laiko, papildomų veidrodėlių sunkvežimiams, saugos užtikrinimo tuneliuose, t.t. Šiose srityse yra naudinga turėti įstatymus ES lygiu. Šiuo klausimu galima atlikti daugiau, tačiau tik jei tai bus naudinga eismo saugai užtikrinti. Tačiau dėl subsidiarumo principo, jis nėra kelių infrastruktūros saugos srities klausimas, kadangi Komisijos pasiūlymas buvo atmestas, nepaisydamas savo neigiamo nusistatymo, aš sutiksiu su tuo.
<P>
Direktyva reikalauja, kad valstybės narės įdiegtų keturias kelių infrastruktūros saugos valdymo procedūras ir tai taikytina tik tiems keliams, kurie priklauso tarpeuropiniam tinklui. Kadangi prieduose numatytų nuostatų taikymas nėra privalomas, valstybės narės gali pačios nustatyti reikiamas procedūras. Tai reiškia, kad valstybėms narėms suteikiama pakankama veikimo laisvė, kad jos galėtų išsaugoti esamas sėkmingai taikomas sistemas. Šalims, kurios jau turi gerą valdymo sistemą, nėra nustatyta naujų įpareigojimų.
<P>
Be to, panaikinome Komisijos reikalavimą dėl itin intensyvaus pranešimų teikimo ir užtikrinome, kad direktyvos nuostatos nebus taikomos greitkeliams, - to pageidavo pranešėjas. Visa kita būtų pažeidę subsidiarumo principą.
<P>
Šiuo metu turime paruošę gaires, kurios atrodo kaip direktyva. Aš pirmąkart matau tokią situaciją. Mūsų frakcija gali patvirtinti tai, nes iš pat pradžių norėjo gairių.
<P>
Norėčiau paprašyti, kad būtų vadovaujamasi 70 pakeitimo anglų k. versija, nes, pvz., vokiečių k. versijoje yra klaidų, ir manau, kad ir kitų kalbų versijas būtina patikrinti.
<SPEAKER ID="410" NAME="Bogusław Liberadzki">
PSE frakcijos vardu. - (PL) Gerb. Pirmininke, norėčiau pirma pasidžiaugti, kad komisaras perėmankstesnio komisaro poziciją. Šiai direktyvai H. Markovas skyrdaug laiko, nors kaip ir mes visi, žinojo, kaip teigR. Sommer, kad direktyvai gresia rimtas pavojus. Nebuvo aišku, ar ji išliks. Mūsų frakcija norėjome ir norime, kad būtų priimta ši direktyva. Viena iš priežasčių, kodėl norime šios direktyvos, yra tai, kad ji būtų veiksminga priemonimantis veiksmų šalyse, kurios buvo priimtos į ES per paskutinius du bendrijos išplėtimus. Kalbame apie metodą, technologiją, tempą ir grafiką, skirtus infrastruktūrai modernizuoti, kad pagerėtų eismo kelių sauga. Yra keletas svarbių priežasčių. Jei nelaimingų eismo įvykių Lenkijoje įvyksta tiek pat kiek ir Vokietijoje, tai reiškia, kad padėtis Lenkijoje yra bloga. Tas pats taikytina ir kitoms naujoms valstybėms narėms. Dėl to pritarsime pateiktiems kompromisams ir pakeitimams. Stiprus palaikymas yra būtinas. Tai ne pateiktos versijos kompromisas, kuris remiamas tik dėl bendro gero įspūdžio, susijusio su pateikta versija. Manau, kad tai svarbus kompromisas, kuris turi būti priimtinas visiems.
<P>
Dar kartą noriu padėkoti H. Markovui už bendradarbiavimą. Kitaip nei teigiate, su jumis nebuvo sunku dirbti. Džiaugiuosi, kad turime galimybę paruošti svarbią priemonę, kuri padės gerinti kelių eismo saugą.
<SPEAKER ID="411" NAME="Paweł Bartłomiej Piskorski">
ALDE frakcijos vardu. - (PL) Gerb. Pirmininke, aš irgi noriu pasveikinti komisarą, tikėdamasis puikaus bendradarbiavimo.
<P>
Šiomis dienomis ruošiame kelių transporto saugos užtikrinimo direktyvą. Tai yra susiję su Parlamento nagrinėta tema Strasbūre. Vakar aptarėme pėsčiųjų ir dviratininkų saugą. Šiandien ryte kalbėjome apie pavojingų krovinių vežimą ir dabar aptariame saugą keliuose. Rytoj turėtume svarstyti pasiūlymą dėl automobilių.
<P>
Tai gera žinia Europos Sąjungos piliečiams, nes rodo, kad Europos Parlamentas sprendžia konkrečius klausimus, kurie gali padėti užtikrinti saugą keliuose. Žinoma, kyla daug klausimų, susijusių su šia gera naujiena. Pirma, privalome pripažinti, kad turime dar nemažai nuveikti, - vien direktyvomis ar kitais teisės aktais nepavyks išspręsti šios problemos. Privalome suprasti, kad siekiama pagerinti sistemą ir kasmet mažinti nelaimingų eismo įvykių skaičių bei užtikrinti, kad šių įvykių padariniai būtų ne tokie rimti. Šių priemonių diegimas yra labai svarbus. Tai ypač taikytina naujoms valstybėms narėms, kurių kelių infrastruktūros nebuvo paisoma. Ši direktyva joms labai tiks. Svarbu pabrėžti, kad tai ne tas atvejis, kai Europos įstatymai yra perdėti. Ši direktyva tikrai bus naudinga, nustatanti standartą, kurį vyriausybės privalės įgyvendinti.
<P>
Norėčiau pritarti pranešėjui H. Markovui. Tai teisingas ir teigiamas dokumentas. Kaip minėjau anksčiau, tai dalis Europos Parlamento veiklos, skirtos eismo saugai gerinti. Esu dėkingas už tai, kad turime šį dokumentą ir tikiu, kad Parlamentas ir ateityje rodys pastangas šiuo klausimu.
<SPEAKER ID="412" NAME="Eva Lichtenberger">
Verts/ALE frakcijos vardu. - (DE) Gerb. Pirmininke, Komisare, komentuodami direktyvą paminėjote, kad statistika rodo prastėjančią situaciją, atsižvelgiant į žuvusiųjų eismo įvykių metu skaičių, ypač pernai, nors prieš tai statistika buvo geresnė. Tai turbūt negali būti susiję su infrastruktūra, nes nepanašu, kad per vienerius metus Europos keliai suprastėjo tiek, kad nelaimingų atsitikimų keliuose metu ėmžūti daugiau žmonių.
<P>
Išgirdę mano pirmąsias pastabas, nesuklydote manydami, kad mano požiūris į šią direktyvą yra skeptiškas. Ir aš tikėjausi, kad gairės bus labiau pritaikytos. Vis dar abejoju dėl to, kokią naudą duos ši direktyva, ir labai atidžiai stebėsiu jos įgyvendinimo procesą, kad aiškiai matyčiau, kaip to siekiama.
<P>
Manęs netenkina su kelių sauga susijęs disbalansas. Viena vertus, kalbant apie technines priemones, mums labai greitai pavyksta jas skirti, netgi jei tai paprasčiausiai pabranginimo klausimas, o nauda saugos atžvilgiu išlieka neaiški. Ir kalbėdami apie infrastruktūrą nustatome daug visapusių priemonių. Tačiau neatsižvelgiama į žmones, kurie yra pagrindinis nelaimingų atsitikimų faktorius, šis Parlamentas nėra linkęs kalbėti šia tema.
<P>
Manau, kad jeigu vairuotojas neatsižvelgs į oro sąlygas, jam kils sunkumų, nes oro Europos lygiu negalime kontroliuoti, ir oras dažnai būna viena iš pagrindinių nelaimingų atsitikimų priežasčių. Laukiu to momento, kai galėsiu pamatyti, kas vyksta įgyvendinimo metu, ir labai atidžiai tai stebėsiu.
<SPEAKER ID="413" NAME="Leopold Józef Rutowicz">
UEN frakcijos vardu. - (PL) Gerb. Pirmininke, nelaimingi atsitikimai keliuose yra pagrindinpriežastis, dėl kurios žūva žmonės ir lieka neįgalūs šalyse, kuriose yra išvystyta transporto sistema. Direktyva skirta europinio tinklo kelių infrastruktūros saugai gerinti - tai dokumentas, kuris padės sumažinti nelaimingų atsitikimų skaičių. Ši priemonyra būtina, nes padeda spręsti su kelių sauga susijusias problemas, pradedant nuo projektavimo etapo ir baigiant kelių naudojimu. Pateikiami pakeitimai turi rimtą pagrindą. Pasiūliau atsisakyti 5 straipsnio 1 dalies pakeitimo, kuriuo laikotarpis skirtas pavojingų kelių tinklo vietų patikrinimui pratęsiamas nuo vienerių iki trejų metų. Šis ilgesnis laikotarpis bus reikalingas po to, kai įgyvendinsime šią direktyvą. Tai išsami direktyva ir atsižvelgiant į nuostatas dėl geresnės kontrolės, esamų, nutiestų, atnaujintų ir numatytų kelių saugos, ši direktyva iki 2010 m. turėtų sumažinti mirtinų nelaimingų atsitikimų skaičių perpus.
<P>
Valstybės narės gali pasinaudoti direktyvos nuostatomis organizuodamos nacionalinių ir regioninių kelių kontrolę, siekdamos sumažinti nelaimingų atsitikimų Europos Sąjungos keliuose skaičių. Kasmet keliuose žūsta apie 40 000 žmonių ir šio pobūdžio nelaimingi atsitikimai yra pagrindinasmenų iki 45 metų amžiaus mirties priežastis. Be to, yra svarbu imtis priemonių, siekiant užtikrinti, kad automobilių kokybir būklbūtų geresnė. Reikia imtis veiksmų, kad pagerintume infrastruktūrą ir mokymus bei skleistume informaciją apie saugų vairavimą.
<P>
Norėčiau pasveikinti pranešėją H. Markovą už gerą pranešimą ir indėlį ruošiant šią direktyvą. Mes pritariame šiai direktyvai.
<SPEAKER ID="414" NAME="Jaromír Kohlíček">
GUE/NGL frakcijos vardu. - (CS) Vienas iš svarbių 2001 m. Europos Sąjungos numatytų tikslų, susijusių su kelių eismu, buvo iki 2010 m. sumažinti nelaimingų atsitikimų skaičių Europos keliuose 50 proc., t. y. nuo 50 000 iki 25 000 kasmet. Kol kas rezultatai nėra geri. Aukų skaičius 2005 m. buvo 41 500. Taigi, būtina imtis naujų priemonių. Kelių saugą lemia ne vien automobilių sauga ir vairuotojų mokymų kokybė, bet ir infrastruktūros būklė, t.y. kelių tiesybos sauga ir kelio ženklai. Didžioji dalis esamų priemonių yra skirta automobilių saugai užtikrinti, kitos turi įtakos vairuotojų mokymams ir draudžia vairuoti tiems asmenims, kurie gali būti pavojingi kitiems kelių eismo dalyviams, pvz., taikant vertinimo balų sistemą.
<P>
Iki šiol nebuvo pakankamai padirbėta ruošiant metodus Europos Sąjungos kelių infrastruktūrai gerinti. Taigi, vadinamuosius geriausios praktikos pavyzdžius būtina pradėti plačiai taikyti kuo greičiau. Kadangi keliai, kurie yra įtraukti į TEN-T tinklą yra laikomi pačiais svarbiausiais, pranešime svarstomas ir šis klausimas. Manau, kad ateityje bus būtinos tikslinės investicijos į infrastruktūros ir kelio ženklų priežiūrą, įskaitant informacinių technologijų taikymą, ir ne tik pagrindinių kelių ir naujųjų ES valstybių narių kelių. Be pasyviųjų ir aktyviųjų saugos elementų naujuose automobiliuose ir "eCall” sistemos, šis aspektas gali turėti didžiausią įtaką kelių saugai ateityje. GUE/NGL frakcija primygtinai rekomenduoja balsuoti už šį pranešimą.
<SPEAKER ID="415" NAME="Michael Henry Nattrass">
IND/DEM frakcijos vardu. - Gerb. Pirmininke, Komisijai anksčiau yra tekę nusileisti JK suderintų priemonių įvedimo klausimu, nes ji buvo pagauta, kaip grafičių chuliganas, mėginantis pakeisti JK kelio ženklus. Tačiau jie neklauso ir H. Markovas ketina nustatyti kelių saugos standartus, vadovaujant neišrinktam komisarui.
<P>
5 pakeitimas yra tinkamas: "Kai kuriose valstybėse narėse jau yra veikiančios kelių saugos valdymo sistemos. Šioms šalims turi būti leista ir toliau taikyti esamus metodus". Ar kai kuriose šalyse suderinta bus daugiau nei kitose? Kuriose šalyse? Išvardykite.
<P>
JK keliams taikomi aukštesni saugos standartai, pvz., pernelyg didelis skaičius greičio kontrolės kamerų. Kodėl netaikomi suderinimo nuostatai šiuo klausimu? Pašalinkite jų tiek, kiek pageidaujate. 53 pakeitimu reikalaujama suderinti ženklų matomumą ir perskaitomumą, o 49 pakeitimu reikalaujama naudoti suderintus kelio ženklus ir žymėjimą. Ar šis perskaitomumas yra skirtas tam, kad supainiotų JK vairuotojus 35 ES kalbomis? Kas gi tai? Ar pranešėjas siūlo naudoti didelius kelio ženklus su dideliu tekstu, kad vairuotojai iš toli išsirinktų ir perskaitytų gimtąja kalba parašytą tekstą? O gal siūlo įrengti automobilių stovėjimo aikšteles, kad vairuotojai galėtų išlipti iš automobilio ir perskaityti visą tekstą? Kas toliau? JK atstumai matuojami myliomis, o stabdymo atstumai jardais. ES taikomas sistemų, ne žmonių suderinimas, taigi neišrinktasis komisaras atšauks JK taikomą standartinę JK matų sistemą ir tradicijas, net nepaklausęs tos šalies gyventojų nuomonės.
<P>
Šio pranešimo pavadinimas turėtų būti "ES negali perskaityti kelio ženklų". Ką gi, liūdna ateitis. Išlaikykite orumą, paklausykite žmonių, o ne politikų. Jei norite neatsakingai elgtis su standartine matų sistema, suorganizuokite šiuo klausimu JK ir Airijos referendumą, ar siekiate dar didesnio siautėjimo keliuose? JK būtų geriau, jei ji į tai nebūtų įtraukta.
<SPEAKER ID="416" NAME="Czesław Adam Siekierski" AFFILIATION="PPE-DE">
(PL) Gerb. Pirmininke, prieš pasisakydamas šios diskusijos metu, norėčiau pasveikinti komisarą su naujomis pareigomis.
<P>
Tam tikros pažangos pavyko pasiekti kelių saugos srityje, kai buvo imtasi veiksmų automobilių ir vairuotojų atžvilgiu. Tačiau reikės dar daug nuveikti, nes statistika itin nerami. Kasmet Europos Sąjungos keliuose žūva apie 43 000 žmonių. Visuotiniu mastu nelaimingų atsitikimų keliuose aukų skaičius dar labiau baugina, nes tai sudaro 1,2 mln. aukų visame pasaulyje. Beveik trečdalio jaunų asmenų mirties priežastis yra nelaimingas atsitikimas kelyje.
<P>
Ši iniciatyva, skirta kelių infrastruktūros saugai gerinti, yra labai svarbi. Taip yra dėl to, kad fizinkelių būklyra vienas iš pagrindinių faktorių, lemiančių kasdien keliuose įvykstančių nelaimingų atsitikimų skaičių. Dideldalis esamo kelių tinklo buvo sukurta prieš keletą dešimtmečių. Šie keliai nebeatitinka dabartinių saugos standartų dėl fizinės būklės ir remonto būklės bei intensyvesnio eismo šiomis dienomis.
<P>
Pritariu pranešėjui, kad šią direktyvą reikėtų taikyti ne vien europinių kelių tinklui, - tai turi būti taikoma daug plačiau. Remiantis statistika, tik 7 proc. visų mirtinų nelaimingų atsitikimų įvyksta greitkeliuose. Du trečdaliai žūstančiųjų keliuose yra nelaimingų atsitikimų, įvykstančių vienos važiuojamosios juostos keliuose ne gyvenvietėse ir kaimo vietovėse, aukos. Į saugos klausimus būtina atsižvelgti dar planavimo ir projektavimo etapuose, įskaitant kelių infrastruktūros planavimą, ir pradėjus naudoti kelius.
<SPEAKER ID="417" NAME="Silvia-Adriana Ţicău" AFFILIATION="PSE">
(RO) Gerb. Pirmininke, Komisare, gerb. kolegos, kasmet Europos Sąjungoje keliuose žūsta apie 43 000 žmonių ir yra sužeidžiama apie 1,7 milijono žmonių. Valstybės narės turėtų ne vien projektuoti ir gaminti saugesnius automobilius, bet ir investuoti į kelių infrastruktūros saugą.
<P>
Kelių saugos poveikio strateginiu lygiu vertinimas turėtų pagrįsti išvadas dėl įvairių alternatyvų planuojant kelių saugos infrastruktūros projektą, ir jis turi lemti, kuris maršrutas bus pasirinktas.
<P>
TRAN komitetas palaiko pakeitimą, pagal kurį valstybės narės gali įgyvendinti šios direktyvos nuostatas kaip geros praktikos modelį ir taikyti jas ir nacionalinei kelių infrastruktūrai, kuri nepriklauso TEN-T tinklui, sukurtai tik arba iš dalies bendrijos lėšomis.
<P>
Siekdamos skatinti dviračių transportą, ypač miesto teritorijoje, į bet kurį kelių transporto infrastruktūros kūrimo variantą valstybės narės turėtų įtraukti ir dviratininkams skirtus specialius kelius, užtikrinant, kad šie keliai kuo mažiau kirstų pagrindinius kelius.
<P>
Manau, kad labai svarbu valstybėms narėms užtikrinti reikiamų kelio ženklų naudojimą, kurie yra skirti eismo dalyviams įspėti apie remontuojamas kelio atkarpas, kurios gali būti pavojingos.
<P>
Be to, manau, kad tuo atveju, jei šią direktyvą įgyvendinti reikės prisiimti naujus įsipareigojimus, kad būtų įvykdytas kelių infrastruktūros projektas, Komisija ir valstybės narės privalo užtikrinti, kad skirtos lėšos būtų atitinkamai padidintos.
<P>
Pabaigoje noriu pabrėžti, kad būtina įrengti saugesnes automobilių stovėjimo aikšteles ir tikiuosi, kad komisaras pritars mano šiuo tikslu pateiktam pakeitimui dėl 2009 m. Europos Sąjungos biudžeto. Sveikinu pranešėją.
<SPEAKER ID="418" NAME="Nathalie Griesbeck" AFFILIATION="ALDE">
- (FR) Gerb. Pirmininke, ponios ir ponai, norėčiau padėkoti pranešėjui už diskusijas, kurias jis veddvejus metus su Transporto ir turizmo komitetu ruošdamas šį Europos kelių tinklui gerinti skirtą dokumentą.
<P>
Šis svarbus ir vis iškylantis klausimas yra labai aktualus šiam Parlamentui, kurio dažnai prašoma pateikti nuomonę apie įvairius su automobilių saugos standartais susijusius techninius klausimus. Ir šį vakarą galime pabrėžti, kad pateikėme labai konkretų atsakymą Europos žmonių labui. Šio pobūdžio saugos klausimai yra svarbūs jų kasdieniame gyvenime ir jei šiuo įstatymo pasiūlymu siekiama sumažinti nelaimingų atsitikimų riziką ir žuvusiųjų bei sužeistųjų keliuose skaičių ir užtikrinti, kad į saugą bus atsižvelgiama visuose planavimo, projektavimo ir tarpeuropinio tinklo kelių infrastruktūros naudojimo etapuose, jis yra vertas mūsų dėmesio.
<P>
Aš pritariu šiai iniciatyvai, nes nenustatydamas itin griežtų procedūrų, kuriomis nebūtų atsižvelgta į kiekvienos valstybės narės ekonominę ir struktūrinę situaciją, šis pasiūlymas dėl direktyvos suteikia galimybę pateikti daugiau aiškumo atliekant poveikio įvertinimą prieš kiekvieną naują kelių tiesimo projektą, kelių auditą, kuris užtikrins tolimesnį esamų priemonių kūrimą, bei vykdant rizikos valdymo procedūrą, kuri padės tinkamai reaguoti į konkrečius rizikos faktorius. Nors mano požiūris nėra toks optimistinis kaip komisaro A. Tajani, tikiuosi, kad Komisijos įvertinimas dėl visų šių priemonių poveikio bus realistinis.
<P>
Iš tiesų, manau, kad bus puiku, jei įdiegę šias priemones galėsime kasmet išvengti, kaip prognozuojama, apie 7000 sužalojimo atvejų ir apie 600 aukų Europos keliuose.
<SPEAKER ID="419" NAME="Wiesław Stefan Kuc" AFFILIATION="UEN">
(PL) Gerb. Pirmininke, džiaugiuosi, kad ruošiame direktyvą dėl kelių infrastruktūros saugos valdymo. Šiuo metu padėtis yra tokia, kad tam tikrose valstybėse narėse, pvz., Vokietijoje, Danijoje, Prancūzijoje, Švedijoje, Nyderlanduose, Austrijoje, Ispanijoje ir Jungtinėje Karalystėje, jau yra užtikrintas saugus kelių tinklas, nors tai nereiškia, kad jo nereikia gerinti. Kitose šalyse, pvz., Čekijos Respublikoje, Italijoje ir Portugalijoje, yra vidutinio lygio tinklas, o kai kuriose, pvz., Lenkijoje, Rumunijoje ir Bulgarijoje, itin blogas.
<P>
Mūsų siekis yra užtikrinti didžiausią Europos Sąjungos piliečių saugą visose valstybėse narėse. Dėl to šiek tiek stebina, kad pagal subsidiarumo principą, kuris iš esmės nepažeidžiamas, mėginame išvengti privalomų nuostatų įdiegimo. Daug klausimų paliekame spręsti valstybėms narėms, pvz., didindami nuostatų taikymo sritį ir įtraukdami nacionalinius kelius, kurie nepriklauso transeuropiniam kelių tinklui.
<P>
Šiuo atveju kyla klausimas, kaip ketiname pagerinti kitų kelių, pvz. Lenkijos, būklę. Kaip reikalausime, kad nebūtų kasami kelių metrų gylio grioviai ir kad saugos juostos būtų įrengtos ir greitkeliuose, ir nacionaliniuose keliuose? Kaip galėsime reikalauti, kad ant kelių dangos naudojami dažai būtų matomi ir lietui lyjant ir kad būtų atsisakyta nereikalingų kelio ženklų ir žymėjimo? Viso to negalėsime daryti, jei nebus privaloma įgyvendinti pasiūlymo dėl direktyvos, kurį dabar svarstome, nuostatų. Todėl siūlau Transporto ir turizmo komiteto atstovams apsilankyti Lenkijoje. Tai jiems padės priimti tinkamą sprendimą ir įtikinti visus narius šiam sprendimui pritarti.
<P>
Man labiau patiko ankstesnis H. Markovo pranešimas, tačiau tikiuosi, kad jis nepasiduos spaudimui ir laikysis savo nuomonės. Pritariu tam, kad I, II ir III priedų nuostatos būtų privalomos. Norėčiau pasveikinti pranešėją.
<SPEAKER ID="420" NAME="Reinhard Rack" AFFILIATION="PPE-DE">
(DE) Gerb. Pirmininke, kelių sauga yra svarbus Europai klausimas. Reikia dar daug nuveikti siekiant užtikrinti aukštą kelių eismo dalyvių saugos ir aplinkos apsaugos prie kelių lygį. Šiuo klausimu būtina nustatyti taisykles ir įstatymus. Tačiau, kaip sakoma, popierius yra kantrus, nors per daug popieriaus gali būti žalinga.
<P>
Be didesnių biurokratinių reikalavimų, pirmasis projektas turėjo dar ir šį trūkumą - daug tuščių žodžių ir mažai esmės, todėl pirmojo svarstymo metu grąžinome jį komitetui. Antrą kartą pateiktas projektas atrodo šiek tiek kitaip ir, optimistiškai kalbant, atrodo geriau. R. Sommer jau kalbėjo apie dabartinio akto pagrindinį turinį. Mes pageidaujame kažko, panašesnio į gaires, o ne iš esmės saistančio. Norime dalytis geros praktikos pavyzdžiais, tačiau tai neturi būti privaloma.
<P>
Svarbiausia, nenorime, kad priedų nuostatos būtų privalomos valstybėms narėms. Mes sąmoningai apsiribojame tik TEN. Daug kolegų narių minėjo, kad daug dalykų vyksta arba gali įvykti ir kituose kelių tinkluose, ir atsakydamas į tai noriu pabrėžti, kad niekas netrukdo valstybėms narėms imtis veiksmų šiuo klausimu. Priešingai, mums visiems patiktų, jei valstybės narės atliktų savo darbus, o ne sėdėtų ir lauktų, kol kiekvienu atskiru atveju Europa imsis veiksmų.
<P>
Šiuo požiūriu manau, jei pavyko sumažinti biurokratinių reikalavimų, vadinasi, mūsų indėlis šiuo klausimu yra konstruktyvus ir galime veikti šia kryptimi ir toliau. Be to, kadangi neoficialaus trijų šalių dialogo metu su Taryba pavyko susitarti dėl bendros nuomonės, šio klausimo svarstymą galime baigti pirmojo svarstymo metu. Belieka tik įgyvendinti, o tai yra užduotis visoms valstybėms narėms.
<SPEAKER ID="421" NAME="Inés Ayala Sender" AFFILIATION="PSE">
(ES) Gerb. Pirmininke, noriu pasveikinti A. Tajani su naujomis Transporto komisaro pareigomis. Tikiuosi sėkmingo bendradarbiavimo ir, svarbiausia, pagerėjimo kelių saugos klausimu, kurio jis irgi siekia.
<P>
Antra, norėčiau nuoširdžiai pasveikinti H. Markovą ir padėkoti už atkaklumą ir kantrybę siekiant šio susitarimo. Be abejo, šio susitarimo nepakanka, tačiau jau ir tai yra gerai, nes buvo kilęs pavojus, kad bus visam laikui atmesta. Šiuo atžvilgiu, H. Markovai, manau, kad galime, nors ir nedaug, bet visgi pasidžiaugti.
<P>
Jūs teisingai pasakėte, kad tai tik mažas žingsnis, tačiau tai yra pirmas žingsnis, o kalbėdami apie kelių saugą jau esame įpratę būti kantrūs ir pamažu siekti mažų pergalių, prisimindami žuvusiuosius nelaimingų atsitikimų keliuose metu ir jų šeimas.
<P>
Jau iš pat pradžių manėme, kad šis dokumentas būtinas, nes juo siekiama išeiti iš užburto rato kovojant su nelaimingais atsitikimais keliuose: įvedus taisykles dėl greičio ribojimo ir alkoholio kiekio kraujyje, atėjo laikas apsvarstyti būtinybę - pakeisti vairuotojų požiūrį ir automobilių apsaugos priemones, dabar metas išskirti Europos kelių tinklo avaringiausias atkarpas.
<P>
Todėl man džiugu, kad į šią procedūrą įtrauktas klausimas dėl reikiamo saugių automobilių stovėjimo aikštelių skaičiaus, kurį esame aptarę ankstesniuose dokumentuose ir kuris yra svarbus šiame teisės akte.
<P>
Be to, džiaugiuosi, jog pavyko užtikrinti, kad šiame teisės akte būtų paminėtos skiriamosios juostos ir barjerai, skiriantys priešingos krypties eismo juostas, kurie padeda išvengti pažeidžiamų eismo dalyvių, pvz., automobilininkų, sužalojimų ar mirtinų sužalojimų, nes didėjantis vairuotojų skaičius iš esmės lemia naujų nelaimingų atsitikimų skaičių.
<P>
Pritariu faktui, kad skirtas ypatingas dėmesys visiems pažeidžiamiems eismo dalyviams, ypač pabrėžtas pervažų klausimas, nes į tai bus atsižvelgiama auditų metu.
<P>
Baigdama noriu pareikšti, kad yra į ateitį orientuotas užmojis - įdiegti interaktyvius kelio ženklus, kurie turės būti sukurti ir turės didelės įtakos kelių saugai ateityje. Džiugu, kad pabrėžiama auditorių mokymų svarba. Manau, kad ateityje tai bus svarbi profesinsritis.
<SPEAKER ID="422" NAME="Marios Matsakis" AFFILIATION="ALDE">
Gerb. Pirmininke, noriu pasveikinti H. Markovą ne vien dėl šio pranešimo kokybės, bet ir dėl jo atkaklumo jį ruošiant, nepaisant visų sunkumų, dažnai, galbūt netyčia, kilusių dėl tam tikrų Transporto komiteto narių.
<P>
Iš tiesų gaila, kad svarstant pranešimą, kurio vienintelis tikslas - išgelbėti tūkstančių ES piliečių gyvybes, kai kurie kolegos, naudodami galbūt įtartinai ir pagal britų standartus nacionalistiškai pagrįstus pasiteisinimus, mėgino sustabdyti šį Komisijos pasiūlymą, remdamiesi subsidiarumo principu. Galbūt kai kuriems iš mūsų būtų naudinga atidžiau atsižvelgti į tai, kad šiandien Europai reikia daugiau vienybės ir susitelkimo ir mažiau subsidiarumo. Nepaisant to, kad dokumento svarstymas buvo atidėtas, irgi buvo naudinga, nes pranešėjas galėjo geriau paruošti šį pranešimą, įtraukdamas į jį, be kitų dalykų, ir pirmojo pranešimo projekto pakeitimų.
<P>
Tai puiku. Kalbant apie pranešimo turinį, aš sutinku su pranešėju, kad I, II ir III priedų nuostatos turi būti privalomos. Priešingu atveju šio pasiūlymo verttikrai sumažės.
<P>
Norėčiau baigti pasinaudodamas proga priminti Parlamentui ir Komisarui du svarbius su kelių sauga susijusius dalykus. Pirma, efektyvus kelio paviršiaus trinties koeficientas gali sumažinti automobilio stabdymo kelią 50 proc. Tai gali padėti žymiai sumažinti avarijų skaičių keliuose.
<P>
Antras dalykas nėra tiesiogiai susijęs su šiuo pranešimu, tačiau verta apie jį nuolat priminti, pasitaikius bet kokiai progai. Jis yra toks: trečdalis visų mirtinų nelaimingų atsitikimų keliuose susiję su alkoholiu. Daugelio jų atveju teigiama, kad vairuotojo kraujyje nustatytas mažesnis nei leidžiama alkoholio kiekis. Ir piliečiai, ir mes patys neturime būti kvailinami. Negali būti jokios saugios alkoholio normos, nustatytos vairuotojams. Jei norime iš esmės sumažinti žuvusiųjų keliuose skaičių, privalome apsvarstyti tokios strategijos, kuri draustų bet kokį alkoholio kiekį vairuotojo kraujyje, įvedimą.
<SPEAKER ID="423" NAME="Dieter-Lebrecht Koch" AFFILIATION="PPE-DE">
(DE) Komisare A. Tajani, norėčiau pasveikinti jus ir palinkėti sėkmės priimant sprendimus. Gerb. Pirmininke, ponios ir ponai, kuo skiriasi lenktynėse dalyvaujantis vairuotojas nuo eilinio automobilio, sunkvežimio ar autobuso vairuotojo ar dviratininko? Lenktynėse dalyvaujantis vairuotojas prieš važiuodamas pasivaikšto keliu, kad įvertintų kelio kokybę. Akivaizdu, kad to negalime padaryti savo plačiame europiniame kelių tinkle. Nepaisant to, kurioje Europos Sąjungos vietoje esame, privalome būti užtikrinti bent dėl minimalaus mūsų kelių infrastruktūros kokybės lygio.
<P>
Todėl kelių infrastruktūros valdymas yra svarbi Europai tema. Kelių saugos gerinimas, kaip buvo keletą kartų paminėta šiame Parlamente, pasižymi horizontaliąja dimensija. Tai turi būti pagrįsta integruotu požiūriu, derinant esamų ir naujų teisės aktų įgyvendinimą ir skleidžiant geros praktikos pavyzdžius. Ir vairuotojai, ir automobiliai, ir infrastruktūra turi įtakos kelių saugai. Nepradedame nuo nulio. Kai kuriose šalyse jau taikomi kelių infrastruktūros saugos valdymo metodai ir strategijos, ir jos turi būti tose šalyse išsaugotos. Šiame kontekste kelių infrastruktūros priežiūra ir plėtra yra į ateitį nukreiptos temos, panašiai kaip mokslinių tyrimų, švietimo ir įdarbinimo klausimai.
<P>
Tačiau norėčiau pabrėžti vieną dalyką. Mano nuomone, itin svarbu pagerinti automobilių stovėjimo aikštelių, skirtų sunkiasvorių krovinių transporto priemonėms, būklę visoje Europoje. Tai pagrindinis saugos valdymo elementas. Daugelis kitų darbuotojų gali pusryčiauti kartu su šeima ir baigti darbą 17 val., tačiau sunkvežimių vairuotojai yra kelyje ir dieną, ir naktį, ir tai trunka ištisas savaites, be tinkamos medicininės priežiūros, kantriai sutikę būti toli nuo namų, tenkindamiesi itin skirtingo lygio sanitarinėmis patalpomis įvairiose TEN vietose. Kitaip nei kiti žmonės, sunkvežimių vairuotojai privalo daug mokėti už šias paslaugas. Be to, jie turi sumokėti ir papildomai, jei neranda tinkamos automobilių stovėjimo aikštelės, kurioje pastatę sunkvežimį galėtų pailsėti, kaip reikalauja Europos įstatymai. Tai dar viena priežastis, dėl ko ši direktyva yra būtina.
<SPEAKER ID="424" NAME="Luís Queiró" AFFILIATION="PPE-DE">
(PT) Ši diskusija skirta kelių saugai aptarti. Tačiau pasiūlymas dėl direktyvos jau patyrkeletą "nelaimingų atsitikimų". Iš pradžių, Transporto ir turizmo komitetas atmetKomisijos pasiūlymą, manydamas, kad jis nereikalingas ir prieštarauja subsidiarumo principui.
<P>
Po to, kai Taryba pritarbendrai Komisijos pasiūlymo krypčiai, kad direktyvos prieduose numatytos nuostatos neturi būti privalomos ir kad direktyvos turinys turi būti taikomos tik europinių kelių tinklui, pagaliau atsirado galimyb - pranešėjo dėka, kurį irgi noriu pasveikinti - pranešimą priimti Transporto komitete.
<P>
Pranešime pateikiamas ne tik mažiau biurokratinis tekstas, bet ir atsižvelgiama į skirtingus kelių saugos valdymo lygius įvairiose šalyse. Pranešimu pritariama, kad svarbu dalytis geros praktikos pavyzdžiais, nuolat siekiant geriau koordinuoti veiksmus ES lygiu ir atskirose valstybėse narėse.
<P>
Taigi, su malonumu vėl svarstome šį klausimą, šįkart remdamiesi naują vertę turinčiu teisės aktu, kuris atspindi galimybę koordinuoti veiksmus Europos Sąjungoje ir pateikia tinkamesnių sprendimų, atsižvelgiant į tai, kad realus gyvenimas yra toks įvairiapusis. Tai aiškiai parodo mūsų piliečiams, kad nepaisant kelių nesėkmių, neturime jokios priežasties, dėl kurios turėtume sustoti.
<P>
Šiame kontekste pasiūlyti tinkamiausių krypčių ir geriausių praktikos pavyzdžių visais kelių valdymo lygiais paaiškinimai, nuo poveikio kelių saugai įvertinimo iki audito, tinklo saugos valdymo ir patikrinimų.
<P>
Svarbu pabrėžti, kad direktyvoje - su pakeitimais - nebus reikalaujama nustatyti naujas technines taisykles ar procedūras. Ši direktyva skatina valstybes nares, teikdama rekomendacijas, kuo geriau pasinaudoti apibrėžtais metodais, ir netgi ragina juos taikyti nacionaliniams keliams, kurie nėra įtraukti į europinių kelių tinklą.
<P>
Tuo ir baigsiu savo pasisakymą, gerb. Pirmininke. 2001 m. Europos Sąjunga numatambicingą tikslą - iki 2010 m. žuvusiųjų Europos keliuose skaičių sumažinti perpus. Tikimės, kad ši direktyva ir daug kitų šio Parlamento aptartų ir priimtų iniciatyvų gali padėti išgelbėti daug Europos kelių eismo dalyvių gyvybių.
<SPEAKER ID="425" NAME="Antonio Tajani">
Komisijos narys. - (IT) Gerb. Pirmininke, ponios ir ponai, norėčiau atsakyti į daugelio narių komentarus, pateiktus šios diskusijos metu. Toks gausus narių dalyvavimas nepaisant vėlyvo laiko rodo, kokia svarbi ši tema ir kad kiekvienas laiko ją prioritetine.
<P>
Pirma, noriu padėkoti H. Markovui už atliktą darbą. Nesitikėjome, kad tai bus lengva, tačiau geras politikas privalo mokėti panaudoti tarpininkavimo įgūdžius. Panašu, kad H. Markovas juos panaudojo ir pasiektokio rezultato, kuriam gali pritarti Komisija.
<P>
Dėl Komisijos pasiūlymų, kuriuos paminėjo R. Sommer, manau, kad svarstymo metu pristatydamas savo politikos pranešimą pabrėžiau Komisijos ir Parlamento įsipareigojimo šiai jautriai kelių saugos temai svarbą. Noriu, kad tai būtų prioritetinis klausimas, nors jis neįeina į Komisijos kompetencijos sritį, tačiau manau, kad sąžinmus verčia dalyvauti šioje iniciatyvoje, siekiant radikaliai mažinti žuvusiųjų keliuose skaičių.
<P>
Todėl norėčiau, kad liepos 10 d. Komisijos numatytas renginys Briuselyje, t.y. susitikimas su jaunimu, būtų ne vienas iš oficialių susitikimų, bet ypatinga proga, pasikviečiant, jei įmanoma, žiniasklaidos atstovus ir visuomenės narius, kad jie papasakotų, su kokia rizika tenka susidurti kasdien keliuose, ir ypač rizika, su kuria susiduria mūsų jaunimas.
<P>
Be to, norėčiau atsakyti į M. Matsakio teiginius: pritariu jam dėl alkoholio. Alkoholis ir narkotikai - tai du elementai, keliantys pavojų visos Europos keliuose itin dideliam jaunų žmonių skaičiui. Dėl šios priežasties kviečiu jus dalyvauti jaunimui skirtame renginyje liepos 10 d. Privalome juos informuoti labai aiškiai apibūdindami, kokie pavojai jų tyko, kai vakarais išeina iš diskotekų ar savaitgaliais iš naktinių klubų.
<P>
Po to spalio 13 d. miestuose bus švenčiama Europos kelių saugos diena. Komisija vykdo tam tikrus pasiruošimo darbus Paryžiuje ir kituose Europos miestuose. Dalyvaujant Parlamento nariams, užtikrinkime, kai tai bus ne vienas iš praeinančių reiškinių, bet ypatingos dienos, kai jauniems žmonėms galėsime pateikti teigiamos informacijos. Jei pavyks išgelbėti vieną gyvybę, šis geras darbas nebus pamirštas visą gyvenimą. Todėl mes ir turime prisiimti įsipareigojimus ir todėl aš taip sunerimau dėl šio klausimo, kuris, pakartosiu, turi būti prioritetinis transporto sektoriuje ir kritiškai svarbus mano atliekamų pareigų aspektas.
<P>
(FR) Versti turbūt yra lengviau, kai kalbu prancūziškai. Norėčiau padėkoti N. Griesbeck už pasakytus žodžius, kad jai buvo malonu girdėti mane kalbant prancūziškai, tačiau, kai aš pirmą kartą nuvykau į Paryžių, man buvo šeši mėnesiai, taigi pirma išmokau kalbėti prancūziškai, tik po to itališkai. Tačiau toliau tęsiu italų k.
<P>
(IT)
<P>
E. Lichtenberger teigia, kad, neabejotinai, kaltos žmogiškos klaidos. Savo kalboje paminėjau, kad žmogiška klaida, žinoma, yra pagrindinis faktorius, tačiau pagalvokite, kiek nelaimingų atsitikimų įvyksta dėl prastai nutiestų kelių: galime prisiminti akvaplanavimą. Vien dėl prasto kelio dažnai žūsta žmogus, kuris galbūt važiavo normaliu greičiu, kalti paprasčiausiai struktūriniai elementai. Pritariu M. Matsakiui ir jo pateiktam techniniam pasiūlymui dėl stabdymo kelio ir specialių medžiagų naudojimo kelio paviršiui. Privalome rodyti dėmesį, teikti teigiamą informaciją. Nemanau, kad kas nors kalbės apie Europos Sąjungos įsikišimą, jei bus teikiama teigiama informacija.
<P>
Apgailestauju, kad pasakęs kalbą M. H. Nattrass paliko Parlamentą, nes kai kas nors pateikia klausimus, yra gerai, jei išklausoma ir atsakymų, net jei juos pateikia komisaras, kuris dalyvavo daugelyje rinkimų ir kurį Europos Parlamentas išrinko kelis kartus. Galiu užtikrinti jus, ponios ir ponai, kad pagal Italijos sistemą yra labai sunku būti išrinktam į Europos Parlamentą, jei palygintume tai su Jungtine Karalyste. Tačiau nenorėčiau leistis į polemizavimą, tai buvo tik nedidelpastaba, ir viliuosi, kad M. H. Nattrass girdi mus sėdėdamas savo kabinete. Galbūt jis nepakankamai atidžiai skaitšį vakarą svarstomą teisės aktą. Šiame įstatymo tekste, apie kurį šį vakarą diskutuojame, nekeliami jokie reikalavimai nei Jungtinei Karalystei, nei Vokietijai, nes šioje direktyvoje numatytos procedūros sudarytos JK ir Vokietijos sistemų pavyzdžiu. Dėl to tikiuosi, kad M. H. Nattrass pakeis savo nuomonę dar kartą atidžiai perskaitęs tekstą.
<P>
Visiškai sutinku dėl prašymo, susijusio su saugiomis automobilių stovėjimo aikštelėmis, kurį pateikS. A. Ticău, W. S. Kuc ir I. Ayala Sender, - aš apie tai užsiminiau sakydamas kalbą, kai siekiau Transporto komiteto pasitikėjimo, ir Valensijos iniciatyva yra pirmas žingsnis. Ketinu eiti ir toliau ir ne tik dėl aiškiai teigiamų rezultatų. Daugelis narių, įskaitant narius iš naujųjų valstybių narių, paprašmanęs imtis veiksmų ir dėl pasienio su Rusija, nes ten sunkvežimiai yra nusiaubiami. Manau, kad šiuo klausimu irgi reikia imtis veiksmų, ir kad bandomasis Komisijos inicijuotas projektas turi būti toliau tęsiamas. Aš asmeniškai tikrai tęsiu darbus šia kryptimi.
<P>
Baigdamas noriu pasakyti, kad kartais tai, kas gera yra priešas tam, kas geriausia, ir kai mums pavyksta paruošti įstatymo tekstą, kuris galbūt sukelia abejonių, tačiau dėl kurio pasiekiamas susitarimas, galime tuo džiaugtis. Dar kartą noriu padėkoti H. Markovui. Be abejo, ši direktyva - tai teisingas kompromisas. Kai kurie galbūt labiau norėjo, kad būtų patvirtintas reglamentas, tačiau valstybės narės, kurios jau įdiegmūsų aptariamas procedūras, neprivalės jų keisti - pakartosiu šį punktą - patirties neturinčioms valstybėms narėms bus naudinga pasidalyti geros praktikos pavyzdžiais, skatinamais šioje direktyvoje, kurie iki šiolei nebuvo pakankamai išsamūs. Be to, valstybės narės galės susipažinti su mokslinių tyrimų projektų rezultatais, kad galėtų visiškai įdiegti direktyvą.
<P>
H. Markovai, baigdamas dėkoju jums dar kartą už kantrybę ir parodytus tarpininkavimo įgūdžius. Akivaizdu, kad esate puikus politikas. Dėkoju jums ir dėkoju jums, gerb. Pirmininke.
<SPEAKER ID="428" NAME="Helmuth Markov">
pranešėjas. - (DE) Gerb. Pirmininke, noriu padėkoti visiems nariams už dalyvavimą šioje diskusijoje. Bent du dalykai tikrai išaiškėjo. Pirma, esame visi sunerimę dėl kelių saugos ir, antra, kyla klausimas, iki kokio lygio tai turi būti sprendžiama Europos mastu, - pateikiama labai skirtingų nuomonių šiuo klausimu.
<P>
Žinoma, džiugu, kad ir kiti kolegos ragino, kad priedų nuostatos būtų privalomos. Deja, Transporto ir turizmo komitetas nesutiko praplėsti šios direktyvos taikymo kelių infrastruktūrai, kuri nepriklauso europinių kelių tinklui. Dabar vienoje konstatuojamoje dalyje yra paminėta, kad tai įmanoma, todėl tikiuosi, žinoma, kad ateityje Komisija pateiks naują pasiūlymą, nes manau, kad tai būtina.
<P>
Tai tik pirmas mažas žingsnis. Jei palygintume su žmogaus žingsniu, tai nėra didelis žingsnis, tai yra žingsnis, kurį jūs ar aš galime žengti. Galbūt tai tik mažas šešių ar septynių mėnesių amžiaus silpnučių vaiko kojyčių žingsnelis. Tikėkimės, kad direktyvos įgyvendinimo rezultatus greitai pamatysime ir nelaimingų atsitikimų keliuose skaičius sumažės, nes tai mūsų didžiausias rūpestis ir būtent to norime pasiekti. Dar kartą visiems dėkoju ir sveikinu jus, Komisare, užėmusį naujas pareigas.
<SPEAKER ID="429" NAME="Pirmininkas">
Diskusija baigta
<P>
Balsavimas vyks 2008 m. birželio mėn. 19 d., ketvirtadienį.
<P>
Raštiški pareiškimai (142 str.)
<SPEAKER ID="430" NAME="Marian-Jean Marinescu  " AFFILIATION="PPE-DE">
raštu. - (RO) Ši direktyva tikrai yra būtina, ypač pagrindiniams kelių infrastruktūros projektams. Tačiau neturėtume pamiršti, kad svarbūs su sauga susiję dalykai yra valstybių narių atsakomybir, remiantis subsidiarumo principu, bendra atsakomybė.
<P>
Suprojektuotas ir iš dalies sukurtas tarpeuropinių kelių tinklas yra vienas saugiausių pasaulyje. Pagrindinės su bendra infrastruktūros sauga ir eismo sauga susijusios problemos kyla ne dėl TEN-T ar dėl greitkelių, bet dėl įprastų kelių, ypač už miestų ribų.
<P>
Dėl šios priežasties būtina užtikrinti, kad kelių tiesimo projektai būtų kuriami ir įgyvendinami kompetentingai, būtina atlikti išsamią analizę, efektyvų auditą, ypač dėl regioninių ir vietinių kelių tinklo, ir dėl šios priežasties, manau, kad valstybės narės privalo laikytis visų naudingų principų ir atsakingai juos taikyti ne vien tada, kai privaloma, bet ypač tada, kai jie yra būtini.
<P>
Šioje direktyvoje numatytos taisyklės, kurios apibūdinamos kaip neprivalomos, ypač vertinant iš biurokratinio administracinio taško, turėtų būti priimtos kaip geros praktikos pavyzdžių rinkinys, skirtas užtikrinti, kad procedūros, susijusios su visų kelių infrastruktūrų Europos Sąjungoje valdymu, būtų gerinamos nuolat.

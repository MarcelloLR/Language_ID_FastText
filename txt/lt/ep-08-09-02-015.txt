<CHAPTER ID="015">
Europos tinklų ir informacijos saugumo agentūra (ENISA) (diskusija) 
<SPEAKER ID="768" NAME="Pirmininkė">
Kitas klausimas - diskusija dėl žodinio klausimo - B6-0159/2008) Komisijai apie Europos tinklų ir informacijos saugumo agentūrą (ENISA), kurį uždavGiles Chichester ir Angelika Niebler Europos liaudies partijos (Krikščionių demokratų) ir Europos demokratų partijos vardu.
<SPEAKER ID="472" NAME="Angelika Niebler">
pranešėja. - (DE) Gerb. Pirmininke, Komisijos nare, ponios ir ponai, Europos tinklų ir informacijos saugumo agentūra, žinoma kaip ENISA, buvo įkurta 2004 m. Jos užduotis - iš esmės pagerinti tinklų ir informacijos saugumą Europos Sąjungoje ir skatinti glaudesnį valstybių narių bendradarbiavimą.
<P>
ENISA mandatas neabejotinai sudėtingas. Kompiuterių virusai, nepageidaujami elektroniniai laiškai (šlamštas), duomenų vagystės ir Trojos arkliai kelia realią grėsmę virtualiame duomenų pasaulyje. Kompiuterinis piratavimas kelia pavojų privatiems ir viešiesiems tinklams. Šiuolaikinei ryšių visuomenei padaryta žala yra labai didelė. Saugumas yra mūsų kompiuterinių sistemų Achilo kulnas. Čia esame lengvai pažeidžiami ir mums gresia pavojus. Kai tai sakau, jūs suprantate, kokia svarbi mums ši agentūra.
<P>
Nors ši agentūra neturi didelio darbuotojų skaičiaus, vis tiek privalo vykdyti šią milžinišką užduotį. Todėl kyla natūralus klausimas, ar ENISA iš tikrųjų pajėgi vykdyti užduotis pagal tai, kaip ji šiuo metu veikia. Esame dažnai diskutavę tiek Parlamente, tiek kitose institucijose, apie tai, kaip ateityje būtų galima praplėsti ENISA. Naujausias Komisijos pasiūlymas buvo sujungti ENISA su planuojama įsteigti Europos telekomunikacijų rinkos reguliavimo institucija. Šio pasiūlymo nepriėmnei Parlamentas, nei Taryba. Vietoj jo, prieš vasaros darbo pertrauką Parlamentas ir Taryba nusprendpratęsti ENISA mandatą dar trejiems metams.
<P>
Pagrindinis mūsų Komisijai užduoto klausimo tikslas - užtikrinti, kad ši diskusija būtų susisteminta per ateinančius trejus metus. Užduodami klausimą mes taip pat norime ryžtingai imtis veiksmų ir priversti Komisiją pareikšti savo nuomonę dėl mums be galo svarbių dalykų. Ar ENISA šiuo metu gali atlikti tas užduotis, kurių iš jos tikimasi? Ar Komisija svarsto galimybę pakeisti ENISA kita organizacija? Ar tikrai labai svarbu, kad tas užduotis vykdytų ES agentūra? Komisijos nuomone, kokie ENISA struktūros pakeitimai turėtų būti padaryti?
<P>
Laukiu Komisijos atsakymo. Labai noriu sužinoti, kiek pažengę yra dabar Komisijos koridoriuose vykstantys svarstymai. Vėliau mes Parlamente, žinoma, būsime sukviesti pareikšti savo nuomonės apie tolesnę ENISA padėtį.
<SPEAKER ID="474" NAME="Viviane Reding">
Komisijos narė. - Gerb. Pirmininke, gerbiamieji nariai žino, kad pagal Europos Parlamento ir Tarybos reglamentą, įsteigiantį ENISA agentūrą, ENISA mandatas automatiškai baigia galioti 2009 m. kovo 13 d.
<P>
Tačiau Komisija mano, kad labai svarbu užtikrinti tinklų ir informacijos saugumo tęstinumą. Toks pat buvo Parlamento ir Tarybos požiūris diskusijose dėl pasiūlymo pateikti reglamento pakeitimą, kuriuo būtų pratęstas ENISA mandatas. Todėl ENISA mandatą dar trejiems metams pratęsianti priemonyra pagrįsta.
<P>
Tai tiesa, jog per 2006 m. Komisijos pradėtą ENISA vertinimą buvo nustatyta nemažai problemų, tačiau taip pat buvo užfiksuoti ir teigiami agentūros pasiekimų aspektai, atsižvelgiant į jos turimas ribotas priemones. Komisija reagavo į išreikštą susirūpinimą, pateikdama pasiūlymą dėl reglamento, įsteigiančio ryšių tarnybą.
<P>
Šiandien pažymime, jog Taryba ir Parlamentas sutinka, kad ENISA nebūtų sujungta su nauja institucija, kuri būtų įkurta kaip alternatyva ryšių tarnybai, ir Komisija vis dar mano, jog reikalinga veiksminga institucija, galinti kontroliuoti saugumo ir vientisumo klausimus. Todėl taip svarbu, jog ENISA tęstų savo darbą.
<P>
Visgi aš tvirtai manau, kad susidūrus su tinklų saugumo sunkumais reikės stipraus ir koordinuoto Europos atsako. Neseniai įvykę internetiniai išpuoliai prieš Estiją ir Gruziją - rimtas vasarą ten įvykęs išpuolis, atrodo, net nebuvo pastebėtas - parodė, jog atskirai viena šalis gali iš tikrųjų būti labai pažeidžiama.
<P>
Todėl raginu Europos Parlamentą ir Tarybą vos prasidėjus 2009 m. pradėti intensyvią diskusiją dėl Europos požiūrio į tinklų saugumą ir kovos su internetiniais išpuoliais priemonių bei įtraukti į svarstymus klausimą dėl ENISA ateities.
<P>
Vykstant diskusijai dėl reglamento, pratęsiančio ENISA mandatą, tiek Parlamente, tiek Taryboje buvo reikalaujama surengti diskusiją dėl galimos modernizuotos tinklų ir informacijos strategijos tikslų bei dėl pačių tinkamiausių priemonių juos įgyvendinti. Buvo aiškiai pasakyta, kad ENISA mandato pratęsimas neturėtų pakenkti šios diskusijos rezultatams. Šios diskusijos palengvinimui antroje 2008 m. pusėje Komisijos tarnybos sudarys klausimyną, kuris bus pateiktas visuomenei internetu, siekdamos pasikonsultuoti apie galimus ES lygiu modernizuotos tinklų ir informacijos saugumo strategijos tikslus ir apie šių tikslų įgyvendinimo priemones. Žinoma, tai bus padaryta, pasitarus su ENISA ir jos vykdomąja valdyba.
<SPEAKER ID="476" NAME="Nikolaos Vakalis" LANGUAGE="EL">
Gerb. Pirmininke, Komisijos nare, Europos Parlamentas ir Taryba pritarENISA veiklą pratęsti iki 2012 m. pabaigos. Toks pratęsimas trejiems metams paskatins tolesnę diskusiją dėl ENISA ateities ir didesnio tinklų ir informacijos saugumo Europoje.
<P>
Mano nuomone, peržiūros procedūra turėtų prasidėti tuoj pat. Ji tūrėtų pakeisti instituciją iš laikinos į nuolatinę. Svarbiausia tai, kad tuo pačiu metu turėtų būti padidintas darbuotojų skaičius ir atnaujinti be galo svarbūs šios institucijos vidaus tvarkos taisyklių 2 ir 3 straipsniai. Toks sprendimas padėtų institucijai kuo greičiau imtis darbo pagal atnaujintą ir pagerintą mandatą.
<P>
Leiskite priminti - šį požiūrį palaiko ir Komisija - jog tik Europos agentūra gali užtikrinti tinklų ir informacijos saugumą. Taip pat noriu paminėti, kad šiandien didžioji dalis partnerių pritaria, kad ENISA pajėgiausia ir labiausiai kvalifikuota institucija, galinti plėtoti naują, dinamišką Europos tinklų ir informacijos saugumo politiką.
<P>
Anksčiau ENISA buvo smarkiai kritikuojama. Tačiau noriu priminti, kad 2007 m. atlikto vertinimo ataskaitoje buvo įvertinti tik pirmieji ENISA darbo metai, todėl toks vertinimas jau nebepatikimas ir, žinoma, pasenęs. Neseniai nepriklausomų institucijų atlikti vertinimo tyrimai atskleidtiesą. Labai svarbu, kad būtų skirti atitinkami ištekliai ir institucija galėtų dirbti daug efektyviau.
<P>
Baigdamas noriu jums pasakyti, kad Graikijos vyriausybsiekia palaikyti perspektyvų sprendimą: ji įsipareigojo padengti ENISA biuro Atėnuose išlaikymo išlaidas, kad galėtų palengvinti institucijos darbą ir veiklą.
<SPEAKER ID="478" NAME="Anni Podimata" LANGUAGE="EL">
Gerb. Pirmininke, Komisijos nare, ponios ir ponai, faktai, kurie iškilo šiandien diskutuojant apie Europos liaudies partijos (Krikščionių demokratų) ir Europos demokratų partijos užduotą žodinį klausimą dėl ENISA, neabejotinai pasikeitnuo to laiko, kai šis klausimas buvo iškeltas. Visų pirma, Taryba ir Europos Parlamentas sutarpratęsti institucijos veiklą iki 2012 m.
<P>
Taip pat Europos Komisijos pasiūlymą įsteigti Europos instituciją elektroninėms ryšio priemonėms įsigyti Taryba ir Europos Parlamentas vertino atsargiai. Vietoj jos Taryba ir Europos Parlamentas siūlo vykdyti BERT rekomendaciją, prisiimant pagrindinę atsakomybę už geresnį telekomunikacijos paslaugų reguliavimo sistemos įgyvendinimą, nesikišant į tinklų ir informacijos saugumo klausimus.
<P>
Tačiau šie klausimai yra tikrai išskirtinai svarbūs, ką jūs, Komisijos nare, teisingai pažymėjote visai neseniai ir savo ankstesniame pranešime. Jūs pabrėžėte, kad neseniai įvykę internetiniai išpuoliai prieš Estiją ir kitas šalis parodo, kaip svarbu kuo greičiau rasti įtikinamą ir koordinuotą Europos atsaką. ENISA gali ir privalo atlikti šį vaidmenį, kai tik pradės veikti pagal atnaujintą ir pagerintą mandatą, turėdama aiškiai apibrėžtas pareigas ir tikslus, ir, žinoma, kai tik turės reikalingas priemones ir žmogiškuosius išteklius.
<P>
Šį kartą tikiuosi, kad Komisija reikšmingai ir nuoširdžiai padės ENISA sustiprinti tinklų saugumą ir vientisumą. Tai labai svarbu, norint žymiai pagerinti įmonių ir, žinoma, Europos piliečių pasitikėjimą Europos tinklais.
<SPEAKER ID="480" NAME="Jorgo Chatzimarkakis">
ALDE frakcijos vardu. - (DE) Gerb. Pirmininke, Komisijos nare, tinklų saugumas skamba kaip specializuota mokslo sritis, tačiau jis vis labiau veikia mūsų kasdienį gyvenimą: mobilųjį ryšį, internetą, kuris lyg aštuonkojis veržiasi į vis daugiau kasdienės veiklos sričių, intelektualią aplinką - mūsų aplinkose įdiegtą kompiuterio intelektą, tiek padedantį pagyvenusiems žmonėms, tiek kontroliuojantį sudėtingus darbo procesus. Visa tai parodo, kad tampame vis labiau priklausomi nuo tokių pažangių technologijų formų. Jos valdo mūsų gyvenimus bei mūsų ekonomikos augimą.
<P>
Neseniai Estijoje buvo pademonstruota, kokie priklausomi mes tapome. Jūs, Komisijos nare, minėjote, jog poveikį taip pat patyrir Gruzija. Žmonės yra mažiau informuoti apie šį atvejį, tačiau jeigu mums būtų reikėję už Estiją efektingesnio pavyzdžio, mes jį turime. Matėme, kaip moderni, į tinklus orientuota ekonomika staiga tapo priklausoma nuo šio veiksnio, nuo šios technologijos, kaip ji buvo užpulta ir kaip jos saugumui tikrai kilo didelgrėsmė. Tai taip pat viena iš priežasčių, kodėl Komisija, kuriai tuo metu vadovavo Komisijos narys E. Liikaanen, teisingai suvokporeikį įsteigti tinklų saugumo agentūrą. Todėl mes labai nustebome, kai ENISA buvo vertinama vos po metų, nes ji dar nebuvo iki galo ir tinkamai aprūpinta lėšomis, ir buvo iškeltas klausimas dėl tolesnio jos egzistavimo. Tuo metu tikrai buvome šokiruoti ir todėl esu patenkintas, kad dabar apie tai diskutuojame.
<P>
Kodėl suabejojome šia agentūra vos po metų? Kaip jūs ketinate, kaip mes ketiname suformuoti ENISA mandatą, kad ji, kaip agentūra, galėtų veikti lygiomis sąlygomis su Jungtinėse Valstijose, Japonijoje ir Kinijoje veikiančiomis agentūromis?
<P>
Noriu jums padėkoti už tai, kad po antro atlikto vertinimo jūs pripažinote ENISA pasiekimus. Nepaisant to, diena po dienos mes, Parlamento nariai, kalbame apie šį kultūros pokytį, apie šį mūsų ekonomikoms darantį įtaką klimato pasikeitimą, kuris verčia mus atsisakyti ekonominės priklausomybės nuo iškastinio kuro ir pereiti prie kitų energijos išteklių. Mes kasdien stengiamės iš visų jėgų. Visi žinome, jog vienintelišeitis - sistemų pakeitimas. Tam tikslui mums reikalingi protingi sprendimai ir tinklo saugumas, nes saugumas svarbiausias. Todėl dėkoju už tai, kad ši diskusija yra kaip kertinis akmuo kuriant geriau finansuotą ENISA ir saugesnį tinklą.
<SPEAKER ID="482" NAME="Viviane Reding">
Komisijos narė. - Gerb. Pirmininke, apibendrindama noriu pasakyti, kad ENISA mandato pratęsimą dar trejiems metams vieningai palaiko Taryba ir didelEuropos Parlamento dauguma. Abu įstatymų leidimo organai sutiko kuo greičiau sudaryti pirmojo svarstymo susitarimą, prieš automatiškai pasibaigiant reglamento galiojimui.
<P>
Kaip suprantu, Taryba planuoja pirmiausia priimti reglamento pakeitimą būsimame Tarybos posėdyje. Tada problema būtų išspręsta ir, kai tik Komisija pateiks pranešimą apie pagrindines internetinių išpuolių sukeliamas problemas, Parlamentas galės jį patvirtinti ir pradėti tikrą diskusiją dėl mūsų pareikštų nuomonių šioje srityje ateities.
<SPEAKER ID="483" NAME="Pirmininkas">
Diskusija baigta.

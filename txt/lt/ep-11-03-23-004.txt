<CHAPTER ID="004">
Pirmininko pareiškimai
<SPEAKER ID="009" NAME="Pirmininkas">
Antroji naujiena yra tai, kad iš netolimos mūsų kaimynystės šalių - Bahreino, Sirijos ir Jemeno - sklinda blogos žinios. Visose šiose šalyse jėga numalšintos demonstracijos, kuriomis žmonės reikalauja demokratinių pokyčių.
<P>
Vyriausybės, naudojančios ginklus prieš savo piliečius, praranda bet kokį demokratinį teisėtumą. Smurtui reikia padaryti galą, o atsakingus asmenis teisti.
<P>
Kita naujiena: norėčiau jus informuoti, kad šiandien gavome pranešimą apie vieno iš mūsų kolegų narių - Z. Thalerio - atsistatydinimą iš Parlamento nario pareigų. Dar vienas narys, E. Strasser, paskelbketinimą atsistatydinti iš Parlamento nario pareigų po kelių dienų. Trečiasis narys, A. Severin, išstojo iš Europos Parlamento socialistų ir demokratų pažangiojo aljanso frakcijos ir tapo nepriklausomu nariu.
<P>
Šie nariai atsistatydina dėl spaudoje paskelbtų rimtų kaltinimų dėl netinkamo kai kurių šio Parlamento narių elgesio. Šįryt sušaukiau neeilinį Biuro narių posėdį padėčiai aptarti. Vakare vėl susitinkame tęsti diskusiją.
<P>
Europos Parlamento biuro ir, manau, daugumos kolegų šio Parlamento narių vardu sakau, kad esame ryžtingai nusiteikę vykdyti visiško nepakantumo veiksmams, dėl kurių atsistatydino mūsų kolegos nariai, politiką.
<P>
(Plojimai)
<P>
Būdamas jūsų, ponios ir ponai, išrinktas Pirmininkas, esu pasiryžęs išsaugoti šio Parlamento ir visų jo narių reputaciją. Norėčiau jums priminti, kad mums, žmonių išrinktiems atstovams, tenka didelvisuomeninatsakomybė. Piliečiai mums patikėjo teisę vykdyti valdžios įgaliojimus jų vardu. Privalome šio pasitikėjimo neapvilti. Biuras nusprendė, kad iš šio nevykusio incidento turime pasimokyti. Parlamentas stengiasi nustatyti visus faktus. Visapusiškai bendradarbiausime su visomis kompetentingomis institucijomis siekdami paaiškinti viską, kas įvyko, ir patikrinti visą informaciją. Biuro prašymu palaikysiu ryšius su valstybių, iš kurių yra atitinkami nariai, užsienio reikalų ministerijomis ir išsiaiškinsiu, kokių veiksmų ketina imtis teisminės šių valstybių institucijos.
<P>
Mes, Parlamento nariai, turime stengtis ateityje tokiais klausimais sugriežtinti mūsų vidaus elgesio kodeksą, ir tai apima griežtesnes sankcijas. Manau, jog pastarieji įvykiai rodo, kad lobistams, veikiantiems Europos Sąjungos institucijose, reikia teisiškai privalomo elgesio kodekso.
<P>
(Plojimai)
<P>
Nuolat jus informuosiu, kaip šie dalykai klostosi toliau.
<SPEAKER ID="010" NAME="Sonia Alfano" AFFILIATION="ALDE">
(IT) Pone pirmininke, ponios ir ponai, norėjau tarti žodį dar prieš jums pabrėžiant Parlamento ryžtą paraginti atsistatydinti likusį EP narį, kuris dar neatsistatydino.
<P>
Dėkoju jums ir dėkoju Parlamentui už tvirtą ir ryžtingą sprendimą įgyvendinti visiško nepakantumo politiką, nes tai yra visų šio Parlamento narių patikimumo klausimas, o svarbiausia, turime prisiminti, kad atstovaujame 500 milijonų piliečių, o ne lobistams, dėkoju.
<SPEAKER ID="011" NAME="Bruno Gollnisch" AFFILIATION="NI">
(FR) Pone pirmininke, visiškai pritariu griežtai jūsų pozicijai. Tikiuosi, kad ji bus taikoma ir žurnalistams, kurie neturi teisės kelti nemalonumų siekdami išprovokuoti pažeidimą, juk jie irgi šiurkščiai pažeidžia etiką. O dėl viso kito, tai šis Parlamentas pernelyg tvirtai laikosi nekaltumo prezumpcijos, kad galėčiau šiuos klausimus toliau komentuoti.
<SPEAKER ID="012" NAME="Hans-Peter Martin" AFFILIATION="NI">
(DE) Pone pirmininke, pirmiausia norėčiau apginti žurnalistą. Manau, kad tai, kas įvyko, labai pagirtina. Ar žinote, pone J. Buzekai, kad bus dar visas tuzinas tokių atvejų? Ar jūs kartu su mumis, kaip siūloma Hanso-Peterio Martino sąraše, rekomenduotumėte siūlyti, kad šie kolegos nariai atsistatydintų dar prieš spaudai paviešinant jų darbus, kad nebūtų padaryta dar didesnės žalos didžiajam Europos taikos projektui?
<P>
Todėl prašau Biure atsižvelgti į šį prašymą ir perduoti jį frakcijoms.
<SPEAKER ID="013" NAME="Joanna Senyszyn" AFFILIATION="S&amp;D">
(PL) Pone pirmininke, savo pareiškime sakėte, kad reiškiate Biuro ir Parlamento daugumos nuomonę. Tai - viso Europos Parlamento nuomonė. Mes nepritariame mūsų buvusių kolegų narių veiksmams. Dėkoju.
<SPEAKER ID="014" NAME="Martin Schulz" AFFILIATION="S&amp;D">
(DE) Pone pirmininke, jeigu ne priešpaskutinkalba, nebūčiau prašęs žodžio. Manau, kad visiško nepakantumo politika taikoma visiems šio Parlamento nariams. Todėl norėčiau pateikti tokį klausimą ir prašau į jį aiškiai atsakyti. Ar jūs, pone pirmininke, arba Parlamento generalinis sekretorius galite patvirtinti, kad H. P. Martin privalo Europos Parlamentui grąžinti 168 000 EUR, kaip dėl netvarkingos buhalterijos nusprendEuropos Teisingumo Teismas?
<P>
(Plojimai)
<SPEAKER ID="015" NAME="Pirmininkas">
Ponios ir ponai, siūlau pereiti prie kitų darbų programos punktų.

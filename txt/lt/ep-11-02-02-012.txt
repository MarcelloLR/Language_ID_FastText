<CHAPTER ID="012">
Darbų programa
<SPEAKER ID="019" NAME="Pirmininkas">
Išdalytas galutinis darbotvarkės projekto variantas, parengtas pasikonsultavus su frakcijomis 2011 m. sausio 20 d., ketvirtadienį, vykusiame Pirmininkų sueigos posėdyje pagal Darbo tvarkos taisyklių 137 straipsnį. Pasiūlyti šie projekto pakeitimai:
<P>
[Trečiadienis / mėnesinsesija Briuselyje]
<P>
1 punktas. Po mano pareiškimo dėl Antrojo pasaulinio karo metais vykdyto romų genocido pripažinimo ES darbas vyks tokia tvarka: Tarybos ir Komisijos pareiškimai dėl romų genocido, o vėliau žodis suteikiamas frakcijų atstovams.
<P>
2 punktas. Diskusijų dėl padėties Tunise pavadinimas keičiamas taip: "Komisijos pirmininko pavaduotojos-Sąjungos vyriausiosios įgaliotinės užsienio reikalams ir saugumo politikai pareiškimas dėl padėties Viduržemio jūros regiono valstybėse, ypač Tunise ir Egipte".
<P>
3 punktas. Balsavimas dėl pasiūlymų dėl rezoliucijos dėl Tuniso vyks, kaip numatyta, rytoj. Per vasario mėn. II sesiją Strasbūre bus balsuojama dėl pasiūlymų dėl rezoliucijos dėl Egipto.
<P>
4 punktas. Diskusijos dėl Tarybos ir Komisijos pareiškimų dėl didėjančių maisto kainų perkeliamos į vasario mėn. II sesiją. Šios diskusijos keičiamos diskusijomis dėl Tarybos ir Komisijos pareiškimų dėl EPI vyresniųjų vadovų skyrimo, o vėliau žodis suteikiamas frakcijų atstovams.
<P>
[Ketvirtadienis / mėnesinsesija Briuselyje]
<P>
EP nariams norėčiau pranešti, kad F. E. Speroni pranešimą dėl prašymo atšaukti Europos Parlamento nario Tamáso Deutscho imunitetą išgirsime balsuoti skirtu laiku.
<P>
(Darbo tvarka patvirtinta)
<SPEAKER ID="020" NAME="Ioan Mircea Paşcu" AFFILIATION="S&amp;D">
Pone pirmininke, norėčiau, kad per Pirmininkų sueigos posėdį aptartumėte galimybę paankstinti vienos minutės kalboms darbotvarkėje skirtą laiką, nes pastarosiose mėnesinėse sesijose šios kalbos buvo nustumtos į paskutinę diskusijų valandą. Dėl to vis mažiau ir mažiau žmonių pageidauja dalyvauti, ir man labai nesinorėtų manyti, kad tokiu tikslu šios kalbos ir buvo nustumtos į pabaigą.
<P>
Taigi prašyčiau aptarti galimybę paankstinti vienos minutės kalboms skirtą laiką ir suteikti mums galimybę jose dalyvauti, kaip anksčiau.
<SPEAKER ID="021" NAME="Pirmininkas">
Dėkoju jums už pastabą. Esu tikras, kad šį klausimą svarstysime ir nuspręsime, kokių tolesnių veiksmų šiuo atžvilgiu reikėtų imtis.

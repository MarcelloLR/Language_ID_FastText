<CHAPTER ID="017">
Su gynyba susijusių produktų siuntimas (diskusijos)
<SPEAKER ID="176" NAME="Pirmininkas">
Kitas klausimas - H. Rühle pranešimas Vidaus rinkos ir vartotojų apsaugos komiteto vardu apie pasiūlymą priimti Europos Parlamento ir Tarybos direktyvą dėl su gynyba susijusių produktų siuntimo Bendrijoje sąlygų supaprastinimo - C6-0468/2007 -.
<SPEAKER ID="177" NAME="Heide Rühle" LANGUAGE="DE">
Pone pirmininke, deja, tai tik dar vienas susitarimas per pirmąjį svarstymą, tačiau viliuosi, kad Barbara Weiler apie tai pakalbės vėliau.
<P>
Mes privalome pasinaudoti galimybe pasiekti kompromisą pirmininkaujant Prancūzijai. Šiuo metu ginklavimosi nereglamentuoja vidaus rinkai taikomos taisyklės, o tai reiškia, kad visi panašūs produktai turi būti licencijuojami atskirai. Viskam -nuo tokių paprastų produktų, kaip varžteliai ar uniformų detalės, iki itin sudėtingos kovos technikos reikia atskiros licencijos. Šias licencijas išduoda 27 skirtingos nacionalinės sistemos, todėl dabar mėginame supaprastinti ir suderinti šios srities reglamentavimą, kad suteiktume daugiau aiškumo ir darbuotojai (ypač inspekcijos) galėtų sutelkti dėmesį į kompleksiškas sistemas. Kitaip tariant, užuot išduodami individualias licencijas ir viską vienodai stebėję, turime susikoncentruoti į esminius dalykus.
<P>
Nepaisant to, visiškai aišku, kad bet koks šios srities supaprastinimas negali susilpninti valstybių narių atsakomybės už ginklų eksportą ir jo stebėjimą, to tikrai nesiekiame. Atsakomybiš esmės yra sutelkta į licencijavimo procedūrą. Taikant licencijas nustatomi naudojimo ir galutinio naudojimo apribojimai, kurie neatsiejami nuo produkto tiekimo ir kurių gavėjas įpareigotas laikytis. Europos reglamentai turi stiprinti šią valstybėms narėms tenkančią atsakomybę visų jų reikalaujant taikyti tą pačią procedūrą.
<P>
Taikant supaprastinimą tokioje opioje srityje kaip ši, būtinai reikia atsižvelgti į tai, kad ES yra pakartotinai buvę eksportui į trečiąsias šalis taikomų apribojimų pažeidimų. Iš ES gauti ginklai yra naudojami šalyse, pagarsėjusiose žmogaus teisių pažeidimais. Pavyzdžiui, 2006 m. rugsėjo mėn., pažeidžiant ES teisės aktus, per Prancūziją ir Belgiją į Čadą buvo eksportuotos 82 šarvuotos karinės transporto priemonės. Prieš tai, nors valstybės narės galėjo reikalauti raštu, kad gavėjas sutiktų su galutinio naudojimo išlygomis, jos neturėjo jokių praktinių priemonių prieš gavėją kitoje valstybėje narėje, kuri, nepaisydama apribojimo, krovinį reeksportuodavo.
<P>
Pavyzdžiui, NVO "Saferworld" apgailestaudama pastebėjo, kad Rumunija neturi jokių veiksmingų sankcijų, kurias galėtų taikyti, esant nacionalinės ginklų siuntimo sistemos pažeidimams. Šioje direktyvoje siekiame tai pakeisti. Šioje direktyvoje stiprinama valstybių narių atsakomybė. Nepaisant to, reikia pastebėti, kad direktyva grindžiama vidaus rinką reglamentuojančiais teisės aktais, EB sutarties 95 straipsniu. Kitaip tariant, pirmuoju sutarties ramsčiu, kuris, deja, neleidžia užsienio politikos susitarimų tiesiogiai įtraukti į antrojo ramsčio sritį, pavyzdžiui, Europos elgesio kodekso ginklų eksporto srityje. Net ir tokiu atveju mes turime aiškiai suformuluotą konstatuojamąją dalį, kurioje aiškiai pasakyta, kad šioje srityje atsakomybtenka valstybėms narėms.
<P>
Mano, kaip Europos Parlamento pranešėjos, didžiausias rūpestis buvo suteikti daugiau skaidrumo ir padidinti demokratinę kontrolę, taip siekiant išvengti pažeidimų arba, jeigu pažeidimų pasitaiko, skirti už juos bausmę. Ginklų siuntimo palengvinimo prielaidos yra abiejų pusių atsakomybės stiprinimas ir didesnis tarpusavio pasitikėjimas.
<P>
Mes ypač sugriežtinome dvi licencijavimo procedūras: pirmiausia visuotinį leidimą, po to bendrą leidimą. Taip nustatėme aiškius įpareigojimus komercinėms įmonėms, norinčioms gauti bendrą leidimą. Ateityje tokios komercinės įmonės turės būti sertifikuojamos, nes tik taip jos galės gauti bendrą leidimą. Eksportui keliamų atitikties reikalavimų atžvilgiu sertifikavimas pareikalaus vientisos komercinių įmonių atskaitomybės pagal aukščiausią vadybos lygį. Valstybių narių reikalaujama ne tik panaikinti apribojimų nesilaikančių komercinių įmonių sertifikatus, bet ir jas bausti. Ateityje bendrą leidimą turinčių komercinių įmonių sąrašas bus skelbiamas viešai prieinamuose registruose - tai suteiks visuomenei daugiau skaidrumo ir stebėjimo galimybę. Bendri leidimai taip pat turės būti skelbiami kartu su visais įpareigojimais.
<P>
Visos valstybės narės privalo vadovautis tais pačiais komercinių įmonių sertifikavimo kriterijais - tai ypač svarbu. Taigi vadovaujantis direktyva bus galima padidinti valstybių narių, kurios iki šiol nematomos tvarkginklų eksportą ir dalijo leidimus, atsakomybę. Tai reiškia, kad pagal "Transparency International" ypač korupcijai palanki sritis pagaliau taps skaidri.
<SPEAKER ID="178" NAME="Günter Verheugen" LANGUAGE="DE">
Pone pirmininke, ponios ir ponai, šiandien žengiame didelį žingsnį su gynyba susijusių produktų vidaus rinkos link. Kartu mes neatimame iš valstybių narių teisės pačioms spręsti dėl eksporto šiame opiame sektoriuje politikos. Tai vienintelis įmanomas labai sunkaus klausimo sprendimas ir aš norėčiau ypač padėkoti pranešėjai H. Rühle už sunkų ir efektyvų darbą, taip pat dėkoju pagalbiniams pranešimo rengėjams, kurie labai prisidėjo prie šiandieninės sėkmės.
<P>
Dar norėčiau padėkoti pirmininkaujančiai Prancūzijai ir pirmininkavusiai Slovėnijai, kurios užtikrino, kad derybos Taryboje vyktų sparčiai: iš tikrųjų nuostabu, kad sugebėjome tokį sudėtingą pasiūlymą priimti mažiau nei per metus, t. y. jau šiandien.
<P>
Kas prieš dešimt metų, kai Komisija pirmą kartą iškėlsu gynyba susijusių produktų vidaus rinkos idėją, galėjo pagalvoti, kad sugebėsime tai padaryti? Nemanau, kad daug kas tuo tikėjo, tačiau mūsų atkaklumas atsipirko. Esame ties lūžio riba: eksportuodamos ginklus, valstybės narės kitas valstybes nares laikys nebe trečiosiomis šalimis, bet partnerėmis. Tai bus aiškus ir politiškai svarbus pareiškimas dėl Europos integracijos.
<P>
Derėtų pakankamai įvertinti ir ekonominę svarbą. Ateityje mokesčių mokėtojų pinigai bus naudojami veiksmingiau, nes brangesnį dabar įprastą dubliuojantį darbą pakeis darbo pasiskirstymas. Mūsų pramontaps konkurencinga tarptautiniu lygmeniu: tai ypač taikytina mažosioms ir vidutinėms įmonėms, kurioms dėl aiškesnių, labiau nuspėjamų taisyklių bus lengviau patekti į šią rinką.
<P>
Galiausiai valstybių narių ginkluotosios pajėgos taip pat pajus, kad tiekimas tapo saugesnis, o ginkluotę galima rinktis įvairesnės kokybės. Bus paprasčiau, nes ginklus bus galima pirkti Europos Sąjungoje - ši galimybpatrauklesnė, nei ieškoti ginklų už Europos ribų.
<P>
Pagaliau aš viliuosi, kad visi turėsime naudos saugumo prasme. Labai sutaupysime Bendrijos vidaus patikrinimų srityje, o tai suteiks valstybėms narėms papildomų lėšų didinant eksporto į trečiąsias šalis tikrinimus. Norėčiau pakartoti tai, ką tik apie dabartinę praktiką pasakH. Rühle. Aš visiškai sutinku su ja, kad reikia daugiau tikrinti. Daug žmonių įtemptai dirbo, kad dėl šio rezultato, ir šiandien mes jį turime drauge pasiektą. Esu visiems jums labai dėkingas už tai.
<SPEAKER ID="179" NAME="Hannes Swoboda" LANGUAGE="DE">
Pone pirmininke, Komisijos nary, H. Rühle, leiskite nuoširdžiai padėkoti pranešėjai. Pramonės, mokslinių tyrimų ir energetikos komisijos vardu noriu pasakyti, kad aš, kaip ir Komisijos narys, manau, kad mums reikia geresnių pradinių sąlygų ginklų pramonei. Atsižvelgiant į konkurencijos, kurią ypač didina Jungtinės Amerikos Valstijos, lygį, mums reikia atitinkamo konkurencingumo lygio veiklos sąlygų.
<P>
Kaip sakyta, tai nereiškia, kad įvairioms valstybėms narėms nereikia turėti nuosavų ginklų eksporto principų. Tai reiškia, kad mums reikalingos supaprastintos procedūros ten, kur jos būtinos ir įmanomos, ne tik biurokratinių sąnaudų mažinimo sumetimais.
<P>
Verta pakartoti, kad mums reikia skaidrumo. Jis padėtų didinti saugumo jausmą, supaprastinti procedūrą ir palengvinti atskleisti galimo piktnaudžiavimo atvejus.
<P>
Savaime suprantama, reikia reguliariai tikrinti, kad būtų galima užtikrinti taisyklių ir principų, dėl kurių buvo susitarta, laikymąsi. Žinoma, tai turės būti nustatyta įvairiuose komerciniuose dokumentuose.
<P>
Galiausiai norėčiau pabrėžti, kad neapsieisime be sankcijų ne todėl, kad būtinai norime jas taikyti, bet kad būtų visiškai aišku, - supaprastinus pramonei taikomas taisykles, savo ruožtu reikia būti tikriems, kad jų bus laikomasi. Taigi manau, kad tai labai geras pranešimas ir mes iš tiesų žengiame svarbų žingsnį su gynyba susijusių produktų vidaus rinkos link.
<SPEAKER ID="180" NAME="Jacques Toubon">
PPE-DE frakcijos vardu. - (FR) Pone pirmininke, džiugu, kad šis direktyvos projektas priimtas, kadangi pirmą kartą naudojant Bendrijos priemonę bus supaprastintas siuntimas tarp valstybių narių labai opioje srityje, t. y. su gynyba susijusioje srityje.
<P>
Tai tikras žingsnis į priekį su gynyba susijusių produktų vidaus rinkos link. Mes esame dėkingi už atliktą darbą ir Parlamentui, ir (ypač) pranešėjai H. Rühle, taip pat už Tarybos ir Komisijos pastangas, kurias jos parodper prieš mėnesį vykusias diskusijas, kai buvo balsuojama Vidaus rinkos ir vartotojų apsaugos komitete.
<P>
Šiame tekste užsibrėžtas dvejopas tikslas: pramonės politikos tikslas (labai tinkamas Europos ginklų pramonei) ir vidaus rinkos tikslas, kuriuo siekiama palengvinti šių produktų judėjimą rinkoje, kartu atsižvelgiant į jų ypatingą pobūdį.
<P>
Iš tikrųjų mes pasiekėme pusiausvyrą, leidžiančią užtikrinti valstybių narių saugumo interesų apsaugą, nes nuolat pateikiama nuoroda į Sutarties 30 ir 296 straipsnius, o valstybės narės galės pradėti ketinimų protokolų pobūdžio bendradarbiavimą. Dėl sertifikavimo ir bendrų bei visuotinių licencijų plėtojimo šis tekstas turi didelį poveikį valstybių narių tarpusavio pasitikėjimui didinti siuntimo atžvilgiu. Eksportas į trečiąsias šalis aiškiai nepatenka į šios direktyvos taikymo sritį, taip pat aiškiai atskiriamas pirmasis (susijęs su vidaus rinka) ir antrasis ramsčiai.
<P>
Iš tikrųjų manau, kad šiai direktyvai reikėtų pritarti, tuo labiau, kad praėjusią savaitę, gruodžio 8 d., Taryba patvirtino bendrą požiūrį į elgesio kodeksą. Dėl to elgesio kodeksas, kuris trejus metus buvo atidedamas, tapo privalomas. Toks buvo Parlamento prašymas, į kurį šiandien atsižvelgta.
<P>
Tai pat ši direktyva yra Europos saugumo ir gynybos politikos, kurią Europos Taryba nustatpenktadienį, atgaivinimo dalis, nes, pavyzdžiui, mums pavyks pasiekti garsųjį tikslą - 60 000 žmonių per 60 dienų. Aišku, kad mes ir daug sutaupysime, ir parengsime gerą išorės politiką.
<SPEAKER ID="182" NAME="Manuel Medina Ortega" LANGUAGE="ES">
Aš manau, kad pranešėja ir ankstesni kalbėtojai pabrėžesminius pasiūlymo dėl Europos ir Tarybos direktyvos bruožus.
<P>
Joje kalbama apie pripažinimą, kad ginklai ir amunicija taip pat priklauso vidaus rinkai, nors jiems ir taikomi kai kurie apribojimai. Tai ne įprastiniai produktai, saldumynai ar laisvalaikio prekės, o objektai, kuriuos reikia kruopščiai kontroliuoti.
<P>
Savaime suprantama, yra apribojimų pačioje Sutartyje, 30 ir 296 straipsniuose, kuriuose valstybėms narėms suteikiama ypatinga atsakomybšioje srityje. Tai, kad turime bendrąją rinką, nedraudžia valstybėms narėms įsipareigoti laikytis saugos standartų ir turėti teisę imtis veiksmų, kai kyla grėsmjų pačių saugumui.
<P>
Teisės reikalų komitete ir komitetuose, kurie, bendradarbiaudami su juo, teikia savo nuomones, atliktas darbas pritarus Tarybai ir kvalifikuotai vadovaujant pranešėjai H. Rühle, labai teigiamai verinamas.
<P>
Mano nuomone, šiandien mums pateikta direktyva yra labai subalansuota. Nors padaryta daug pakeitimų, šiandien iš esmės apsiribojame tik vienu jų - 63 pataisa, kuri apibendrina kompromiso pobūdį. Šios pataisos turinys ir formuluotatitinka vienas kitą ir sudaro sąlygas visai rinkai efektyviai veikti.
<P>
J. Toubon nurodė, kad ši direktyva atitinka kitus tarptautinius teisės aktus. Šie teisės aktai - tai Oslo konvencija, kuri bus priimta, o gal greičiau pasirašyta šį mėnesį, uždrausianti kasetinę ginkluotę, ir priešpėstines minas, ir daugybkitų tarptautinių susitarimų bei pačios Europos Sąjungos teisės aktų, ribojančių ginklų naudojimą. Manau, kad mūsų pasirinktas modelis bus ne laisvo ginklų judėjimo bet kuriuo metu pavyzdys, bet reglamentuota rinka, kurią kontroliuoja valstybės narės, o nuo šiol ir pačios ES institucijos.
<SPEAKER ID="183" NAME="Leopold Józef Rutowicz" LANGUAGE="PL">
Pone pirmininke, be abejo, Europos Parlamento ir Tarybos nuomonapie direktyvą dėl su gynyba susijusių produktų siuntimo Bendrijoje sąlygų supaprastinimo yra būtinas dokumentas. Norėčiau padėkoti H. Rühle už įtemptą darbą plėtojant šią nuomonę.
<P>
Direktyvoje supaprastintos bendrosios rinkos veikimo sąlygos. Joje taip pat sustiprintas rinkos konkurencingumas, tuo tarpu dėl tam tikrų šalių ypatingų aplinkybių nepadaryta jokių ribojančių nuostatų. Direktyvoje ginami Europos Sąjungos ir jos valstybių narių tarptautiniai įsipareigojimai dėl prekybos su gynyba susijusiais produktais. Priimtos nuostatos gali kliudyti mažųjų ir vidutinių įmonių veiklai, kadangi į jas įtraukti oficialūs reikalavimai. Tai reikėtų turėti omenyje persvarstant direktyvos įgyvendinimo klausimą. Atsižvelgiant į padarytą reikšmingą techninę pažanga ir naujų įsipareigojimų atžvilgiu (pvz., priešpėstinių minų ir kasetinės ginkluotės srityje) Europos Sąjungos bendrąjį karinės įrangos sąrašą reikėtų nuolat atnaujinti.
<P>
Pasiūlytos pataisos yra pagrįstos. Reikėtų vengti kartojimosi.
<P>
Mes remiame direktyvą.
<SPEAKER ID="184" NAME="Tobias Pflüger" LANGUAGE="DE">
Pone pirmininke, pagrindinis Komisijos pasiūlymo dėl direktyvos tikslas yra "sklandus vidaus rinkos veikimas". Siekiama palengvinti Europos viduje vykstantį ginklų eksportą, kuris, savaime suprantama, veikia ginklų eksportą už ES ribų. Iš esmės tai reiškia, kad ginklų eksportas didės, tačiau H. Rühle pranešime nenumatyta, kaip šią pagrindinę direktyvos tendenciją būtų galima pakeisti. Yra keletas teigiamų pataisų, pavyzdžiui, priešpėstinių minų ir kasetinės ginkluotės pašalinimas. Pataisose aiškiai siekiama (taip sakoma net Europos Parlamento oficialiuose spaudos pranešimuose) stiprinti Europos ginklų pramonę išorės konkurencijos atžvilgiu. Direktyvoje stiprinama ES ginklų pramonės oligopolizacijos tendencija, nes tik šešios ES šalys turi stambius karo pramonės kompleksus: Vokietija, Prancūzija, JungtinKaralystė, Švedija, Italija ir Ispanija. Visų pirma taikant šią direktyvą siekiama remti šių šalių eksportą. Ginklų eksportas Bendrijos viduje reiškia ir ginklų eksportą kariaujančioms šalims, pavyzdžiui, Jungtinės Karalystės eksportas į Iraką ir Vokietijos - į Afganistaną.
<P>
Reikėtų taip pat paminėti, kad direktyvos 24 konstatuojamojoje dalyje net elgesio kodeksas, kuris, laimei, dabar tapo teisiškai privalomas, paliktas valstybių narių nuožiūrai. Teigiama, kad "kadangi sprendimą leisti arba neleisti eksportuoti kiekviena valstybnargali priimti savo nuožiūra, ir taip turėtų likti ateityje, toks bendradarbiavimas turėtų būti grindžiamas tik savanorišku eksporto politikos koordinavimu". Mums nereikia pagalbos ginklų ir karo rinkai, mums reikia nusiginklavimo direktyvos.
<SPEAKER ID="185" NAME="Nils Lundgren" LANGUAGE="SV">
Pone pirmininke, aš labai palaikau ES vidaus rinką, tačiau su gynyba susiję produktai nėra tas pats, kas kiti produktai ir paslaugos. Valstybė, eksportuojanti su gynyba susijusius projektus, užima ypatingą padėtį užsienio ir saugumo politikos klausimais ir privalo už tai prisiimti atsakomybę. Komisijos pasiūlymas dėl naujos su gynyba susijusių produktų siuntimo sistemos teisinamas tiekimo veiksmingumu ir sauga, o pranešėja H. Rühle ypač remia Komisiją. Tai klaidinantis argumentas. Jeigu galingasis Europos elitas Lisabonos sutartį priešpastato demokratijos taisyklėms (į tai ir panašu), tai šis pasiūlymas, dėl kurio dabar diskutuojame, būtų didelis žingsnis karinės sąjungos link. Neleiskime, kad taip įvyktų. Tarpvyriausybiniai sprendimai šioje srityje būtų galimas veiksmų variantas, suderinamas su nepriklausoma nacionaline užsienio ir saugumo politika. Tai veiktų. Šiaurės šalys šiuo metu pradeda derybas šiais klausimais. Dėkoju už suteiktą galimybę kalbėti.
<SPEAKER ID="186" NAME="Malcolm Harbour" AFFILIATION="PPE-DE">
Pone pirmininke, kaip Vidaus rinkos ir vartotojų apsaugos komiteto koordinatorius, norėčiau pareikšti pritarimą šiam pasiūlymui ir padėkoti Jacques'ui Toubonui bei Heidei Rühle. Abu jie, ypač vadovaujant Heidei Rühle, puikiai atstovavo mūsų frakcijos interesams.
<P>
Kaip daugelis jūsų žinote, aš labai aistringai ginu vidaus rinką. Vis dėlto taip pat aistringai pasisakau už tai, kad valstybės narės nacionaliniais sumetimais turėtų visišką gynybos ir su gynyba susijusios įrangos įsigijimo kontrolę. Pasiūlymas naudingas todėl, kad mes meistriškai suderinome šiuos du dalykus. Dėkoju pranešėjai ir Tarybai už priimtas pataisas, kurios sustiprino valstybių narių turimą visišką eksporto licencijų sąlygų, produktų ir jų panaudojimo bei paskirties kontrolę.
<P>
Kita vertus, kaip vidaus rinkos entuziastas, ypač aktyviai atstovaudamas gynybos sektoriuje veikiančioms mažosioms ir vidutinėms įmonėms (Britanija turi didžiausią Europos Sąjungoje gynybos pramonės sektorių), turiu pasakyti, kad šis pasiūlymas bus labai naudingas įmonėms, kurios stengiasi sudaryti dideles, kompleksiškas sutartis dėl gynybos produktų. Neprireiks biurokratizmo, kurį Komisija labai taikliai įvardijo. Pagal statistikos duomenis, kuriuos prieš tai girdėjote, šiuo metu kasmet išduodama apie 11 000 licencijų ir nuo 2003 m. nviena jų nėra panaikinta. Mes iš tikrųjų supaprastiname procesą taip, kad galėtume vykdyti tinkamą priežiūrą, užuot išdavinėję popieriukus, kuriuose iš tiesų ntruputėlio neatsižvelgiama į mažąsias ir vidutines įmones. Taigi tuo pačiu metu, kai patvirtinome iniciatyvą "Small Business Act", ieškome galimybių išjudinti bendrąją rinką ir pagerinti pramonės bazę.
<P>
Tai labai vertingas pasiūlymas ir aš esu tikras, kad Rūmai rytoj jį parems.
<SPEAKER ID="187" NAME="Jan Cremers" AFFILIATION="PSE">
(NL) Pone pirmininke, Komisijos nary, ponios ir ponai, aš taip pat norėčiau padėkoti pranešėjai H. Rühle. Europos Parlamento socialistų frakcijai derybose buvo svarbiausia pasiekti, kad taikant direktyvą būtų galima ne tik kurti vienodas veiklos sąlygas pramonei, bet ir užtikrinti didesnį skaidrumą, kontrolę ir tinkamą teisės aktų laikymąsi.
<P>
Be to, mano frakcijai nepaprastai svarbu, kad, supaprastinus su gynyba susijusių produktų siuntimo Bendrijoje sąlygas, būtų atkreiptas deramas dėmesys į galimas jų pasekmes trečiosioms šalims, šiuo atveju galimo ginklų tranzito į besivystančias šalis atžvilgiu.
<P>
Todėl per derybas dėl naujos gynybos produktų licencijavimo sistemos mes pasisakėme už Europos išorinių sienų kontrolės gerinimą ir už sistemą, kuri jokiu būdu nekliudytų valstybių narių bendradarbiavimui elgesio kodekso ginklų eksporto srityje atžvilgiu.
<P>
Per derybas Taryba išreiškParlamentui norą padaryti taip, kad taptų aiškiau, kas perka ir kas parduoda gynybos produktus, kokias taisykles ir sąlygas tai turėtų atitikti, taip pat nustatyti aiškias sankcijas įmonėms už susitarimų nesilaikymą, įskaitant ir draudimą veikti rinkoje.
<P>
Anksčiau per plenarinį posėdį Briuselyje vykusias diskusijas aš pasisakiau už elgesio kodekso, kurio laikymasis yra savanoriškas, pavertimą teisiškai įpareigojančia priemone. Man buvo malonu sužinoti, kad praėjusią savaitę Taryba nusprendtai padaryti, kartu nustatydama griežtesnes ginklų sudėtinių dalių eksporto taisykles. Jei taip ir toliau bus, Europa greitai galės nustatyti gynybos produktų tranzito pavyzdį, kurio žūtbūtinai reikia.
<SPEAKER ID="188" NAME="Charlotte Cederschiöld" AFFILIATION="PPE-DE">
(SV) Tobulindami rinką (pagal šią direktyvą tai ir daroma) gynybos produktų pramonei suteikiame daugiau galimybių Europos rinkoje. Kaip jau girdėjome, ankstesnės licencijavimo programos buvo sudėtingos ir sunkios administracine prasme, be to, buvo sunku lojalius bendradarbiaujančius kaimyninių valstybių partnerius atskirti nuo naujų rinkos dalyvių iš trečiųjų šalių. Dabar tai pasikeitė, nes siuntimo kliūčių sumažėjo, o taisyklės suderintos ir supaprastintos. Tai, savaime suprantama, bus naudinga į rinką ateinančioms šalims.
<P>
Mano šalies gynybos produktų pramonyra itin konkurencinga, be to, dėl taikos palaikymo operacijų ir demokratijos rėmimo pastangų tarptautiniu mastu ji laikoma labai patikima. Dėl to mums (ir man, ir mano vyriausybei) buvo nepaprastai svarbu, kad Švedija pradėtų kontroliuoti 100 proc. eksporto į trečiąsias šalis. Padėtis, kai tolerantiškiau nedemokratiškas ir agresyvias valstybes vertinančios šalys perka ginklus iš Švedijos, ketindamos juos reeksportuoti be Švedijos priežiūros, mums nepriimtina jokiomis aplinkybėmis.
<P>
Mes norime būti tikri, kad mūsų parduodami su gynyba susiję produktai nepateks į blogas rankas - tokią galimybę suteikia vadinamųjų galutinio vartotojo sertifikatų įdiegimas. Todėl aš palaikau plenariniame posėdyje pateiktą kompromisą ir juo labai pasikliaunu. Norėčiau padėkoti visiems, prisidėjusiems prie šio puikaus darbo.
<SPEAKER ID="189" NAME="Barbara Weiler" AFFILIATION="PSE">
(DE) Pone pirmininke, ponios ir ponai, labai vertinu H. Rühle pastangas ir greičiausiai rytoj balsuosiu "už", tačiau vis dar turiu tam tikrų abejonių dėl turinio ir procedūros.
<P>
Mano nuomone, bendra su gynyba susijusių produktų rinka ir konkurencingumo skatinimu niekas nesibaigia. Mes, Europos Parlamento Socialistų frakcija, nenorime Europos Sąjungos remilitarizacijos, mes stengiamės šiuo teisės aktu siekti kitų tikslų. Norime didesnio skaidrumo, o štai ką gauname. Norime veiksmingesnio valstybių narių bendradarbiavimo, padėsiančio mažinti nacionalinių gynybos biudžetų išlaidas. Derėtų tinkamai įvertinti tai (kreipiuosi į konkrečią Rūmų pusę), kad, nepaisant visko, šios įpareigojančios taisyklės padėtų kovoti su korupcija. Visi puikiai žinome, koks neatsparus korupcijai yra šis sektorius.
<P>
Kitas teigiamas derybų rezultatas yra griežtų apribojimų nepanaikinimas kai kurių šalių, pavyzdžiui, Švedijos ir Vokietijos, eksportui.
<P>
Džiaugsmą apkartina tik du dalykai: visų pirma mano pasiūlymą, kad demokratinpriežiūra pirmą kartą turėtų būti įgyvendinta taikant parlamentinį stebėjimą, atmetVidaus rinkos ir vartotojų apsaugos komitetas, antra, mes negalėjome šio pasiūlymo pateikti pakartotinai, nes neįvyko tinkama parlamentindiskusija. Mes kalbame ne apie sportbačius, bet apie pavojingas prekes, todėl, man atrodo, kad neoficialios trišalės derybos (taip jos vadinamos, kai kalbama apie klimato pokyčių priemonių paketą, žaislus ar kitus įstatymus) netinka šiuolaikiniam Parlamentui.
<SPEAKER ID="190" NAME="Marian Zlotea" AFFILIATION="PPE-DE">
(RO) Pirmiausia, turėdamas omenyje šio pranešimo techninį pobūdį, norėčiau padėkoti pranešėjai H. Rühle, pagalbiniams pranešimo rengėjams iš Europos liaudies partijos (krikščionių demokratų) ir Europos demokratų frakcijos ir J. Toubonui už puikų darbą.
<P>
Pone pirmininke, šiuo metu turime 27 nacionalines gynybos įrangos rinkas. Kitaip tariant, matome neveiksmingą lėšų naudojimą. Šio pasiūlymo dėl direktyvos priėmimas valstybėms narėms gali būti labai reikšmingas gynybos aspektu. Tai padėtų įgyvendinti naują standartizuotų licencijų, skirtų su gynyba susijusiems produktams, programą.
<P>
Atsižvelgdamos į licencijas turinčias įmones, valstybės narės turi nustatyti kiekvienos rūšies licencijos sąlygas ir terminus, įskaitant kiekvienos jų reglamentuojamų produktų tipus. Jeigu įmonpageidauja įsigyti produktą, kuris turi kitoje valstybėje narėje išduotą licenciją, tai turi patvirtinti valstybnarė, kurioje tokia įmonįsikūrusi. Nustačius įvairias licencijų, leidžiančių siųsti su gynyba susijusius produktus ir teikti atitinkamas paslaugas ES viduje, rūšis būtų sumažintos dabar laisvam judėjimui ir keitimuisi su gynyba susijusiais produktais vidaus rinkoje kylančios kliūtys, be to, būtų mažiau iškreipiamas konkurencingumas.
<P>
Šių priemonių įgyvendinimas yra tik dalis didelės iniciatyvos, kuria siekiama viešuosius saugos ir su gynyba susijusių produktų pirkimus padaryti dažnesnius ir juos palengvinti, savaime suprantama, laikantis tarptautinių konvencijų.
<P>
Baigdamas norėčiau pasakyti, kad tikiu, jog pataisos, dėl kurių derybose buvo pasiektas kompromisas, yra aukso vidurys ir dėl jų naudos turės visi. Dėkoju.
<SPEAKER ID="191" NAME="Geoffrey Van Orden" AFFILIATION="PPE-DE">
Pone pirmininke, nors pritariu daugeliui veiksmingos bendrosios rinkos elementų, gynybą ir gynybos produktų pramonę laikau ypatingu atveju - tai nacionalinės svarbos strateginis objektas.
<P>
Kaip jau minėjo kiti pranešėjai, šešios iš 27 ES šalių daugiau nei 80 proc. gynybai skirtų lėšų 98 proc. išleidžia moksliniams tyrimams ir plėtrai finansuoti. Šios šešios šalys savanoriškai jau tobulina bendrus susitarimus dėl licencijavimo. Todėl klausiu, kodėl Komisija mano, kad labai svarbu turėti tokio pobūdžio direktyvą?
<P>
Turiu pripažinti, kad ji atrodo nežalinga. Kaip suprantu, ji nesuteikia Bendrijai kompetencijos prekybos gynybos produktais srityje. Kiek domėjausi, gynybos produktų pramonės interesai atrodo susilpnėję, tačiau H. Rühle mano, kad esmyra sankcijos ir eksporto kontrolė, o Komisijos narys G. Verheugen šį požiūrį palaiko. J. Toubon pabrėžia, kad direktyva eksporto neapima.
<P>
Noriu pastebėti, kad Komisija turės atsakyti už direktyvos įgyvendinimo persvarstymą ir įvertinti savo poveikį Europos gynybos įrangos rinkos plėtrai bei Europos gynybos technologijų ir pramonės bazei. Tiesiog neįprasta, kad Komisija tiek daug laiko skirtų projektui, jeigu juo būtų siekiama tik paprasčiausiai supaprastinti taisykles ir procedūras.
<P>
Man atrodo keista, kad, nors Jungtinei Karalystei priklauso didžiausia gynybos produktų pramoniš visų ES šalių, direktyva JK duos labai mažai naudos. Iš tikrųjų dėl didelio biurokratizmo masto prireiks įgyvendinti naują sertifikuotų įmonių koncepciją. Nesu tikras, kad tokio pateisinimo pakanka, kad direktyvą būtų galima laikyti visiškai nežalinga.
<P>
Žinoma, tai žingsnis didesnio ES įsitraukimo į gynybą link. Mes turėtume būti tikri, kad komerciniai ir pramonės laimėjimai yra tokie svarbūs, kad pateisina panašų teisės aktą ir kad mažinant prekybos kliūtis Bendrijoje, nelieka papildomų slaptų kliūčių prekybai gynybos produktais su šalimis, nepriklausančiomis ES. Norėčiau, kad tai patvirtintų Taryba ir Komisija.
<SPEAKER ID="192" NAME="Ioan Mircea Paşcu" AFFILIATION="PSE">
Pone pirmininke, norėčiau išreikšti pritarimą direktyvai, dėl kurios diskutuojame, nes ji reiškia svarbų žingsnį į priekį paprastinant su gynyba susijusių produktų siuntimo Bendrijoje nacionalinės reguliavimo tvarkos biurokratizmą.
<P>
Galėčiau vertinti, jeigu direktyva atitiktų savo tikslą: mažinti neaiškumą dėl šio pobūdžio produktų judėjimo Bendrijoje, kartu išsaugant sprendimų šiuo klausimu priėmimą nacionaliniu lygmeniu.
<P>
Ji taip pat, net jei ir netiesiogiai, padės suvienodinti ir standartizuoti labai įvairialypę rinką, taigi galiausiai prisidės prie integracijos gynybos, saugumo ir užsienio politikos Europos Sąjungoje srityse. Sunkumų kelia praktinis taikymas, t. y. kad dabar priimtų standartų neturėtų niekais paversti išimtys, kurių visiškai negali būti, nes šis klausimas yra labai opus.
<P>
Baigdamas norėčiau pasakyti, kad direktyva, apie kurią diskutuojame, tiksliau, jos tobulinimas, taip pat duos naudos nustatant tolesnės integracijos gynybos ir saugumo srityje ribas, tam tikru metu priimtinas valstybėms narėms.
<SPEAKER ID="193" NAME="Bogusław Liberadzki" AFFILIATION="PSE">
- (PL) Pone pirmininke, nepritariu G. Van Ordeno požiūriui ir norėčiau paaiškinti kodėl. Mes svarstome ypatingo ekonomikos sektoriaus reglamentavimą, procedūrų suderinimą ir supaprastinimą, darnias įmonėms taikomas taisykles ir išorės rinkų procedūroms taikomas taisykles. Taigi tai labai svarbi sritis ir atskirų valstybių narių ekonomikos atžvilgiu. Didesnės laisvės šalims suteikimas leidžia joms pasinaudoti šiomis potencialiomis galimybėmis. Be to, tai taip pat svarbu mūsų padėties tarptautinėse rinkose atžvilgiu. Norėčiau pabrėžti, kad nei Europos Parlamentas, kuriam priklausome, nei pati Europos Sąjunga nėra abejinga bendrai padėčiai pasaulyje ir atskiruose regionuose. Mes lygiai taip pat neabejingi klausimams, susijusiems su taika ir konfliktais.
<SPEAKER ID="194" NAME="Günter Verheugen" LANGUAGE="DE">
Pone pirmininke, ponios ir ponai, norėčiau trumpai stabtelti ties dviem dalykais.
<P>
Ginklų eksporto į šalis, nepriklausančias Europos Sąjungai, kontrolę, nusiginklavimą ir ginklų kontrolę bendrąja prasme apimantys klausimai negali būti sprendžiami vidaus rinką reglamentuojančioje direktyvoje. Juos būtų galima nagrinėti, jeigu Europos Sąjungoje turėtume ne bendrą, bet Bendrijos užsienio ir saugumo politiką, o jos neturime. Dėl to turime likti prie to, ką galime padaryti - apie tai mano antra pastaba.
<P>
Kol Europos Sąjungos valstybės narės galvos, kad ginkluotosios pajėgos yra būtinos, ir kol mes manysime, kad saugumą galime užtikrinti tik išlaikydami (o gal reikėtų sakyti "taip pat išlaikydami") ginkluotąsias pajėgas, tol Europos mokesčių mokėtojai turės teisę tikėtis už savo pinigus gauti kiek galima kokybiškesnę paslaugą. Europos su gynyba susijusių produktų rinka yra paprasčiausiai visai neveiksminga: joje švaistomos didžiulės pinigų sumos, kurias geriau būtų naudoti naujesniems aukštųjų technologijų ginklams įsigyti, kurie praverstų ginkluotosioms pajėgoms ir juos būtų galima geriau panaudoti Europos saugumui stiprinti. Jeigu klaustumėte, kaip visa Europos gynyba gali prilygti beveik 40 proc. JAV gynybos biudžeto, kai tuo tarpu Europos ginkluotųjų pajėgų veiksmingumas tesudaro 10 proc. JAV pajėgų, suprastumėte, kur slypi problema. Be daugybės kitų dalykų, problema slypi be reikalo sudėtingoje ir brangioje Bendrijos ginklų vidaus rinkos licencijavimo sistemoje.
<P>
Paprasčiausiai atsikratę licencijų, kurias vis dar turime, padarę šį vienintelį žingsnį, galėtume sutaupyti 450 mln. EUR per metus. Kalbant apie valstybes nares, kurias nurodG. Van Orden, ir kurios ateityje turėtų didelę sutaupytų lėšų dalį skirti savo pačių gynybos biudžetui, tai bet kokiu atveju yra pakankama priežastis remti Komisijos pasiūlymą. Turime atkreipti dėmesį į pagerėjusį Europos su gynyba susijusių produktų rinkos veikimą, kitaip tariant, į padidėjusį mūsų gynybos ir saugumo efektyvumą (nes tikrovėje ši direktyva tai ir lemia) ir į priklausomybės nuo ginklų iš šalių, nepriklausančių ES, sumažėjimą. Yra kita direktyva, tapati šiai: direktyva viešiesiems pirkimams gynybos srityje, dėl kurios greitai bus diskutuojama Parlamente. Komisija sąmoningai pateikšias dvi direktyvas kaip susijusias tarpusavyje, nes abi priemonės bus visiškai veiksmingos tik tada, kai bus priimta antroji direktyva. Todėl baigdamas norėčiau jūs paprašyti patvirtinti ne tik šį projektą, bet ir Europos viešųjų pirkimų gynybos srityje projektą, kuris bus pateiktas vėliau.
<SPEAKER ID="195" NAME="Heide Rühle" LANGUAGE="DE">
Pone pirmininke, aš taip pat norėčiau pakartoti, kad ši direktyva reglamentuoja vidaus rinką, o ne užsienio politiką. Manau, tai labai svarbus aspektas. Užsienio politikos srityje mes paprasčiausiai neturėtume galimybės tokios direktyvos priimti: panašiais klausimais su Parlamentu tik tariamasi ir jis negali dalyvauti bendrai priimant sprendimą. Tačiau mes galime priimti bendrą sprendimą dėl direktyvos, kuri remiasi vidaus rinka, taip suteikdami skaidrumo iki šiol pernelyg ilgai šešėlyje buvusiam sektoriui.
<P>
Norėčiau tik atsakyti T. Pflügerui, kuris iškėlklausimą dėl oligopolizacijos grėsmės. Ką turime šiuo metu? Turime Tarptautinę darbo organizaciją (angl. ILO), kurioje bendradarbiaudamos didžiosios valstybės tarpusavyje jau palengvino pervežimą. Dabar mes, vadovaudamiesi skaidrumo taisyklėmis, atidarome visą vidaus rinką, valstybėms narėms ir įmonėms palikdami šiuos įsipareigojimus. Taip iš tikrųjų naikiname oligopolizaciją, taigi jūsų argumentas niekinis.
<P>
Taip pat norėčiau atsakyti į klausimą, ką mes darome, kad užtikrintume, jog ši direktyva bus įgyvendinama, kitaip sakant, kaip priversime vykdyti jos nuostatas, ir ką darysime, jei bus vengiama jas vykdyti. Kalbant apie įgyvendinimą, Komisija reguliariai teiks Parlamentui pranešimus, kadangi visiems mums aišku, kad įžengėme į nežinomą teritoriją ir šį žingsnį turi palengvinti reguliarūs tikrinimai bei pasitikėjimo tarp valstybių narių kūrimas.
<P>
Visa tai nustatyta direktyvoje. Dėl pataisų mūsų komitetas reikalavo (manau, tai labai svarbu), kad jos būtų daromos tik pritarus Komisijai ir Parlamentui. Taigi išimčių gali būti tik tuomet, jeigu Parlamentas joms pritars. Tai leidžia mums suderinti reguliavimo procedūrą su tikrinimu, aš manau, kad tai dar vienas svarbus žingsnis į priekį, nes būtent to mes ir norime siekti: sektoriaus standartizavimo, aiškių ir skaidrių taisyklių, suprantamumo ir geresnės kontrolės.
<P>
Man atrodo, kad galime viso to pasiekti remdamiesi vidaus rinka. Mums nepavyko to pasiekti remiantis kitais dalykais - tai reiškia, kad aš visiškai negaliu suprasti pagrindinės T. Pflügero kritikos.
<SPEAKER ID="196" NAME="Pirmininkas">
- Diskusijos baigtos.
<P>
Balsuojama bus 2008 m. gruodžio 16 d., antradienį.
<P>
Raštiški pareiškimai (Darbo tvarkos taisyklių 142 straipsnis) <BRK>
<SPEAKER ID="197" NAME="Bogdan Golik  " LANGUAGE="PL">
Norėčiau išreikšti pritarimą pasiūlymui priimti Europos Parlamento direktyvą dėl su gynyba susijusių produktų siuntimo Bendrijoje sąlygų supaprastinimo (COM (2007) 0765).
<P>
Reikia pastebėti, kad ES valstybės narės nuolat neįtraukia su gynyba susijusių produktų siuntimo į Europos integracijos procesus, remdamosi skirtingu nacionaliniu reglamentavimu. Dėl to gynybos produktų rinkos liko uždaros, o tai neigiamai paveikvisas ES valstybes nares. Vis dėlto integracijos intensyvėjimas ir ginkluotės sektoriaus reformos procesai taip pat didina Europos saugumo ir gynybos politikos veiksmingumą.
<P>
Direktyvos dėl su gynyba susijusių produktų siuntimo sąlygų supaprastinimo nuostatos turės teigiamą poveikį, nes, nustačius vienodus ir paprastesnius su gynyba susijusių produktų siuntimo Bendrijoje principus, padidės procedūrų skaidrumas. Tai skatins saugumo ir tiekimo patikimumo didėjimą, didins Europos gynybos produktų pramonės konkurencingumą ir Europos Sąjungos valstybių narių tarpusavio pasitikėjimą.
<P>
Įtikinama politika turi būti adekvačiai naudojamasi. Finansiniu ir operatyviniu požiūriu, su gynyba susijusių produktų siuntimo principų suvienijimas, kaip leidimų išdavimo sąlygų ir procedūrų paprastinimo proceso dalis, yra pageidautinas. Aš pritariu direktyvos projektui, kuriame suderintos šios srities nacionalinės nuostatos. Tai žingsnis teisinga kryptimi. Ši direktyva padės atverti valstybių narių rinkas, sustiprinti ES ir trečiųjų šalių prekybinius ryšius, taip pat suteiks galimybę mažosioms ir vidutinėms įmonėms bendradarbiauti Bendrijos vidaus rinkoje.
<SPEAKER ID="198" NAME="Daniel Strož  " LANGUAGE="CS">
Viena iš priežasčių, dėl kurios dauguma ES piliečių priešinasi vadinamajai Lisabonos sutarčiai, yra ta, kad ši sutartis labiau įtvirtina ir kartu stiprina ES militarizavimą, nei leidžia ES vystytis kaip visiškai taikiai organizacijai. Ypač Europos kairieji griežtai priešinasi ES militarizavimui. Pranešimas apie pasiūlymą priimti Europos Parlamento direktyvą dėl su gynyba susijusių produktų siuntimo Bendrijoje sąlygų supaprastinimo yra tipiškas ES militarizavimo pavyzdys. Prisidengiant tokiomis mandagiomis ir klaidinančiomis sąvokomis kaip "gynybos įranga" ar "Europos gynybos produktų pramonė", siekiama radikaliai sustiprinti prekybą ginklais bei gamybą ir supaprastinti jų reglamentavimą Europos Sąjungos teisės aktuose, visa tai pristatant kaip ekonominę naudą mažosioms ir vidutinėms įmonėms. Tai nepriimtina tokiai svarbiai ir opiai sričiai. ES militarizavimas, įskaitant ginklų gamybą, yra kelias, kurio ES neabejojant reikėtų vengti.

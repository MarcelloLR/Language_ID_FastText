<CHAPTER ID="012-02">
2. Gvantanamas. Artėjantis sprendimas dėl mirties bausmės (diskusijos)
<SPEAKER ID="223" NAME="Pirmininkas">
Kitas klausimas - diskusijos dėl šešių pasiūlymų dėl rezoliucijų dėl Gvantanamo: sprendimas dėl mirties bausmės, kurį ketinama priimti artimiausiu metu.
<SPEAKER ID="224" NAME="Charles Tannock">
autorius. - Pone pirmininke, ECR frakcija mano, kad mirties bausmyra kiekvieno Parlamento nario sąžinės klausimas, ir, nors pritariame bendrai ES nuomonei, kuria prieštaraujama bet kokiai mirties bausmei, vis dėlto daugelis milijonų Europos piliečių, mūsų rinkėjų, vis dar palankiai vertina mirties bausmę.
<P>
Be to, šioje rezoliucijoje kalbama apie galimą mirties bausmės taikymą kai kuriems pavojingiausiems pasaulio teroristams, kuriems neatrodo smerktina veikti kartu, siekiant nužudyti tūkstančius nekaltų žmonių. Skaitydamas šią rezoliuciją pagalvojau apie savo paties rinkėjus, kurie Londone prieš šešerius metus buvo negailestingai susprogdinti Al-Qaidos įkvėptų teroristų. Kova prieš islamo įkvėptą terorizmą yra nelygiavertis karas, kurio rezultatai neaiškūs, o padariniai neturi precedento ir šis klausimas dabar turi būti išnagrinėtas naujoje teismų praktikoje tarptautiniu lygmeniu.
<P>
Gvantanamo įlankoje esanti įkalinimo stovykla yra šios tragiškos padėties atspindys. Tai taip pat rodo, kad Jungtinėms Valstijoms tenka neproporcingai didelpasaulinės kovos su terorizmu našta. Žinoma, nepaisant to, visi tokie JAV - kuri vis dėlto yra demokratinšalis ir remia tokias pat vertybes kaip ir mes - valdžios institucijų vykdomi teismo procesai turėtų būti vykdomi sąžiningai, taikant visas tinkamo proceso apsaugos teisines priemones ir būtų idealu, jeigu jie vyktų civiliniuose teismuose.
<SPEAKER ID="225" NAME="Ana Gomes">
autorė. - Pone pirmininke, Europa tikrai prieštarauja mirties bausmei. Ji turėtų būti panaikinta ir ES, visų pirma vyriausioji įgaliotinir netrukus Tarybai pirmininkausianti Lenkija bei visos valstybės narės turi ryžtingai pareikalauti, kad JAV panaikintų mirties bausmės galimybę pirmame karinės komisijos teismo procese, kuriame teisiamas Gvantanamo kalinys. Saudo Arabijos piliečio Abd al-Rahimo al-Nashiri atvejis turi būti pavyzdys.
<P>
Jo įrašymas į mirties bausmės laukiančių asmenų sąrašą ne tik užtrauktų gėdą JAV žmogaus teisių padėties aspektu, tačiau tai galėtų duoti visiškai priešingą rezultatą kovoje su terorizmu. Prezidentas B. Obama pasiryžęs atsisakyti prezidento J. W. Busho siaubingos ankstesnės praktikos pažeisti tarptautinę teisę ginant nacionalinio saugumo interesus. Prezidentas B. Obama dar turi įvykdyti savo pažadą ir uždaryti Gvantanamo kalėjimą - šioje srityje ES valstybės narės galėjo ir turėjo labiau jam padėti. Tačiau Kongresas taip pat turėtų jam padėti ir raginti jį panaikinti šį sprendimą vėl įdiegti karinių komisijų sistemą, nes taikant šią sistemą nėra galimybių užtikrinti, kad byla bus nagrinėjama teisingai, ir jis taip pat turi panaikinti sprendimą nenustatytą laikotarpį kalinti kalinius, kuriems nepateikti kaltinimai.
<P>
Šiuo klausimu ES turi laikytis labai aiškios pozicijos: pateikite jiems kaltinimus arba paleiskite. Devynerius metus JAV kalino Abd al-Rahimą al-Nashiri ir jis tvirtina, kad CŽV jį slapta kalino slaptame kalinimo centre Lenkijoje. Todėl netrukus Tarybai pirmininkausianti Lenkija visų pirmiausia yra atsakinga, kad būdų įvykdytas teisingumas žmogui, kuris buvo kankintas, neteisėtai kalintas ir dabar stos prieš karinį tribunolą, neužtikrinant teisingo bylos nagrinėjimo. Laikas ištaisyti padėtį tiek Jungtinėse Valstijose, tiek ir Europoje.
<P>
(Kalbėtoja sutiko atsakyti į klausimą, pateikiamą pakeliant mėlynąją kortelę pagal Darbo tvarkos taisyklių 149 straipsnio 8 dalį)
<SPEAKER ID="226" NAME="Filip Kaczmarek" AFFILIATION="PPE">
(PL) Pone pirmininke, norėčiau užduoti klausimą: iš kur A. Gomes gavo šią informaciją apie slaptus kalinimo centrus Lenkijoje? Šiuo klausimu Lenkijoje atliekamas tyrimas ir iki šiol nėra jokių įrodymų, kad tokių centrų būta. Galbūt jų būta, tačiau įrodymų nėra. Taigi man įdomus šios informacijos šaltinis.
<SPEAKER ID="227" NAME="Ana Gomes">
autorė. - Pone pirmininke, šis Parlamentas vykdtyrimą dėl vadinamosios perdavimų programos ir jo atstovai nuvyko į Lenkiją bei dar dvi šalis, įskaitant Rumuniją, kur, tvirtinama, būta slaptų kalėjimų. Dabar žinome, kad kai kas buvo surasta Lietuvoje ir šioje šalyje pradėtas parlamentinis tyrimas.
<P>
Iš Tarybai pirmininkausiančios Lenkijos tikimės bent tinkamai atlikto tyrimo, siekiant nustatyti tiesą, susijusią su šiais svarbiais teiginiais.
<SPEAKER ID="228" NAME="Marie-Christine Vergiat">
autorė. - (FR) Pone pirmininke, Europos vieningųjų kairiųjų jungtinfrakcija / Šiaurės šalių žalieji kairieji nusprendnesieti savęs su rezoliucija dėl Gvantanamo. Nekritikuojame jos esmės; mūsų manymu, ji gan silpna. Esu nusivylęs tuo, kaip dirbome rengdami šią rezoliuciją.
<P>
Labai atsargiai kalbėjome apie tų žmogaus teisių pažeidimų smerkimą, kuriuos daro šalis, laikanti save didžiausia pasaulio demokratija, kurioje vis dar taikoma mirties bausmir kurios manymu Gvantanamo kalėjimas yra žmogaus teisių ir tarptautinės teisės pažeidimų kovos su terorizmu tikslais pavyzdys pasauliui.
<P>
Šioje Kubos teritorijoje daugiau kaip dešimt metų žmonės buvo kalinami vienu tikslu - siekiant išvengti JAV teisinės jurisdikcijos ir neatsižvelgiant į tai, kad kai kurių jų atžvilgiu nebuvo kaltės įrodymų. Šie žmonės buvo kalinami savavališkai. Dar blogiau tai, kad kai kurie jų buvo kankinami, įskaitant ir kankinimus Europos teritorijoje: Rumunijoje, Lietuvoje ir Lenkijoje. Vis dėlto apie tai nederėtų kalbėti. Visą pasaulį galime mokyti žmogaus teisių klausimu, tačiau negalime jų garantuoti mūsų pačių teritorijoje.
<P>
Šiandien šioje rezoliucijoje net privalome nekalbėti apie tai! Dėl to esu labai nusivylusi ir nemanau, kad taip paskatinsime gerbti žmogaus teises pasaulyje.
<P>
Taip, labai svarbu, kad būtų sukliudyta įvykdyti mirties bausmę Abd al-Rahimui al-Nashiri ir daugeliui kitų, tačiau galėjome tvirčiau pasmerkti Jungtinių Valstijų poziciją šiuo klausimu, mažų mažiausiai kritikuodami prezidento B. Obamos elgsenos pasikeitimą, visų pirma susijusį su kariniais tribunolais.
<P>
(Kalbėtoja sutiko atsakyti į klausimą, pateikiamą pakeliant mėlynąją kortelę pagal Darbo tvarkos taisyklių 149 straipsnio 8 dalį)
<SPEAKER ID="229" NAME="Cristian Dan Preda">
autorius. - (RO) Pone pirmininke, norėčiau užduoti klausimą M. Ch. Vergiat ir apgailestauju, kad negaliu to paklausti taip pat ir A. Gomes. Kalbant apie šiuos įtarimus, nukreiptus prieš Rumuniją, apie kuriuos Lenkijos atveju kalbėjo A. Gomes, ar M. Ch. Vergiat mano, kad jie gali būti naudingi Abd al-Rahimo al-Nashiri bylos nagrinėjimui? Kaip šių įtarimų paminėjimas padeda mums surasti priemones, kuriomis būtų galima užkirsti kelią mirties bausmei? Ar mūsų rezoliucija susijusi ne su mirties bausme, bet kaip nors susijusi su šiais įtarimais?
<SPEAKER ID="230" NAME="Marie-Christine Vergiat">
autorė. - (FR) Pone C. Dan Predai, dalyvavome tame pačiame posėdyje, tačiau šiuos ketvirtadienio popietės posėdžius suvokiame skirtingai. Esu nusistačiusi prieš dvejopų standartų taikymą žmogaus teisių klausimu. Kai kurių šalių atžvilgiu mes persistengiame, kalbame bendromis frazėmis, o kitų šalių atžvilgiu labiau tyčia vertiname konkrečius atvejus. Šiai rezoliucijai parengti surengtas posėdis šiuo požiūriu buvo akių dūmimas ir todėl iš jo išėjau.
<P>
(Kalbėtoja sutiko atsakyti į klausimą, pateikiamą pakeliant mėlynąją kortelę pagal Darbo tvarkos taisyklių 149 straipsnio 8 dalį)
<SPEAKER ID="231" NAME="Charles Tannock" AFFILIATION="ECR">
Pone pirmininke, norėčiau paklausti M. Ch. Vergiat, ar tiesa, kad neapykantą ji iš tikrųjų jaučia Jungtinių Amerikos Valstijų kovos su terorizmu atžvilgiu, ar ji labiau susijusi su mirties bausmės klausimu? Niekada negirdėjau, kad jos frakcija pasmerktų mirties bausmės vykdymą tokiose šalyse kaip Kuba arba net Kinija, kur, deja, tai įprastas reiškinys.
<SPEAKER ID="232" NAME="Marie-Christine Vergiat">
autorė. - (FR) Pone Ch. Tannockai, susipažinkite su mano pareiškimais Kubos atžvilgiu. Sakiau, kad smerkiu žmogaus teisių pažeidimus visame pasaulyje, Kuboje taip pat.
<P>
Šiuo klausimu man jūsų pamokos nereikalingos. Neginu krikščionių prieš musulmonus. Ginu visus šioje planetoje gyvenančius žmones, kad jie visi galėtų gyventi laisvai ir lygiomis teisėmis!
<SPEAKER ID="233" NAME="Cristian Dan Preda" LANGUAGE="RO">
Pone pirmininke, norėčiau pasiūlyti, kad susitelktume konkrečiai tik į Abd al-Rahimo al-Nashiri atvejį. Karinėje komisijoje nagrinėjant Abd al-Rahimo al-Nashiri atvejį gali būti paskirta mirties bausmė. Norėčiau jums priminti, kaip tą padarCh. Tannock, kad Abd al-Rahim al-Nashiri buvo kaltinamas labai sunkiais nusikaltimais, įskaitant dalyvavimą išpuoliuose prieš JAV lėktuvnešį ir tanklaivį MV Limburg. Dėl savo principinio nusiteikimo prieš mirties bausmę turime prašyti JAV valdžios institucijų neskirti mirties bausmės.
<P>
Kita vertus, norėčiau pasakyti, kad Europos liaudies partijos (krikščionių demokratų) frakcija prioritetu laikir laiko tvirtus transatlantinius ryšius, nes jie grindžiami įsitikinimu, kad esama bendrų vertybių ir gerbiamos žmogaus teisės. Šiame Parlamente visi laikomės vieningos nuomonės visiškai nepritardami terorizmo aktams ir reikšdami paramą šių išpuolių aukoms. Tačiau gaila, kad sugretinama tokia demokratinsantvarka kaip Jungtinės Valstijos ir diktatūrinis režimas, kurį tiesiogiai ar numanomai gina M. Ch. Vergiat.
<P>
(Kalbėtojas sutiko atsakyti į klausimą, pateikiamą pakeliant mėlynąją kortelę pagal Darbo tvarkos taisyklių 149 straipsnio 8 dalį)
<SPEAKER ID="234" NAME="Ana Gomes">
autorė. - Pone pirmininke, norėčiau paklausti C. D. Predos, ką jis mano apie tai, kad šįryt šiame Parlamente daugelis kolegų, įskaitant ir mane, girdėjo, kaip Europos Tarybos žmogaus teisių komisaras Thomas Hammarberg, atsakydamas į klausimą šia tema, aiškiai pasakė, kad tikrai turi patvirtintą informaciją apie rimtus įtarimus dėl slaptų kalinimo centrų buvimo Lenkijoje, Lietuvoje ir Rumunijoje ir kad jis tikisi, jog bus pradėti tyrimai.
<P>
Norėčiau pasakyti, kad visiškai nesu priešiška JAV. Aš žaviuosi tokia JAV, kuri gina teisinės valstybės principus ir žmogaus teises, ir tokia JAV, kuri atsiriboja nuo teroristų, kurie siekia sumenkinti teisinės valstybės principus ir pažeisti demokratinius principus bei žmogaus teises.
<SPEAKER ID="235" NAME="Cristian Dan Preda" LANGUAGE="RO">
Norėčiau pasinaudoti proga ir pasakyti, kad labai gaila, jog visos šios diskusijos metu jūs nkarto neišreiškėte pasitikėjimo Rumunijos valdžios institucijų pozicija. Turiu jums priminti, kad Rumunija yra Europos Sąjungos narė, ir manau, kad bent pasitikėti savo partneriais galime. Norėčiau jums priminti, kad Rumunijos valdžios institucijos visuomet teikvisą informaciją, kurios prašyta vykdant šiuos tarptautinius tyrimus. Visiems tyrėjams buvo sudarytos sąlygos patekti į Otopenio, Bukarešto ir Konstancos oro uostus ir į Torechono palydovų centre esančią bazę. Visada vyko bendradarbiavimas ir nėra kaip patikimai patvirtinti šiuos veiksmus. Iš tikrųjų nesuprantu, kodėl šiame laidymosi visada tomis pačiomis replikomis žaidime jūs niekada netikite valstybės partnerės valdžios institucijomis. A. Gomes, Rumunija priklauso Europos Sąjungai ir ji neturėtų būti painiojama su šalimis, dėl kurių šiame Parlamente diskutuojame kiekvieną ketvirtadienį.
<P>
(Kalbėtojas sutiko atsakyti į klausimą, pateikiamą pakeliant mėlynąją kortelę pagal Darbo tvarkos taisyklių 149 straipsnio 8 dalį)
<SPEAKER ID="236" NAME="Marie-Christine Vergiat">
autorė. - (FR) Pastebiu, kad siekdamas padėti Rumunijai C. D. Preda labai nukrypsta nuo atvejo, kurį aptarinėjome, tačiau ne tai norėjau pasakyti.
<P>
Gaila, kad jis mano adresu svaidosi teiginiais, kuriuos laikau įžeidžiamais. Dovanokit, pone C. D. Preda, tačiau nei šiame Parlamente, nei kada nors gyvenime negyniau nei vieno pasaulio diktatoriško režimo. Visada kritikavau visus žmogaus teisių pažeidimus, neatsižvelgiant į jų padarymo vietą.
<P>
Todėl norėčiau jūsų paprašyti mielai atsiimti išsakytas pastabas apie mane ir iš anksto jums dėkoju.
<SPEAKER ID="237" NAME="Cristian Dan Preda" LANGUAGE="RO">
Pone pirmininke, supratau, kad buvo pateiktas klausimas, tačiau jis nebuvo užduotas man. Norėčiau pasakyti, kad vis dar laikausi nuomonės, jog neteisinga vienodai, vienodomis sąlygomis vertinti tokias demokratines santvarkas kaip Jungtines Valstijas arba ES valstybes nares ir šalis bei visuomenes, kuriose valdymas yra autoritarinis arba totalitarinis, kai paprastų žmonių atžvilgiu savivaliaujama itin daug. Būtent tai norėjau pasakyti. Jeigu M. Ch. Vergiat tai įžeidė, dėl to labai apgailestauju.
<SPEAKER ID="238" NAME="Renate Weber">
autorė. - Pone pirmininke, nežinau ar netrukus balsuosime dėl rezoliucijos, tačiau galiausiai tai vis tiek darysime pasibaigus šiai diskusijai. Manau, kad šis klausimas yra geras pavyzdys, parodantis, ką reiškia nuosekliai laikytis mūsų pačių principų ir vertybių, nes šis Parlamentas kelis kartus jau pasisakprieš mirties bausmę, neatsižvelgiant į jos taikymo vietą. Jis taip pas išsaksavo nuomonę tinkamo teisinio proceso sąvokos klausimu; tai du pagrindiniai su žmogaus teisėmis susiję klausimai, kurie svarbūs Abd al-Rahimo al-Nashiri byloje.
<P>
Tinkamas teisinis procesas neapima karinių komisijų. Šią sistemą jau kritikavome, nes ji visais atžvilgiais neatitinka tarptautinių standartų dėl teisingo teismo proceso. Be to, šiuo atveju Saudo Arabijos piliečiui mirties bausmę skiria karinkomisija, nors 2009 m. JT specialusis pranešėjas dėl neteisminių egzekucijų aiškiai paprašJAV kaltinimų, kai gali būti skirta mirties bausmė, nenagrinėti karinėse komisijose.
<P>
Šio Parlamento liberalų frakcija ir toliau yra visapusiškai įsipareigojusi kovoti su terorizmu, tačiau kovoti nedarant jokių nuolaidų dėl žmogaus teisių ir pagrindinių laisvių paisymo.
<SPEAKER ID="239" NAME="Barbara Lochbihler" LANGUAGE="DE">
Pone pirmininke, G. Oettingeri, dabartinJAV vyriausybiš pradžių aiškiai nurodpritarianti Gvantanamo kalinimo stovyklos uždarymui.
<P>
Deja, JAV vyriausybnegalėjo įvykdyti paskelbtų priemonių. Jos apėmkarinių komisijų panaikinimą, kurios ten buvo įsteigtos, nes jos neatitiko jokių teisingo teismo proceso reikalavimų. Todėl viską dar labiau dramatizuoja artėjantis sprendimas dėl mirties bausmės ir egzekucijos pavojus. Todėl mūsų rezoliucijoje visos ES institucijos ir valstybės narės raginamos nedelsiant dėti visas pastangas, siekiant užkirsti kelią įvykdyti mirties bausmę Abd al-Rahimui al-Nashiri.
<P>
Raginame JAV dar kartą taikyti mirties bausmės vykdymo moratoriumą ir prisijungti prie pasaulinio judėjimo, kuriame 96 valstybės narės priėmnepanaikinamą sprendimą panaikinti mirties bausmę. Valstybių, kuriose mirties bausmišliko ir kurios ją vis dar taiko, skaičius sumažėjo iki 58. Tai teigiamas pokytis.
<P>
Abd al-Rahim al-Nashiri buvo įkalintas CŽV įsteigtame slaptame kalėjime Lenkijoje, kuriame jis buvo daug kankinamas. Mes, europiečiai, galiausiai turime prisiimti bendrą atsakomybę dėl šių šiurkščių žmogaus teisių pažeidimų. Daugiau nebegalima šio fakto nutylėti, jo slėpti ir leisti atsakingiems asmenims didžiąja dalimi išvengti bausmės. Šiandienos diskusija taip pat rodo, kad nenaudinga paviršutiniškai kalbėti apie priešiškumą Amerikai arba Europai. Vietoj to turime išnagrinėti aplinkybes, įskaitant šaltinius, apie kuriuos kalbėjo A. Gomes. Be to, paskutiniame komiteto posėdyje JT specialusis pranešėjas kankinimo klausimais pateiknaudingą dokumentą, kuris įrodo, kad CŽV buvo įsteigusi tokio pobūdžio kalėjimus Lenkijoje.
<SPEAKER ID="240" NAME="Bernd Posselt" LANGUAGE="DE">
Pone pirmininke, JAV nėra didžiausia demokratija pasaulyje, kaip tai tvirtinto kitas kalbėtojas. Ji trečia pagal dydį. Vis dėlto manau, kad JAV įspūdžio nedaro tai, kad po Indijos antroji pagal dydį pasaulio demokratija - Europos Sąjunga - šiuo svarbiu klausimu neranda sprendimo dėl savo vidaus ginčų.
<P>
Klausimas tikrai pernelyg svarbus ir buvo teisingai pasakyta, kad mūsų partnerystsu JAV grindžiama žmogaus teisėmis. Kovojame remdami tarptautinės teisės normas. Gvantanamas - tai vietovė, kur netaikoma nacionalinir tarptautinteisė, todėl joje pažeidžiami tarptautinės teisės principai. Kovojame su karine jurisdikcija ir už teisinės valstybės principus, kurie nesuderinami su karine jurisdikcija. Kovojame dėl teisės gyventi ir tai nesuderinama su mirties bausme. Kovojame dėl žmogaus teisių, o Gvantaname šios žmogaus teisės pažeidžiamos. Todėl tokiam svarbiam sąjungininkui kaip JAV turime aiškiai pareikšti, kad nesame pasirengę su tuo taikstytis. Tokia buvo Parlamento ir visų frakcijų nuomonnuo pat pradžių. Tokios nuomonės taip pat laikėsi Europos liaudies partijos (krikščionių demokratų) frakcija. Gvantanamo kalėjimas turi būti uždarytas. Net teroristai turi žmogaus teises, tačiau, žinoma, atsižvelgiant į jų aukų interesus, jiems turi būti paskirta pagrįsta bausmė. Vis dėlto ji turi būti paskirta vykdant teisingo teismo procesą.
<P>
(Kalbėtojas sutiko atsakyti į klausimą, pateikiamą pakeliant mėlynąją kortelę pagal Darbo tvarkos taisyklių 149 straipsnio 8 dalį)
<SPEAKER ID="241" NAME="Charles Tannock" AFFILIATION="ECR">
Pone pirmininke, labai gerbiu Berndą Posseltą. Indija, žinoma, yra didžiausia pasaulio demokratija. Iki šiol nesu girdėjęs, kad Europos Sąjunga būtų vadinama šalimi. Ar jis galėtų patvirtinti, kad dabar jo frakcijos nuomonyra tokia: kad Europos Sąjunga yra tarsi šalis kaip ir Indija, Brazilija, Amerika, didžiosios pasaulio demokratijos?
<SPEAKER ID="242" NAME="Bernd Posselt" AFFILIATION="PPE">
(DE) Pone pirmininke, laikausi Vinstono Čerčilio tradicijos, kuris pasakė: "Turime sukurti tam tikras Jungtines Europos valstijas".
<SPEAKER ID="243" NAME="Justas Vincas Paleckis">
S&D frakcijos vardu. - Pone pirmininke, JAV tebetaikoma mirties bausmir padėtis Gvantanamo įlankoje kenkia Jungtinių Valstijų, kaip mūsų partneriui siekiant pažangos žmogaus teisių srityje, teisėtumui. Labai palankiai vertinu prezidento B. Obamos ankstesnius raginimus uždaryti Gvantanamo kalėjimą, tačiau dar nesulaukėme lemtingų JAV vyriausybės veiksmų, kuriais būtų reaguota į šiuos raginimus arba imtasi veiksmų, siekiant pertvarkyti elgsenos kalinių atžvilgiu, visų pirma Abd al-Rahimo al-Nashiri atveju, sistemą.
<P>
Neįmanoma Europos arba kitiems pasaulio žmonėms paaiškinti, kodėl mirties bausmė, panaikinta Ukrainoje, Rusijoje, Azerbaidžane ir visos kitose Europos valstybėse, išskyrus Baltarusiją, vis dar yra taikoma JAV. Manau, kad šiuo klausimu gerų žinių iš Amerikos nereikės pernelyg ilgai laukti.
<SPEAKER ID="244" NAME="Marietje Schaake">
ALDE frakcijos vardu. - Pone pirmininke, niekas neginčija, kad terorizmui turi būti užkirstas kelias ir kad įtariamieji turi būti teisiami ir atsakyti už savo veiksmus, tačiau vadinamajame kare su teroru kyla pavojus kelti grėsmę būtent šioms laisvėms ir vertybėms, kurias deklaruojame ginantys nuo jų sunaikinimo terorizmu. Jeigu leisime, kad būtų panaikintos pagrindinės teisės ir principai, leisime, kad laimėtų teroristai. Jeigu elgsimės neteisingai, būsime ne tokie patikimi ir netgi silpni.
<P>
Karo su teroru pabaigos paskelbimas buvo viena iš pirmųjų prezidento B. Obamos veiklos gairių. Tačiau Gvantanamo įlankoje esančio kalėjimo neuždarymas yra nuviliantis, turime atsigręžti į save Europoje. Neketiname priimti likusių kalinių ir turime gerai išsiaiškinti padėtį Europoje dėl dalyvavimo perdavime ir dėl neteisminių veiksmų, įskaitant kankinimą. Taip, turime laikytis griežčiausių reikalavimų ir atverti šiuos tamsiuosius naujausios ES istorijos puslapius. Tai reiškia, kad turime galėti atvirai kalbėti apie susijusias šalis. Tą padaryti, atrodo, sunku net ir šiame Parlamente.
<P>
ES ir JAV turi bendradarbiauti ne pažeidinėjant žmogaus teises, bet kovojant su didžiausiomis pasaulio grėsmėmis. Paprastai pagrindinės mūsų vertybės sutampa, tačiau dėl skirtingos pozicijos mirties bausmės atžvilgiu, kuri, didžiuojuosi tai sakydamas, yra uždrausta Europoje, mūsų bendra pozicija pasaulyje nėra tokia veiksminga ir patikima. Sekime pavyzdžiu laisvame pasaulyje ir būkime žinomi dėl pagarbos žmogaus teisėms, neatsižvelgiant į tai, ar kalbama apie draugus, ar apie priešus.
<SPEAKER ID="245" NAME="Heidi Hautala">
Verts/ALE frakcijos vardu. - Pone pirmininke, norėčiau padėkoti visiems kolegoms, kurie man priminė, kad mintys apie žmogaus teises gali būti grindžiamos tik vienodu požiūriu į visus žmogaus teisių pažeidimus, neatsižvelgiant į jų padarymo vietą. Tai taip pat taikytina neatsižvelgiant į tai, ar jie padaryti Europos Sąjungoje, ar už Europos Sąjungos ribų. Manau, kad Parlamentui pats laikas antrą kartą apsvarstyti galimą ES valstybių narių dalyvavimo šiuose perdavimuose ir slaptų kalinimo centrų klausimą.
<P>
Nemanau, kad kas nors bijotų išgirsti tiesą ir nauju pranešimu šia tema Parlamentas, žinoma, galėtų suteikti informaciją šiuo klausimu ir taip pat atmesti nepagrįstus teiginius ir įtarimus.
<P>
Kaip minėta, šįryt Europos Tarybos žmogaus teisių komisaras Thomas Hammarberg, kuriuo labai žaviuosi, paaiškino mums, kad ši istorija nebaigta, kad aplinkybės vis dar tiriamos ir kad jis labai norėtų, jog šiuo svarbiu klausimu Parlamentas bendradarbiautų su Europos Taryba.
<SPEAKER ID="246" NAME="Paul Murphy">
GUE/NGL frakcijos vardu. - Pone pirmininke, imperialistinių valstybių veidmainystir jų dvejopi pareiškimai apie žmogaus teises vaizdingiausiai parodomi už vielinės užtvaros Gvantanamo įlankoje. Dabar WikiLeaks dokumentai dar aiškiau atskleidžia didelius žmogaus teisių pažeidimus, kurie ten buvo padaryti - plačiai paplitęs kankinimo vandeniu metodo naudojimas, kitos žiauraus kankinimo formos, siekiant išgauti prisipažinimus ir informaciją - ir jie taip pat parodo, kad Gvantanamo kalėjime buvo laikomi šimtai žmonių prieš juos neturint tikrų įrodymų.
<P>
Tačiau Barrack Obama ne tik neįvykdsavo pažado uždaryti tą baisų kalėjimą, bet dabar patvirtino, kad atnaujinamas kalinių teisimas karo teisme. Ši velnio skylturi būti nedelsiant uždaryta, o visiems dabartiniams kaliniams turi būti užtikrintas teisingas teismo procesas civiliniame teisme, turi būti uždaryti visi slapti CŽV kankinimų kalėjimai Europoje, CŽV turi nebesinaudoti Airijos Šenono oro uostu skrydžiams, kurie yra karinio pobūdžio ir kurių tikslas kalinių perdavimas, o žiauri mirties bausmturi būti panaikinta.
<P>
(Kalbėtojas sutiko atsakyti į klausimą, pateikiamą pakeliant mėlynąją kortelę pagal Darbo tvarkos taisyklių 149 straipsnio 8 dalį)
<SPEAKER ID="247" NAME="Cristian Dan Preda" AFFILIATION="PPE">
(RO) Pone pirmininke, norėčiau paprašyti P. Murphy labai trumpai papasakoti, kaip politiniai kaliniai kankinami Kuboje.
<SPEAKER ID="248" NAME="Paul Murphy" AFFILIATION="GUE/NGL">
Pone pirmininke, panašiai kaip ir M. Ch. Vergiat, nepritariu kankinimui. Nepritariu žmogaus teisių pažeidimui, neatsižvelgiant į jo padarymo vietą. Šiuo atveju kalbame apie Gvantanamo įlanką. Kalbame apie slaptus kalėjimus. Kalbame apie šiurkščius žmogaus teisių pažeidimus ir manau, kad juos daro didžiausia imperialistinpasaulio valstyb- Jungtinės Valstijos - šiame Parlamente jie turi būti smerkiami.
<SPEAKER ID="249" NAME="William  Dartmouth" AFFILIATION="The Earl of">
EFD frakcijos vardu. - Pone pirmininke, Gvantanamo atvejis svarbus, tačiau pažvelkime plačiau. Nuo jo atidarymo Gvantanamo kalėjime kalinti 775 kaliniai. Dabar apsižvalgykite šiame Parlamente, čia būtų vietos visiems 775 žmonėms, kurie kada nors buvo kalinami Gvantaname.
<P>
Žinoma, šiam Parlamentui labai rūpi asmens laisvir teisingas teisminis procesas ir tai pagrįsta, tačiau turėtume pripažinti, kad kai kurie kaliniai tikrai yra problema. Pvz., kalintas Jungtinės Karalystės pilietis, kuris sulaikymo kovos lauke Afganistane metu turėjo ginklų ir dėvėjo juodą Talibano turbaną, paaiškino, kad Afganistane jis lankėsi dėl kompiuterių kursų.
<P>
Įspūdingas yra Parlamento susirūpinimas dėl visiško teisinio proceso Gvantaname teisingumo. Tačiau Parlamentui paaiškinu, kad teisės reguliuojama asmeninlaisvpasaulyje būtų geriau saugoma, jeigu Parlamentas daugiau dėmesio skirtų Europos arešto orderio veikimo klausimui. Atsižvelgiant į jo pobūdį Europos arešto orderiu apeinama ir išvengiama apsaugos nuo savavališko suėmimo ir jis taikomas 500 mln. žmonių Europoje, kai Gvantanamo kalėjime laikomas tik 171 kalinys.
<SPEAKER ID="250" NAME="Sergio Paolo Francesco Silvestris" AFFILIATION="PPE">
(IT) Pone pirmininke, prieš penkerius metus penkiems įtariamiems rugsėjo 11 d. išpuolių prieš bokštus dvynius organizatoriams antrą kartą oficialiai pateikti kaltinimai, taip B. Obamos administracija oficialiai atvėrkelią šių žmonių teismui karinėse komisijose Gvantanamo bazėje esančiame kalėjime.
<P>
Nors vis dar esu labai pasipiktinęs ir smerkiu visus išpuolius ir fundamentalųjį terorizmą, manau, kad reikia paraginti panaikinti mirties bausmę visais atvejais ir visomis aplinkybėmis. Taip sakau, nes esame priešiškai nusiteikę kiekvieno pagrindinių žmogaus teisių pažeidimo atžvilgiu, kai tik jis padaromas ir neatsižvelgiant į jo padarymo vietą.
<P>
Jau pasmerkėme Guillermo Fariñaso teisės atvykti čia, į Strasbūrą, atsiimti Sacharovo premijos pažeidimą. Šiuo atveju kalbame apie G. Fariñasą, kuriam skiriant Sacharovo premiją Europos vieningųjų kairiųjų jungtinfrakcija / Šiaurės šalių žalieji kairieji nepritarė, argumentuodama tuo, kad paskyrimo motyvai yra politiniai.
<SPEAKER ID="251" NAME="Jacky Hénin" AFFILIATION="GUE/NGL">
(FR) Pone pirmininke, turime geriausią pavyzdį, kaip žmogaus teisių klausimą Europos Sąjunga naudoja savo tikslais! Nesutinkame aiškiai pasmerkti Jungtinių Valstijų dėl jų baudžiamojo pobūdžio elgsenos Gvantaname. Atsisakome pripažinti Europos Sąjungos valstybių narių atsakomybę dėl leidimo vykdyti kalinimą ir kankinimus slaptuose CŽV kalėjimuose.
<P>
Atsisakome kalbėti apie Gvantaname Jungtinių Valstijų kalinamus ir kankinamus nepilnamečius, nepaisant to, kad UNICEF juos yra pripažinusi vaikais kareiviais, kurie buvo suimti, tačiau nedvejodami kritikuojame baisius diktatūrinius režimus ir balsuojame dėl sankcijų kitose šalyse. Kalbant apie mus pačius ir Jungtines Valstijas, žmogaus teisės atrodo ne tokia didelproblema.
<P>
Mes reikalaujame visuotinių žmogaus teisių. Taip pat prašome, kad savo elgesį grįstume vien tik tikslu tarnauti žmonėms ir atsižvelgdami į šias aplinkybes norime, kad Jungtinės Valstijos būtų teisiamos dėl žmogaus teisių pažeidimų, taip pat, kad būtų teisiamos Europos Sąjungos valstybės, nustatytos kaip bendrininkės. Tarptautinės teisės normų turime laikytis visada ir turi būti sustabdytas kankinimas ir žudymas motyvuojant karu su terorizmu.
<P>
Galiausiai, tačiau tai ne mažiau svarbu - verta tai pakartoti - Gvantanamo bazturi būti uždaryta ir Kuba turi atgauti visą savo teritoriją.
<SPEAKER ID="252" NAME="Eduard Kukan" AFFILIATION="PPE">
Pone pirmininke, kaip teisį gyvenimą užima specifinę vietą žmogaus teisių sistemoje, taip demokratinėse visuomenėse mirties bausmei vietos nėra. Dabar Europa yra vienintelis regionas, kuriame mirties bausmbuvo panaikinta, išskyrus, deja, Baltarusiją. Norėčiau pabrėžti, kad Europos Sąjunga ir toliau tvirtai įsipareigojusi siekti, kad mirties bausmbūtų panaikinta visur.
<P>
Neabejotina, kad Europos Sąjungai neįkainojami yra transatlantiniai ryšiai ir mūsų abipusis bendradarbiavimas kovojant su terorizmu. Vis tik norėčiau pasinaudoti šia proga paremti raginimą Jungtinių Valstijų valdžios institucijoms nesiekti, kad Abd al-Rahimo al-Nashiri atveju būtų skirta mirties bausmė.
<P>
Baigdamas kalbą norėčiau pritarti visiems kolegoms, kurie ragina šalis, kuriose mirties bausmvis dar taikoma, pasekti Europos pavyzdžiu, uždrausti mirties bausmę ir paskelbti jos panaikinimą visuotinai priimtina vertybe. Visi mirties bausmės įvykdymo atvejai, neatsižvelgiant į jų įvykdymo vietą, yra smerktini.
<SPEAKER ID="253" NAME="Corina Creţu" AFFILIATION="S&amp;D">
Pone pirmininke, pritariu kolegoms, kurie sako, kad šaliai pateikdami tokius sunkius kaltinimus turime būti tikri, kad turime visą reikiamą informaciją. Nemanau, kad šiuo atveju taikomi dvejopi standartai: šiuo atveju svarbu sąžiningumas ir profesionalus informuotumas.
<P>
Nagrinėjamo klausimo atžvilgiu JAV atsakinga už kalinių teises ir turi moralinę pareigą panaikinti mirties bausmę. Transatlantiniai ryšiai daugiausia grindžiami tam tikromis bendromis vertybėmis ir tikiuosi, kad Amerikos valdžios institucijos palankiau vertins ES ryžtą panaikinti mirties bausmę visame pasaulyje.
<P>
(RO) Kita vertus, norėčiau atsakyti C. D. Predai. Tai, kad laikomės šios pozicijos, kuria remiamas mirties bausmės panaikinimas, nereiškia, kad turime nuvertinti savo strateginę partnerystę su Jungtinėmis Valstijomis, kuri reikalinga tiek Europos Sąjungai, tiek ir mūsų šalims. Ryšius su Jungtinėmis Valstijomis prioritetu laiko ne tik jūsų frakcija, Europos liaudies partijos (krikščionių demokratų) frakcija, bet taip pat Europos Parlamento socialistų ir demokratų pažangiojo aljanso frakcija ir taip ir toliau bus.
<SPEAKER ID="255" NAME="Raül Romeva i Rueda" AFFILIATION="Verts/ALE">
Pone pirmininke, norėčiau pabrėžti Abd al-Rahimo al-Nashiri atvejį. Jis simbolinis ne tik dėl Gvantanamo ir mirties bausmės, bet taip pat todėl, kad jis yra viena iš tik dviejų nurodytų slapto kalinimo Europoje aukų. Nukentėjusiojo statusas jam ir Abu Zubaydahui suteiktas Lenkijos teisminio tyrimo metu ir suteikta tam tikrų konkrečių vilčių, kad Europoje gali būti padaryta pažanga atskaitomybės proceso klausimu.
<P>
Todėl manau, kad galutinėje rezoliucijoje turėtų būti aiškiai raginama iš tikrųjų visapusiškai ištirti Europos Sąjungos valstybių narių bendrininkavimo klausimą bei jų atliktų kalinių perdavimų ir slaptų kalinimo programų klausimus. Tačiau, kaip siūlAmnesty International, labai svarbu susieti šiuos klausimus su TDIP pranešimu ir tolesniais darbais, kuriuos Piliečių laisvių, teisingumo ir vidaus reikalų komitetas (LIBE) naujame savo iniciatyva parengtame pranešime sutiko atlikti. Darbas Europos Parlamente atskaitomybės srityje labai svarbus, siekiant išlaikyti šiuos klausimus ES darbotvarkėje.
<SPEAKER ID="256" NAME="João Ferreira" AFFILIATION="GUE/NGL">
(PT) Pone pirmininke, turime dar vieną apgailėtiną dvejopų standartų taikymo pavyzdį, jie šiame Parlamente labai dažnai yra tokie akivaizdūs. Šioje diskusijoje aptariamas Jungtinių Valstijų valdžios institucijų padaryto žmogaus teisių pažeidimo klausimas, savavališkas ir neteisėtas kalinimas, teisės į teisingą teisminį procesą nesuteikimas, kankinimas ir mirties bausmė.
<P>
Kai kurie šių pažeidimų padaryti bendrininkaujant, ir tai įrodyta, Europos Sąjungos valstybėms narėms, kurios CŽV suteiksavo teritoriją. Tačiau tikrai gaila, kad bendrame pasiūlyme dėl rezoliucijos nerandame jokios užuominos apie Jungtinių Valstijų valdžios institucijų arba Europos šalių, kurios buvo jų bendrininkės vykdant šią veiklą, pasmerkimą. Tokių žodžių niekada nepritrūksta, kai reikia pasmerkti kai kurias kitas šalis! Šiuo atveju reikalavimai sušvelninti iki prašymų ir geriau pasirenkama pirmame rezoliucijos punkte pabrėžti glaudžius transatlantinius ryšius, grindžiamus bendromis vertybėmis ir pagarba žmogaus teisėms. Galite suprasti, kam prilygsta tokia pagarba. Tai apgailėtina, bet daug ką pasako.
<P>
Pone pirmininke, kalbą norėčiau baigti pasakydamas, kad, užuot prašius uždaryti Gvantanamo bazę, tikslingiau būtų raginti atkurti Kubos suverenumą šioje jos teritorijos dalyje, kurią Jungtinės Valstijos neteisėtai užėmė.
<SPEAKER ID="257" NAME="Eija-Riitta Korhola" AFFILIATION="PPE">
(FI) Pone pirmininke, visi, žinoma, sutariame dėl vieno: ES turi ir toliau glaudžiai bendradarbiauti, siekiant panaikinti tarptautinį terorizmą. Tačiau turime kur kas aiškiau pareikšti, kad karas su terorizmu negali būti vykdomas žmogaus teisių ir kitų pagrindinių vertybių kaina.
<P>
ES ilgai kritikavo kankinimą ir mirties bausmę ir tai taip pat pasakytina Abd al-Rahimo al-Nashiri atveju. Reikia atsižvelgti į du svarbius principus: besąlyginį "ne" mirties bausmei ir tai, kad kariaujant su terorizmu taip pat reikia kariauti su terorizmo priežastimis. Kaip žinote, mūsų transatlantiniai ryšiai grindžiami vertybėmis, kurios taip ilgai mums buvo bendros, pvz., visuotinės žmogaus teisės ir teisį teisingą teisminį procesą. Todėl Jungtinės Amerikos Valstijos turi išnagrinėti savo karo teismų klausimą, uždaryti Gvantanamo kalėjimą ir jokiais atvejais netaikyti kankinimo priemonių.
<SPEAKER ID="258" NAME="Filip Kaczmarek" AFFILIATION="PPE">
(PL) Pone pirmininke, daug kolegų Parlamento narių kalbėjo apie kalinimo centrų buvimo Lenkijoje ir Rumunijoje įrodymus bei kankinimo priemonių įrodymus. Norėčiau labai nuoširdžiai paprašyti pateikti šiuos įrodymus, kad jie galėtų būti perduoti Lenkijos prokurorams, nes šiuo klausimu Lenkijoje atliekamas tyrimas. Prokurorai nepriklausomi ir jie taip pat nepriklausomi nuo vyriausybės, o tyrimo eigą kontroliuoja Helsinkio žmogaus teisių fondas. Dviem Gvantanamo kaliniams atstovaujantys teisininkai dalyvauja tyrime, taigi, jeigu yra kokių nors įrodymų, jie turėtų būti perduoti Lenkijos prokuratūrai, kad jie galėtų būti išnagrinėti. Ankstesnės Parlamento kadencijos laikotarpiu veikparlamentinis komitetas, kuris nagrinėjo šį klausimą. Vienas to komiteto narys šiandien Lenkijoje šiuo klausimu kalba, kad esama įrodymų, tai buvusio Lenkijos socialistų ministro pirmininko pasirašytas dokumentas, kuris reglamentavo kalinimo centro klausimus. Paklausus, ar matšį dokumentą, jis atsaknematęs jo, tačiau girdėjęs apie jį. Taigi, tikiuosi, žmonės, turintys įrodymų ir dokumentų, pateiks juos, o ne pasitenkins kalbomis apie juos.
<SPEAKER ID="259" NAME="Sari Essayah" AFFILIATION="PPE">
(FI) Pone pirmininke, reikia pasakyti, kad šios diskusijos ir tarp mūsų vykstantys politiniai kivirčai buvo ne visapusiškai naudingi šios rezoliucijos tikslo požiūriu ir neparodė, kad šiame Parlamente ir visoje ES apskritai norime ginti kiekvieno žmogaus teisę į nešališką teisminį procesą ir, be to, kad prieštaraujame mirties bausmei.
<P>
Esame kategoriškai nusistatę prieš mirties bausmę, neatsižvelgiant į kaltinamojo galimai padarytus nusikaltimus. Kaip šiame Parlamente savo kalbose aiškiai išdėsčiau, Abd al-Rahimui al-Nashiri pateikti kaltinimai yra labai sunkūs. Jis kaltinamas terorizmu, dėl kurio žuvo daugybžmonių. Todėl pasinaudodami šia rezoliucija norime pasakyti, kad mes tikrai nepritariame jo padarytiems veiksmams. Nepritariame terorizmui, tačiau norime ginti principą, pagal kurį kiekvienas asmuo turi teisę į nešališką teisminį procesą, ir pasisakome už mirties bausmės panaikinimą.
<SPEAKER ID="260" NAME="Günther Oettinger" LANGUAGE="DE">
Pone pirmininke, gerbiami Parlamento nariai, kare su terorizmu Europos Sąjunga glaudžiai bendradarbiauja su Jungtinėmis Amerikos Valstijomis. Nepaisant to, mums labai svarbi į kovos su terorizmu procesą patenkanti žmogaus teisių apsauga. Pernai metų birželio mėn. mes - ES ir JAV - parengėme bendrą deklaraciją dėl kovos su terorizmu, kurioje teigiama, kad karas su terorizmu turi atitikti pagrindines vertybes ir teisinės valstybės principą. Susitarime nurodoma, kad visi teisminiai procesai prieš įtariamuosius terorizmu turi vykti laikantis tinkamų teisės reikalavimų, kurie užtikrintų, kad bus laikomasi tinkamų teisinių procedūrų ir užtikrinamas teisingas teisminis procesas, su kurio eiga, jeigu galima, gali susipažinti visuomenir kuris vykdomas veiksmingai.
<P>
Europos Sąjunga daug metų ragina uždaryti Gvantanamo įlankoje esančią kalinimo stovyklą. Manome, kad ilgalaikis kalinimas be teisminio proceso neatitinka tarptautinės teisės normų. Todėl ES išreiškpritarimą, kai prieš daugiau kaip dvejus metus prezidentas B. Obama paskelbapie stovyklos uždarymą per metus ir ėmėsi ją uždarinėti. Su JAV susitarėme dėl bendros sistemos, kuri yra kai kurių buvusių kalinių paleidimo ir priėmimo į ES valstybes nares pagrindas. Vis dar esame pasirengę glaudžiai bendradarbiauti su Jungtinėmis Valstijomis tolesnių priemonių, siekiant uždaryti kalinimo stovyklą, klausimais.
<P>
Nepaisant šių metų kovo mėn. išleisto prezidento dekreto, kuriuo jis oficialiai leido kai kuriems kaliniams likti Gvantanamo kalėjime, Europos Sąjunga tikisi - ne, iš tikrųjų, laukia - kad Jungtinių Valstijų vyriausybtęs diskusijas Kongrese šiuo klausimu ir sieks kuo greičiau uždaryti kalinimo stovyklą.
<P>
Europos Sąjunga ir valstybės narės yra tvirtai nusistačiusios prieš mirties bausmę neatsižvelgiant į aplinkybes. Laikomės šio požiūrio atsižvelgdami į savo santykius su visomis pasaulio šalimis. Pagal ES rekomendacijas dėl mirties bausmės Jungtinėms Valstijoms darome didelį spaudimą, kad mirties bausmbūtų panaikinta nacionaliniu ir JAV federalinių valstijų lygmenimis, ir prašome, kad atskirais atvejais būtų suteiktas atleidimas.
<P>
Darome prielaidą, kad JAV valdžios institucijos dar nepriėmsprendimo, ar Teismas gali mirties bausme nuteisti Muhammedą Abd al-Rahimą al-Nashiri ir kitus penkis žmones, kuriems pateikti kaltinimai dėl bendrininkavimo vykdant teroristinius išpuolius prieš dešimt metų. Galiu jus patikinti, kad Europos Sąjunga įdėmiai stebi teismo procesą ir atitinkamu būdu JAV valdžios institucijoms nuolat kelia jai rūpimus klausimus dėl mirties bausmės ir teisminio proceso teisingumo.
<SPEAKER ID="261" NAME="Pirmininkas">
Diskusijos baigtos.
<P>
Balsavimas vyks netrukus.
<P>
Raštiški pareiškimai (Darbo tvarkos taisyklių 149 straipsnis)
<SPEAKER ID="262" NAME="Monica Luisa Macovei" LANGUAGE="RO">
2002 m. Jungtinės Valstijos sulaikSaudo Arabijos pilietį Abd al-Rahimą al-Nashiri ir pateikjam kaltinimus dėl karo nusikaltimų ir terorizmo, 2006 m. perkėljį į Gvantanamo bazę. JAV generalinis prokuroras paprašskirti mirties bausmę. 2011 m. birželio 30 d. JAV valdžios institucijos nuspręs, ar karinėje komisijoje, kuri turi priimti sprendimą, pritarti šios bausmės skyrimui. Terorizmas turi būti smerkiamas ir šio nusikaltimo autoriai turi būti nubausti nedarant išimčių. Vis dėlto visi atsakovai turi turėti teisę į teisingą teisminį procesą. Šalyje, kuri gina žmogiškąjį orumą, kuris yra žmogaus teisių pagrindas, nėra vietos mirties bausmei. Pritariu nuomonei tų, kurie ragina Komisiją ir Tarybą reikalauti, kad JAV valdžios institucijos panaikintų mirties bausmę ir užtikrintų, kad šiam Saudo Arabijos piliečiui būtų užtikrintas teisingo teisminio proceso vykdymas.
<SPEAKER ID="263" NAME="Kristiina Ojuland" AFFILIATION="ALDE">
raštu. - Dėl Gvantanamo įlankos kalinimo stovyklos Jungtinių Amerikos Valstijų gynybos departamentas ir jo įstaigos tiesmukai pažeidtarptautinės teisės normas, visų pirma Ženevos konvencijas. Nepriimtina, kad Jungtinės Amerikos Valstijos - kurios laikomos žmogaus teisių ir demokratijos skleidėjomis - ėmnetinkamai elgtis ir kankinti stovyklos kalinius. Europos Sąjunga turi primygtinai reikalauti, kad JAV nedelsiant uždarytų stovyklą ir atliktų nepriklausomą ir nešališką tyrimą dėl stovykloje tariamai padarytų žmogaus teisių pažeidimų. Jokia demokratinšalis neturėtų vykdyti mirties bausmės; todėl raginame JAV valdžios institucijas nevykdyti jos nei Abd al-Rahimo al-Nashiri nei kitais atvejais. Europos Sąjunga ir jos valstybės narės turėtų įtikinti Jungtines Valstijas nustatyti mirties bausmės moratoriumą. Europos Sąjungos patikimumo labui turime bet kokia kaina vengti nustatyti dvejopus standartus tokiais principiniais klausimais kaip šis.

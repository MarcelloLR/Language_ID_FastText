<CHAPTER ID="005-18">
18. 2006 m. biudžeto įvykdymo patvirtinimas. Europos gyvenimo ir darbo sąlygų gerinimo fondas (
<P>
- Prieš pradedant balsuoti:
<SPEAKER ID="121" NAME="Herbert Bösch  " AFFILIATION="PSE">
Biudžeto kontrolės komiteto pirmininkas. - (DE) Pone Pirmininke, noriu atkreipti Parlemento dėmesį į tai, kad nutarimai dėl agentūrų biudžeto įvykdymo patvirtinimo bus priimami be paaiškinamųjų pareiškimų. Remdamasis mūsų reglamento 48 taisykle, aš, veikdamas komiteto pirmininko teisėmis, pašalinau paaiškinamąjį pareiškimą, nes pranešėjo paaiškinamasis pareiškimas neturėjo nieko bendra su komiteto patvirtintu tekstu. Šią informaciją pateikiu Jūsų žiniai.
<SPEAKER ID="122" NAME="Hans-Peter Martin" LANGUAGE="DE">
Pone Pirmininke, nebūčiau prašęs žodžio, jei nebūtų kalbėjęs Herbert Bösch. Jo pareiškimas paprasčiausiai yra netiesa. Pats galite tai perskaityti atitinkamuose nutarimuose - pirmiausia buvo pasiūlyta cenzūruoti tik mažą dalį. Veikdamas griežtai pagal reglamentą, aš pareiškiau prieštaravimą, o tada ponas Bösch, manau, visiškai savavališkai ir nepagrįstai, pašalino visą paaiškinamąjį pareiškimą, pateikiantį kritikos punktus, kuriuos, beje, tais pačiais žodžiais buvo viešai pateikusi jo grupė. Kai žmogus savo pasisakymus laiko priimtinais, o kitam neleidžia to sakyti, tai vadinama dvigubais standartais.

<CHAPTER ID="006-08">
8. Europos bankininkystės institucijos (EBI) vykdomojo direktoriaus paskyrimas (
<SPEAKER ID="102" NAME="Sharon Bowles" AFFILIATION="ALDE">
Pone pirmininke, aš jūsų ilgai negaišinsiu. Šiandien balsuojame dėl rezoliucijų, kuriomis būtų patvirtinti Europos priežiūros institucijų vykdomųjų direktorių paskyrimai. Klausimai dėl bendros tvarkos ateityje buvo sprendžiami praėjusį mėnesį derybų, susijusių su valdžios institucijų pirmininkų skyrimu, metu.
<P>
Bankininkystės sektoriui vykdomuoju direktoriumi yra pasiūlytas Adamas Farkas; Draudimo ir profesinių pensijų institucijai pasiūlytas vadovas yra Carlos Montalvo, o rinkų institucijai - Verena Ross. Visi kandidatai praėjusią savaitę dalyvavo patvirtinamuosiuose posėdžiuose Ekonomikos ir pinigų politikos komitete. Šie posėdžiai buvo transliuojami internetu, todėl, kaip ir kandidatų biografijos, yra prieinami Ekonomikos ir pinigų politikos komiteto svetainėje. Viso komiteto nariai didele dauguma nusprendė, kad turėtume balsuoti už šiuos kandidatus, tokia yra komiteto rekomendacija.

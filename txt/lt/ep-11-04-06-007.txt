<CHAPTER ID="007">
Prašymas atšaukti Parlamento nario imunitetą (žr. protokolą)
<SPEAKER ID="108" NAME="Sonia Alfano" AFFILIATION="ALDE">
(IT) Pone pirmininke, ponios ir ponai, prieš balsavimą trumpai norėčiau priminti Europos Parlamentui, Tarybai ir Europos Komisijai, kad prieš dvejus metus L'Akviloje įvyko žemės drebėjimas, per kurį žuvo 309 žmonės ir daugiau kaip 1 650 žmonių buvo sužeista. Iškėlęs šį klausimą, visiems EP nariams šiandien atsiųsiu sausio 13 d. L'Akviloje padarytą vaizdo įrašą. Raginu visus kolegas jį pažiūrėti, nes L'Akviloje gyvenantys piliečiai laukia aiškios Europos Sąjungos reakcijos.
<SPEAKER ID="109" NAME="Pirmininkas">
Dėkoju, pone S. Alfano. Per šio ryto diskusijas ir aš minėjau šią baisią sukaktį. Teisingai pasielgėte, kad sausakimšam Europos Parlamentui apie ją priminėte.
<SPEAKER ID="110" NAME="David-Maria Sassoli" AFFILIATION="S&amp;D">
(IT) Pone pirmininke, ponios ir ponai, vakar vakare Viduržemio jūroje įvyko dar viena tragedija. Bandydami pasiekti Italiją ir Europą, žuvo iš Šiaurės Afrikos keliaujantys imigrantai. 130 žmonių dingo be žinios, ir rasta jau 20 kūnų.
<P>
Kalbant apie imigraciją, negalime pamiršti, kad kalbame ne apie skaičius, o žmones - vyrus, moteris ir vaikus. Negalima daugiau tylėti; Taryba ir vyriausybės privalo veikti. PilietindemokratinEuropos Sąjunga turi parodyti savo sielvartą, dėl to, pone pirmininke, prašau jūsų pakviesti Europos Parlamento narius imigracijos aukas pagerbti tylos minute.
<P>
(Plojimai)
<SPEAKER ID="111" NAME="Pirmininkas">
Dėkoju, pone D. M. Sassoli. - Žinoma, patenkinsiu jūsų prašymą. Prieš EP narių paprašydamas aukas pagerbti tylos minute, jas prisiminti, žodį norėčiau suteikti R. Tavares, kuris nori kalbėti ta pačia tema.
<SPEAKER ID="112" NAME="Rui Tavares" AFFILIATION="GUE/NGL">
Pone pirmininke, gavome informaciją, kad Viduržemio jūroje apsivertiš Libijos pabėgėlius gabenęs laivas. Žinome, kad yra žuvusiųjų, ir 150 žmonių dingo be žinios.
<P>
Beveik prieš metus Europos Parlamentas patvirtino bendro priėmimo procedūros priemonę, kurioje numatyta ekstremaliosios situacijos atveju vykdytina procedūra, leisianti perkelti į ginkluotą užpuolimą ar į krizę patekusius pabėgėlius, kaip antai Libijos pilietinio karo atveju. Ši priemonTaryboje svarstoma metus. Praėjusį mėnesį Tarybai žodžiu uždavėme klausimą, kuriame teigėme, kad tai susiję su žmonių gyvybėmis ir yra svarbu. Dabar, deja, tai tapo savaime suprantama.
<SPEAKER ID="113" NAME="Pirmininkas">
D. M. Sassoli prašymu, kuriam, manau, pritars visi, dabar tylos minute pagerbsime vakar vakare žuvusiuosius.
<P>
(Europos Parlamento nariai atsistojo ir tylos minute pagerbžuvusiuosius.)
<SPEAKER ID="114" NAME="Bruno Gollnisch" AFFILIATION="NI">
(FR) Pone pirmininke, 20 sekundžių išreikšti nepritarimą, darniai reiškiant politinį teisingumą. Jūs vieni esate atsakingi už šių žmonių mirtį dėl to, kad visoje Europos Sąjungoje ir pasaulyje klaidingai suteikiate viltį, kad esame pasirengę priimti visus šiuos žmones. Jų žūtis - grynai jūsų atsakomybė.
<SPEAKER ID="115" NAME="Cristiana Muscardini" AFFILIATION="PPE">
(IT) Pone pirmininke, ponios ir ponai, tik norėjau paklausti jūsų, kiek dar tylos minučių skelbsime, kol bus suformuota bendra imigraciją reglamentuojanti Europos Sąjungos politika.
<P>
(Plojimai)
<SPEAKER ID="116" NAME="Pirmininkas">
Dabar ne laikas pradėti diskusijas dėl vakar aptarto klausimo.

<CHAPTER ID="022">
Laisvosios prekybos susitarimas su Pietų Korėja: poveikis Europos pramonei (diskusijos) 
<SPEAKER ID="179" NAME="Pirmininkas">
Kitas klausimas - Komisijos pareiškimas dėl laisvosios prekybos susitarimo su Pietų Korėja poveikio Europos pramonei.
<SPEAKER ID="180" NAME="Catherine Ashton">
Komisijos narė. - Pone pirmininke, sparčiai besivystančiose Azijos rinkose esama didelių eksporto galimybių, tačiau, žinoma, taip pat susiduriama su didelėmis kliūtimis patekti į šias rinkas. Be daugiašalių derybų, svarbus būdas šioms kliūtims įveikti yra įtaka, kuria mes galime pasinaudoti derėdamiesi dėl laisvosios prekybos susitarimo.
<P>
Būtent dėl šios priežasties valstybės narės prašKomisijos pradėti naudoti naujos kartos prekybos susitarimus su svarbiausiomis Azijos šalimis. Šie laisvosios prekybos susitarimai turėtų būti plataus užmojo - kuriamos naujos eksporto galimybės daugelyje sektorių.
<P>
Būtent tai po dvejų intensyvių derybų metų mes pasiekėme Korėjos atveju. Tai plačiausio užmojo laisvosios prekybos susitarimas, kurį kada nors suderėjo Europos Sąjunga.
<P>
Sutariama, kad dviem iš trijų pagrindinių mūsų ekonomikos sektorių laisvosios prekybos susitarimas bus akivaizdžiai mums naudingas: visų pirma mūsų konkurencingi paslaugų teikėjai iš susitarimo gaus didžiulę naudą. Pvz., ateityje Korėjoje bus gerokai lengviau vykdyti tokių sričių kaip telekomunikacijų, transporto, statybos ir aplinkos apsaugos paslaugų teikimas verslą.
<P>
Antra, žemės ūkio produkcijai Korėja panaikins beveik visus ypač didelius tarifus, kurių vidurkis yra net 35 proc.! Tai padidins žemės ūkio gaminių eksportą, įskaitant kiaulienos, vyno, viskio arba pieno produktus. Mes taip pat užtikrinsime Europos geografinių nuorodų, tokių kaip Parmos kumpis, Rioja arba Tokay, apsaugą.
<P>
Be to, laisvosios prekybos susitarimas taip pat atneš daug naudos Europos gamintojams eksportuotojams. Iš viso Europos gamintojai eksportuotojai dėl tarifų sutaupys maždaug 1,2 mlrd. EUR kasmet, iš kurių 800 mln. EUR bus sutaupyti pirmąją dieną. Pvz., įrenginių eksportuotojai sutaupytų 450 EUR kasmet dėl metinių muitų mokesčių, o cheminių medžiagų eksportuotojai dėl muitų sutaupytų daugiau nei 150 mln. EUR.
<P>
Panaikinus muitus mūsų eksportuotojai taip pat galės stiprinti savo pozicijas Korėjos rinkoje ir taip didinti pardavimą. Kasmet Korėjos vartotojai nuperka ES kilmės prekių už maždaug 25 mlrd. EUR. Dėl to Korėja yra viena iš svarbiausių mūsų eksporto rinkų Azijoje.
<P>
Be to, ypač daug dėmesio skyrėme taisyklėms. Susitarime yra nuostatų dėl reguliavimo skaidrumo, veiksmingo įsipareigojimų laikymosi, geresnės intelektinės nuosavybės teisių apsaugos ir "PPO plius" subsidijų taisyklių, kurios bus visapusiškai naudingos visiems Korėjoje savo produkciją parduodantiems gamintojams.
<P>
Be to, buvo nustatytos plataus užmojo drausmės taisyklės dėl pramoninių ir techninių kliūčių prekybai, ypač automobiliais, elektronika ir vaistais; šios taisyklės pagrįstos Europos reguliavimo modeliu ir atitinka ilgalaikius Europos verslo poreikius šiuose sektoriuose. Korėja turės pakeisti savo vidaus taisykles siekdama, kad būtų laikomasi šių įsipareigojimų, tuo tarpu Europoje tokių pakeitimų atlikti nereikės.
<P>
Kalbėdama konkrečiai apie automobilių pramonę, pirmiausia noriu atkreipti dėmesį į tai, kad mes taip pat esame suinteresuoti plėsti Europos automobilių eksportuotojų patekimą į Korėjos rinką. Mūsų automobilių eksportuotojai yra vieni iš stipriausių ir sparčiausiai augančių Korėjos rinkoje. Jie galės toliau stiprinti pozicijas, nes gaus naudos dėl muitų panaikinimo - bus sutaupyta 2 000 EUR vienam automobiliui, kurio vert25 000 EUR - ir dėl techninių kliūčių pašalinimo.
<P>
Parengtame susitarime nustatytos plačiausio užmojo drausmės taisyklės dėl netarifinių kliūčių, kokias tik buvo galima išsiderėti iš trečiosios valstybės. Nuo pirmosios dienos Korėja pripažins, kad tarptautinius standartus atitinkantis automobilis atitinka tas Korėjos taisykles, kurias mūsų pramonės atstovai nurodkaip sukeliančias esmines kliūtis.
<P>
Taip pat yra nuostatų, pagal kurias Korėja Europos aplinkos apsaugos taisykles pripažįsta lygiavertėmis savosioms. Iš tikrųjų, net prieš įsigaliojant susitarimui, Korėja sutiko taikyti tam tikras pereinamojo laikotarpio nuostatas, leidžiančias nukrypti nuo Korėjos aplinkos apsaugos standartų, kurie svarbūs mūsų eksportuotojams, ir mes labai atidžiai stebime diskusijas Korėjoje dėl naujų taisyklių, kuriomis norima riboti išmetamo CO2 kiekį, siekdami, kad jie įrodytų, jog šios taisyklės nėra kliūtis prekybai.
<P>
Esame susipažinę su opiais automobilių sektoriaus klausimais. Derėjomės dėl ilgų pereinamųjų laikotarpių, skirtų mūsų jautriausiam automobilių sektoriaus aspektui, būtent mažiems automobiliams, liberalizuoti. Tarifai bus panaikinti tik penktaisiais susitarimo galiojimo metais, ir todėl turėsime laiko sureguliuoti klausimus. Turėtume nepamiršti didelių Korėjos investicijų į automobilių sektorių Europoje.
<P>
Mes šiek tiek pakeitėme kilmės taisykles padidindami leistiną užsienio kilmės detalių Korėjos automobiliuose vertės dydį nuo 40 proc. iki 45 proc. ir susitarėme dėl dvišalės apsaugos sąlygos, kuri leidžia mums padidinti tarifus tuo atveju, jei padidės importas ir kils žalos grėsmmūsų pramonei.
<P>
Paskutinmano pastaba dėl muitų grąžinimo - tai nieko naujo. Tokią politiką yra įteisinusi Pasaulio prekybos organizacija. Muitų grąžinimas taip pat nesukuria didelių konkurencinių kliūčių mūsų automobilių gamintojams, nes mūsų tarifai automobilių dalims paprastai yra labai maži ir jie toliau bus mažinami. Mes taip pat išsiderėjome specialią sąlygą, kuri suteiktų mums galimybę veiksmingai riboti muitų grąžinimą.
<P>
Pabrėžiu, kad šiam susitarimui didelę paramą suteikEuropos gamybos sektorius, taip pat žemės ūkio ir paslaugų organizacijos. Tai yra svarbu ir tai yra aiškus ženklas, kad mes suinteresuoti ryžtingai siekti patekti į pagrindinių besiformuojančios ekonomikos Azijos šalių rinką.
<SPEAKER ID="181" NAME="Daniel Caspary" LANGUAGE="DE">
Pone pirmininke, Pietų Korėja yra ketvirtoji didžiausia ES išorės prekybos partnerė, kurios eksporto vertyra apie 30 mlrd. EUR per metus. Dėl to laisvosios prekybos susitarimo sudarymas yra labai svarbus Europos darbdaviams ir darbuotojams.
<P>
Be to, ponia Komisijos nare, neketinu jūsų šiandien sveikinti, nes susitarimas dar nepasirašytas, tačiau jeigu jūs iš tikrųjų sugebėsite šios krizės laikotarpiu - tuo metu, kai eksporto rodikliai pasaulyje nukrito iki istorinių žemumų - sudaryti laisvosios prekybos susitarimą, tai būtų didžiulis laimėjimas, kurį, nuoširdžiai tikiuosi, jūs galėsite pasiekti.
<P>
Prekybos susitarimai dažnai yra itin prieštaringai vertinami, tačiau asmeniškai galėčiau pasakyti, kad Pietų Korėja yra to verta išimtis. Beveik iš visų Europos pramonės šakų atstovų girdžiu labai teigiamus atsiliepimus. Kalbu apie mechanikos inžineriją, vaistų, elektrotechnikos ir cheminių medžiagų pramonę bei didelę paslaugų pramonės dalį. Niekada negirdėjau, kad būtume sulaukę teigiamų atsiliepimų apie prekybos derybas iš žemės ūkio sektoriaus. Tai iš tikrųjų yra naujiena - tai, su kuo, manau, faktiškai nvienas iš mūsų prieš tai nesusidūrė.
<P>
Rezultatai yra aiškiai teigiami, net jeigu dauguma sektorių pageidautų, kad būtų pasiekta daugiau. Vis dėlto yra viena išimtis, t. y. variklinių transporto priemonių gamyba. Tačiau net ir čia apie susitarimą kritiškai atsiliepia ne visas sektorius, bet tik keletas gamintojų. Kiti gamintojai, o ypač dauguma tiekėjų, teigiamai vertina dabartinės formos susitarimą.
<P>
Manau, būtų gerai, jeigu pasinaudotume galimybe atsižvelgti į kai kurias šios pramonės srities kritiškas pastabas ir galbūt išspręsti kai kuriuos laisvosios prekybos susitarimo žalingus padarinius ištaisydami tam tikrus smulkius aspektus. Šiuo atžvilgiu aš turiu omenyje pagrindines sritis, pvz., Seulo-Sostinės regiono aktas, transporto priemonių diagnostinei sistemai taikomi standartai, aplinkos apsaugos standartai, sąlyga dėl muitų grąžinimo apsaugos ir t. t. Šiuo atžvilgiu turėtume išvengti nesusipratimų arba, dar geriau, juos iki galo išsiaiškinti ir, svarbiausia, daryti Pietų Korėjai tokį spaudimą, kad įsipareigojimų, kuriuos jie mums davė, būtų faktiškai laikomasi. Aiški galimų naujų netarifinių kliūčių stebėsena neabejotinai būtų prasminga.
<P>
Tikiuosi, kad susitarimas įsigalios labai greitai ir kad Europos Sąjungos vartotojai bei darbuotojai netrukus galės pasinaudoti jo teikiama nauda. Labai dėkoju ir linkiu tolesnės sėkmės užbaigiant darbus.
<SPEAKER ID="182" NAME="Kader Arif" LANGUAGE="FR">
Pone pirmininke, gerb. Komisijos nare, ponios ir ponai, man labai malonu girdėti Komisijai pritariančius kolegas narius - konservatorių ir liberalą; tai palengvina mano, kaip socialisto, darbą.
<P>
Bet kokiu atveju tikiuosi, kad šio vakaro diskusijoje bus sudaryta galimybpagaliau spręsti daugelį rūpestį keliančių klausimų, susijusių su šio Europos Sąjungos ir Korėjos laisvosios prekybos susitarimo poveikiu, visų pirma Europos pramonei.
<P>
Jūs kalbėjote apie sutarimą, tačiau, ponia Komisijos nare, norėčiau jums priminti, kad prieš keletą mėnesių tam tikrų pramonės sektorių atstovai - įskaitant automobilių gamintojus ir juos remiančias darbuotojų profesines sąjungas - ne kartą jus įspėjo apie šio susitarimo tikėtina tragiškus padarinius. Šiandien dauguma šių klausimų vis dar nėra išspręsti.
<P>
Tačiau gali būti, kad jūs pasirinkote paaukoti Europos automobilių pramonę dėl naudos paslaugų sektoriui.
<P>
Iš tikrųjų kam suteikti Korėjai muitų grąžinimo teisę, kuri anksčiau niekada nebuvo suteikta net besivystančioms šalims, pvz., Viduržemio jūros regiono šalims? Kokia lanksčių kilmės taisyklių, kurių poveikio baiminasi ne tik automobilių pramonė, bet ir Europos tekstilės pramonė, logika?
<P>
Kodėl turėtume leisti tokį konkurencijos iškraipymą ir apskritai nustatyti šį precedentą?
<P>
Susidūrusi su šiomis ir, deja, kitomis grėsmėmis, kurių dabar negaliu išsamiau aptarti, tačiau apie kurias jūs gerai žinote - jūs ką tik jas paminėjote - Komisija pasiūlpaskutinę išeitį - įtraukti apsaugos sąlygą. Tačiau jūs, ponia Komisijos nare, žinote, kad apsaugos sąlyga nėra automatinir kad ją bus labai sunku įgyvendinti ir ja neįmanoma pasinaudoti penkerius metus.
<P>
Aš pacituosiu tik vieną pavyzdį, kad patvirtinčiau mūsų nuogąstavimus. Jeigu pagal laisvosios prekybos susitarimą Korėjai bus leista eksportuoti į Europą papildomai 100 000 variklinių transporto priemonių, - ji jau kasmet eksportuoja 600 000 variklinių transporto priemonių- bus prarasta 6 000 darbo vietų. Priešingai, Europa yra labai apribota, nes kiekvienas gamintojas gali eksportuoti į Korėją tik 1 000 variklinių transporto priemonių, o tai yra sudėtinEuropai skirtos 6 000 variklinių transporto priemonių kvotos dalis.
<P>
Kaip jūs paaiškintumėte Europos įsipareigojimą sudaryti tokį susitarimą šios krizės, kuri ypač veikia automobilių pramonės darbuotojus, metu? Ar jūs numatote galimybę iš naujo derėtis dėl prieštaringai vertinamų nuostatų, kurias ką tik paminėjau? Bet kokiu atveju būtent į tai dauguma valstybių narių ir pramonės sektorių, kuriuos ką tik paminėjau, prašo atkreipti dėmesį.
<P>
Ponia Komisijos nare, ar jūs galiausiai įsipareigosite pati užtikrinti didesnį skaidrumą ir labiau įtraukti mus - Europos Parlamento narius? Kartu su Komisija mes sudarėme sąlygas atsirasti neigiamam Lenkijos santechniko įvaizdžiui; neleiskime sukurti neigiamo Korėjos tolimojo susisiekimo autobuso gamintojo įvaizdžio.
<SPEAKER ID="183" NAME="Michael Theurer" LANGUAGE="DE">
Pone pirmininke, ponios ir ponai, visų pirma norėčiau jums, ponia Komisijos nare C. Ashotn, Liberalų ir demokratų aljanso už Europą frakcijos vardu padėkoti už informaciją, kurią jūs mums suteikėte šį vakarą neeiliniame komiteto posėdyje ir šiame plenariniame posėdyje. Akivaizdu, kad laisvosios prekybos susitarimas su Pietų Korėja netrukus bus sudarytas. Liberaliu požiūriu, o ypač mano atstovaujamos Vokietijos laisvosios demokratijos partijos požiūriu, laisvos ir sąžiningos pasaulio prekybos tikslas yra labai svarbus, ypač dabar, nes ekonomikos ir finansų krizės metu pastebime protekcionizmo tendencijų, kurios turi būti ryžtingai sustabdytos siekiant Europos Sąjungos klestėjimo ir išsaugoti darbo vietas.
<P>
Šiuo atveju kyla klausimas, kokią reikšmę Komisija teikia laisvosios prekybos susitarimui su Pietų Korėja, nes ilgą laiką dėmesys buvo sutelktas į Dohos plėtros derybų ratą, kuriame jokio susitarimo dar nepasiekta. Todėl klausiu, ponia Komisijos nare C. Ashton: ar, jūsų manymu, laisvosios prekybos susitarimo su Pietų Korėja sudarymas yra pirmasis žingsnis tolesnių dvišalių laisvosios prekybos susitarimų sudarymo link ir ar tai, jūsų nuomone, reiškia atsitraukimą nuo Dohos derybų? O gal tokie dvišaliai susitarimai tik papildo Europos Sąjungos laisvos prekybos politiką arba ją praplečia?
<P>
Be to, kaip jau žinote, muitų grąžinimo sąlyga kelia susirūpinimą daugeliui valstybių narių ir pramonės sektorių - ypač automobilių pramonei. Dėl šios sąlygos parama gali būti teikiama įmonėms, esančioms šalyse, kuriose darbo sąnaudos mažos, pvz., Indija ir Kinija, taip keliant grėsmę Europos gamybai. Ar žinote būdą, kaip šie daugeliui valstybių narių susirūpinimą keliantys klausimai dėl tokio muitų susigrąžinimo vis dar gali būti išspręsti?
<SPEAKER ID="184" NAME="Ilda Figueiredo" LANGUAGE="PT">
Komisijos narės pareiškimas aiškiai rodo, kad Europos Sąjungoje esama ekonominių ir finansinių grupių ir sektorių, kurie gaus naudos iš šio susitarimo su Pietų Korėja. Tačiau taip pat yra kita medalio pusė, kurios jūs, ponia Komisijos nare, čia neaptarėte. Aš kalbu apie tam tikrus jautresnius sektorius, pvz., tekstilės ir drabužių pramonir darbuotojų darbo vietos.
<P>
Kadangi šie sektoriai susiję su mūsų šalių pramonės šakomis ir darbuotojų organizacijomis, nerimą kelią tai, kad Europos Komisija toliau nekreipia dėmesio į rimtus sunkumus, su kuriais susiduria tekstilės ir drabužių pramonės šakos. Turiu nušviesti padėtį savo šalyje Portugalijoje, kurioje nedarbas pasiekpavojingą lygį būtent tuose regionuose, kuriuose šios pramonės šakos dominuoja, t. y. šiaurėje ir kai kuriose centrinės Portugalijos dalyse.
<P>
Dėl šios priežasties mes pabrėžiame, kad reikia nuoseklios, suderintos paramos strategijos Europos Sąjungos pramonei, ypač tiems sektoriams, kurie priklauso nuo didelės darbo jėgos, skubiai reguliuojant pasaulio rinkas arba viešosios politikos priemonėmis, kuriomis remiamos investicijos, naujovės, diferencijavimas, profesinis mokymas ir teisėtų darbo vietų kūrimas.
<SPEAKER ID="185" NAME="David Campbell Bannerman">
EFD frakcijos vardu. - Pone pirmininke, tai mano pirmoji kalba šiame Parlamente. Kadangi esu Rytų Anglijos Jungtinės Karalystės nepriklausomybės partijos (UKIP) Europos Parlamento narys, jūs tikitės mane būsiant maištininką ir aš pasistengsiu nenuvilti jūsų ar savo rinkėjų.
<P>
Šiandien diskutuojame apie ES prekybos susitarimus, ypač apie susitarimą su Pietų Korėja, kuris turi būti pasirašytas šiais metais. Kadangi neturime daug išsamios informacijos apie šį konkretų susitarimą, išskyrus, manau, faktą, kad du trečdalius naudos gaus Pietų Korėja ir vieną trečdalį - ES, norėčiau pateikti kelias papildomas bendras pastabas.
<P>
Daugelis žmonių nežino, kad yra daugiau nei šimtas atskirų dvišalių ES prekybos susitarimų, tokių kaip šis; apie 116. Prekybos susitarimai sudaryti su tokiomis šalimis kaip JAV, Kanada, Meksika, Brazilija, Indija, Kinija, Japonija ir Pietų Afrika. Europoje prekybos susitarimai sudaryti su Rusija, Ukraina, Turkija ir Lichtenšteinu.
<P>
Prekybos susitarimai taip pat sudaryti su ES, EEE ir ELPA nepriklausančiomis šalimis, pvz., Šveicarija ir Norvegija. Prekybos susitarime su Norvegija skrupulingai saugomi žvejybos ir žemės ūkio sektoriai, o Norvegija nėra smulki žuvelė. Ji yra ketvirta pagal dydį ES importo partnerir šešta pagal dydį eksporto rinka.
<P>
Taigi, kas iš tikrųjų turėtų būti numatyta tokiame susitarime, koks sudaromas su Pietų Korėja? Susitarimas su Šveicarija, manau, yra puikus pavyzdys. Jame yra nuostatų, kuriomis panaikinami muitai ir prekybos kvotos pramonės ir žemės ūkio produkcijai. Esama nuostatų, kuriomis Šveicarijos piliečiams suteikiama teisgyventi ir dirbti ES šalyse, o ES piliečiams gyventi ir dirbti Šveicarijoje. Esama nuostatų, pagal kurias Šveicarija yra Šengeno bevizio judėjimo erdvės dalis. Šveicarai gali dalyvauti Europos aplinkos agentūroje, jeigu nori, ES filmų ir švietimo programose, ir jie gali prašyti suteikti dotacijas mokslinių tyrimų sričiai. Bendradarbiaujama oro transporto, prieglobsčio ir teisminiais klausimais. Trumpai tariant, jie turi visus ES narystės privalumus už tai nieko nemokėdami.
<P>
Tiesa, Šveicarija privalo kasmet sumokėti 600 mln. CHF (Šveicarijos frankų) už patekimą į rinką, tačiau Šveicarijos vyriausybpraneša apie nesant ES nare, sutaupytas sumas, kurios siekia iki 3,4 mlrd. CHF, per metus iš viso sutaupoma 2,8 mlrd. CHF. Taip pat negalima teigti, kad Šveicarija nėra svarbi prekybos partnerė: 80 proc. Šveicarijos eksporto patenka į ES ir ji yra ketvirta pagal dydį ES prekybos partnerė.
<P>
Noriu pasakyti, kad prekybos susitarimais ES prekybos teikiamą naudą galima gauti be didelių reguliavimo išlaidų, neprarandant suvereniteto ir išteklių. Net Komisijos interneto svetainėje pripažįstama, kad "Šveicarija gali kurti ir išlaikyti savo taisykles kitose srityse, kurios nukrypsta nuo ES taisyklių. Tai yra jos interesai, pvz., finansų ir darbo rinkos." Kaip Jungtinės Karalystmielu noru panašiai nukryptų nuo Darbo laiko direktyvos, Laikinųjų darbuotojų direktyvos arba naujos Fondo valdytojų direktyvos!
<P>
Apibendrindamas noriu paklausti, kodėl ne Didžioji Britanija? Kodėl Didžioji Britanija vietoj visateisės narystės ES negali sudaryti panašaus draugiško prekybos susitarimo su ES, koks yra su Pietų Korėja? Vien tik Didžioji Britanija yra didžiausia ES prekybos partnerė, turinti 40 mlrd. GBP metinį deficitą. Mes taip pat galime turėti šios rūšies garantijas, kuriomis naudojasi Šveicarija. Mes galėtume ir, manau, turėtume dar kartą būti nepriklausoma ir laisva prekybos tauta, t. y. tokia, kokia yra Norvegija, Šveicarija ir net Šiaurės Korėja.
<SPEAKER ID="186" NAME="Peter Šťastný" AFFILIATION="PPE">
Pone pirmininke, kaip vienas iš pranešėjų dėl laisvosios prekybos susitarimo (LPA) su Pietų Korėja ir stiprus šio susitarimo šalininkas, tikiuosi, kad bus sudarytas suderintas ir vienodas sąlygas užtikrinantis susitarimas, kuris bus naudingas tikrai abiem šalims.
<P>
Vienos iš pagrindinių mūsų pramonės šakų atstovai iš tikrųjų nėra patenkinti dabartine derybų padėtimi ir jie turi daug užtarėjų, įskaitant kai kurias valstybes nares, pramonės šakas ir Europos Parlamento narius. Visi jie mano, kad šiame susitarime apibrėžtos sąlygos yra nesąžiningai palankios Pietų Korėjai. Europos Komisija ir Europos Vadovų Taryba turėtų kruopščiai išnagrinėti prieštaravimus, t. y. muitų grąžinimo apsaugos sąlygą, netarifines kliūtis ir kilmės taisykles. Jeigu būtų galima pasiekti kokią nors pažangą, kad ES automobilių pramonbūtų labiau patenkinta, tuomet užimtumo lygis, didelis BVP ir aukštas gyvenimo lygis, kurio tikimasi, iš tikrųjų duotų naudos ir būtų išsaugoti.
<P>
Tačiau vienodos sąlygos nebus kliūtis. Gali būti sukurtas aiškus precedentas kitiems laisvosios prekybos susitarimams, dėl kurių dar bus deramasi ir kuriuos planuojama sudaryti artimiausiu metu. Man aišku, kad šis susitarimas iš esmės duos ES ir kai kurioms įvairioms ES pramonės šakoms kitokios naudos. Viena vertus, visada bus laimėtojų ir pralaimėtojų - toks yra visų dvišalių susitarimų pobūdis. Kita vertus, mes galėtume beveik pasiekti suderinamumą. Tačiau atsižvelgiant į tokią svarbią pramonės šaką kaip automobilių pramonė, kuri išgyvena ne pačius geriausius laikus, reikia bandyti pasiekti daugiau. Tik pasiekę kokią nors papildomą pažangą galime kalbėti apie iš tikrųjų suderintą laisvosios prekybos susitarimą, kuris, kaip būsimų laisvosios prekybos susitarimų precedentas, yra priimtinas ir turi realų bei teigiamą poveikį.
<SPEAKER ID="187" NAME="Gianluca Susta" AFFILIATION="S&amp;D">
(IT) Pone pirmininke, ponios ir ponai, aš palankiai vertinau darbą, atliktą per šį laikotarpį, kurio metu C. Ashton ėjo Komisijos nario pareigas. Turiu pasakyti, kad santykiai su ja buvo geresni nei su jos pirmtake, nepaisant jų bendrų politinių pažiūrų, kurioms mes taip pat pritariame, ir jų vienodos pilietybės.
<P>
Tačiau šiuo metu aš nepritariu Komisijos narės entuziazmui šiuo klausimu, nes pastaraisiais metais Komisija per dažnai Parlamente apie tai kalbėjo ir skatino susidomėjimą tam tikromis iniciatyvomis tik tam, kad paskui laikytųsi skirtingos pozicijos. Mes išgyvename ypatingą istorijos laikotarpį - sunkią ekonomikos ir finansų krizę, kuri taip pat yra pasaulio šalių tarpusavio sąveikos trūkumo rezultatas - tai pasakytina ne tik apie besivystančias šalis, kurios laikosi savo logikos ir turi savo nuomonę, bet taip pat naujuosius pasaulio rinkos dalyvius ir senuosius pasaulio rinkos dalyvius.
<P>
Atrodo per dažnai jaučiu Pirmininko ir Komisijos narių, kurių iniciatyvos turėtų būti įgyvendintos siekiant padėti atsigauti Europos pramonei, ypač Europos gamybos pramonei, informavimo trūkumą Komisijoje. Man atrodo, kad šis susitarimas, kuris, pripažinkime, yra tinkamas susitarimas ir kurio turinys yra nepaprastai teigiamas, turi labiau teorinę vertę; tai beveik pavyzdinis susitarimas, kuris, deja, turi mažai ką bendro su tikrove.
<P>
Mūsų eksporto į Korėją vertyra 30 mlrd. USD (JAV dolerių), tik 20 mlrd. USD eksporto vertės grįžta į Europą iš Korėjos eksportuotų automobilių forma ir 1,5 mlrd. USD sudarys netiesioginpagalba, kuri atitenka korėjiečių automobiliams Europoje, neminint tekstilės ir kitų sektorių. Tai yra akivaizdus pusiausvyros nebuvimas, į kurį, manau, turi būti atsižvelgta ir kuris turi būti ištaisytas iki tol, kol bus uždegta žalia šviesa laisvosios prekybos susitarimui, kuris nėra naudingas Europos pramonei. Mūsų pramonė, kurioje įsipareigota laikytis naujovių keliamų reikalavimų, yra pagrįsta kokybe, ir neabejotina, kad tai nėra bankrutavusi pramonė, negalinti patenkinti poreikio ekonomikoje diegti naujoves.
<SPEAKER ID="188" NAME="Zuzana Roithová" AFFILIATION="PPE">
(CS) Pone pirmininke, ponia Komisijos nare, aš taip pat nesu laiminga dėl neįprastų susitarimo pakeitimų, pvz., muitų grąžinimo mokesčių importuotoms sudedamosioms dalims į ES skirtų eksportuoti produktų atveju ir iki 60 proc. sumažėjusiomis ribomis nustatant kilmės šalį. Taip sudaromos palankios sąlygas Korėjos importuotojams Europos pramonės konkurencingumo ir nedarbo sąskaita. Šiuo atveju didžioji dalis jau atitenka importuotoms prekėms iš Azijos, kurioje darbo sąnaudos yra nekonkurencingai mažos dėl prastų socialinių ir aplinkos apsaugos normų arba jų nebuvimo. Dėl to vedant prekybos derybas reikėjo daugiausia dėmesio skirti šių standartų didinimui, o ne Azijos pramonės klestėjimui Europos nenaudai. Tai sena Komisijos skola Europos piliečiams.
<P>
Ar Komisija informuota apie neigiamą susitarimo poveikį Europos konkurencingumui ir darbo vietoms automobilių ir tekstilės sektoriuose? Antra, ar ji žino, kad susitarimu sukuriamas netinkamas precedentas būsimiems prekybos susitarimams? Trečia, ar Komisija ketina nekreipti dėmesio į esminius prieštaravimus, kuriuos iškėlEuropos inžinierių profesinės sąjungos? Ketvirta, kodėl Korėjos žiniasklaidoje jau švenčiama jų automobilių pramonės pergalė, kai susitarimas dar nnebuvo svarstytas Komisijos kolegijoje? O gal Komisija yra pasirengusi peržiūrėti projektą ir derėtis dėl suderinto susitarimo? Ar Komisija turi valios daryti spaudimą Korėjai, kad ši priimtų tarptautinius įsipareigojimus dėl socialinių ir aplinkos apsaugos standartų, ir ar tai padarys iki tol, kol Korėja gaus visą naudą iš laisvos prekybos su Europos Sąjunga? Ačiū už jūsų atsakymą. Tikiu, kad bus vadovaujamasi sveiku protu.
<SPEAKER ID="189" NAME="David Martin" AFFILIATION="S&amp;D">
Pone pirmininke, privalau pasakyti, kad esu gerokai susirūpinęs šių diskusijų atmosfera. Ji buvo gana neigiama, išskyrus, galbūt, Danielio Caspary kalbą.
<P>
Aš buvau pranešėjas laisvosios prekybos susitarimo su Korėja klausimais Parlamente. Prieš šią diskusiją aš peržvelgiau tai, ko mes nusprendėme prašyti - mes prašėme, kad Komisija vestų derybas ir jas užbaigtų mūsų vardu - ir, manau, kad Komisija pasiektai, ko mes prašėme. Norėčiau padėkoti pagrindiniam derybininkui, kuris, matau, sėdi šalia baronienės C. Ashton, ir pačiai baronienei C. Ashton už tai, kaip jie pasiekšį susitarimą.
<P>
Neabejotina, kad iš esmės bet kokiame laisvosios prekybos susitarime ir visose derybose yra laimėtojų ir pralaimėtojų, tačiau panagrinėjus šio susitarimo poveikį pasaulio mastu galima teigti, kad esama svarbių laimėtojų Europoje ir svarbių laimėtojų Korėjoje. Dėl to yra svarbių laimėtojų, palaikančių pasaulinę prekybą. Šiuo metu, dabartinės krizės laikotarpiu, visi ženklai, kurie siunčia teigiamą žinią apie tokius svarbius dalyvius kaip Korėja ir Europos Sąjunga, kurios, norime, kad palaikytų tolesnę prekybą ir užtikrintų atvirą prekybą, yra palankiai vertintinas dalykas.
<P>
Turiu pasakyti, kad, jeigu Europos Parlamentas ir Ministrų Taryba negali šio Korėjos ir ES susitarimo galutinai pasirašyti, mes galime nusiųsti žinią Prekybos generaliniam direktoratui, kad jis sustabdytų derybas dėl visų kitų laisvosios prekybos susitarimų, nes, jeigu nepriimsime sprendimo dėl Korėjos, teks užmiršti Pietryčių Azijos valstybių asociaciją (ASEAN), Persijos įlankos valstybes ir visus kitus likusius laisvosios prekybos susitarimus, dėl kurių bandome derėtis, ir, tiesą sakant, Dohos derybas. Tai yra svarbus susitarimas, kuriame Europa pasieksavo strateginius tikslus. Nusiųskime teigiamą žinią likusiai pasaulio daliai, kad Europa yra atvira verslui ir kad šios recesijos gniaužtuose mes trokštame išlaikyti savo rinkas kuo atviresnes.
<SPEAKER ID="190" NAME="Seán Kelly" AFFILIATION="PPE">
Pone pirmininke, tik labai trumpai pasakysiu, kad visa tai man yra nauja ir, mano manymu, diskusija yra labai aktyvi ir informatyvi. Kai C. Ashton kalbėjo, iš pradžių maniau, kad tai nuostabus susitarimas Europos Sąjungai, ir klausiau savęs, ar yra iš jo kokios nors naudos Korėjai. Po to kalbėję pranešėjai pateikpriešingą požiūrį, todėl tikiuosi, kad į klausimus ir pastabas, kuriuos nurodK. Arif, M. Theurer, D. Campbell Bannerman ir kiti pranešėjai, galėtų atsakyti būtent C. Ashton, kai ji atsakinės į replikas, ir taip pat galbūt ji galėtų pasakyti, ar dabar vyksta kokios nors derybos su konkrečiomis Azijos valstybėmis dėl dvišalių susitarimų ir kokia pažanga jose pasiekta.
<SPEAKER ID="191" NAME="Gerard Batten" AFFILIATION="EFD">
Pone pirmininke, norėčiau pritarti kolegos D. Campbello Bannermano išreikštam požiūriui. 2006 m. Šveicarijos Konfederacijos vyriausybnurodparengti visų galiojančių ir galimų santykių su Europos Sąjunga aspektų ataskaitą.
<P>
Jie priėjo prie išvados, kad visateisES narystjiems kainuotų iki šešių kartų daugiau nei galiojantys dvišaliai susitarimai. Kadangi šveicarai yra šveicarai, jie nusprendbūti nuošalyje - atsisakyti ir nesiekti visateisės narystės ES.
<P>
Jeigu tai pasakytina apie Šveicariją, tai tikrai pasakytina apie Jungtinę Karalystę, ir tik jeigu mūsų vyriausybsuvoktų Didžiosios Britanijos ekonomiką taip pat protingai ir pragmatiškai, kaip šveicarai suvokia Šveicarijos ekonomiką, tuomet mes paliktume ES lygiai taip pat, kaip Šveicarija į ją neįstotų.
<SPEAKER ID="192" NAME="David Martin" AFFILIATION="S&amp;D">
Pone pirmininke, jūs esate labai tolerantiškas, tačiau mūsų taisyklėse labai aiškiai nustatyta, kad replikos pagal "prašau žodžio" procedūrą turi būti susijusios su diskusijos tema. Tai buvo visiškai nesusiję su Korėja ir laisvosios prekybos susitarimais.
<SPEAKER ID="193" NAME="Sari Essayah" AFFILIATION="PPE">
(FI) Pone pirmininke, savo ką tik pasakytoje kalboje D. Martin teigė, kad labai svarbu sudaryti susitarimus, kuriais būtų skatinamas ekonomikos augimas ir darbo vietų kūrimas bei iš esmės pašalintos prekybos kliūtys, ypač šios ekonomikos krizės laikotarpiu. Tačiau neturime pamiršti, kad šiandien mes ką tik labai rimtai diskutavome apie Europos automobilių pramonės krizę, ir šią savaitę mes taip pat nagrinėsime tekstilės pramonės bei Europos prisitaikymo prie globalizacijos padarinių fondo pagalbos, kaip kompensacijos, suteiktos Ispanijai ir Portugalijai dėl masinių atleidimų šiame sektoriuje, problemas. Taigi, ponios ir ponai, mes turime rimtai atsižvelgti į europiečių susirūpinimą dėl to, kaip mes reaguosime į šį darbo vietų praradimą Europoje, ir ištirti, kokios iš tikrųjų yra Komisijos priemonės. Nors laisvoji prekyba apskritai privalo būti teigiamas dalykas darbo vietų kūrimo ir ekonomikos augimo atžvilgiu, tačiau kaip mes užkirsime kelią darbo vietų praradimui tradicinėse Europos pramonės šakose?
<SPEAKER ID="194" NAME="Catherine Ashton">
Komisijos narė. - Pone pirmininke, norėčiau pasakyti, kad diskusijos manęs iš esmės visiškai nenustebino, nes kolegų iškelti klausimai aptarinėjami visus šiuos mėnesius.
<P>
Noriu padėkoti Davidui Martinui visų pirma už darbą, kurį jis atliko komitete. Labai svarbu, ir aš tai pripažįstu, kiek daug Tarptautinės prekybos komitetas bendradarbiavo su manimi visus šiuos mėnesius ir, žinoma, aš labai gerai žinau, kad kolegos neturėjo galimybės iki šiol išsamiau susipažinti su susitarimu. Todėl pasistengsiu aptarti iškilusius klausimus. Tačiau dar svarbiau yra tai, kad mes pažadame jums suteikti vis daugiau informacijos, nes svarbu, kad jūs susipažintumėte su faktais, o ne su būsimais vertinimais.
<P>
Leiskite pirmiausia aptarti keletą bendrųjų dalykų dėl požiūrio į šį susitarimą. Šis susitarimas parengtas siekiant naudos Europos pramonei - įskaitant, tai norėčiau pasakyti kolegoms iš UKIP, Jungtinės Karalystės pramonę. Mano nuomone, tolesnis darbas su šiuo susitarimu visiškai atitinka Europos interesus - priešingu atveju aš nestovėčiau čia ir nesiūlyčiau tęsti darbą.
<P>
Dabar galime teigti, kad buvo neabejotinas modus operandi, aiškus Komisijos požiūris, kuriam, kaip jau minėta, pritarParlamentas, Komisija ir Taryba, ir tai iš tikrųjų yra kelias, kurį mes nuėjome. Mano kolega K. Arif, manau, neprieštaraus, jeigu tai pasakyčiau užsimindama, kad paaukočiau bet kurią pramonės šaką, kuri, mano nuomone, kelia nerimą arba galbūt liūdina, nes iš tikrųjų tai nėra požiūris, kurio aš norėčiau laikytis.
<P>
Jeigu paklaustumėte, ar, mano manymu, norint sudaryti rimtą prekybos susitarimą būtina pripažinti, kad tai faktiškai yra abiem šalims naudingas susitarimas? Mano atsakymas būtų taip. Jeigu norite sudaryti prekybos susitarimus, jeigu manome - aš nenorėčiau tuo bejoti - kad prekyba yra variklis, kuris ištrauks mus iš nuosmukio, tuomet tai reiškia rimtas, sunkias derybas su pramonės šakomis ir šalimis, kuriomis mes rūpinamės sudarydami susitarimą. Kitu atveju mes galime nuolat sudarinėti susitarimus su šalimis, kurios mums nelabai rūpi, ir galime atverti rinką, nes iš tikrųjų ji mums nerūpi.
<P>
Korėja - rimta rinka. Ji suteikia realias galimybes cheminių medžiagų, vaistų ir kitoms pramonės šakoms. Turime pripažinti to, ką darome, vertę ir svarbą, jeigu norime sudaryti rimtus prekybos susitarimus. Faktiškai mes esame neprilygstama ekonomingalia. Negalėčiau nesutikti su kolegomis iš Jungtinės Karalystės, kai jie kalba apie Šveicariją ir bando tai tam tikru būdu prilyginti santykiams, kuriuos stengiamės kurti Europoje su Korėja - o galbūt aš tik nesupratau esmės.
<P>
Norint gauti gerų rezultatų, derybos turi būti rimtos, ir, kadangi derybos tebevyksta, tikiuosi, kad kolegos pažvelgs į tai suprasdami ketinimus, kuriuos mes bandėme perkelti į šį susitarimą.
<P>
Iš pradžių automobilių pramonės atstovai pateikmums sąrašą dalykų, kuriuos, jų pageidavimu, mes turėtume pasiekti. Jie iš tikrųjų buvo labai suinteresuoti tuo, kad Korėjos rinka liktų atvira, ir mes pasiekėme viską, ko jie iš pradžių prašė.
<P>
Tekstilės pramonės atžvilgiu esu įsitikinusi, nėra dėl ko jaudintis. Tekstilės pramonužtikrina, kad mes iš tikrųjų turėtume valios išsaugoti darbo vietas Europoje.
<P>
Visiškai nesu suinteresuota darbo vietų panaikinimu arba pramonės įmonių uždarymu Europoje, ir tai nėra šio susitarimo tikslas. Tuos, kurie mano turintys tai patvirtinančių įrodymų, prašau juos man pateikti, nes žodžiai yra vienas dalykas, o tikrov- visiškai kitas, ir mes iš tikrųjų turime atsisakyti retorikos ir įsigilinti į tai, kas nustatyta šiame susitarime.
<P>
Iš tikrųjų sakyčiau, kad tai, ką pasiekėme, yra labai svarbu visiems pramonės sektoriams. Muitų grąžinimo klausimas man asmeniškai yra labai paprastas. Muitų grąžinimo sistema sukurta taip, kad mūsų reakcija į tai užkirstų kelią atsirasti konkrečiai problemai. Tačiau kyla klausimas, ar tai vienintelis problemos sprendimo būdas? Jeigu yra kitų būdų, kuriais lygiai taip pat galima išspręsti problemą, tačiau tam faktiškai reikia susitarti dėl geresnio prekybos susitarimo, tuomet aš juos išnagrinėsiu. Tačiau aš vis dar noriu išspręsti tą pačią problemą ir, manau, kad šiame susitarime nustatytos priemonės skirtos būtent muitų grąžinimo problemai spręsti. Muitų grąžinimas nėra dalykas, kurį mes numatėme visiems laikams kaip vienintelį mūsų tikslo pasiekimo būdą - t. y. veiksmingai užkirsti kelią importui per "galines duris" - ir, manau, kad problemą mes išsprendėme kitokiu būdu.
<P>
Dėl to aš nesiruošiu atsiprašinėti - politine, ekonomine ar kokia nors kita prasme - Parlamento už tai, kad dirbau ir intensyviai dalyvavau derantis dėl šio svarbaus prekybos susitarimo. Aš neatsiprašau už tai ir neatsiprašau už tai, kad pateikiau šiam Parlamentui tai, ką manau esant rimtu XXIa. laisvosios prekybos susitarimu, suteikiančiu milžinišką naudą visai Europos Sąjungos ekonomikai. Aš taip pat neatsiprašau, kad tai dariau ekonomikos krizės laikotarpiu, nes jeigu ir buvo laikas, kai mano pareiga buvo suteikti kuo daugiau paramos Europos verslui ir įmonėms, manau, kad būtent dabar laikas, ir tam skirtas šis susitarimas.
<P>
Kaip jau minėjau, primygtinai raginu kolegas panagrinėti tikrąsias susitarimo aplinkybes. Jums bus daromas spaudimas - man buvo daromas spaudimas, tačiau faktiškai, jei atsižvelgsite į tai, ką mes pasiekėme, manau, tai yra labai konkretus rezultatas, kuris bus labai naudingas Europos ekonomikai. Galiausiai tai yra tikslas, kurį mes užsibrėžėme, ir tai galiausiai yra tai, ką mes pasiekėme.
<SPEAKER ID="195" NAME="Pirmininkas">
Diskusijos baigtos.
<P>
Raštiški pareiškimai (Darbo tvarkos taisyklių 149 straipsnis)
<SPEAKER ID="975" NAME="Tokia Saïfi  " LANGUAGE="FR">
Europos Sąjungos ir Pietų Korėjos laisvosios prekybos susitarimas (LPA), kuris turėtų būti sudarytas spalio mėn. viduryje, kelia susirūpinimą Europos pramonės šakoms. Nors, už Europos prekybą atsakingo Komisijos nario manymu, šis susitarimas yra plačiausio užmojo, dėl kurio kada nors derėjosi ES, tačiau visų pirma automobilių gamintojams šis susitarimas atrodypač nesuderintas. Šie gamintojai baiminasi masinio Korėjos variklinių transporto priemonių antplūdžio į Europos rinką dėl Europos Komisijos suteiktų muitų lengvatų. Nėra jokios abejonės, kad tam tikrų muitų sąlygų išsaugojimas, pvz., muitų grąžinimas, būtų nesąžiningas ir iškraipytų konkurenciją, o tai būtų labai žalinga Europos automobilių pramonei. Tai dar labiau patvirtina tas faktas, kad į Europos Sąjungos dosnumą nebuvo atsižvelgta mažinant netarifines kliūtis, kurias nustatKorėjos valdžios institucijos (importo kvotos Europos benzininių variklių variklinėms transporto priemonėms). Dėl to Komisijos pareiga nuo šiandien peržiūrėti šį susitarimą, siekiant atkurti sąžiningos ir teisingos konkurencijos sąlygas ir užtikrinti ilgalaikį mūsų pramonės ir darbo vietų Europoje išsaugojimą.

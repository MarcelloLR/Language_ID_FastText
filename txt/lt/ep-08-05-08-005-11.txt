<CHAPTER ID="005-11">
11. Interesų grupių atstovų (lobistų) veiklos Europos Sąjungos institucijose pagrindo sukūrimas (
<P>
- Prieš balsavimą:
<SPEAKER ID="139" NAME="Hartmut Nassauer" AFFILIATION="PPE-DE">
(DE) Gerb. Pirmininke, savo frakcijos vardu prašyčiau vardinio balsavimo dėl 1 pakeitimo ir dėl 11 pakeitimo balsavimo dalimis antrosios dalies.
<SPEAKER ID="140" NAME="Pirmininkas">
Priminsiu, kad terminas jau baigėsi, tačiau jei prieštaravimų nebus, jūsų prašymui pritarsime.
<P>
(Pirmininkas nustatė, kad prieštaravimų dėl prašymo nebuvo)
<P>
- Prieš balsavimą dėl 10 dalies:
<SPEAKER ID="142" NAME="Mario Mauro" AFFILIATION="PPE-DE">
(IT) Gerb. Pirmininke, ponai ir ponios, šio pakeitimo tikslas - išbraukti šiuos žodžius: "kai jų vaidmuo ar atliekamos užduotys reglamentuojami pagal Sutartis". Tai susiję su tuo, kad regionų ir vietos valdžios institucijos, ne taip, kaip privatūs lobistai, atstovauja bendriesiems interesams, todėl būtų pernelyg paprasta regionų ir vietos valdžios institucijas prilyginti privatiems lobistams. Iš tiesų pagal daugelio Europos regionų ir vietos valdžios institucijų statutus jiems leidžiama kištis kur kas plačiau, nei numatyta ES sutartyse siekiant svarstomus viešuosius interesus apsaugoti Bendrijos lygmeniu. Todėl ir raginau paskutinę pakeitimo frazę išbraukti.
<P>
(Parlamentas žodinį pakeitimą atmetė)
<P>
- Prieš balsavimą dėl 3 pakeitimo:
<SPEAKER ID="144" NAME="Adina-Ioana Vălean" AFFILIATION="ALDE">
Gerb. Pirmininke, turime 3 pakeitimo žodinį pakeitimą. Norėtume žodį "bažnyčios" pakeisti žodžiu "religinės", kad pasakymas skambėtų taip: "<...>lobistais turėtų būti laikomi <...>, t. y. profesionalūs ir įmonėse dirbantys lobistai, nevyriausybinės organizacijos (NVO), tyrimų institucijos, prekybos asociacijos, profesinės sąjungos ir darbdavių organizacijos, religinės, pelno ir ne pelno organizacijos <...>, taigi į visų išvardytų veikėjų veiklą turėtų būti atsižvelgiama vienodai;" ir t. t.
<P>
(Parlamentas žodinį pakeitimą atmetė)
<SPEAKER ID="146" NAME="Monica Frassoni" AFFILIATION="Verts/ALE">
(IT) Gerb. Pirmininke, ponai ir ponios, tai įrodymas, kad lobistai iš tiesų veikia!
<P>
(Plojimai iš centro ir kairės)
<P>
- Prieš balsavimą dėl 15 pakeitimo:
<SPEAKER ID="148" NAME="Monica Frassoni" AFFILIATION="Verts/ALE">
Gerb. Pirmininke, rodos, Europos anglų kalba mus apvylė. Dėl to, kad šio pakeitimo tekstas akivaizdžiai nėra labai aiškus, mano frakcija atsiims 25 pakeitimą dėl klausimo dėl pinigų sumų, kurias lobistui reikia deklaruoti pateikiant finansinius duomenis. Bet mes iš tiesų tikimės, net jei ir balsavimas vyks ne taip, kaip šito norėtume, kad per darbo grupės diskusijas šis klausimas bus išaiškintas ir vėl bus nagrinėjamas.
<P>
Ačiū jums labai ir dėkoju visiems už kartu atliktą darbą.

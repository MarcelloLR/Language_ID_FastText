<CHAPTER ID="024">
Prekyba ir klimato pokyčiai (diskusijos) 
<SPEAKER ID="253" NAME="Pirmininkė">
Kitas punktas yra Alaino Lipietzo pranešimas Tarptautinės prekybos komiteto vardu dėl prekybos ir klimato kaitos.
<SPEAKER ID="254" NAME="Alain Lipietz">
pranešėjas. - (FR) Ponia Pirmininke, Komisare, ponios ir ponai, šis prieš pat Bali konferenciją pateikiamas pranešimas yra tikrai svarbus.
<P>
Mes žinome, kad tarptautinprekyba vystosi du kartus greičiau negu auga bendrasis pasaulio produktas. Tai reiškia, kad didėja transporto pramonės, kuri išskiria daugiausiai šiltnamio efektą sukeliančių dujų, apimtys. Be to, sudaromos galimybės perkelti gamybą, kas yra gerai atsižvelgiant į darbo jėgos naudojimą ir darbo užmokesčio taisyklių taikymą, bet transporto pramonės atstovai visiškai nekreipia dėmesio į išskiriamų šiltnamio efektą sukeliančių dujų kiekius, todėl gali būti paspartinta šiltnamio efektą sukeliančių dujų gamyba ir klimato pokyčiai.
<P>
Noriu pateikti jums keletą skaičių: laivai, kurie gabena 40 kartų daugiau krovinių negu lėktuvai, skleidžia tik du kartus daugiau šiltnamio efektą sukeliančių dujų, bet mes vis tiek naudojame lėktuvus transportuodami prekes, kad galėtume optimizuoti gamybos ciklą. Atsižvelgiant į Stern pranešimo ir kitų keturių Tarpvyriausybinės klimato kaitos komisijos pranešimų duomenis, mes turėtume žinoti, kad verta palaukti pusę dienos ar net tris dienas, kol atvyks produktas, o ne naikinti savo klimato išleidžiant tam, pagal Stern pranešimą, 5000 milijardų dolerių.
<P>
Be šio komentaro pranešime bandoma rasti tam tikrų galimybių. Be abejo, mes turime galimybių keisti transporto sistemą. Esame patenkinti dėl balsavimo siekiant įtraukti aviacijos pramonę į Europos kvotų sistemą. Pranešimas skatina pramonės organizacijas sumažinti gamybos grandinių geografines apimtis, gaminti produkciją arčiau galutinio vartotojo ir pateikia kelis pasiūlymus dėl prekybos ir aplinkosaugos.
<P>
Atsižvelgdami į PPO ir dvišales ar dviejų regionų sutartis, kitaip tariant, į visas sutartis, dėl kurių šiuo metu vyksta derybos, mes siūlome suteikti prioritetą klimato kaitos poveikio įvertinimui. Mes dar siūlome suteikti prioritetą visų muitų barjerų ir netarifinių barjerų mažinimui - čia kalbu apie mokesčius už patentą - kurie trukdo prekiauti savomis prekėmis ir teikti paslaugas, kurios galėtų sumažinti šiltnamio efektą sukeliančių dujų išskyrimą.
<P>
Visi šie klausimai turi būti aptarti tarptautiniu mastu, jei įmanoma, su PPO ir neatsižvelgiant į dvišales sutartis, dėl kurių Europa veda derybas. Mes negalime atmesti galimybės, kad po 2012 metu, įgyvendinus Kyoto sutarties sąlygas žmonija nebus pasiekusi vieningo susitarimo dėl kovos su klimato kaita. Šiuo atveju Europos sprendimas vadovauti kovai su klimato kaita paveiks tam tikrus jos sektorius. Jis nepaveiks visų sektorių. Daugeliu atvejų vadovavimas kovai su klimato kaita teiks didesnių konkurencijos galimybių. Tam tikrai atvejais, ypač kalbant apie cemento pramonę, tai galėtų sukelti didelių problemų ir mums net gali tekti įsivežti cementą. Tada, išnaudojus visas daugiašalių sutarčių galimybes, mes siūlome patvirtinti Bendrojo susitarimo dėl muitų ir prekybos 20 straipsnį, kitaip sakant, koregavimo mokesčius ir taip atkurti sąžiningos konkurencijos sąlygas.
<P>
Ponios ir ponai, tai ir sudaro mano pasiūlymų pagrindą.
<SPEAKER ID="255" NAME="Stavros Dimas">
Komisijos narys. - (EL) Ponia Pirmininke, ponios ir ponai, mes esame dėkingi už Tarptautinės prekybos komiteto iniciatyvą dėl klausimų, susijusių su prekyba ir klimato kaita.
<P>
Alain Lipietz pranešime pateikiama daug naudingų politinių idėjų ir pasiūlymų. Mes esame patenkinti šiuo pranešimu, nes jame pripažįstamos įvairių derybų aspektų tarpusavio sąsajos.
<P>
Klimato kaita yra labai svarbus klausimas, kuris daro įtaką visiems sektoriams, įskaitant prekybą. Mes privalome ir toliau laikytis rėmimo ir darnos politikos. Europos Sąjunga siekia palengvinti prekybą užtikrinant jos perspektyvas ir indėlį į kitas politikas, pavyzdžiui, indėlį į klimato kaitos politiką.
<P>
Mes remiame faktą, kad pranešimu pripažįstamos derybų dėl aplinkos prekių ir paslaugų perspektyvos. Mes manome, kad tai parodo svarbų prekybos sektoriaus indėlį į klimato kaitos pasekmių šalinimą. Tikimės pamatyti pažangą sprendžiant šį klausimą šiuo daugiašalių prekybos derybų etapu, skirtu Doha plėtros darbotvarkei. Mes džiaugiamės, kad buvo pripažintas poreikis aplinkos apsaugos sekretoriatams suteikti stebėtojų statusą Pasaulio prekybos organizacijoje, nes mes siekėme tai įgyvendinti dabartiniu prekybos derybų etapu. Mes taip pat džiaugiamės dėl mūsų naujų laisvosios prekybos susitarimų indėlio sprendžiant klimato kaitos klausimus priimant tam skirtus teisės aktus.
<P>
Sąsajos tarp prieigos prie naujų rinkų galimybių, t. y., padidėjusių prekybos srautų ir klimato kaitos politikos yra akivaizdžios.
<P>
Aplinkos apsaugos strategijos skatina naudoti šiuolaikines technologijas ir didina ekonominį efektyvumą. Moksliniai ir ekonominiai duomenys aiškiai rodo, kad klimato kaitos stabdymo priemonių teikiama nauda nusveria kaitos mažinimo strategijų teikiamą naudą.
<P>
Papildomų kovos su klimato kaita priemonių naudojimas teiks geresnes konkurencijos galimybes tų šalių gamintojams, kuriose ribojamas anglies dvideginio išskyrimas, nes - kartu su kitomis strategijomis - bus mažinamas vertingų išteklių naudojimas ir skatinamos aplinkai nekenksmingų technologinių naujovių įdiegimas, todėl padidės galimybės dalyvauti rinkoje. Tokiu būdu pajusime naudą tiek konkurencingumo, tiek aplinkos apsaugos srityse. Privalome ir toliau ieškoti galimybių stiprinti teigiamą prekybos politikos indėlį į kovą su klimato pokyčiais.
<P>
Pranešime aptariami eksporto kreditų ir progresyvinio prekybos subsidijų mažinimo klausimai, kurie daro neigiamą įtaką klimatui ir tiesioginių užsienio investicijų patekimo į rinką skatinimo klausimai. Tai svarbūs klausimai, kurios galėtume aptarti išsamiau.
<P>
Be to, privalome ir toliau kurti miškininkystės produkcijos, miškų kirtimo ir nelegalaus miškų naikinimo tvarumo kriterijus.
<P>
Baigdamas norėčiau dar kartą jums padėkoti už šį vertingą indėlį į diskusiją dėl klimato kaitos, kuri vyko labai svarbiu metu, likus tik kelioms dienoms iki Bali konferencijos dėl klimato kaitos pradžios, kuri turėtų suteikti pagrindą deryboms dėl tarptautinio post-2012 susitarimo.
<SPEAKER ID="256" NAME="Jens Holm">
Aplinkos, visuomenės sveikatos ir maisto saugos komiteto nuomonės dokumento sudarytojas. - (SV) Ponia Pirmininke, pasaulio prekybos atstovams pats laikas atsižvelgti į klimato kaitą. Nuo 1990 metų pasaulio prekyba augo eksponentiškai. Kokie tokio augimo rezultatai atsižvelgiant į klimatą? Be jokios abejonės, transporto ir išmetamųjų dujų kiekio padidėjimas. Pavyzdžiui, ar priimtina tai, kad Europos Sąjungos gyvulių augintojai iš Brazilijos importuoja milijonus tonų sojos, skirtos Europos mėsos pramonei arba kad Norvegijos teritoriniuose vandenyse sugauta žuvis gabenama išdoroti į Kiniją, o tada vėl atgal į Europą, kur ji konservuojama? Be abejo, ne!
<P>
Mūsų teigiama nuomonsuteikia galimybių imtis konkrečių priemonių sprendžiant šiuos klausimus. Mes reikalaujame, kad transporto sektorius prisiimtų atsakomybę dėl aplinkosaugai skirtų išlaidų. Mes norime platinti žaliąsias technologijas besivystančiose šalyse, pavyzdžiui, iš pagrindų pakeisdami patentų ir intelektinės nuosavybės teisių gynimo taisykles. Mes siekiame, kad būtų atsisakyta teršiančių energijos gamybos būdų subsidijavimo. Mes siekiame įvesti privalomą biodegalų aplinkosauginį sertifikavimą ir norime, kad visi prekybos susitarimai būtų įvertinti atsižvelgiant į klimato kaitą. Tai tik keli pavyzdžiai iš šio puikaus pranešimo. Įgyvendinę šiuos tikslus mes galėsime užtikrinti, kad pasaulio prekyba taps sprendimo, o ne problemos dalimi.
<SPEAKER ID="257" NAME="Andrįs Gyürk">
Pramonės, mokslinių tyrimų ir energetikos komiteto nuomonės dokumento sudarytojas. - (HU) Ponia Pirmininke, dėkoju už suteiktą žodį. Komisare, ponios ir ponai, sąsajos tarp dviejų šiame pranešime aptartų temų yra labai svarbios. Ryšiai tarp tam tikrų prekybos formų ir klimato kaitos yra akivaizdūs. Niekas negali paneigti, kad intensyvi tarptautinprekyba turi daug žalingų pasekmių , įskaitant padidėjusį anglies dvideginio išskyrimą ir augalų, kurie naudoja šiltnamio efektą sukeliančias dujas, arealų mažinimą. Tačiau aš vis dėlto manau, kad laisvoji prekyba nėra žalos aplinkai sinonimas. Prekybos plėtra ir tarptautinis darbo pasidalinimas efektyviai didina gamybą ir didina teikiamą nuadą atsižvelgiant į neigiamus jo padarinius. Toks darbo pasidalinimas galėtų suteikti mums galimybę vartoti mažiau energijos.
<P>
Leiskite man, kaip Pramonės komiteto pranešėjui, atkreipti dėmesį į tris mintis, kurios buvo išsakytos sudarant mūsų Komiteto nuomonę. Visų pirma būtina kuo greičiau pašalinti visas komercines kliūtis aplinkos neteršiančių technologijų naudojimui. Toks veiksmas pareikalaus iš Europos Sąjungos aktyvaus vaidmens tarptautinėse derybose dėl klimato kaitos.
<P>
Antra - mes privalome siekti, kad produktų kainos atspindėtų neigiamas, bei ne iškart pastebimas pasekmes, įskaitant klimato kaitos pasekmes.
<P>
Trečia - mes manome, kad diskusijos dėl prekybos ir klimato kaitos sąsajų yra visų pirma Bendrijos interesas. Todėl Europa gali imtis lyderės vaidmens atsižvelgiant į žaliųjų produktų ir paslaugų eksportą į visą pasaulį.
<P>
Ponios ir ponai, iš minėtų punktų galite daryti išvadą, kad Pramonės komiteto nariai laikosi vieningos nuomonės, kad pašalinti prekybos kliūtis ir imtis kovos su klimato kaita veiksmų galima tik pasitelkus tarptautinį bendradarbiavimą. Komiteto diskusijos patvirtino, kad atsižvelgiant į klimato kaitą prekyba nėra vienintelproblema, bet gali būti ir problemos sprendimo dalis. Nuoširdžiai dėkoju, ponia Pirmininke.
<SPEAKER ID="258" NAME="Georgios Papastamkos">
PPE-DE grupės vardu. - (EL) Ponia Pirmininke, ponios ir ponai, Europos Sąjunga turi imtis lyderės vaidmens taikydama aplinkai nekenksmingas strategijas. Šiuo atžvilgiu jūsų indėlis, pone Dimas, buvo tikrai svarbus. Visų sektorių strategijų pritaikymas pagal tvarios plėtros modelius yra pagrindinis mūsų tikslas.
<P>
Tarptautinės prekybos plėtra skatina pasaulio ekonomikos augimą ir teikia naudą ne tik išsivysčiusioms, bet ir besivystančioms šalims. Tačiau sparčiai didėjančios tarpvalstybinės prekybos srauto apimtys sudaro iššūkių klimato kaitos politikai. Šio pranešimo tema yra pasaulio prekybos sistemos ir klimato kaitos politikos savitarpio ryšiai. Deja, pranešime nurodoma, kad tarp komercinių ir aplinkosaugos sričių pusiausvyros nėra. Greitas tarptautinės prekybos augimas turėtų būti laikomas pagrindiniu aplinkosaugos problemas sukeliančiu veiksniu. Nepakanka vien patvirtinti klimato politiką - būtina sudaryti išsamų bendrąjį planą, kuriame būtų nurodyti aplinkai nekenksmingi transporto, prekybos, pramonės vystymo, energijos išgavimo ir žemės ūkio veiklos vykdymo būdai. Kad ir kaip būtų, kovoje su klimato pokyčiais vien Europos Sąjungos pastangų neužteks. Europos Sąjungas pirmavimas įgyvendinant aplinkosaugos ir socialinės apsaugos modelius turi būti toliau tęsiama atsižvelgiant į šalis, kurios yra už ES ribų.
<P>
Ponios ir ponai, rezoliucijos pasiūlymas apima kelis labai svarbius klausimus. Europos liaudies partijos ir Europos demokratų grupnusprendė, kad galutinį balsavimą dėl pasiūlymo nulems balsavimai dėl šių klausimų.
<SPEAKER ID="259" NAME="David Martin">
PSE frakcijos vardu. - Ponia pirmininke, kai kalbama apie klimato kaitą, prekyba dažnai vertinama kaip problemos dalis, o tiesa, kad tam tikra prekyba tiesiog negali būti pateisinama. Škotiškų krevečių siuntimas į Tailandą, kad būtų nuluptos, ir grąžinimas į Škotiją yra tik niekai ir energijos švaistymas. Tačiau, Alaino Lipietzo gerai argumentuotame pranešime rodoma, kad prekyba taip pat gali būti sprendimo dalimi. Pristatysiu tik tris trumpus pavyzdžius.
<P>
Pirma, aukštų energijos vartojimo efektyvumo standartų nustatymas Europoje ūkio prekėms, pvz., šaldytuvams, indaplovėms, mikrobangų krosnelėms ir t. t., ne tik gali nulemti CO2 emisijų mažinimą čia, bet taip pat ir sukurti sąlygas aukštesniems standartams kitur. Pavyzdžiui, viena gamykla Kinijoje pagamina 80 proc. pasaulio mikrobangų krosnelių. Ji vargiai norės gaminti pagal vieną standartą Europai ir pagal kitą kitai pasaulio valstybei, arba net savo vidaus rinkai.
<P>
Pramonės komiteto antras paminėtas pavyzdys yra apie "žaliąsias prekes" arba, naudojant tinkamą pavadinimą, apie ekologiškas prekes ir paslaugas. Jeigu panaikiname tarifus dėl ekologiškų prekių ir paslaugų, galime skatinti prekybą produktais, kurie padeda trečiosioms šalims sumažinti jų anglies dvideginio pėdsakus, pvz., efektyvaus energijos vartojimo generatorių, bangų technologijų ir saulės pultų eksportu. Dar kartą peržvelkime į Kinijos pavyzdį. Šiuo metu Kinija didina savo elektros kūrimo pajėgumus, lygius visiems JK pajėgumams, kiekvienais metais. Aiškiai, Kinijos skatinimas naudoti naujausią ir efektyviausią technologiją galėtų atlikti svarbų vaidmenį leidžiant jai tęsti jos augimą, nepajaučiant jos anglies dvideginio pėdsakų proporcingo padidėjimo.
<P>
Trečioji ir paskutinioji sritis būtų galimybių sudarymas vartotojams priimti informuotus pasirinkimus apie tai, kokius produktus jie perka, aiškios informacijos apie anglies dvideginio pėdsakus kiekviename produkte teikimu. Tačiau, turime atsargiai užtikrinti, kad informacija yra tinkamai surinkta ir pristatyta. Šiuo metu kai kuriuose Jungtinės Karalystės prekybos centruose naudojamas "Food miles" ženklinimas yra nepatenkinamas ir juo gali būti perduodama klaidinanti informacija. Pavyzdžiui, gėlėse iš Kenijos yra daug mažiau anglies dvideginio pėdsakų, negu gėlėse, užaugintose oranžerijose Olandijoje, bet žvilgtelėjus į ženklinimą galima būtų padaryti skirtingą išvadą.
<SPEAKER ID="260" NAME="Zbigniew Krzysztof Kuźmiuk" LANGUAGE="PL">
Ponia Pirmininke, dalyvaudamas šiose diskusijose dėl pasaulinės prekybos poveikio klimato kaitai Europos tautų sąjungos grupės vardu aš norėčiau atkreipti dėmesį į šiuos klausimus.
<P>
Visų pirma - kaip pasaulinkovos su klimato kaita lyderEuropos Sąjunga ragina iki 2020 metų sumažinti šiltnamio efektą sukeliančių dujų išskyrimą nuo 25 iki 45 %. Tačiau privalome atsižvelgti į tai, kad jeigu Europos Sąjunga įgyvens šiuos dujų išskyrimo sumažinimo tikslus viena pati ir nedalyvaujant kitoms šalims, gali kilti grėsmEuropos Sąjungos ekonomikos plėtrai.
<P>
Antra - ekonominiai subjektai, kurie privalo Europoje atsižvelgti į įvairius apribojimus dėl šiltnamio efektą sukeliančių dujų sumažinimo nebegali konkuruoti su objektais tose šalyse, kuriose tokie apribojimai netaikomi. Dėl nesąžiningos Pietvakarių Azijos ir Pietų Amerikos šalių konkurencijos Europoje dingo daug gamybos rūšių.
<P>
Trečia - atsižvelgdamos į šiltnamio efektą sukeliančių dujų skleidimo apribojimus Europos Sąjungoje daugelis bendrovių perkėlgamybą iš Europos į kitus regionus, kuriuose tokie apribojimai netaikomi. Todėl daugelis darbo vietų Europoje bus prarastos visiems laikams.
<P>
Ketvirta - jeigu pasauliniu lygiu nepavyks pasiekti susitarimo dėl šiltnamio efektą sukeliančių dujų išskyrimo apribojimo ir Europos Sąjunga bus pasiryžusi viena eiti šiuo keliu, įvežant prekes į Europos Sąjungą turi būti taikomi kompensuojamieji mokesčiai. Visų pirma tokie mokesčiai turi būti taikomi tuose sektoriuose, kurių konkurencingumas labai sumažėjo dėl aplinkosaugos išlaidų, prisidėjusių prie gamybos sąnaudų. Sudarant dvišales prekybos sutartis tarp Europos Sąjungos ir trečiųjų šalių būtina kaip galima dažniau atsižvelgti į kovos su klimato kaita reikalavimus.
<P>
Tokie patys susitarimai turi būti taikomi Europos investicijų banko veiklai. Jei šiuos susitarimus palaikytų įvairių tipų bendrovės, juos turėtų taikyti nacionalinės agentūros garantuodamos eksporto kreditus ir tiesiogines investicijas.
<SPEAKER ID="261" NAME="Graham Booth">
IND/DEM frakcijos vardu. - Ponia pirmininke, Al Goras tvirtina, kad diskusija dėl pasaulinio atšilimo yra baigta ir kad be abejonės buvo įrodyta, jog žmogaus veikla yra atsakinga už tai.
<P>
Neseniai pasiūliau komitete, kad daugiau kaip milijonus metų didžiulsaulės įtaka žemės klimatui negalėjo būti nepaisoma šioje diskusijoje ir kad ilgo ledynmečio seka, besikeičianti trumpais tarpledyniniais periodais, buvo labiausiai tikėtinas paaiškinimas. Gavau labai priešišką atsaką.
<P>
Tačiau, pirmininkas Helmuth Markov primygtinai reikalavo, kad nėra tinkama reikalauti pašalinti nuomonę, kuri prieštarauja dabartinei ortodoksijai. Atsiminkime, kad kai 17-ajame amžiuje Galileo paskelbė, jog žemsukosi aplink saulę, jam Katalikų bažnyčia grasino kankinimu, nes išdrįso prieštarauti priimtam faktui, kad žembuvo visatos centras. Bažnyčiai tik 1992 m. pritarė, kad Galileo buvo teisus.
<P>
Vienintelis CO2 klausimas pasaulinio atšilimo diskusijoje yra deginant iškastinį kurą gaunamas nereikšmingas kiekis Tas palyginti mažas kiekis yra vienintelis šiuolaikinis ir neįprastas didelių kiekių, kuriuos nuolat gamina visi gyvi sutvėrimai ir visos pūvančios organinės medžiagos ir vulkaninveikla, papildymas.
<P>
Prieš mums rizikuojant sunaikinti pasaulinę ekonomiką anglies dvideginio emisijų mokesčiais ir panašiomis priemonėmis, prašom vėl pradėti diskusiją ir visiškai įsitikinkime, kas yra teisus.
<P>
.
<SPEAKER ID="262" NAME="Daniel Caspary" AFFILIATION="PPE-DE">
(DE) Ponia Pirmininke, brangūs kolegos, kalbėdami apie šį pranešimo projektą turėtume atkreipti dėmesį į pagrindinius klausimus, tai yra, prekybą ir klimato kaitą.
<P>
Deja, šiuo pirmuoju projektu pranešėjas nesugebėjo pateikti tinkamų ekonominių ir socialinių šios problemos sprendimo pasiūlymų. Manau, kad pranešėjas šiuo pranešimu įnešdaug sumaišties aptardamas prekybos ir transporto klausimus. Problemą sudaro ne pasaulinprekyba, pasaulinis darbo jėgos pasiskirstymas ar faktas, kad dėl prekybos auga tam tikrų skurdžių regionų ekonomika. Problema ta, kad transportas yra nepakankamai efektyvus ir kenkia aplinkai. Mūsų problema yra ta, kad dėl skurdo ar žemo gerovės lygio tam tikruose pasaulio regionuose daugelis žmonių ir šalių negali sau leisti kovoti su klimato kaita.
<P>
Tik integruodami tokius regionus į pasaulinės prekybos tinklą mes sugebėsime pasiekti, kad šie žmonės galėtų sau leisti saugoti aplinką ir kovoti su klimato pokyčiais. Jei kasdien kovojate dėl išlikimo, jūs tikrai negalvosite apie aplinkosaugą ar kovą su klimato pokyčiais. Tik sukūrę puikiai veikiantį pasaulinės prekybos modelį mes galėsime parduoti šiuolaikines technologijas įvairioms pasaulio šalims ir taip prisidėti prie kovos su klimato kaita.
<P>
Todėl aš manau, kad turime kalbėti apie aktyvesnę, o ne mažesnę prekybą ir tai būtų deramas atsakas į prekybos ir kovos su klimato pokyčiais problemas.
<P>
Esu nuoširdžiai dėkingas savo kolegai Georgios Papastamkos už įvairių svarbių temų pateikimą komisijos diskusijų metu ir ALDE grupei, kuri pateikįvairių pataisų, į kurias bus atsižvelgta rytojaus plenarinio posėdžio metu.
<P>
Norėčiau baigti pageidavimu. Šiame pranešime yra keli punktai, kuriais mes, deja, diskreditavome savo socialinės rinkos ekonomiką. Privalome rasti būdą kaip pašalinti šiuos mūsų ekonominės sistemos, kuri tokiam dideliam žmonių skaičiui suteikgerovę ir socialinę saugą, prieštaravimus. Būčiau dėkingas, jei grupės būtų šiek tiek kūrybiškesnės ir mūsų grupgalėtų balsuoti už šį pranešimą.
<SPEAKER ID="263" NAME="Elisa Ferreira" AFFILIATION="PSE">
(PT) Norėčiau pradėti nuo sveikinimų pranešėjui dėl išsamiai atlikto darbo šiuo sudėtingu ryšio tarp prekybos ir klimato kaitos klausimu. Europa yra pasaulinkovos su klimato kaita lyderė. Tačiau norėdama sulaukti daugiau pasitikėjimo ir įgyvendinti iškeltus tikslus ji turi efektyviau derinti įvairias politikas šiuo klausimu. Ypač negalime pamiršti Europos prekybos politikos - vienos iš seniausių Europos Sąjungos bendrųjų politikų. Nelengva pasiekti pusiausvyrą tarp aplinkosaugos ir prekybos ir jos siekiama tikrai nepakankamai, ypač Pasaulio prekybos organizacijoje.
<P>
Norint Europos Sąjungoje įgyvendinti klimato kaitos tikslus būtina efektyviai sumažinti anglies dvideginio išskyrimą, kas darytų didelę įtaką gamybos sąlygoms ir sąnaudoms įvairiuose gamybos sektoriuose. Laikas paklausti savęs, ar pasaulyje, kuriame vyrauja globali konkurencija ir kuriam kilo būtinybspręsti išlikimo klausimus yra prasmkovoti su klimato kaita vien Europos lygiu? Ar priimtina tai, kad daugelio sektorių šiltnamio efektą sukeliančių dujų išskyrimas perkeliamas iš Europos į pasaulio vietas, kuriose negalioja griežti aplinkosaugos įstatymai? Ar aplinkosaugos įstatymų pažeidimai galėtų sudaryti teisėtą konkurencingumo pagrindą? Ar priimtina, kad pasaulyje galioja skirtingos aplinkosaugos taisyklės pagrindinėms prekėms atsižvelgiant į pasaulio vietą, kurioje jos gaminamos?
<P>
Manau, kad atsakymas į visus šiuos klausimus yra ne. Privalome rasti pusiausvyrą tarp aplinkos, įskaitant klimato kaitą, ir prekybos, kuri garantuotų bendras, proporcines ir teisingas pastangas neišskiriant nvieno šalies, ypač pagrindinių pasaulio prekybos partnerių. Dialogo, abipusės pagarbos ir pasiryžimo įgyvendinti tikslus dėka privalome pasiekti pusiausvyrą tarp didelių neturtingų pasaulio regionų ir paties pasaulio išlikimo. Pastangos turi būti pasaulinės ir galime tik tikėtis, kad gruodžio mėnesį vyksiančios Bali konferencijos metu bus ryžtingai pradėtas šis procesas.
<SPEAKER ID="264" NAME="Stavros Lambrinidis" AFFILIATION="PSE">
(EL) Ponia Pirmininke, Komisare, ponios ir ponai, per pastaruosius metus visame pasaulyje tikrai padaugėjo komercinių operacijų. Toks daugėjimas teikia ekonominio šalių augimo vilčių, tačiau ir daro didelę įtaką klimato kaitais. Norėčiau išreikšti savo susirūpinimą šiuo klausimu. Privalome nuspręsti, kaip prekybos politika galėtų teigiamai prisidėti sprendžiant klimato kaitos problemas.
<P>
Mūsų tikslas iki 2020 metų 20 % sumažinti šiltnamio efektą sukeliančių dujų išskyrimą yra tikrai ambicingas. Tikiuosi, kad mums pavyks jį įgyvendinti, nes nesėkmės atveju pasekmės būtų labai skaudžios. Norėčiau paminėti Komisaro indėlį ir pasveikinti jį dėl visų iniciatyvų ir įdėtų pastangų.
<P>
Norint pereiti prie mažiau aplinkai kenkiančių transporto priemonių būtina dėti daugiau pastangų: skatinti mažiau kenksmingas pramonės šakas, kurti naujas technologijas ir sudaryti nepalankias finansines sąlygas veiklai, kuri turi neigiamų klimato kaitos pasekmių, skatinti efektyvų bendradarbiavimą tarp Jungtinių Tautų, Pasaulio prekybos organizacijos ir Europos Sąjungos bei nuolat konsultuoti bei dalyvauti pilietinės visuomenės ir nevyriausybinių organizacijų, veikiančių aplinkosaugos srityje, veikloje. Europos Parlamentas turėtų vaidinti svarbų vaidmenį. Tikiuosi, kad gruodžio mėnesį vyksiančios Bali konferencijos metu mes pasiūsime optimistinę žinią.
<SPEAKER ID="265" NAME="Pirmininkė">
Diskusija baigta.
<P>
Balsavimas vyks 2007 m. lapkričio 29 d.
<P>
Rašytiniai pareiškimai (142 straipsnis)
<SPEAKER ID="266" NAME="Eija-Riitta Korhola  " AFFILIATION="PPE-DE">
raštu. - (FI) Labai svarbu, kad klimato kaitos politika būtų efektyvi. Šis pranešimas yra tikrai vertingas ir inspiruoja labai reikalingas diskusijas. Prekybos politika turi būti klimato politikos dalis, nes didėjant prekybos apimtims išskiriama daugiau šiltnamio efektą sukeliančių dujų. Kita vertus, prekybos politika yra labai efektyvi klimato politikos forma ir yra sprendimo dalis.
<P>
Visų pirma prekybos politikos srityje galima efektyviai taikyti aplinkosaugos technologijas. Tarptautinprekyba yra viena efektyviausių technologijų sklaidos priemonių. Pasaulio prekybos organizacijos vaidmuo yra labai svarbus, nes būtina pašalinti ekologiškų prekių tarifus ir patobulinti intelektinės nuosavybės apsaugos taisykles. Kita vertus negalime toleruoti, kad PPO vis dar skirsto subsidijas iškastiniam kurui ir taip trukdo plisti "žaliosioms" technologijoms.
<P>
Dėl neaiškių priežasčių pranešime nuolat minima Kyoto protokolo sėkmė. Kyoto protokole daug spragų, kurios tik apsunkina padėtį. Vienašaliai veiksmai trukdo konkurencijai ir dėl jų išskiriama daugiau anglies dvideginio. Dujų išskyrimo vietų perkėlimas problemos neišspręs. Be to, iš solidarumo su besivystančių šalių gyventojais neturėtume teršti jų aplinkos. Kyoto protokolas skatina aplinkos išnaudojimą. Klimato kaita yra pasaulinis reiškinys, todėl reikia ieškoti pasaulinių sprendimų. Būtina sukurti pasaulinę prekybos emisijomis schemą, į kurią būtų įtrauktos visos pramoninės šalys ir besivystančios ekonomikos.
<P>
Visiškai pritariu pranešime išreikštam susirūpinimui dėl miškų likimo didėjant prekybos apimtims. Europos Sąjunga privalo kreipti ypatingą dėmesį į miškų naikinimą biodegalų žaliavos auginimui skirtuose plotuose. Komisijos nustatyti atsinaujinančių energijos šaltinių tikslai neturėtų spartinti klimato kaitos.

<CHAPTER ID="016">
Biocidinių produktų pateikimas į rinką - Naujas biocidų persvarstymo pasiūlymas (diskusijos) 
<SPEAKER ID="123" NAME="Pirmininkas">
Kitas klausimas - bendros diskusijos šiais klausimais:
<P>
D. O. Sârbu pranešimas Aplinkos, visuomenės sveikatos ir maisto saugos komiteto vardu dėl pasiūlymo dėl Europos Parlamento direktyvos ir Tarybos iš dalies keičiančios direktyvos 98/8/EB dėl biocidinių produktų pateikimo į rinką dėl tam tikrų laikotarpių pratęsimo - C6-0346/2008 - ir
<P>
Komisijos pareiškimas dėl naujo pasiūlymo dėl Biocidų direktyvos persvarstymo.
<SPEAKER ID="124" NAME="Daciana Octavia Sârbu" LANGUAGE="RO">
Norėčiau pabrėžti, kad laikau sėkmingu susitarimą, kurį pasiekėme kartu su Komisija ir Taryba, dėl aktyviųjų medžiagų įvertinimo laikotarpio pratęsimo iki 2014 m., tam, kad tinkamu laiku biocidiniams produktams būtų sukurta sureguliuota rinka.
<P>
Tai veikir Aplinkos, visuomenės sveikatos ir maisto saugos komiteto balsavimo rezultatus. Štai kodėl norėčiau padėkoti kolegoms, kurie palaikšį trijų institucijų kompromisą.
<P>
Pereinamojo laikotarpio pratęsimas ypač svarbus tam, kad užtikrintume, kad visi biocidiniai produktai, kuriuose yra aktyviųjų medžiagų, būtų pateikti į rinką teisėtai.
<P>
Maniau, labai svarbu, kad šios direktyvos persvarstymas būtų atliktas per pirmąjį svarstymą, kad nerizikuotume grįžti dešimt metų atgal ir vėl sistemingai analizuotume biocidinius produktus ir netiesiogiai atsisakytume išimti jų iš rinkos nuo 2010 m.
<P>
Laikotarpio ilginimas užtikrins, kad valstybės narės turėtų pakankamai laiko įvertinti šias medžiagas iki 2014 m., kai greičiausiai įsigalios iš esmės peržiūrėta Biocidų direktyvos redakcija.
<P>
Kitas klausimas, siūlomas pranešimo projekte, yra maksimaliai iki dvejų metų apriboti tolesnio terminų ilginimo galimybę kitiems dokumentams taikant komitologiją tam, kad išvengtume galimybės be galo užtęsti visą procesą. Ši priemonlabai svarbi, esant tokiai situacijai, jei direktyvos persvarstymas nebus baigtas iki 2014 m.
<P>
Tikimės, kad iš esmės persvarstant Biocidų direktyvą, bus sprendžiami aspektai, susiję su duomenų apsauga ir "dykai gaunamų dalykų" praktika, kai įmonės naudoja informaciją, kurią įregistravo kitos įmonės kaip nacionalinio plano dalį.
<P>
Norėčiau paminėti, kad pakeitimai, priimti Aplinkos, visuomenės sveikatos ir maisto saugos komitete, sudaro dalį susitarimo su Komisija ir Taryba, kaip jie pateikiami galutiniame projekte, dėl kurio bus balsuojama rytoj plenariniame posėdyje. Kai plenariniame posėdyje balsavimas bus baigtas, turėsime Tarybos palaikymą, kad pasiektume susitarimą per pirmąjį svarstymą.
<SPEAKER ID="125" NAME="Stavros Dimas">
Komisijos narys. - (EL) Gerb. pirmininke, norėčiau padėkoti pranešėjai D. O. Sârbu už uolumą ir pastangas per pirmąjį svarstymą pasiekti susitarimą dėl pasiūlymo keisti Direktyvą 98/8 dėl biocidinių produktų pateikimo į rinką.
<P>
Norėčiau pasakyti, kad Europos Komisija pasirengusi priimti kompromisų paketą, ypač dėl klausimo, susijusio su būtinybe pratęsti pereinamąjį laikotarpį ketveriais metais vietoj trejų, ir klausimą, susijusį su dvejų metų apribojimu visais kitais pratęsimo atvejais, kad palengvintume peržiūrėjimo programą.
<SPEAKER ID="126" NAME="Christa Klaß" LANGUAGE="DE">
Gerb. pirmininke, gerb. Komisijos nary S. Dimos, ponios ir ponai, galime didžiuotis tuo faktu, kad Europos Sąjungoje nustatėme tokius aukštus sveikatos ir higienos standartus. Biocidų naudojimas įnešdidelį indėlį, kad būtų pasiekti šie laimėjimai. Kai naudojami kaip dezinfekcijos priemonės ar pesticidai, jie saugo mus nuo pavojingų ligų, ar kaip gali atsitikti - nuo jų nešiotojų. Biocidai yra nepakeičiami. Jie turi būti nekenksmingi žmonėms ir aplinkai - štai kodėl dabar mums reikia persvarstyti visas biocidines medžiagas.
<P>
Saugumui reikia laiko, ir peržiūra dabar užtrunka ilgiau, nei buvo iš pradžių planuota. Negalime rizikuoti prarasti svarbių produktų dėl to, kad jų registracija nebaigta. Štai kodėl pritariu tam faktui, kad Parlamentas, Taryba ir Komisija per pirmąjį svarstymą sutardėl greito Biocidų direktyvos terminų pratęsimo iki, manau, gerb. Komisijos nary, 2014 m.
<P>
Tačiau, kodėl šis pasiūlymas atsirado taip vėlai? Pavojus, kad medžiagos gali netekti aktualumo dėl pasibaigusių terminų, buvo tai, ką galėjome per ilgą laiką numatyti, bet mūsų diskusijos Parlamente dabar turi vykti labai spaudžiant laikui.
<P>
Gerb. Komisijos nary, dabar jau kurį laiką laukiame pasiūlymo iš Komisijos dėl Biocidų direktyvos persvarstymo. Svarbios sritys dabar turi būti skubiai suderintos ir sureguliuotos. Tarp tokių pavyzdžių yra patvirtinimo kriterijų apibrėžimas, patvirtinimo trukmir svarbiausia duomenų apsauga. Gamintojams reikia aiškių taisyklių ir tikrumo. Taisyklių reikia ir kai kalbame apie produktų naudojimą ir tvarkymą. Aktyviosios medžiagos ištyrimas kainuoja keletą tūkstančių eurų, ir ši investicija gali atsipirkti tik tada, jei rezultatai bent tam tikrą laikotarpį bus neprieinami kitiems kandidatams. Niekas nenori prarasti aukštų higienos standartų. Turime išlaikyti juos, kad susidorotume su naujais iššūkiais.
<P>
Tikiuosi, kad Komisija pateiks aiškų ir pagrįstą pranešimą, kuris atitiks visuos šiuos reikalavimus, ir, manau, kad ji tai padarys kaip įmanoma greičiau.
<SPEAKER ID="127" NAME="Vittorio Prodi">
ALDE frakcijos vardu. - (IT) Gerb. pirmininke, ponios ir ponai, ačiū, gerb. G. Verheugen, kad atvykote ir suteikėte mums progą kartu aptarti šį dokumentą. Kalbant apie pasiūlymą pakeisti direktyvą dėl biocidinių produktų pateikimo į rinką, Parlamentas sutiko dėl būtinybės pratęsti peržiūros laikotarpį, reikalingą siekiant teisingai įvertinti pagrindines tam tikrų biocidinių produktų aktyviąsias medžiagas, atsižvelgiant į ypatingą būtinų tyrimų pobūdį ir rinkos reikalavimus. Tačiau turite žinoti, kad, manome, jog nuodugnesnDirektyvos 98/8/EB dėl biocidinių produktų peržiūra turės įtakos mūsų nuomonėms dėl turinio. Todėl norėčiau Komisijai pasiūlyti apsvarstyti kelias idėjas.
<P>
Pirmiausia būtų naudinga nuo direktyvos pereiti prie reglamento - teisėkūros įrankio, kuris sudarytų sąlygas toms pačioms nuostatoms tuo pat metu įsigalioti visose valstybėse narėse, taigi vienodai sureguliuoti sektorių. Svarbus momentas bus dalijimasis duomenimis pagal ES gaires ir, kaip jau įgyvendinta REACH, turi būti atsisakyta bandymų su stuburiniais gyvūnais arba jų labai sumažinta, o dėl biocidinių produktų privalomojo dalijimosi duomenimis, gautais atliekant tokius pačius bandymus, registruojant tą pačią aktyviąją medžiagą, būtų išvengta tyrimų dubliavimosi.
<P>
Dalijimasis duomenimis sudarys sąlygas didesniam efektyvumui bylų vertinimo sistemoje ir sumažins šių bylų sudarymo išlaidas, tai turėtų didelės reikšmės tiek mažosioms ir vidutinėms įmonėms, tiek nacionalinėms valdžios institucijoms, atsakingoms už paraiškų nagrinėjimą.
<P>
Turi būti skiriama dėmesio procedūrų supaprastinimui ir abipusio leidimo konkrečiam produktui ir jo naudojimo skirtingose valstybėse pripažinimo taikymui, siekiant paspartinti abi procedūras ir biocidinių produktų pateikimą į rinką ankščiau minėtose šalyse. Tuo remiantis, turi būti suderinta mokesčių skalir nustatyti bendri paraiškų nagrinėjimo laikotarpiai skirtingose šalyse, supaprastintas leidimų išdavimo procesas formulavimų atveju esant minimaliems skirtumams ar variacijomis, pavyzdžiui, kalbant apie spalvas, galima išvengti papildomų specialių bandymų, kuriems reikalingas tolesnis kiekvienos valstybės narės vertinimas.
<P>
Galiausiai turime išvengti diskriminacijos tarp Europos gamintojų, kurių prekės apdorotos biocidiniais produktais, ir ne Bendrijos prekių, kuriose esama tokių produktų. Palieku Komisijai pačiai priimti sprendimą, kurį, manome, naujasis Parlamentas galės palaikyti.
<SPEAKER ID="128" NAME="Urszula Krupa">
IND/DEM frakcijos vardu. - (PL) Mr Gerb. pirmininke, teisės aktų dėl biocidinių produktų suderinimas Europos Sąjungoje atrodo dar reikalingesnis, turint omenyje tai, kad reglamentai konkrečiose šalyse labai skiriasi. Bendrų teisės nuostatų nebuvimas kelia pavojų žmonių sveikatai ir gyvybei, taip pat sudaro grėsmę aplinkai, ypač esant laisvosios rinkos sąlygoms.
<P>
Tačiau pirminėje teksto versijoje buvęs pasiūlymas, būtent dešimties metų teisės aktų įgyvendinimo laikotarpis, atrodo nerealus, turint omenyje itin sudėtingas ir brangias šiems produktams naudojamų chemikalų registravimo procedūras. Ironiška, tačiau šios procedūros, kurių paskirtis buvo užtikrinti didelį saugumo lygį, galėjo prisidėti prie kontrolės lygio sumažėjimo, kuris taps dar problemiškesnis, turint omenyje tą faktą, kad kai kuriais atvejais nacionaliniai reglamentai kontroliavo biocidinius produktus, jau patekusius į rinką.
<P>
Tačiau šių mechanizmų pašalinimas ir ne tokių veiksmingų ir ne tokių brangių vertinimo procedūrų nustatymas gali apriboti biocidinių produktų pardavimus. Centrinis aktyviųjų medžiagų Europos registras, kuriuo galima naudotis biocidinių produktų atveju, taip pat neužtikrins saugumo, ypač turint omenyje tą faktą, kad biologiniai veiksniai itin nepastovūs ir atsparūs aktyviems veiksniams. Ribotas veiksmingų junginių pasirinkimas tik prisidės prie atsparumo lygių padidėjimo. Dar daugiau - didelės išlaidos ir sudėtingos procedūros išstums iš rinkos mažąsias įmones ir sudarys sąlygas tam, kad didelės įmonės, veikiančios šiame sektoriuje, monopolizuotų rinką.
<P>
Pasiūlymas pratęsti pereinamąjį laikotarpį iki keturiolikos metų, tai reiškia, kad jis gali būti prailgintas dar dvejais metais, tapo dar sunkiau suprantamas dėl to fakto, kad bus neįmanoma užregistruoti aktyviųjų medžiagų ar perkelti šių reglamentų į nacionalinę teisę iki 2014 m.
<SPEAKER ID="129" NAME="Zuzana Roithová" AFFILIATION="PPE-DE">
- (CS) Gerb. pirmininke, norėčiau užduoti klausimą Komisijos pirmininkui, nes laikausi kitokios nuomonės. Man gaila, kad ES nesugeba per dešimt metų, kitaip tariant iki 2010 m., užbaigti apie 900 dezinfekcijos priemonių, konservantų ir pesticidų, parduodamų Europos rinkoje, peržiūros ir registracijos. Mane stebina tai, kad mums tam reikia dar trejų metų, o pranešėjas pridėjo dar vienerius metus. Tai reiškia, kad atidedamas harmonizavimas ir geresnrinkos apsauga šių žalingų medžiagų atžvilgiu. Matyt, neturėjome kitos išeities, kaip tik paskelbti apie atidėjimą todėl, kad priešingu atveju daugelis produktų dingtų iš rinkos. Tačiau leiskite pasvarstyti. Gali būti naudinga, kad kai kurie produktai, įvežami iš nekontroliuojamų Azijos rinkų, turėtų apleisti mūsų rinką. Tai paspartintų alternatyvių saugesnių medžiagų kūrimą. Norėčiau išgirsti, ar Komisija bandbendradarbiauti su bandymų centrais ir valstybių narių institucijomis ir pasinaudoti jų ištekliais, kad būtų pasiektas pirminis trumpesnis terminas. Ar gali Komisija ar pranešėjas pateikti man atsakymą į šį klausimą?
<SPEAKER ID="130" NAME="Czesław Adam Siekierski" AFFILIATION="PPE-DE">
(PL) Gerb. pirmininke, dėl išskirtinio šių teisės aktų pobūdžio ir galimo neteisingo interpretavimo pavojaus turime atkreipti ypatingą dėmesį į biocidinių veiksnių klausimą.
<P>
Sutinku su pranešėju, kuris kalbėjo apie tai, kad labai svarbu pratęsti pereinamąjį laikotarpį aktyviosioms medžiagoms, naudojamoms biocidiniuose produktuose, vertinti iki 2014 m., siekiant ES teisės aktus pritaikyti rinkai sureguliuoti. Jei nebūtume žengę šito žingsnio, ar nacionalinės nuostatos, kurios baigiasi 2010 m., baigtųsi tuo, kad daugelio biocidinių produktų pardavimas taptų neteisėtas, lemiantis daugybę paradoksalių situacijų?
<P>
Per pereinamąjį laikotarpį nacionaliniai teisės aktai turi būti naudojami tam, kad būtų griežtai prižiūrima ši ypatinga rinkos dalis. Verta pridurti, kad turime būti ypač atsargūs, kai turime reikalų su teisės aktais dėl biocidinių veiksnių, ir nepamiršti, kad šių produktų paskirtis yra sunaikinti ir atbaidyti žalingus organizmus, taip pat kad juose yra aktyvių cheminių veiksnių. Bet koks neatidumas iš mūsų pusės gali turėti nesugrąžinamų pasekmių.
<SPEAKER ID="131" NAME="Stavros Dimas">
Komisijos narys. - (EL) Gerb. pirmininke, norėčiau padėkoti kalbėtojams už konstruktyvias pastabas ir pasakyti, kad aktyviosioms medžiagoms įvertinti iš tikrųjų reikės daugiau laiko, nei buvo iš pradžių optimistiškai numatyta. 2000 m., kai buvo išleistas teisės aktas, vertinimo programos nebuvo pradėtos tučtuojau; apytiksliai ketveri metai buvo praleisti įvairioms parengiamosioms procedūroms, ir vertinimo procedūros, kurias už tai atsakingos nacionalinės valdžios institucijos neabejotinai taiko, buvo pradėtos tik 2004 m. Nors iki šios dienos atlikta daug ir reikšmingo darbo, iki gegužės mėn. daug aktyviųjų medžiagų nebus spėtos įvertinti.
<P>
Atsižvelgiant į tai, kad direktyva nustato, kad biocidiniai produktai, kuriuose yra aktyviųjų medžiagų, neįtrauktų į direktyvos Priedą Nr. 1 ar 1A, turi būti pašalinti iš rinkos ne vėliau kaip iki 2010 m. gegužės 14 d., buvo nuspręsta, kad būtina pratęsti vertinimo procedūros užbaigimo terminą; priešingu atveju, jei kai kurias šias medžiagas išimsime iš rinkos dėl to, kad jos neperėjo vertinimo procedūros, gali kilti grėsmtiek sveikatai, tiek aplinkai Europos Sąjungoje, taip pat neabejotinai bus kliudoma ir prekybai.
<P>
Dėl C. Klass paliesto klausimo norėčiau pasakyti, kad jis susijęs su duomenų, pateiktų aktyviosioms medžiagoms vertinti, apsauga. Tai labiau taikoma tais atvejais, kai įmonės, kurios nedalyvavo stengiantis pateikti minėtus duomenis - "mėgėjos gauti dykai" - nepaisydamos nieko gali laikyti savo produktus rinkoje iki pereinamojo laikotarpio pabaigos.
<P>
Komisijos pasiūlymas dėl Biocidų direktyvos esminio persvarstymo yra galutiniame etape, ir šis dalykas buvo aiškiai parodytas vykusių konsultacijų metu, kai buvo formuluojamas minėtasis pasiūlymas ir rengiamas jo projektas. Be abejonės, bus atsižvelgta į daugelį pastabų, kurias pateikV. Prodi ir kiti kalbėtojai.
<P>
Komisija spręs ankščiau minėtą klausimą persvarstydama direktyvą iš esmės. Komisijos pareiškimas šiuo klausimu bus išsiųstas Europos Parlamento sekretoriatui, kad šis būtų įtrauktas į šiandienos posėdžio protokolą.
<P>
Minėtame pasiūlyme bus aptariami ir kiti Parlamento akcentuoti klausimai, pavyzdžiui, veikimo srities išplėtimas prekėms ir medžiagoms, apdorojamoms naudojant biocidus, patobulintos biocidų patvirtinimo procedūroje, privalomo apsikeitimo duomenimis nustatymas licencijuojant produktus ir patvirtinant aktyviąją medžiagą pagal REACH reglamento principus, lygiuojantis į kitų teisės aktų geriausią praktiką, pavyzdžiui, į tą teisės aktą, kuris buvo neseniai išleistas dėl augalų apsaugos produktų.
<P>
Baigdama, Komisija reiškia pasitenkinimą dėl derybų rezultatų. Komisija pasirengusi priimti visus kompromisinius pakeitimus ir žada per pagrindinės direktyvos peržiūrą atsižvelgti į šiandien tiek Tarybos, tiek Parlamento pareikštą susirūpinimą dėl duomenų apsaugos.
<P>
Komisija pasižymi klausimus dėl duomenų apsaugos, dalijimosi duomenimis ir "tariamų mėgėjų gauti dykai", kurie buvo iškelti per diskusijas dėl pasiūlymo pratęsti tam tikrus laikotarpius pagal Biocidų direktyvą. Komisija apsvarstys atitinkamus sprendimus, susijusius su nurodytomis problemomis iš esmės persvarstydama Biocidų direktyvą.
<SPEAKER ID="134" NAME="Daciana Octavia Sârbu" LANGUAGE="RO">
Norėčiau dar kartą padėkoti savo kolegoms, šešėliniams pranešėjams, su kuriais labai gerai bendradarbiavome. Šį pranešimą rengėme labai stropiai, nors jis nėra toks reikšmingas, koks bus tikrasis direktyvos persvarstymas.
<P>
Kaip matėte, visi mano kolegos daugiau kalbėjo apie šį persvarstymą ir mažiau - apie pranešimą, kurį šiandien aptariame todėl, kad laukiame būtent persvarstymo.
<P>
Reikia pripažinti, išgirdome, kad pereinamojo laikotarpio pratęsimas nuo trejų iki ketverių metų nėra pageidaujamas, bet, manau, kad mums yra daug svarbiau užtikrinti, kad visi produktai būtų pateikti į rinką teisėtai ir kad būtų atliktas tinkamas šių produktų įvertinimas.
<P>
Dar kartą jums dėkoju ir, kaip sakiau, kaip galima greičiau laukiame Biocidų direktyvos persvarstymo.
<SPEAKER ID="135" NAME="Pirmininkas">
Diskusijos baigtos.
<P>
Balsavimas įvyks antradienį, 2009 m. kovo 24 d.

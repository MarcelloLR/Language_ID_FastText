<CHAPTER ID="010">
Ankstesnio posėdžio protokolo tvirtinimas
<SPEAKER ID="204" NAME="Ilda Figueiredo" AFFILIATION="GUE/NGL">
(PT) Pone pirmininke, turiu pasiūlymą dėl darbo tvarkos. Šį rytą surengtas balsavimas dėl Europos Sąjungos ir Maroko derybų. Kadangi ką tik pateiktame, šios dienos data pažymėtame Komisijos dokumente sakoma, kad ES ir Maroko derybos dėl žemės ūkio produktų ir žuvininkystės sektorių vyksta, norėčiau sužinoti, ar Europos Parlamento socialistų ir demokratų pažangiojo aljanso frakcijos pirmininkas turėjo omenyje šias derybas šį rytą, kai jis naudodamas derybas kaip argumentą pasiūlpašalinti iš šios dienos darbotvarkės klausimą dėl Aminatou Haidar, Sacharos kovotojos, kuri buvo paskelbusi 32 dienų bado streiką ir kurios gyvybei šiuo metu gresia pavojus. Jei taip, tai šis dalykas turi būti tinkamai išaiškintas, nes tai, kas čia nutiko šį rytą, nepriimtina.
<SPEAKER ID="205" NAME="Pirmininkas">
Ačiū, ponia I. Figueiredo. Deja, aš negaliu jums nieko atsakyti, nes jau neprisimenu, ką frakcijos pirmininkas sakšiandien vidurdienį.
<SPEAKER ID="206" NAME="Izaskun Bilbao Barandica" AFFILIATION="ALDE">
(ES) Pone pirmininke, šį rytą iš darbotvarkės išbraukti du klausimai. Noriu paklausti apie rezoliuciją, dėl kurios susitarparlamentinės frakcijos. Gal galėtumėte paaiškinti, pagal kurią Darbo tvarkos taisyklę klausimas buvo iškeltas ir tuoj pat surengtas balsavimas dėl klausimo, dėl kurio mes turėjome diskutuoti šią popietę, pašalinimo iš darbotvarkės?
<P>
Manau, kad tai svarbus klausimas ir kad šiandien posėdyje dalyvaujantys nariai turi būti apie tai tinkamai informuoti ypatingos skubos tvarka.
<SPEAKER ID="207" NAME="Pirmininkas">
Ponia I. Bilbao Barandica, tai buvo pasiūlymas pagal Darbo tvarkos taisyklių 140 straipsnį, pagal kurį leidžiama keisti darbotvarkę. Gaila, bet dabar galiu leisti kalbėti tik svarstomais klausimais. Nepradėsime šios diskusijos iš naujo. Norėčiau pabrėžti, kad iškart nutrauksiu bet kurį kalbėtoją, kuris bandys vėl pradėti diskusijas.
<SPEAKER ID="208" NAME="Willy Meyer" AFFILIATION="GUE/NGL">
(ES) Pone pirmininke, pagal Darbo tvarkos taisyklių 177 straipsnį "frakcija arba ne mažiau kaip keturiasdešimt Parlamento narių gali pateikti pasiūlymą atidėti diskusijas." Tai, kas įvyko šiandien ryte, įvyko labai neįprastu būdu. Faktiškai Darbo tvarkos taisyklėse apibrėžta, kad "apie ketinimą pateikti pasiūlymą atidėti diskusijas turi būti pranešta Parlamento pirmininkui ne vėliau kaip prieš dvidešimt keturias valandas, Parlamento pirmininkas nedelsdamas apie tai informuoja Parlamentą."
<P>
Norėčiau paklausti, ar buvo laikomasi šios tvarkos, nes mūsų padėtis labai neįprasta? Tai pirmas kartas, kai, atsižvelgiant į labai rimtą padėtį, pvz., kaip ponios A. Haidar atveju, Europos Parlamentas negalėjo diskutuoti dėl rezoliucijos, dėl kurios susitarvisos parlamentinės frakcijos. Todėl norėčiau sužinoti, ar buvo laikomasi minėtos procedūros? Jei ne, rezoliucija turėtų būti svarstoma nedelsiant. Rezoliucija, dėl kurios susitarvisos parlamentinės frakcijos, turi būti grąžinta į darbotvarkę ir pateikta balsavimui..
<SPEAKER ID="209" NAME="Pirmininkas">
Ar dar kas nors nori tarti žodį dėl darbo tvarkos?
<SPEAKER ID="210" NAME="Cristian Dan Preda" AFFILIATION="PPE">
(RO) Aš tik norėjau pasakyti, kad šiuo metu ponas M. Schulz jau atvyko į Parlamentą ir mums būtų malonu, jei jis galėtų atsakyti į klausimą, kurį posėdžio pradžioje, kol jo nebuvo, uždavmūsų kolega narys.
<P>
(Plojimai)
<SPEAKER ID="211" NAME="Pirmininkas">
Pone C. Preda, tai buvo labai trumpas klausimas, bet jis nėra dėl darbo tvarkos.
<SPEAKER ID="212" NAME="Oriol Junqueras Vies" AFFILIATION="Verts/ALE">
(ES) Pone pirmininke, mes taip pat norime atkreipti dėmesį į Darbo tvarkos taisyklių 177 straipsnį. Turėdami mintyje šią taisyklę mes negalime suprasti, kaip galima pašalinti klausimą iš darbotvarkės; nebent tai būtų daroma iki atitinkamos diskusijos ar balsavimo.
<P>
Dėl to taip pat manome, kad Darbo tvarkos taisyklės taikytos netinkamai. Todėl raginame pirmininką išspręsti šį klausimą.
<SPEAKER ID="213" NAME="Pirmininkas">
Kadangi klausimai susiję su šiuo darbotvarkės klausimu, mielai jums į juos atsakysiu. Pagal Darbo tvarkos taisyklių 140 straipsnio 2 dalį darbotvarkgali būti pakeista tam tikromis aplinkybėmis, taip pat ir "remiantis Parlamento pirmininko pasiūlymu". Pasiūlymą dėl darbotvarkės iškėlfrakcijos pirmininkas, o Parlamento pirmininkas pritarė, kad dėl jo būtų balsuojama. Tai atitinka Darbo tvarkos taisyklių nuostatas.
<SPEAKER ID="214" NAME="Charles Tannock" AFFILIATION="ECR">
Pone pirmininke, turiu klausimą dėl darbo tvarkos, t. y. dėl mano frakcijos vardu iškelto prašymo iki 15.00 val. atidėti balsavimą, kurį ragino surengti M. Schulz, kad mums būtų duota pakankamai laiko susipažinti su aplinkybėmis. Kad ir kaip keista, šis pasiūlymas Parlamentui nebuvo pateiktas. Pirmininkas tiesiog pateikParlamentui M. Schulzo pasiūlymą, tačiau nepateikmano prašymo viską atidėti dviem ar trims valandoms, kad galėtume nesikarščiuodami susipažinti su faktais. Aš protestuoju dėl to, kad mano pasiūlymas nebuvo pateiktas Parlamentui.
<SPEAKER ID="215" NAME="Pirmininkas">
Pone Ch. Tannock, klausimas dėl darbo tvarkos, kurį iškėlM. Schulz, yra nuolatinis Darbo tvarkos taisyklių klausimas. Dėl to jūsų klausimas dėl darbo tvarkos buvo nereikalingas.
<SPEAKER ID="216" NAME="Francisco Sosa Wagner" AFFILIATION="NI">
(ES) Pone pirmininke, norėčiau pabrėžti tai, ką pasakponas W. Meyer. Kalbėsiu trumpai. Daugelis narių, t. y. dideldalis dalyvavusiųjų posėdyje šiame Parlamente, buvo labai nustebinti įvykių, susijusių su šio ryto pasiūlymu, dėl kurio visiškai netikėtai buvo surengtas balsavimas tokiu būdu, kuris nesuderinamas su galiojančių nuostatų dvasia ir jų neatitinka.
<SPEAKER ID="217" NAME="Pirmininkas">
Aš jums paaiškinau, kaip suprantu Darbo tvarkos taisykles. Dėl to pabrėžiu, kad procedūra atitinka Darbo tvarkos taisykles. Negaliu pritarti kitiems naujiems pasiūlymams dėl darbo tvarkos. Prašyčiau man atleisti. Mes turime svarstyti du svarbius klausimus. Pone J. Salafrancai, jei turite klausimų dėl darbo tvarkos, prašau kalbėti. Vis dėlto turiu jus įspėti, kad jus nutrauksiu, jei taip nėra.
<SPEAKER ID="218" NAME="José Ignacio Salafranca Sánchez-Neyra" AFFILIATION="PPE">
(ES) Pone pirmininke, iš tiesų noriu kalbėti dėl darbo tvarkos. Šį rytą Europos Parlamento socialistų ir demokratų pažangiojo aljanso frakcijos pirmininkas paprašpašalinti iš šios dienos darbotvarkės pasiūlymą dėl bendros rezoliucijos. Tai precedento neturintis sprendimas, todėl jis pagrįstas svariais argumentais, t. y. pabrėžta, kad ponios A. Haidar gyvybei kiltų pavojus.
<P>
Turėdama tai mintyje, taip pat atsižvelgdama ir į pono M. Schulzo išreikštą nuomonę, mano frakcija nenorėjo bloginti padėties.
<P>
Vis dėlto, mano nuomone, nėra jokios priežasties nuogąstauti, kad šio Parlamento pareiškimas galėtų kelti pavojų ponios A. Haidar gyvybei. Visų pirma negaliu suprasti, kodėl būtina imtis veiksmų pažeidžiant Darbo tvarkos taisykles.
<P>
Pone pirmininke, 177 straipsnyje aiškiai sakoma, kad informacija turėtų būti pateikta ne vėliau kaip prieš dvidešimt keturias valandas ir prieš prasidedant diskusijoms.
<P>
(Pirmininkas nutraukkalbėtoją)
<SPEAKER ID="219" NAME="Pirmininkas">
Pone I. Salafrancai, labai atsiprašau, bet nebegalime nagrinėti Parlamento narių ankstesnių šiandienos motyvų. Taip pat klausimas dėl to, kokia informacija gauta šiandien popiet, jau negali būti įtrauktas į šiandienos darbotvarkę. Todėl grįšiu prie mūsų darbotvarkės.
<P>
(Ankstesnio posėdžio protokolas patvirtintas)
<SPEAKER ID="221" NAME="Bernd Posselt" AFFILIATION="PPE">
(DE) Pone pirmininke, manau, kad Darbo tvarkos taisyklių 140 straipsnis netaikomas skubos tvarka, todėl norėčiau paprašyti jūsų, kad šį klausimą išnagrinėtų Darbo tvarkos taisyklių komitetas, nes tai galėtų tapti pavojingu precedentu.
<SPEAKER ID="222" NAME="Pirmininkas">
Su malonumu priimu šį pasiūlymą, tačiau jis taip pat nebuvo susijęs su klausimais dėl darbo tvarkos.

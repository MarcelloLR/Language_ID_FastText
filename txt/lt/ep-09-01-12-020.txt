<CHAPTER ID="020">
EPS viešieji finansai 2007-2008 m. (trumpas pristatymas) 
<SPEAKER ID="195" NAME="Pirmininkas">
Kitas klausimas yra D. Gottardi Ekonomikos ir pinigų politikos komiteto vardu pateiktas pranešimas dėl EPS viešųjų finansų 2007-2008 m..
<SPEAKER ID="196" NAME="Donata Gottardi" LANGUAGE="IT">
Gerb. pirmininke, gerb. Komisijos nare, ponios ir ponai, lygiai prieš metus priėmėme sprendimą sujungti pranešimus dėl viešųjų finansų 2007 ir 2008 m. Tam turėjome bent dvi priežastis: stengėmės paspartinti procesą ir atsižvelgti į vykstančius pokyčius. Tuo metu nežinojome viso pokyčių masto, tačiau jau buvo aišku, kad kartu analizuodami dvejus metus gausime išsamesnį ir tikslesnį vertinimą. Ir mes buvome teisūs! Pranešimas, dėl kurio balsuosime rytoj, buvo nuolatos pildomas.
<P>
Glaudus viešųjų finansų ir ekonomikos krizės sąryšis yra labai aiškus. Tiesiog pagalvokime apie bankams ir stambiajam verslui gelbėti skirtus išteklius, paramą gamybai ir turėkime omenyje dažniausiai mažųjų bei vidutinių įmonių reikalavimus ir piliečių apsaugą nuo recesijos poveikio. Į visas šias priemones buvo atkreiptas Europos institucijų ir atskirų valstybių narių dėmesys, tačiau jos neturėtų suardyti ar susilpninti mūsų požiūrio ir mūsų pasiryžimo ateinančių kartų labui.
<P>
Pranešime yra bent du lygmenys: lygmuo, kuris yra visuotinis, nuolatinis ir galioja visose situacijose, ir lygmuo, kuris yra skubus atsakas į dabartinę krizę. Principas lieka galioti, jis netgi sustiprinamas, kad aukštos kokybės, tvarūs viešieji finansai yra būtinai reikalingi ne tik atskiroms šalims, bet ir ekonomikos bei Europos socialinio modelio tvirtumui. Kalbant apie pajamas, reikia imtis veiksmų plečiant mokesčių bazę, tačiau nesilpninant progresinių mokesčių principo, ir mažinti mokesčių spaudimą darbui, visų pirma vidutiniams ir mažiems atlyginimams ir pensijoms. Kalbant apie išlaidas veiksmai turi apimti konteksto, gyventojų reikalavimų ir jų sudėties vertinimą tinkamai atsižvelgiant į lyčių politiką ir demografinę kaitą. Užuot pradėjus iš eilės mažinti visas išlaidas, reikėtų siekti jas pertvarkyti, iš dalies perskirstant biudžeto eilutes ir modernizuojant viešąjį administravimą.
<P>
Naudingas šio klausimo sprendimo būdas yra sudarant biudžetą atsižvelgti į lyčių aspektą, t. y. Europos Parlamento remiamą ir skatinamą metodą, kuris vis dar nepakankamai plačiai taikomas. Jis didina skaidrumą ir palyginamumą, yra aiškiau suprantamas piliečių ir todėl stiprina pasitikinėjimą ir nuosavybės sampratą.
<P>
Dėl dabartinio precedento neturinčio nestabilumo reikia ryžtingų veiksmų. Jei viešojo sektoriaus intervencijos vėl tapo svarbiausios ir esminės, privalome nedaryti tos pačios klaidos dar kartą - tai būtų dar labiau neatleistina. Privalome nukreipti krizę naujo plėtros, kuri būtų tikrai tvari aplinkos ir visuomenės požiūriu, modelio kryptimi.
<P>
Kai kalbame apie koordinavimą Europoje, turėtume galvoti apie būtinybę turėti savo anticiklinį valdymą, judėti kartu ir ta pačia kryptimi, kovoti su mokesčių vengimu bei mokesčių oazėmis ir susiedami nacionalinius planus. Kai vykdome intervencijas remdami verslą, privalome įvertinti poveikį konkurencijai, vienodoms sąlygoms ir vidaus rinkos veikimui, užtikrindami priežiūrą, atskaitomybę, apribojimus ir nuoseklų vadovavimą. Stabilumo ir augimo pakto persvarstymas leidžia valdomą lankstumą, kuris gali būti taikomas apdairiai ir atsižvelgiant į ilgalaikę perspektyvą.
<P>
Iš anksto pasirinktuose strateginiuose sektoriuose vėl turėtų būti pradėta vykdyti makroekonomikos politika ir bendros investicijos taikant priemones, , euroobligacijas, kartu atidžiai stebint vietos lygmenį ir regionų stabilumo planus. Ekonomikos ir pinigų politikos komitete buvo pasiekta vienos nuomonės dėl pranešimo, kadangi daugelis politinių frakcijų pritaria šiam požiūriui. Tikrai tikiuosi, kad tai yra gerų rytojaus balsavimo rezultatų preliudija.
<SPEAKER ID="197" NAME="Androulla Vassiliou">
Komisijos narė. - Gerb. pirmininke, Komisija pritaria D. Gottardi pranešimui, o šio pranešimo esmgerai atitinka du ankstesnius 2007 ir 2008 m. birželio mėn. Komisijos paskelbtus komunikatus dėl EPS viešųjų finansų. Komisija taip pat sutinka su trimis paskutiniais pakeitimais, kuriuos sausio 7 d. pateikpranešėja.
<P>
Europos Parlamento pranešimas patvirtina, kad persvarstytas Stabilumo ir augimo paktas (SAP) iki šiol veiktinkamai. Daugelis valstybių narių dėjo dideles pastangas įvykdyti savo su paktu susijusius įsipareigojimus. Po SAP reformos buvo taikoma ir koreguojanti, ir prevencinfunkcija visiškai laikantis reformų pakto nuostatų ir nedarant jokių nuolaidų juos įgyvendinant.
<P>
Vis dėlto pranešime taip pat pabrėžiama labai neigiama ES ir euro zonos 2009 m. ekonomikos perspektyva. Šiais metais augimas labai sulėtėjo iki lygio, kai pereinama į visišką recesiją. Bendra 2010 m. ekonomikos perspektyva taip pat bauginanti, taigi Komisija pritaria Europos Parlamentui, kad dabar svarbu remti paklausą pasinaudojant savarankiškos mokesčių politikos priemonėmis.
<P>
Vis dėlto mokesčių politika turėtų būti vykdoma tvariai, stiprinant lūkesčius dėl tinkamo krizės sureguliavimo. Šiuo atžvilgiu Komisija pritaria Parlamento susirūpinimui dėl ilgalaikio viešųjų finansų tvarumo ir toliau akcentuoja jo vertinimą.
<P>
Naująjį komunikatą dėl ilgalaikio viešųjų finansų stabilumo Europos Sąjungoje Komisija paskelbs 2009 m. rudenį. Komisija taip pat pritaria Europos Parlamento požiūriui, kad viešosios išlaidos turi būti pertvarkytos, kad remiantis Lisabonos strategija būtų pagerinta viešųjų išlaidų kokybė. Toks politikos orientavimas iš tiesų yra Europos Vadovų Tarybos priimtų integruotų politikos gairių dalis. Darbas Komisijoje tęsiamas siekiant sistemingesnio viešųjų finansų procesų, įskaitant rezultatų pagrindu sudaromo biudžeto aspektus, vertinimo.
<SPEAKER ID="198" NAME="Pirmininkas">
Diskusijos baigtos.
<P>
Balsavimas vyks ketvirtadienį 12 val.
<P>
Raštiškas pareiškimas (Darbo tvarkos taisyklių 142 straipsnis)
<SPEAKER ID="994" NAME="Silvia-Adriana Ţicău  " LANGUAGE="RO">
2006 m. pavasarį dvylikai valstybių narių buvo inicijuota perviršinio deficito procedūra. Dėl Tarybos paskelbtų rekomendacijų ir sprendimų dėl valstybių, turinčių perviršinį deficitą, įgyvendinimo, praėjus dvejiems su puse metų valstybių narių, kurioms pradėta perviršinio deficito procedūra, skaičius artėja prie nulio. Šis laimėjimas buvo įmanomas esant palankioms ekonominėms sąlygoms 2006 ir 2007 m. 2008-2009 m. laikotarpiu susiduriame su ekonomikos krize, kuri daugelyje valstybių narių jau sukėlrecesiją, nedarbo didėjimą ir daug įmonių, ypač MVĮ bankrotų. Europos ekonomikos gaivinimo plane numatomos svarbios viešosios investicijos, skirtos modernizuoti transporto ir energetikos infrastruktūrą. Valstybės narės kuria programas, kuriomis siekiama remti MVĮ, kad šios galėtų išlikti versle. Šiomis sąlygomis euro zonos valstybėms narėms, taip pat visoms kitoms valstybėms narėms bus sunku atitikti konvergencijos kriterijus. Manau, kad Europos lygmeniu būtina patvirtinti priemones, leidžiančias valstybėms narėms atremti šiandienos iššūkius, , gyventojų senėjimą, migraciją, klimato kaitą ir pan. Žemės ūkis, švietimas, sveikatos apsauga ir transportas, kurie yra pagrindinės ES ekonomikos plėtrą ir Europos piliečių gyvenimo kokybę lemiančios sritys, privalo turėti naudos iš konkrečios viešosios politikos.

<CHAPTER ID="006">
Keleivio duomenų įrašai (angl. PNR) (diskusijos)
<SPEAKER ID="131" NAME="Pirmininkė">
Kitas klausimas - Tarybos ir Komisijos pareiškimai dėl Keleivio duomenų įrašų (angl. PNR).
<SPEAKER ID="132" NAME="Diego López Garrido" LANGUAGE="ES">
Ponia pirmininke, remiantis Lisabonos sutartimi Tarybai pirmininkaujanti valstybpateikParlamentui du susitarimus dėl keleivio duomenų įrašų informacijos naudojimo, žinomus kaip PNR susitarimai, kurių vienas pasirašytas 2007 m. su Jungtinėmis Amerikos Valstijomis, kitas - 2008 m. su Australija. Prašėme Parlamento duoti pritarimą abiem susitarimams, kad jie galiotų nuolat, nes šiuo metu jie taikomi tik laikinai.
<P>
Remiantis Lisabonos sutartimi, Parlamentas turi teisę nuspręsti, ar pritarti šiems susitarimams, kuriuose nustatomos sąlygos, kuriomis PNR duomenys apie orlaivių, skrendančių iš Europos Sąjungos, keleivius gali būti teikiami trečiosioms šalims.
<P>
Taryba supranta Parlamento susirūpinimą - atsižvelgiant į ką tik mūsų svarstytus klausimus - ypač dėl tų asmens duomenų, kurie susiję su tuo, kad asmuo įtrauktas į lėktuvo, skrendančio už Europos Sąjungos ribų, keleivių sąrašą, rinkimo ir perdavimo. Todėl Taryba paprašKomisijos pateikti bendrųjų gairių dokumentą šioje srityje.
<P>
Turiu pasakyti, kad mūsų matytas pasiūlymas dėl rezoliucijos atrodo labai tinkamas ir, be to, palankiai vertiname konstruktyvią poziciją šiuo metu nebalsuoti dėl susitarimų ir tai, kad pasiūlyme dėl rezoliucijos raginama numatyti tinkamą šių susitarimų peržiūros mechanizmą.
<P>
Kalbant apie Jungtines Amerikos Valstijas, tai tiesa, kad jau yra parengta ataskaita, kurioje atlikta susitarimo veikimo peržiūra, o Taryba savo poziciją išdėstys, kai tik Komisija pasiūlys ir pateiks savo rekomendacijas dėl naujo susitarimo su Jungtinėmis Amerikos Valstijomis. Susitarimo su Australija atveju dar neatlikta jokios susitarimo veikimo peržiūros. Komisija turės nuspręsti, ar prieš formuluodama naują derybų įgaliojimą lauks, kol bus atlikta tokia susitarimo peržiūra.
<P>
Kai Komisija pasiūlys naujus įgaliojimus derėtis su Jungtinėmis Amerikos Valstijomis ir Australija, Taryba juos atidžiai išnagrinės. Šiuo atveju ji, žinoma, kaip visada atsižvelgs į Parlamento pageidavimus.
<P>
O dėl Tarybos prašymo Komisijai dėl platesnio, bendresnio PNR duomenų reglamentavimo, turime prisiminti, kad dar 2007 m. Komisija pasiūlpagrindų sprendimą. Tačiau Švedijos pirmininkavimo Tarybai metu buvo nuspręsta nerengti diskusijų dėl pagrindų sprendimo, nes Tarybai pirmininkaujanti Švedija pagrįstai laikėsi nuomonės, kad netrukus įsigaliojus Lisabonos sutarčiai šis klausimas bus sprendžiamas kartu su Parlamentu taikant bendro sprendimo procedūrą, todėl Parlamentas turi dalyvauti diskusijose.
<P>
Dėl tos priežasties Tarybai pirmininkaujanti valstybšiuo metu negali užimti pozicijos dėl būsimos bendros sistemos turinio keleivių, įrašytų į skrendančiųjų iš Europos Sąjungos sąrašą, duomenų atžvilgiu, kol Komisija pasiūlys direktyvą dėl tokių duomenų naudojimo, ir šiuo metu su Parlamentu vyksta diskusijos taikant bendro sprendimo procedūrą, kuri galioja nuo Lisabonos sutarties įsigaliojimo praeitų metų gruodžio 1 d.
<P>
Bet kokiu atveju šiuo požiūriu mūsų mintys žymiu mastu atitinka kriterijus ir pozicijas, kuriuos galima išskaityti Parlamento pasiūlyme dėl rezoliucijos, kuris kol kas tėra pasiūlymas. Norėčiau pabrėžti tris joje išdėstytus dalykus. Pirma, duomenis galima naudoti tik tuo tikslu, kuriuo jie buvo gauti, o tai panašu į tai, ką sakėme anksčiau dėl SWIFT susitarimo; antra, tokie duomenys turi būti renkami pagal mūsų duomenų apsaugos teisės aktus; be to, reikia numatyti garantijų ir saugiklių, taikomų perduodant tokius duomenis trečiosioms šalims.
<P>
Manau, šie dalykai yra trys svarbūs principai. Jie išdėstyti pasiūlyme dėl rezoliucijos ir tokiu atžvilgiu mes pritariame pasiūlymui.
<SPEAKER ID="133" NAME="Cecilia Malmström">
Komisijos narė. - Ponia pirmininke, PNR duomenų rinkimo svarbą pripažįsta vis daugiau šalių pasaulyje, įskaitant ES valstybes nares. Jos naudojasi tokiais duomenimis kovodamos su terorizmu ir kitais sunkiais nusikaltimais.
<P>
Siekiant užtikrinti, kad būtų laikomasi pagrindinių duomenų apsaugos principų ir kad PNR duomenys būtų naudojami tik konkrečiais teisėsaugos tikslais, ES pasirašsusitarimus su tam tikromis valstybėmis dėl PNR duomenų perdavimo ir naudojimo. Du iš tokių susitarimų - su JAV ir Australija - pateikti jums, kad pritartumėte jų sudarymui.
<P>
Savo rezoliucijoje siūlote atidėti balsavimą dėl pritarimo ir raginate Komisiją pateikti pasiūlymą dėl reikalavimų visiems PNR susitarimams su trečiosiomis šalimis. Taip pat raginate Komisiją persvarstyti šiuos du susitarimus vadovaujantis naujomis derybų gairėmis, kurios turi atitikti tuos reikalavimus. Manau, tai išmintinga strategija.
<P>
Savo rezoliucijoje taip pat nurodote PNR susitarimą su Kanada. Tas susitarimas buvo susijęs su tam tikrais Kanados įsipareigojimais ir Komisijos sprendimu dėl tinkamumo. Šie dokumentai nustojo galioję praeitų metų rugsėjo 22 d., todėl su Kanada reikia derėtis dėl naujo susitarimo.
<P>
Dėl praktinių priežasčių buvo neįmanoma to padaryti iki 2009 m. rugsėjo mėn. Tačiau dėl to nesumažėjo Kanadai perduodamų PNR duomenų apsaugos lygis. Pats PNR susitarimas neturi galiojimo termino; jis niekada nebuvo nutrauktas, todėl tebegalioja. Kanados sienos apsaugos tarnyba laiške Komisijai, Tarybai pirmininkaujančiai valstybei ir valstybėms narėms patvirtino, kad jos įsipareigojimai bus visapusiškai vykdomi, kol įsigalios naujas susitarimas.
<P>
Norėčiau padėkoti pranešėjai Sophiai in 't Veld ir kitoms frakcijoms už jų konstruktyvų požiūrį į šiuos dokumentus, pagal kuriuos susitarimai su JAV ir Australija laikinai tebegalioja, kol bus persvarstyti. O kol kas norėčiau pateikti tris rekomendacijas dėl derybų gairių Tarybai, kurios yra PNR paketo dalis.
<P>
Paketą visų pirma sudarys komunikatas dėl bendros išorės PNR strategijos, įskaitant bendruosius reikalavimus, taikomus bet kuriam PNR susitarimui su trečiąja šalimi; antra, dvejos derybų gairės dėl PNR susitarimų su JAV ir Australija persvarstymo ir derybų gairės dėl naujo susitarimo su Kanada; trečia, naujas Komisijos pateiktas ES PNR pasiūlymas, pagrįstas poveikio vertinimu.
<P>
Šiame pakete bus tinkamai atsižvelgta į jūsų rekomendacijas, išdėstytas šioje rezoliucijoje, taip pat 2008 m. lapkričio mėn. rezoliucijoje. Be to, jame bus deramai atsižvelgta į Europos duomenų apsaugos pareigūno, 29 straipsnio duomenų apsaugos darbo grupės ir nacionalinių duomenų apsaugos tarnybų patarimus. Manau, svarbu ES PNR sistemą pristatyti kartu su priemonėmis, kad būtų užtikrintas ES vidaus ir išorės PNR politikos suderinamumas ir nuoseklumas.
<P>
Baigdama noriu pasakyti, kad palankiai vertinu šią rezoliuciją ir veiksiu laikydamasi šių rekomendacijų. Tikiuosi toliau su jumis bendradarbiauti šiais klausimais.
<SPEAKER ID="134" NAME="Axel Voss" LANGUAGE="DE">
Ponia pirmininke, Komisijos nare, pone D. Lópezai Garrido, kaip ir SWIFT sistemoje laikomų duomenų atveju, analizuojant keleivio duomenų įrašų (angl. PNR) informaciją stengiamasi suderinti kovą su pasauliniu terorizmu ir sunkiais nusikaltimais su visų mūsų pagrindinėmis teisėmis į privatumo ir informacinio apsisprendimo apsaugą. Tačiau turime suvokti, kad šiame judumo amžiuje reikiamą saugumą tiek Europoje, tiek visame pasaulyje galima užtikrinti tik veiksmingai ir greitai keičiantis duomenimis.
<P>
Šiame skaitmeninių technologijų amžiuje taip pat turime užtikrinti ypatingą informacinio apsisprendimo ir privatumo apsaugą. Todėl manau, kad būtina tiksliau atskirti duomenis, kurie reikalingi kovojant su nusikaltimais, ir neskelbtinus asmens duomenis. Aš pats nkiek neabejoju, kad susitarime privalome įtvirtinti kontrolės priemones, teisę paduoti skundą, prieigos teises, reikalavimą atlyginti nuostolius ir saugojimo laikotarpį. Taikant duomenų eksportavimo metodą, reikėtų patikrinti, ar skubiais atvejais būtų galima arba reikėtų taikyti tam tikras išlygas.
<P>
Kalbant apie PNR duomenų naudojimą, taip pat turėtume įtraukti sunkius nusikaltimus. Mano nuomone, tai apima tokius nusikaltimus, kaip vaikų pornografija, prekyba žmonėmis, žmogžudystė, išžaginimas ir prekyba narkotikais. Be to, manau, tai taip pat padėtų apsaugoti nukentėjusiųjų asmens teises.
<P>
Manau, kad elgiamės teisingai priimdami sprendimą dėl susitarimo dėl PNR duomenų - taip parengsime pamatinį visų šio tipo susitarimų modelį ir rekomenduosime derybų modelį Komisijai, kad ši galėtų atsižvelgti į mūsų nuomonę dėl duomenų apsaugos. Galbūt ateityje atsiras galimybsvarstyti kovos su terorizmu ir nusikaltimais klausimus kartu su mūsų transatlantiniais partneriais įsteigus bendrą instituciją. Tai iš tiesų būtų žingsnis į priekį sprendžiant po visą pasaulį plintančių nusikaltimų problemas globaliu mastu.
<SPEAKER ID="135" NAME="Birgit Sippel" LANGUAGE="DE">
Ponia pirmininke, norėčiau išsakyti kelis esminius dalykus šio susitarimo klausimu. Žinoma, esama panašumų su SWIFT, tačiau yra ir skirtumų. Jeigu Europos Parlamentas dėl Keleivio duomenų įrašų (angl. PNR) susitarimo balsuotų šiandien, mums neliktų nieko kita kaip tik balsuoti prieš. Tai visiškai aišku. Šiam susitarimui vis dar smarkiai priešinamasi. Dar kartą glaustai aptarsiu detales. Būtent todėl nebuvau patenkinta, kai kalbėjome apie balsavimo atidėjimą. Tačiau, skirtingai nei SWIFT atveju, buvo tikrai pagrįstų priežasčių balsavimui atidėti. Visgi norėčiau aiškiai pasakyti, kad, mūsų nuomone, negalima atidėti balsavimo neribotam laikui ir metų metais tenkintis laikinu susitarimu. Labai svarbu, kad nedelsdami - jeigu įmanoma, iki vasaros pertraukos - nuspręstume dėl naujų derybų įgaliojimų, kad galėtume greitai išsiaiškinti, kaip turėtume tvarkyti šiuos duomenis ir kokius duomenis reikėtų įtraukti.
<P>
Duomenų apsaugai tenka svarbus vaidmuo, todėl, naudodamasi šia proga, norėčiau dar kartą aptarti tai, kokius duomenis reikėtų perduoti. PNR apima devyniolika atskirų duomenų. Iš pokalbių žinau, kad pagal šiuos duomenis, esant norui, įmanoma sukurti asmenų aprašus. Žinoma, tie, su kuriais esame sudarę tokius susitarimus, teigia, kad jų tai nedomina, kad jie to nedarys ir kad visi atitinkami duomenys pašalinami. Tačiau jeigu tam tikri duomenys, kurie yra tinkami asmens aprašui sukurti, apskritai nėra naudojami, tuomet turime apsvarstyti, ar tokius duomenis tikrai vertėtų rinkti ir - jeigu pasiektume susitarimą - ar visus duomenis reikėtų perduoti. Tai esminis klausimas. Taip pat turime patikrinti, kokio lygio apsauga priskiriama perduodamiems duomenims. Žinome, kad susitarimų su JAV ir Australija nuostatos labai skiriasi. Turėdami omenyje ir kitų šalių pageidavimus turėti panašius susitarimus, turėtume užtikrinti, kad kiekvieno susitarimo atveju būtų taikomi specialūs standartai.
<P>
Taip pat turime išsamiai aptarti, kaip šie duomenys turės būti naudojami. Iš pradžių buvo sakoma, kad jie bus skirti kovai su terorizmu. Dabar gi kalbama ir apie sunkius nusikaltimus. Tai galima svarstyti, tačiau privalome viską labai smulkiai aptarti. Kaip žinia, net ir pačioje Europos Sąjungoje teisinės sistemos ir teisinkultūra labai skiriasi. Todėl gali būti, jog sunkaus nusikaltimo sąvoka apims visiškai skirtingų rūšių nusikaltimus. Tai reiškia, kad turime dar kartą atidžiai įvertinti savo diskusijų objektą, kai sakome, kad, savaime suprantama, turi būti įtraukti ir sunkūs nusikaltimai.
<P>
Tikiuosi, kad ateityje, vykdydami susitarimą, užtikrinsime nuolatinį keitimąsi informacija tarp institucijų. Diego Lopez Garrido, einantis Tarybos pirmininko pareigas, minėjo, kad atlikta pirmoji susitarimo su JAV veikimo peržiūra. Kol kas dar nesame gavę oficialių rezultatų. Ši peržiūra buvo atlikta vasario mėn. Norėčiau, kad ateityje tokios ataskaitos ne tik būtų rengiamos reguliariai, tačiau ir faktiškai nedelsiant pateikiamos Europos Parlamentui.
<P>
Labai svarbu parengti vienodą susitarimą. Duomenų klausimą būtina dar kartą persvarstyti. Tačiau manau, kad remiantis ankstesne diskusija mums greičiausiai pavyks pasiekti gerą susitarimą, todėl tolesnes derybas vertinu vien tik teigiamai.
<SPEAKER ID="136" NAME="Sophia in 't Veld">
ALDE frakcijos vardu. - Ponia pirmininke, kaip pranešėja, pirmiausia norėčiau padėkoti visiems šešėliniams pranešėjams už puikų, malonų ir vaisingą bendradarbiavimą, kurio rezultatas - bendra rezoliucija. Žinoma, tai dar nėra galutinis rezultatas, nes mūsų diskusijos šia tema, taip pat dėl teksto vyks ir toliau. Šiandien svarstome Tarybos prašymą duoti pritarimą dviem susitarimams su JAV ir Australija.
<P>
Šios kadencijos Parlamentas visados labai kritiškai vertino PNR duomenų naudojimą ir perdavimą. Tiesą sakant, 2004 m. Parlamentas buvo kreipęsis į Europos Teisingumo Teismą siekdamas panaikinti susitarimą su JAV. Todėl būtume nenuoseklūs, jeigu taip lengvai pakeistume savo poziciją.
<P>
Visgi Parlamentas, kaip visuomet, jaučia atsakomybę ir yra linkęs bendradarbiauti, todėl sutinkame, kad atmetus šiuos du susitarimus būtų sukurtas teisinis neapibrėžtumas ir kiltų sunkumų piliečiams ir vežėjams. Todėl siūlome atidėti balsavimą ir paprašyti Komisijos suformuluoti nuoseklų požiūrį į PNR duomenų naudojimą remiantis bendra principų sistema. Džiaugiuosi, kad Komisija ir Taryba pritartokiai strategijai ir yra įsipareigojusios dirbti greitai ir lanksčiai. Ypač raginame Komisiją pateikti PNR paketą, kaip jis dabar vadinamas, iki vasaros pertraukos.
<P>
Toks nuoseklus bendras požiūris yra pragmatiškas sprendimas, kai vis daugiau šalių reikalauja perduoti keleivių duomenis. Dar yra nebegaliojantis - ar kitokio juridinio statuso, nes tai nėra visiškai aišku - PNR susitarimas su Kanada ir atidėtas pasiūlymas dėl ES PNR. Šiame rezoliucijos projekte išdėstyti keli esminiai PNR paketo principai ir minimalūs reikalavimai, ir būtent tokie jie yra mūsų sutikimo sąlyga. Pagrindinis elementas arba raktinis žodis - proporcingumas, nes būtina įtikinamai parodyti, kad to paties tikslo negalima pasiekti ne tokiomis griežtomis priemonėmis. Tai iš tiesų pats svarbiausias dalykas.
<P>
Esant tokioms aplinkybėms ypač turime aptarti išankstinės informacijos apie keleivius (angl. API) ir informacijos, surenkamos elektroninio kelionės leidimo sistemose (angl. ESTA), naudojimą. Pvz., turime labai aiškiai atskirti atvejus, kai renkami ir naudojami duomenys apie visus keleivius automatinės paieškos tikslams, t. y. klasifikavimui ir duomenų gavybai, ir kai vykdoma tikslinžinomų įtariamųjų paieška, nustatant asmenis, esančius, pvz., asmenų, kuriems draudžiama skristi, arba stebėjimo sąraše. Tai visiškai skirtingi dalykai, kuriuos turime itin atidžiai atskirti.
<P>
Antra, būtina aiškiai ir griežtai apriboti paskirtį atsižvelgiant į ankstesnes rezoliucijas, ir mes primygtinai reikalaujame, kad duomenys būtų naudojami tik teisėsaugos ir saugumo tikslais bei vadovaujantis labai tiksliomis organizuoto tarptautinio nusikalstamumo ir tarptautinio terorizmo apibrėžtimis. Turime aiškiai įvardyti, apie ką iš tiesų kalbama. PNR duomenų naudojimas visuomet privalo atitikti ES duomenų apsaugos standartus. Mūsų pagrindinpareiga - atstovauti mūsų pačių Europos valstybių piliečių interesams. Jie turi teisę žinoti, kad tarptautiniuose santykiuose ir vidaus politikoje mes laikomės Europos teisės nuostatų.
<P>
Galiausiai mes pripažįstame būtinybę suteikti teisėsaugos ir saugumo institucijoms reikiamas priemones, kad jos galėtų atlikti savo darbą šiame neregėto judumo amžiuje, tačiau Europa taip pat turi ir pareigą ginti mūsų teises bei laisves. Esu tikra, kad rengdami PNR paketą turime išskirtinę galimybę viską padaryti teisingai.
<SPEAKER ID="137" NAME="Jan Philipp Albrecht" LANGUAGE="DE">
Ponia pirmininke, nekartosiu to, apie ką jau kalbėjo mano kolegos Parlamento nariai, bet norėčiau pateikti kelias pastabas.
<P>
Nežinau, ar esate matę filmą "Įspėjantis pranešimas" (angl. Minority report). Jeigu ne, rekomenduoju pažiūrėti. Šiame filme ateities teisėsaugos institucijos taiko vadinamąją nusikaltimų prevencijos sistemą, kai nusikaltėliai areštuojami dar jiems neįvykdžius nusikaltimo. Vadinamieji teisėjai stengiasi numatyti ateitį nuolatos stebėdami žmonių jausmus ir elgesį. Tiesiog puiku! Turint tokią, regis, neklystančią sistemą pagaliau užtikrinamas saugumas. Kol pats vyriausiasis tyrėjas tampa įtariamuoju, ir visas kortų namelis sugriūva.
<P>
Nenoriu jūsų erzinti išsamesne šio puikaus ir vis dar aktualaus filmo apžvalga, tačiau JAV visi visų keleivių iš viso pasaulio duomenys vien tik klasifikavimo tikslais yra nekontroliuojamai naudojami ne trumpiau kaip nuo 2001 m. rugsėjo 11 d. Tokia nekontroliuojama prieiga prieštarauja ne tik visoms Europos Sąjungos duomenų apsaugos nuostatoms, bet ir pagrindiniams konstituciniams principams, kaip antai nekaltumo prezumpcija, teisį nešališką teismą ir draudimas savavališkai piktnaudžiauti valdžia.
<P>
Mūsų nuomone, susitarimais dėl keleivio duomenų įrašų, dėl kurių ES derasi su JAV ir Australija, šiurkščiai pažeidžiamos Europos pagrindinės teisės ir įstatymų viršenybės principai, ir, kaip aiškiai pasakS. in 't Veld, kaip Europos Parlemento nariai, esame tai ne kartą minėję. Mes, kaip Europos Parlemento nariai, negalime jų remti, o turime paraginti Komisiją ir Tarybą parengti naują įgaliojimą, kuriame viso pasaulio piliečių apsauga būtų vertinama labiau nei tokia nusikaltimų prevencijos sistema.
<SPEAKER ID="138" NAME="Ryszard Czarnecki" LANGUAGE="PL">
Ponia pirmininke, nesu toks žinomas filmų kritikas, kaip prieš mane kalbėjęs kolega. Nenorėčiau, kad mūsų diskusijos virstų diskusijomis apie kiną.
<P>
Grįžtant konkrečiai prie mūsų svarstomo klausimo, PNR duomenų perdavimas, tiesą sakant, turėtų būti savaime suprantamas dalykas. Anksčiau šie duomenys būdavo renkami komerciniais tikslais, tačiau šiandien jie gali pasitarnauti kovojant su nusikalstamumu. Tačiau, būkime atviri, šis teisėtas klausimas tam tikra prasme virto tam tikro tarpinstitucinio karo, kuris jau daug metų vyksta tarp Europos Parlamento ir Tarybos, dalimi. Nėra gerai, kad šį pasiūlymą, kuris, mano paties ir mano frakcijos nuomone, yra labai aktualus ir pagrįstas, Taryba pateiksavarankiškai, nepasitarusi su Pralamentu. Nes dėl šios priežasties protingam sprendimui automatiškai prieštarauja visi tie, kurie, nors ir pritardami duomenų perdavimui, nori apginti Europos Parlamentą kaip stiprią instituciją, kuriai galioja savi įstatymai ir kuri pasižymi tvirta politine valia priimti bendrus sprendimus.
<P>
Man susidarįspūdis, kad šiose diskusijose apie PNR duomenis tie, kurie remia PNR duomenų perdavimą, paradoksaliai yra opozicijoje, nes jiems nepatinka, kaip Taryba elgiasi su Parlamentu. Būkime atviri - iš tarptautinės patirties žinome, kad taip atsitinka ne pirmą kartą. Be to, net ir tarp tų, kurie remia PNR duomenų perdavimą, esama tokių, kurie mano, kad šiandien turime išreikšti politinę valią ir parodyti Tarybai jos vietą hierarchinėje struktūroje - kitaip tariant, nubausti Tarybą už jos aroganciją.
<P>
Galiausiai, kaip sako lenkų patarlė, tokiu būdu, norime to ar ne, kartu su vandeniu iš vonios išpilame ir kūdikį. Visiškai teisingai - mes pliaukštelime Tarybai, tačiau, kita vertus, mes tam tikra prasme apribojame savo priemones kovojant su terorizmu, mafija ir organizuotu nusikalstamumu.
<SPEAKER ID="139" NAME="Eva-Britt Svensson" LANGUAGE="SV">
Ponia pirmininke, priešingai nei ankstesnis kalbėtojas, norėčiau pagirti J. P. Albrechtą už jo pateiktą palyginimą su kino pasauliu. Manau, svarbu kartais pasitelkti kultūrą iliustruojant visuomenės kritiką, ir to mums reikėtų išmokti šiame Parlamente. Taip pat norėčiau padėkoti pranešėjai S. in 't Veld už jos atsidavimą ginant privatumą ir įstatymų viršenybę tiek šioje, tiek kitose srityse.
<P>
Anądien Tarybai pirmininkaujančios Ispanijos atstovai kalbėjo apie keliavimo orlaiviais poveikį laisvam judėjimui, kuris yra viena iš pagrindinių teisių. Turėtume į tai atkreipti dėmesį šiandien, kai svarstome PNR duomenų klausimą, kadangi PNR duomenys naudojami siekiant nuspręsti, kas turi teisę skristi, o kas - ne. Suprantama, tai daro poveikį mūsų teisėms - ne tik laisvo judėjimo teisei, bet ir teisėms, įtvirtintoms pasirašytose tarptautinėse konvencijose dėl mūsų politinių ir pilietinių teisių.
<P>
ES ir vidaus judumo tikslas - kad išnyktų sienos ir būtų užtikrinta didesnjudėjimo laisvEuropos Sąjungoje. Daliai žmonių taip ir yra, tačiau prieglobsčio prašytojams, pabėgėliams ir kitiems, kurių faktiškai dauguma yra moterys ir vaikai, sprendimas reiškia tai, ar jiems bus suteikta teisskristi, ar ne. Šiems žmonėms tai gali būti gyvybės ar mirties klausimas. Todėl svarbu, kad mes, Parlamento ir Komisijos nariai, labai atidžiai išnagrinėtume, kaip bus naudojami PNR duomenys. Tai susiję su judėjimo laisve, tačiau taip pat siejasi ir su tarptautinėmis konvencijomis bei mūsų pilietinėmis teisėmis.
<SPEAKER ID="140" NAME="Simon Busuttil" AFFILIATION="PPE">
(MT) Norėčiau išsakyti tris trumpas pastabas. Visų pirma, ką tik kalbėjome apie SWIFT susitarimą ir sakėme, kad kai ko pasimokėme. Manau, vieną pamoką gavo Parlamentas, būtent: didesnvaldžia reiškia ir didesnę atsakomybę. Manau, kad Parlamento patvirtinta strategija dėl PNR susitarimo rodo, kad net Parlamentas suprato, jog jis turi daugiau galios ir todėl turi prisiimti didesnę atsakomybę. Tai turėtume pabrėžti.
<P>
Antra, ar šis susitarimas yra svarbus, ar ne? Mano nuomone, jis iš tiesų labai svarbus. Mūsų kova su terorizmu svarbi mūsų piliečių saugumui ir šiuo atžvilgiu mums tenka didesnatsakomybė. Įvykus incidentui, mūsų piliečiai kreipsis į mus klausdami: "Ką jūs padarėte, kad užtikrintumėte mūsų saugumą?"
<P>
Mano trečioji pastaba - ar svarstant šį susitarimą kyla klausimų dėl duomenų saugumo ir piliečių privatumo? Manau, kad taip. Be to, esama ir tam tikrų susirūpinimą keliančių klausimų, kuriuos turime išsamiai išnagrinėti, kad pasiektume tokį susitarimą, kuris užtikrintų ir apsaugotų piliečių interesus, ypač jų privatumo srityje. Todėl manau, kad ši rezoliucija yra gera ir tinkamai subalansuota. Ja aiškiai parodoma, ką nori pasiekti Parlamentas šiuo susitarimu, siekdamas įrodyti, kad savo galiomis mes naudojamės atsakingai. Todėl sveikinu šią rezoliuciją pateikusią pranešėją už jos atliktą darbą.
<SPEAKER ID="141" NAME="Saïd El Khadraoui" AFFILIATION="S&amp;D">
(NL) Ponia pirmininke, pone D. Lópezai Garrido, Komisijos nare, ponios ir ponai, diskusijos apie keleivio duomenų įrašus (angl. PNR) labai panašios į ką tik vykusias diskusijas apie SWIFT. Iš esmės kalbame apie sveikos, priimtinos pusiausvyros tarp saugumo ir privatumo apsaugos paieškas. Suprantama, abu klausimai svarbūs, todėl būtina atidžiai nustatyti reikiamą pusiausvyrą. Pastarosiomis dienomis Europos aviacijoje kilusios problemos dar kartą parodė, koks svarbus vaidmuo mūsų visuomenės organizacinėje sistemoje tenka keleivių ir krovinių transportui. Faktiškai kiekvienas anksčiau ar vėliau išsirengia į kelionę lėktuvu.
<P>
Todėl negalime sutikti, kad būtų nuolatos perduodama ir atnaujinama - neretai atsitiktinai - daugybduomenų, neturint tvirtų garantijų, kad jais nebus piktnaudžiaujama, ypač turint omenyje, kad JAV valdžios institucijos jau ilgą laiką naudojasi įvairiais informacijos šaltiniais, vertindamos, ar asmuo nėra įtartinas - nuo jo arba jos prašymo gauti vizą iki registracijos procedūrų oro uoste. Prieš kelias savaites aš pats turėjau galimybę PNR duomenų centre Vašingtone stebėti, kaip darbuotojai pluša ištisą parą, kad iš pradinio apytikrio maždaug 5 000 žmonių sąrašo kasdien būtų atrinkta tik nedidelsaujelžmonių, kuriems neleidžiama patekti į JAV teritoriją. Akivaizdu, kad toks draudimas patekti į JAV teritoriją gali būti apskųstas tik administracine tvarka.
<P>
Visiškai aišku, kad būtina apriboti tokį duomenų judėjimą ir nustatyti minimalias rezoliucijoje išdėstytas sąlygas, pvz., duomenis naudoti tik norint susekti teroristus ir tarptautinius nusikaltėlius. Pritariu kolegoms nariams, kurie sakė, kad būtina tai labai tiksliai apibrėžti, kad visa tai, žinoma, privalo atitikti Europos duomenų apsaugos standartus ir kad tai taip pat būtų taikytina ir perduodant, kai reikia, duomenis toliau į trečiąsias šalis.
<P>
Mano nuomone, taip pat būtina aiškiau apibrėžti "neskelbtinus" PNR duomenis, nes manau, kad šia prasme pakankamai daug klausimų gali būti įvairiai interpretuojami. Todėl pritariu pasiūlymui atidėti balsavimą, kad būtų galima pateikti naują derybų įgaliojimą - geriau greičiau nei vėliau - atsižvelgiant į mūsų išsakytus klausimus. Vertinu konstruktyvią Tarybos ir Komisijos poziciją ir, kaip ir mano kolegos nariai, tikiuosi sulaukti daugiau aiškumo dar iki vasaros.
<SPEAKER ID="142" NAME="Judith Sargentini" AFFILIATION="Verts/ALE">
(NL) Ponios ir ponai, įtampa iš tiesų šiek tiek atlėgo. S. in 't Veld parengpuikią rezoliuciją, kuriai pritaria ir Komisija, ir Taryba. Tai iš tiesų geras sprendimas, ir aš jai pritariu: manau, šiomis aplinkybėmis išmintinga pareikšti, kad mes rengiame bendras aiškias gaires visiems būsimiems keleivio duomenų įrašų (angl. PNR) susitarimams, kuriose atsižvelgiama į proporcingumo principą, reiškiantį, kad gali būti perduodami tik tie duomenys, kurie iš tikrųjų reikalingi nurodytam tikslui - kovai su terorizmui, ir aiškiai pasakyti, kad tai vienintelis duomenų naudojimo tikslas. Šiose gairėse taip pat turi būti įtvirtinta abipusiškumo nuostata ir nustatyta, kad duomenys negali būti saugomi ilgus metus, kad turi būti laiko terminai ir kad mes giname savo pagrindines teises. Europos žmogaus teisių ir pagrindinių laisvių apsaugos konvencijos nuostatos paskelbtos privalomos vykdyti, todėl ir tai reikės įtraukti į tokius PNR susitarimus. Manau, šiandien yra tinkamas laikas pateikti tai Europos Sąjungos pagrindinių teisių agentūrai Vienoje, ir norėčiau, kad Komisija tai padarytų.
<P>
Turėtume atsižvelgti ir dar į vieną dalyką: tapo įprasta, kad piliečiai su užsienio valstybe, šiuo atveju - dažnai su Jungtinėmis Amerikos Valstijomis, bendrauja per įmonę, t. y. oro transporto bendrovę, kuri neturi su tuo nieko bendra, jai neturėtų reikėti tam tikrų mano duomenų ir ji neturėtų stengtis prisiimti tokio tarpininko vaidmens. Reikėtų išspręsti šį klausimą.
<SPEAKER ID="143" NAME="Cornelia Ernst" AFFILIATION="GUE/NGL">
(DE) Ponia pirmininke, laisvvirš debesų, kaip kažkada dainavo dainų kūrėjas ir atlikėjas Reinhard Mey, staigiai baigsis pasirašius susitarimą su JAV dėl keleivio duomenų įrašų (angl. PNR) informacijos paieškos. Rugpjūčio mėn. mūsų frakcijos darbuotojas tiesiogiai patyrtokio laisvės apribojimo padarinius. Kadangi JAV valdžios institucijos buvo įtraukusios jo pavardę į teroristų stebėjimo sąrašą, orlaiviui, kuriuo jis skrido, nebuvo leista patekti į JAV oro erdvę. Kaip visi žinome šiame Parlamente, šis įvykis sukėldaug nemalonumų, o vėliau paaiškėjo, kad tai tebuvo nesusipratimas.
<P>
Šiandien JAV valdžios institucijos jau ir taip gauna daugybę įvairių duomenų - kreditinių kortelių numerius, rezervacijos duomenis, pageidavimus dėl sėdėjimo vietų ir maisto, IP adresus ir informaciją apie keleivius - nesant aiškių duomenų apsaugos taisyklių. Norėčiau labai aiškiai pasakyti, kad mums tai nepriimtina, kaip nepriimtinas ir masinis skrydžio duomenų, vadinamų PNR duomenimis, perdavimas, dėl kurio rengiamas susitarimas. Negalime paremti dabartinės formuluotės, nes nekalbama apie jokią konkrečią paskirtį, nes tai nėra nei proporcinga, nei naudinga. Galiausiai norėčiau pasakyti, kad privalome neleisti analizuoti keliavimo ir elgesio įpročių rizikos profilaktikos tikslu. Mums reikalingi teisės aktai, reglamentuojantys informacijos atskleidimą, tokie kaip JAV galiojantis Privataus gyvenimo neliečiamybės įstatymas. Europos piliečiai turi turėti tokias taisyklės. Ir turi turėti galimybę teikti ieškinius.
<SPEAKER ID="144" NAME="Manfred Weber" AFFILIATION="PPE">
(DE) Ponia pirmininke, Komisijos nare, pone D. Lópezai Garrido, aš taip pat pradėsiu nuo trumpo palyginimo su SWIFT diskusijomis. Buvo džiugu girdėti, kaip Tarybos atstovas kalbėjo apie entuziastiškus tikslus derantis dėl naujojo SWIFT susitarimo. Taigi mane labai nustebino Lisabonos sutarties ir Parlamento pareiškimo poveikis ir įtaka Tarybai, kuri dabar nori ginti Europos interesus. Tikiuosi, kad tokias pat pastangas matysime kalbant ir apie keleivio duomenų įrašų informaciją ir kad šiuo atveju taip pat yra įsipareigojimas kovoti dėl Europos interesų.
<P>
Antra, norėčiau pasakyti, kad tikiu, jos mes visi sutinkame, kad oro linijų bendrovių ir piliečių teisinio tikrumo požiūriu, kai kyla klausimas dėl duomenų apsaugos teisių, tokie susitarimai turi prasmę. Mūsų pageidaujami standartai aiškiai išdėstyti bendroje rezoliucijoje.
<P>
Trečia, norėčiau paminėti vieną dalyką, kuris tiesiogiai nesusijęs su susitarimais, tačiau neabejotinai susijęs su tema, kitaip tariant, diskusijomis Taryboje apie tai, ar mums taip pat reikia, o gal mes turėtume sukurti Europos PNR sistemą. Paskutindidesnteroro grėsmEuropoje buvo Detroito atvejis, kai užpuolikas įsėdo į lėktuvą ir norėjo skristi į Detroitą. Tai įvyko prieš praeitų metų Kalėdas.
<P>
Šiuo atveju tai išsiaiškinome Jungtinėje Karalystėje, žinojome, kad tas asmuo kelia grėsmę. Tačiau tie, kurie sprendė, ar jis turi teisę skristi, reikiamos informacijos neturėjo. Ką noriu tuo pasakyti yra tai, kad manau, jog Europos Sąjungoje problemų kyla ne dėl to, ar yra pakankamai duomenų. Manau, mes jau žinome, kas kelia grėsmę. Problema - pateikti duomenis ten, kur mums jų reikia, kad užkirstume grėsmėms kelią.
<P>
Tolede Tarybai pirmininkaujanti Ispanija pasiūl- ir esu už tai dėkingas - sustiprinti kovos su terorizmu institucijų tinklinį bendradarbiavimą Europoje. Deja, šio pasiūlymo nepriėmES valstybių vidaus reikalų ministrai. Vietoj to buvo pasiūlyta kurti naujus duomenų sąvadus ir rinkti naujus duomenis. Man dažnai susidaro įspūdis, kad vidaus reikalų ministrams paprasčiau rinkti naujus duomenis. Pirmiausia paraginčiau pasidomėti suinteresuotų institucijų tinkliniu bendradarbiavimu; tuomet kovoje su terorizmu nuveiksime daug.
<SPEAKER ID="145" NAME="Tanja Fajon" AFFILIATION="S&amp;D">
(SL) Esu tvirtai įsitikinusi, kad visi Europos Parlamento nariai supranta laiku gaunamos ir tikslios informacijos svarbą užtikrinant daugybės jų kelionių saugumą. Šiandien susidūrę su oro eismo chaosu visi dar geriau suvokiame kasdienio keleivių judėjimo mastą. Deja, tą gana akivaizdžiai patvirtina daugelio oro linijų bendrovių finansiniai nuostoliai dėl praleistų skrydžių ir daugybės žmonių, kurie vis dar laukia vietos į pirmą galimą skrydį. Dabar tikiuosi, kad greitai vėl galėsime saugiai skraidyti.
<P>
Bet kuris orlaiviu skrendantis keleivis savo duomenis detaliai atskleidžia tik institucijoms, atsakingoms už kovą su terorizmu ir organizuotu nusikalstamumu. Tam neprieštarauju. Jeigu Twitter savanoriškai paskelbiu informaciją apie savo kelionės laiką ir vietą, tuomet neprieštarauju, kad tokia informacija būtų naudojama užtikrinant kasdienį oro eismo saugumą. Tačiau prieštarauju tam, kad PNR susitarimuose nėra iš anksto nustatytų sąlygų ir kriterijų, kurie visoms šalims taikomi vienodai, kad juose nenurodyti duomenys, kuriuos turime atskleisti, ir kad nežinome konkrečių tikslų, kuriems institucijos tokius duomenis naudos.
<P>
Mano klausimas jums toks: ar galime tikėtis, kad įgaliojimas derėtis dėl naujo susitarimo dėl duomenų įrašų perdavimo bus pateiktas iki vasaros arba vasarą? Be to, ar visi Europos Sąjungos susitarimai su atskiromis šalimis, norinčiomis juos sudaryti, bus vienodo pavyzdžio susitarimai ir susitarimai, kuriuose bus numatyti vienodi, aukšti ir aiškūs standartai dėl duomenų naudojimo ir apsaugos? Kokių veiksmų imsitės, kad PNR duomenys nebūtų naudojami klasifikuojant ir apibrėžiant rizikos veiksnius? Noriu pasakyti, kad bet kokia galimybė, leidžianti asmenų klasifikavimą pagal etninę kilmę, tautybę, religiją, lytinę orientaciją, lytį, amžių ar sveikatą, nepriimtina.
<P>
Dar norėčiau papildyti, kad jokia duomenų kaupimo sistema pati savaime nėra pakankama. Negalime užkirsti kelio pasikėsinimams įvykdyti teroristinius išpuolius nesant žvalgybų bendradarbiavimo ir tinkamo keitimosi duomenimis. Tai labai gerai priminnesėkmingas išpuolis prieš orlaivį, skridusį į Detroitą apie Kalėdas praeitais metais. Pirmiausia mums reikia efektyviai naudotis jau turimomis kovos su terorizmu priemonėmis ir ypač stiprinti bendradarbiavimą.
<P>
Baigdama noriu patikinti, kad tikrai netrokštu pasakyti "ne" susitarimui, kuris visiems mums, ES piliečiams, suteiktų saugumo. Dar mažiau norėčiau pamatyti, kad pažeidžiamos mūsų pagrindinės teisės į privatumą. Tačiau turi būti užtikrinta pusiausvyra tarp bet kokio kišimosi į mūsų privatumą ir priemonių saugumo ir efektyvumo bei žmogaus teisių apsaugos.
<SPEAKER ID="146" NAME="Eva Lichtenberger" AFFILIATION="Verts/ALE">
(DE) Ponia pirmininke, šiandien mums pateiktas antrasis susitarimo su JAV dokumentų paketas, kuriame gausu didelių problemų duomenų apsaugos srityje. Tai, tiesą sakant, verčia mane patvirtinti mūsų Europos duomenų apsaugos priežiūros pareigūno P. Hustinxo, kuris pasakė, kad būtų protinga visiems laikams susitarti ir sudaryti išsamų transatlantinį bendrąjį susitarimą dėl duomenų apsaugos, pasiūlymą. Tai būtų naudinga užduotis abiem šalims ir padėtų mums daugeliu atžvilgių.
<P>
Apskritai kalbant, aišku, kad čia ir kitoje Atlanto pusėje mes visiškai skirtingai suprantame saugumą. Mes, kaip Europos Parlamentas, taip pat turime užtikrinti, kad mūsų Komisija ne paprasčiausiai pritartų tam, ką siūlo JAV, bet proporcingai ir tuo pačiu lygiu į šias derybas įtrauktų mūsų standartus. Taigi termino "sunkus nusikaltimas" apibrėžimas yra labai svarbus. Turi būti įmanomas aiškus duomenų atitaisymas. Manome, reikia sustiprinti duomenų apsaugą, antraip šis susitarimas pasmerktas žlugti.
<SPEAKER ID="147" NAME="Carlos Coelho" AFFILIATION="PPE">
(PT) Pone D. Lópezai Garrido, ponia C. Malmström, išreiškėme savo susirūpinimą dėl PNR duomenų perdavimo Jungtinėms Amerikos Valstijoms. Tokie duomenys gali būti laikomi metų metus po to, kai buvo atlikti saugumo patikrinimai, ir nėra jokios teisinės apsaugos asmenims, kurie nėra JAV piliečiai.
<P>
Susitarimai, kuriuos sudarėme su Australija ir Kanada, visada buvo priimtinesni ir labiau atitiko proporcingumo principą, nes juose apribota taikymo sritis, trukmir duomenų kiekis, taip pat numatyta teisminės institucijos vykdoma priežiūra. Sutinku, kad turi būti nustatyti bendrieji principai ir taisyklės, kurie būtų pagrindas sudarant bet kokius susitarimus su trečiosiomis šalimis. Tiesą sakant, galime įsivaizduoti panašių prašymų srautą iš kitų šalių, kurių tradicijos duomenų apsaugos srityje ir pagarba žmogaus teisėms kelia didesnį susirūpinimą. Be to, jeigu norime tikro abipusiškumo, turėsime apsvarstyti galimybę sukurti bendrą Europos Sąjungos sistemą, kurioje visuose etapuose dalyvautų Europolas.
<P>
Pone D. Lópezai Garrido, ponia C. Malmström, mano nuomone, bet koks susitarimas bus priimtinas, jeigu tik bus suteiktos atitinkamo duomenų apsaugos lygio garantijos, atsižvelgiant į būtinumo ir proporcingumo principus ir galiojančias ES taisykles. Taip pat svarbu užtikrinti, kad būtų taikomas tik eksportavimo metodas; kitaip tariant, duomenis turime teikti mes, o ne automatiškai ištraukti trečiųjų šalių institucijos, kurioms suteikta prieiga prie mūsų duomenų bazių.
<P>
Todėl palaikau bendrą pranešėjos J. in 't Veld ir frakcijų pasiūlymą atidėti balsavimą dėl Parlamento pritarimo, kad duotume daugiau laiko derybose atsižvelgti į mūsų iškeltus svarbius klausimus.
<SPEAKER ID="148" NAME="Silvia-Adriana Ţicău" AFFILIATION="S&amp;D">
(RO) Asmens duomenų apsauga - viena iš pagrindinių Europos piliečių teisių. Dėl teisinio ir privalomojo Europos Sąjungos pagrindinių teisių chartijos pobūdžio Lisabonos sutartimi sustiprinamos ankstesnės nuostatos. Visi asmens duomenys turi būti tvarkomi pagal direktyvas 46/1995, 58/2002 ir 24/2006. Tiesą sakant, Europos Parlamentas reikalauja, kad bet koks tarptautinis susitarimas, susijęs su asmens duomenimis, būtų pasirašomas, jeigu sutartį pasirašančiose šalyse galiotų nuostatos, panašios į minėtose direktyvose išdėstytas nuostatas.
<P>
Informacinėje visuomenėje, ir ypač plėtojant plačiajuosčių ryšių infrastruktūrą, Duomenų saugojimo centras ir Duomenų tvarkymo centras gali būti skirtingose vietovėse ar net skirtingose šalyse. Todėl ir prašome, kad bet kokiame tarptautiniame susitarime, susijusiame su asmens duomenimis, būtų nustatytas reikalavimas asmens duomenis saugoti ir tvarkyti tik tose vietovėse, kuriose galiojančios teisinės nuostatos panašios į Europos teisės aktuose išdėstytas nuostatas. Ir paskutinis klausimas, ponia pirmininke: kaip Europos piliečiai gali duoti savo sutikimą ir ypač kokiomis sąlygomis?
<SPEAKER ID="149" NAME="Diego López Garrido" LANGUAGE="ES">
Ponia pirmininke, užbaigdamas šias svarbias diskusijas norėčiau išsakyti tris pastabas.
<P>
Pirmoji susijusi su M. Weberio iškeltu klausimu, ar Europa gali ar turėtų turėti savo keleivio duomenų įrašų sistemą ir koks galėtų būti jos mastas. Mes palaikome mintį, kad tikrai būtų bendras keleivių - iš esmės oro transporto keleivių - duomenų perdavimo reguliavimas. Todėl paprašėme Komisijos atlikti tyrimą ir, jei reikėtų, parengti direktyvos projektą, kuriame būtų nustatytas bendras reguliavimas šioje srityje, įskaitant, kaip nurodyta S. in 't Veld pasiūlyme dėl rezoliucijos, poveikio privatumui įvertinimą. T. y. koks efektyvumo ir proporcingumo - dviejų principų, į kuriuos turime atsižvelgti - poveikis privatumui, taigi ir kokio masto reguliavimas Europos lygmeniu turėtų būti šioje srityje bei kokių priemonių turėtų būti imamasi bet kokiu atveju pagrindinėms teisėms ginti?
<P>
Apie tai užsiminir Fayot: kokių priemonių reikėtų imtis?
<P>
Manau, dėl SWIFT vykusios diskusijos gali padėti daug ką išsiaiškinti. Manau, principai, kuriuos tada aptarėme ir dėl kurių sutarėme, turi būti taikomi ir čia. Kalbame apie teisę į privatumą, teisę į privataus gyvenimo neliečiamumą, teisę į asmens neliečiamybę ir savo atvaizdą, kurios visada turi būti saugomos. Pagrindinės teisės nedalomos, o šiuo atveju sprendžiame klausimą, galintį kelti pavojų pagrindinėms teisėms, todėl, mano nuomone, turime veikti taip pat atsargiai, kaip ir kalbėjome prieš tai vykusiose diskusijose.
<P>
Galiausiai mano trečia pastaba susijusi su ankstesniąja. Apskritai kalbant, nemanau, kad saugumas ir laisvyra du priešingi principai arba, kitaip tariant, kad tai atvejis, kai kiek vienas laimi, tiek kitas pralaimi, ir kad užtikrindami didesnį saugumą turėsime mažiau laisvės arba labiau saugodami pagrindines teises ir laisves ir būdami fundamentalistai gindami savo pagrindines teises turėsime mažiau saugumo.
<P>
Manau, tai klaidinga dilema. Priešingai, saugumas ir laisvė, mano nuomone, yra du principai, sustiprinantys vienas kitą. Todėl abu principai įtvirtinti ir pripažinti konstitucijose ir Europos teisės aktuose, jie taip pat numatyti Lisabonos sutartyje. Turime nepamiršti, kad į Lisabonos sutartį įeina Pagrindinių teisių chartija, kurioje reikalaujama gerbti pagrindines teises, kuri yra visiškai neliečiama ir negali būti pažeidžiama. Todėl manau, kad tada, kai žiūrime toliau į priekį - nes kartais mūsų mąstymą labai varžo artimiausia perspektyva - ir galvojame apie ilgalaikę perspektyvą, mūsų saugumui užtikrinti skirtos priemonės, jeigu jos apdairios ir gerai apgalvotos, visada pasirodo esančios efektyvios. Ginant teises ir laisves visada prisidedama prie piliečių gerovės, o galiausiai ir jų saugumo.
<SPEAKER ID="150" NAME="Cecilia Malmström">
Komisijos narė. - Ponia pirmininke, taip, mačiau filmą "Įspėjantis pranešimas". Tai geras ir įdomus filmas, gana bauginantis, tačiau mes siekiame visai ne to.
<P>
Manau, diskusijos buvo labai įdomios ir konstruktyvios, ir sutinku, kad panašumų su diskusijomis apie SWIFT arba TFSP esama. Kalbama apie kovą su sunkiu organizuotu nusikalstamumu ir terorizmu, tačiau taip pat apie tai, kaip mes giname asmens privatumą. Keliami duomenų apsaugos, proporcingumo, tikslų paaiškinimo, apibrėžimų, teisinio tikrumo ir kiti klausimai.
<P>
Derybos dėl TFSP su mūsų draugais amerikiečiais taip pat suteiks mums svarbios patirties, kurią galėsime pritaikyti PNR diskusijose. Ji padės mums tiksliau išsiaiškinti ir suprasti Europos Sąjungos nuomonę, o tai, mano manymu, bus naudinga. Manau, iki šiol trijų institucijų kartu atliekamas TFSP darbas leido mums įgyti patirties, kaip mes - Taryba, Parlamentas ir Komisija - galime dirbti kartu tokiais ypač sudėtingais ir delikačiais klausimais. Tikėkimės, kad pasieksime gerų rezultatų.
<P>
Įdėmiai klausiausi diskusijų. Perskaičiau jūsų rezoliuciją. Manau, tai labai subalansuota ir išmintinga rezoliucija. Kaip minėjau, tuo remdamiesi imsimės darbo nedelsdami, ir tikiuosi gero bendradarbiavimo ir diskusijų su jumis šiuo klausimu. Kaip žinote, Parlamentui savo klausymo metu esu pažadėjusi, kad atliksiu visų Europos Sąjungoje turimų kovos su terorizmu priemonių apžvalgą, kurios tikslas - nustatyti priemones, sudaryti jų sąrašą ir aptarti jas su Parlamentu, taip pat bendros visų mūsų duomenų ir keitimosi duomenimis sistemų struktūros apžvalgą, kad pradėję darbą turėtume tai omeny. Manau, tai svarbu ir dėl to mūsų diskusijos taps skaidresnės ir gilesnės.
<SPEAKER ID="151" NAME="Pirmininkė">
Dėkoju, Komisijos nare, už bendradarbiavimą; tikiuosi, jis bus vaisingas. Diskusijos baigtos.
<P>
Balsavimas vyks per pirmąją mėnesinę sesiją gegužės mėn..

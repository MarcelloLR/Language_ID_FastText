<CHAPTER ID="016">
Darbų programa
<SPEAKER ID="026" NAME="Pirmininkas">
Buvo išdalytas galutinis darbotvarkės projektas, kurį 2011 m. gegužės 5 d., ketvirtadienio, posėdyje parengPirmininkų sueiga pagal Darbo tvarkos taisyklių 137 straipsnį. Pateikti pasiūlymai dėl šių pakeitimų:
<P>
[Trečiadienis]:
<P>
Vieną pakeitimą trumpai pristatys F. E. Speroni. Kalbant apie diskusiją dėl užsienio, saugumo ir gynybos politikos, Laisvos ir demokratiškos Europos frakcija paprašė, kad į Komisijos pirmininko pavaduotojos-Europos Sąjungos vyriausiosios įgaliotinės užsienio reikalams ir saugumo politikai pareiškimą dėl padėties Sirijoje ir Ašrafo stovykloje būtų įtrauktas koptų krikščionių bendruomenės Egipte klausimas. Šis pakeitimas numatytas trečiadienį 9.00 val. vyksiančiai rytinei sesijai, kai dalyvaus C. Ashton. Dabar F. E. Speroni pristatys pakeitimą. Ačiū.
<SPEAKER ID="027" NAME="Francesco Enrico Speroni" LANGUAGE="IT">
Pone pirmininke, nenorėjome iš esmės pakeisti - ar veikiau pasiūlyti iš esmės pakeisti - darbų programos pridedant ar pakeičiant klausimą; paprasčiausiai prašome išplėsti temą, kuria kalbės pirmininko pavaduotoja.
<P>
Paprasčiausiai prašome, kad Sirijos, Ašrafo stovyklos klausimai, krikščionių mažumos klausimas ir, be visa kita, koptų mažumos Egipte klausimas būtų įtraukti į aptariamą temą. Kalbame apie jautrią sritį opia tema, kuri susijusi su mažumų apsauga, ir būtent todėl prašau savo kolegų pritarti šiam pasiūlymui.
<SPEAKER ID="028" NAME="Bruno Gollnisch" AFFILIATION="NI">
(FR) Pone pirmininke, visiškai pritariu tam prašymui, tačiau prašiau žodžio, kad galėčiau pakalbėti apie antradienio darbų programą. Nežinau, ar galite suteikti man žodį dabar, ar norėtumėte man jį suteikti po to, kai bus priimtas sprendimas dėl F. E. Speroni pasiūlymo.
<SPEAKER ID="029" NAME="Pirmininkas">
Turime užbaigti mūsų pirminę diskusiją dėl klausimo, susijusio su trečiadieniu.
<SPEAKER ID="030" NAME="Mario Mauro" AFFILIATION="PPE">
(IT) Pone pirmininke, kalbu norėdamas pritarti F. E. Speroni prašymui, būtent dėl to, kad padėtis, kurią lemia konfliktai, kuriuose dalyvauja koptų bendruomenė, atspindi pavojus, susijusius su tuo, kas vyksta Egipte.
<P>
Todėl raginu palaikyti šį prašymą, būtent dėl to, kad tai nėra koptų bendruomenės tapatybės demonstravimo gynimo klausimas. Veikiau tai sudėtingos padėties Egipte įrodymas. Todėl manau, kad Europos Parlamento vykdomas atidus stebėjimas - ypač Komisijos narei C. Ashton pristačius pareiškimą - neabejotinai reikalingas.
<SPEAKER ID="031" NAME="Daniel Cohn-Bendit" AFFILIATION="Verts/ALE">
(FR) Pone pirmininke, ponios ir ponai, visus sukrėttai, kas įvyko Egipte. Vis dėlto turime būti protingi. Su baroniene C. Ashton ketinama aptarti šešis klausimus. Numatyta aptarti Sirijos, Ašrafo problemą, R. Gualtieri pranešimą, G. Albertini pranešimą, Europos, kaip pasaulinės veikėjos Jungtinėse Tautose, klausimą. Tai iš tikrųjų neturi prasmės.
<P>
Manau, kad turėtume paprašyti Užsienio reikalų komiteto aptarti padėtį Egipte, įskaitant viską, kas vyko tarp mažumų, parengti pranešimą savo iniciatyva ir tuomet paprasčiausiai surengti diskusiją su baroniene C. Ashton po mėnesio. Reikia surengti tinkamą diskusiją dėl to, kas vyksta Egipte. Jei pridėsite šeštąjį klausimą, jį aptars vienas asmuo, o kiti žmonės aptarinės kažką kita. Jei su baroniene C. Ashton aptarinėsite šešis klausimus, nepavyks diskusijoje sutelkti dėmesio į Egiptą.
<P>
Todėl suprantu jūsų susijaudinimą, tačiau pridėti kažką, kas trečiadienio ryte vis tiek nebus aptarta, nėra išeitis.
<SPEAKER ID="033" NAME="Bruno Gollnisch" AFFILIATION="NI">
(FR) Pone pirmininke, kalbėsiu trumpai: Pirmininkų sueiga suplanavo balsavimą dėl galimo mano parlamentinio imuniteto panaikinimo rytoj, antradienį.
<P>
Nenorėčiau kalbėti plačiau šiuo klausimu, tačiau konkrečiu darbų programos klausimu vis tiek norėčiau pasakyti, jog švelniai tariant esu šiek tiek sukrėstas, kad negaliu išsakyti savo nuomonės šiam Parlamentui, bent per dvi tris minutes, nes nenumatyta diskusija. Manau, kad priežastis ją pristatyti yra, nes man atrodo, jog pranešėjas kitais žodžiais pakartojo teiginį, kurį praeitą kartą išsakD. Wallis, kuri priėjo prie išvados, kad mano parlamentinis imunitetas turėtų būti panaikintas, o tai labai aiškiai paneigTeisingumo Teismas.
<P>
(Pirmininkas nutraukpranešėją)
<SPEAKER ID="034" NAME="Pirmininkas">
Tai nėra darbo tvarkos klausimas.
<SPEAKER ID="035" NAME="Bruno Gollnisch" AFFILIATION="NI">
(FR) Pone pirmininke, reikalauju diskusijos, reikalauju dviejų trijų minučių kalbėti skirto laiko. Kiek žinau, darbų programoje numatytas toks punktas. Dvi trys minutės EP nario garbei apginti - prašau tik tiek. Ar yra galimybė, kad vieną dieną šiame Parlamente būtų paisoma teisės ginti vieną iš savo narių, ir ne tik Gvatemaloje ar Indonezijoje, bet ir šiame Parlamente?
<SPEAKER ID="036" NAME="Pirmininkas">
Pone B. Gollnischai, elgiamės pagal Darbo tvarkos taisyklių 7 straipsnio 8 dalį, ir ten gana aiškiai nurodyta, kaip elgtis tokiais atvejais. Bet kokios pastabos, kurių turite dėl darbų programos, turi būti pateiktos mažiausiai prieš valandą iki sesijos, kuri ką tik prasidėjo. Kartoju, tai numatyta Darbo tvarkos taisyklių 7 straipsnio 8 dalyje.
<SPEAKER ID="037" NAME="Daniel Cohn-Bendit" AFFILIATION="Verts/ALE">
(FR) Pone pirmininke, Pirmininkų sueiga suplanavo, kad trečiadienio popietę vyks diskusija dėl Italijos ir Prancūzijos vyriausybių pasiūlymo nesilaikyti Šengeno susitarimų. Atsiprašau, iš tikrųjų tai suplanuota antradienio popietę 15.00 val.
<P>
Pirmininkų sueiga nusprendė, kad turėtų dalyvauti J. M. Barroso, ir norėčiau žinoti iš turimos informacijos, ar jis atvyks. Kodėl tai svarbu mums? Tai svarbu, nes pirmasis asmuo, kuris priėmpoziciją po N. Sarkozy ir S. Berlusconi aukščiausiojo lygio susitikimo, buvo Komisijos pirmininkas J. M. Barroso, nors Komisijos nariai vėliau išreiškskirtingą nuomonę.
<P>
Atsižvelgiant į tai, kad atstovavimas Komisijai faktiškai yra Komisijos pirmininko pareiga, pageidaujame, kad J. M. Barroso atvyktų antradienio popietę 15 val. Atsiprašau, kad supainiojau antradienį su trečiadieniu.
<SPEAKER ID="038" NAME="Pirmininkas">
Pone D. Cohn-Bendit, ačiū už jūsų pastabas. Aš tuo pasidomėsiu. Jokios kitos informacijos dabar neturiu, tačiau galiu tuo pasidomėti dėl jūsų. Ypatingas gestas!
<SPEAKER ID="040" NAME="Pirmininkas">
Skelbiu, kad savaitės darbų programa patvirtinta.

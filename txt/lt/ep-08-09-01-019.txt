<CHAPTER ID="019">
Dublino sistemos vertinimas (diskusijų tęsinys)
<SPEAKER ID="104" NAME="Pirmininkas">
Kitas klausimas yra J. Lamberto pranešimas Piliečių laisvių, teisingumo ir vidaus reikalų komiteto vardu dėl Dublino sistemos įvertinimo (2007/2262 (INI)).
<SPEAKER ID="105" NAME="Jean Lambert">
pranešėja. - Gerb. pirmininke, aš taip pat norėčiau padėkoti šešėliniams pranešėjams už jų rimtą domėjimąsi ir įsipareigojimą bei visiems tiems, kas prisidėjo prie šio pranešimo..
<P>
Kaip žinoma, II Dublino reglamentas yra Europos bendros prieglobsčio sistemos dalis ir nustato, kokia valstybnaryra atsakinga už prieglobsčio prašymo patikrinimą ir sprendimo priėmimą. Jo veikimas taip pat yra glaudžiai susijęs su tinkamu kitų direktyvų įgyvendinimu, pavyzdžiui, Priėmimo ir procedūrų direktyvos.
<P>
Mūsų komiteto pranešimas leidžia aiškiai suprasti, kad Dublino reglamentas ir bendrai visa sistema yra savitarpio pasitikėjimu ir patikimumu pagrįsta sistema, kurioje visos valstybės narės turi vykdyti savo pareigas.
<P>
Mums kelia nerimą nemažai dalykų, kuriuos aptariame šiame pranešime - nors, aišku, aš jų visų čia neaptarsiu - dėl prieglobsčio sistemos veikimo kokybės, dėl poveikio susijusiems asmenims ir ar II Dublino reglamentas bus išvis efektyvus. Kokias problemas jis sukurs kai kurioms valstybėms narėms? Ar mes, nagrinėdami sudėtingą problemą, jos nesupaprastiname?
<P>
Kalbant apie veikimo kokybę, žinome, kad tarp valstybių narių yra didžiulių skirtumų teisingai ir nuodugniai patikrinant apsaugos prašymus. Tai neteisinga asmenų ir nesąžininga kitų valstybių narių atžvilgiu. Tikrai, pažiūrėjus į vieną ar dvi valstybes nares Europos Sąjungoje, jei jūs būtumėte prieglobsčio ieškotojas, iš tikrųjų bijantis dėl savo gyvybės, jūs tikrai sau labai pakenktumėte, jei prašytumėte prieglobsčio vienoje ar dviejose iš šių valstybių, nes tikimybė, kad jūsų prašymas bus pripažintas, yra labai nedidelė, todėl jūs greičiausiai būsite priversti grįžti.
<P>
Todėl mes, kaip komitetas, sutariame, kad norime matyti, jog yra taikomos sisteminės priemonės prieš tas valstybes nares, kurių veikla šiuo atžvilgiu yra nepatenkinama. Dauguma komitete taip pat nori matyti, kad Dublino reglamento perkėlimas į šias valstybes narėms būtų sustabdytas, kol trūkumai bus ištaisyti - nors šiuo klausimu yra pakeitimas, dėl kurio balsuosime rytoj.
<P>
Kai dėl susijusių asmenų, mes norime, kad būtų aiškiai gerinimą kokybir sprendimų priėmimo nuoseklumas. Mes norime, kad perdavimo bylos būtų visiškai išnagrinėtos, o ne nutrauktos dėl techninių aspektų (mūsų 11 pastraipa). Mes norime, kad atvykstantiems pagal Dublino reglamentą būtų pateikta aiški informacija; Taip pat norime padidinti šeimoms galimybę susijungti ir taikyti šiuo tikslu platesnį šeimos apibrėžimą - nors, kartoju, aš žinau, kad šiuo klausimu yra pakeitimas - kad, pavyzdžiui, nepilnametis galėtų būti perkeltas gyventi su jų vieninteliu šeimos nariu Europos Sąjungoje, net jei tas asmuo yra pusbrolis, o ne brolis ar sesuo.
<P>
Mes taip pat norime aiškių procedūrų nepilnamečiams, kurie turi būti perkeliami tik tam, kad šeima susijungtų; šiose procedūrose būtinai turi būti įtrauktas atstovavimas ir lydėjimas, kad joks vaikas nepasimestų kelyje, kaip, deja, įvyko keliais atvejais. Mes taip pat prašome plačiau naudoti humanitarinį punktą, pavyzdžiui, tiems, kas yra ypač pažeidžiami.
<P>
Mums kelia nerimą tai, kad "Eurodac" gali būti išplėstas kitais tikslais nei tapatybei nustatyti. Taryba ir Komisija turės omenyje, kad Parlamentas labai rimtai vertina tokius klausimus.
<P>
Kai dėl problemų - aš žinau, kad kiti kolegos apie tai kalbės plačiau, - vienas iš mums rūpimų klausimų yra tai, kad II Dublino reglamentas gali sustiprinti spaudimą kai kurioms valstybėms narėms, kurios yra pirminiai atvykimo į Europos Sąjungą punktai ieškantiems prieglobsčio asmenims. Todėl prašome Komisijos pateikti pasiūlymus dėl vadinamojo "naštos pasidalijimo", kurie nebūtų vien finansinio pobūdžio, bet iš tikrųjų parengtų sprendimą valstybėms narėms ir susijusiems asmenims.
<SPEAKER ID="106" NAME="Jacques Barrot">
Komisijos Pirmininko pavaduotojas. - (FR) Gerb. pirmininke, Dublino sistemos taikymas buvo techniškai ir politiškai įvertintas per diskusijas, pradėtas 2007 m. po Žaliosios knygos dėl būsimos Bendros Europos prieglobsčio sistemos.
<P>
Remdamasi šio dvejopo įvertinimo išvadomis, Komisija ketina iki metų pabaigos pasiūlyti pakeitimus Dublino ir "Eurodac" reglamentui, išsaugodama pagrindinius Dublino sistemos principus. Tuo siekiama sustiprinti sistemos efektyvumą ir susijusių asmenų apsaugą.
<P>
Gerb. pirmininke, ponios ir ponai, turiu padėkoti Parlamentui už tai, kad jis pradėjo diskusijas apie šiuos būsimus pakeitimus. Šios diskusijos tampa konstruktyvios ir neabejotinai intensyvios. Komisija pritaria susirūpinimui dėl trūkumų, apie ką buvo kalbėta jūsų, gerb. J. Lambertai, pranešime. Ji sutinka su išvada, kad Dublino sistemos sėkmpriklauso nuo didesnio apsaugos standartų suderinimo Europos Sąjungos lygmeniu. Šitaip galima užtikrinti vienodas sąlygas pasinaudoti apsauga visiems ieškantiems prieglobsčio asmenims, perkeltiems į kitas valstybes nares.
<P>
Mums reikia ir geriau suderinti valstybių narių įstatymus dėl prieglobsčio, ir padidinti praktinį bendradarbiavimą, kaip numatyta antrame Bendros Europos prieglobsčio sistemos etape.
<P>
Komisija planuoja geriau apibrėžti procedūras ir vykdymo terminus bei pagerinti "Eurodac" duomenų bazėje esančių duomenų kokybę ir patikimumą.
<P>
Gerb. pirmininke, ponios ir ponai, nenoriu daugiau leistis detales, bet tiesa yra ta, kad mes svarstome nemažai pakeitimų. Į juos įeina ieškantiems prieglobsčio asmenims suteikiamos informacijos gerinimas, apeliacijos teisės efektyvumo didinimas, užtikrinimas, kad ieškančių prieglobsčio asmenų sulaikymas nebūtų atliekamas savavališkai, sąlygų ir procedūrų, kurių bus laikomasi taikant humanitarinę nuostatą, paaiškinimas, didesnių garantijų suteikimas nelydimiems nepilnamečiams ir šeimos susijungimo teisės išplėtimas ieškantiems prieglobsčio asmenims ir subsidiarinės apsaugos gavėjams.
<P>
Nors nepaisant visko Dublino sistemos įvertinimas buvo teigiamas, taip pat tiesa yra ta, kad ši sistema sukėlpapildomų sunkumų kai kurioms valstybėms narėms, kurios turi ribotas galimybes priimti atvykusiuosius ir patenkinti jų reikmes, bet tuo pat metu jos patiria ypatingą migracijos spaudimą dėl jų geografinės padėties.
<P>
Komisija svarsto galimybę įvesti laikiną Dublino sąlygų vykdymo sustabdymą perkrautai valstybei narei ir taip pat sukurti prieglobsčio ekspertų komandas, kurias galėtų pasitelkti šios perkrautos valstybės narės.
<P>
Komisija atkreipia dėmesį į esminę ir konstruktyvią rekomendaciją, pateiktą Parlamento pranešime. Mes netausosime savo pastangų imantis visų reikiamų žingsnių, kad parengtume atsaką problemoms, apie kurias Parlamentas kalbėjo pranešime apie Dublino sistemos veikimą ir poveikį.
<P>
Dėkoju, gerb. J. Lambertai, ponios ir ponai. Aš jūsų atidžiai klausysiuos, nes esu įsitikinęs, kad prieglobsčio teisės tobulinimas yra svarbus klausimas ateičiai ir, galima sakyti, mūsų Europos projektui, kuriame turime laikytis puikios tradicijos mielai priimti žmones.
<SPEAKER ID="107" NAME="Simon Busuttil" LANGUAGE="MT">
Šis teisės aktas turi būti peržiūrėtas. Leiskite man paaiškinti kodėl. Kai šis teisės aktas buvo išleistas, juo buvo siekiama, kad bet kas prašantis prieglobsčio - tai yra prašantis apsaugos - galėtų tai padaryti šalyje, į kurią pirmiausia atvyko. Tai atrodo protinga, bet kai šis teisės aktas buvo išleistas, niekas neįsivaizdavo, ypač šiomis dienomis ir mūsų amžiuje, kad daug žmonių atvyks į Europos Sąjungą ar valstybę narę valtimi, kirsdami Atlantą ar Viduržemio jūrą, kad patektų į Europos Sąjungą. Tai nebuvo numatyta pagal šį Reglamentą, bet dabar šis teisės aktas verčia šalis priimti valtimi atvykusius žmones, ir tai sukuria neproporcingą, sudėtingą ir rimtą padėtį. Man malonu girdėti, kad Komisijos narys J. Barrot čia pasakė, jog viena iš galimybių šiam Reglamentui peržiūrėti būtų laikinas šio teisės akto sustabdymas toms šalims, kurioms tenka neproporcinga šios naštos dalis. Būtent to mums reikia: arba tokio sprendimo, arba gerai veikiančio solidarumu paremto mechanizmo, leidžiančio imigrantams, atvykstantiems į tokią naštą turinčią šalį, persikelti į kitą Europos Sąjungos šalį. Būtina, kad šis peržiūrėjimas būtų atliktas, ir kiek galima greičiau.
<SPEAKER ID="108" NAME="Martine Roure">
PSE frakcijos vardu. - (FR) Gerb. pirmininke, Dublino sistema turi būti naudojama nustatyti valstybę narę, kuri yra atsakinga už prieglobsčio paraiškos ištyrimą. Tačiau ši sistema yra iš esmės neteisinga. Todėl ieškantys prieglobsčio asmenys kartais gali būti grąžinami į valstybę narę, kuri, tikėtina, atmes jų prieglobsčio paraišką, tuo tarpu valstybnarė, kurioje jie buvo iš pradžių, būtų suteikusi jiems pabėgėlio statusą. Tai yra pirma neteisybė.
<P>
Be to, ši sistema sukelia solidarumo tarp valstybių narių problemą. Gerai žinoma, kad prie Europos išorės sienų esančios valstybės narės turi didesnę naštą. Sugrįžę iš Maltos, pareikalavome, kad būtų peržiūrėtas pats Dublino sistemos principas. Manome, kad valstybnarė, atsakinga už prieglobsčio paraiškos ištyrimą, nebūtinai turi būti pirma atvykimo šalis. Tiriant paraiškas, turi būti laikomasi solidarumo principo.
<P>
Mes pastebėjome rimtų trūkumų, ypač dėl nelydimų nepilnamečių apsaugos. Pamatėme, kad valstybės narės nepakankamai naudoja priemones, leidžiančias nepilnamečiams susijungti su savo šeimų nariais, esančiais kitoje valstybėje narėje. Mes taip pat norime, kad nepilnamečiai galėtų apsistoti, pavyzdžiui, pas savo tetas ir dėdes kitoje valstybėje narėje, o ne liktų atskirti. Todėl turime išplėsti šeimos sąvoką.
<P>
Galų gale apgailestaujame dėl to, kas kai kurios valstybės narės faktiškai sistemiškai sulaiko žmones, laukiančius perkėlimo pagal Dublino reglamentą. Norėtume pabrėžti, kad šie žmonės kreipiasi dėl tarptautinės apsaugos ir kad jų paraiška dar nebuvo detaliai išnagrinėta. Todėl Dublino II reglamento įvertinimas turėtų leisti mums pataisyti rimtus trūkumus, kuriuos pastebėjome lankydamiesi sulaikymo centruose. Mes apsilankėme daugelyje sulaikymo centrų, ir turiu jums pasakyti, kad kai kurie iš šių apsilankymų paliko gana slogų įspūdį.
<P>
Turiu jums priminti, kad Dublino reglamento tikslas yra nustatyti valstybę narę, atsakingą už prieglobsčio paraiškos ištyrimą. Reglamentas turi leisti pasinaudoti prieglobsčio teikimo sistema ir turi užtikrinti, kad valstybnaratliks išsamų kiekvienos prieglobsčio paraiškos patikrinimą.
<P>
Europos Sąjunga neturi ignoruoti savo atsakomybės prieš trečiąsias šalis. Ji turi užtikrinti prieglobsčio teisės apsaugą.
<SPEAKER ID="109" NAME="Jeanine Hennis-Plasschaert">
ALDE frakcijos vardu. - (NL) Gerb. pirmininke, visų pirma norėčiau padėkoti pranešėjui už šį gerai subalansuotą darbą. Todėl nenoriu ginčytis dėl smulkmenų. Be to, pripažinkime, kad įvertinimas jau yra ganėtinai pasenęs.
<P>
Pagrindinis prioritetas bent jau Liberalų ir demokratų aljanso už Europą frakcijai yra įvesti tuos pačius standartus valstybių narių turimiems duomenims. Tiktai tada bus iš tikrųjų galimas geras ir efektyvus įvertinimas. Valstybės narės iš tikrųjų turi dirbti ties šiuo klausimu, žinoma, būtinai vadovaujamos Europos Komisijos.
<P>
Svarbu pabrėžti - ir čia aš aiškiai nurodau skirtingus dalykus nei Martine Roure - tai, jog remdamiesi gautų perkėlimo duomenimis, negalime nuspręsti, kad Dublino sistema savaime sukelia neproporcingą perkėlimo naštą valstybėms narėms prie Europos išorės sienų. Žinoma - ir būtent tai sakpranešėjas bei Komisijos narys - geografinšių valstybių narių padėtis reiškia, kad jos susiduria su nemenka našta. Būtent todėl ALDE frakcija visą laiką pasisakuž privalomą naštos pasidalijimo mechanizmą, veikiantį šalia Dublino sistemos ir apimantį ne tik finansinius ir materialius išteklius, bet taip pat ir darbuotojų pagalbos suteikimą. Juk visos 27 valstybės narės yra atsakingos už tai, kas vyksta prie Europos išorės sienų.
<P>
Man taip pat labai įdomu, gerb. Komisijos nary, ką jūs tiksliai turite galvoje kalbėdamas apie laikino sustabdymo galimybę. Ką tai apima? Ar tai reiškia, kad ieškantis prieglobsčio asmuo gali pasirinkti valstybę narę, į kurią jis nori nuvykti, kad jis ten laisvai gali vykti? Jei tai tiesa, tai rimtai pakenktų Dublino sistemos politinei reikšmei. Trumpai tariant, tiesiog imkitės privalomo solidarumo mechanizmo, už kurį mes visada pasisakėme.
<P>
Galų gale, jei Europos Sąjunga nori išsaugoti savo patikimumą, reikia pasiekti iš tikrųjų tinkamo ir vienodo apsaugos lygio visose 27 valstybėse narėse. Neįmanoma pervertinti deramos bendros prieglobsčio procedūros ir atitinkamo statuso svarbos.
<SPEAKER ID="110" NAME="Johannes Blokland">
IND/DEM frakcijos vardu. - (NL) Gerb. pirmininke, J. Lamberto pranešimas turi paskatinti mus rimtai apsvarstyti šį klausimą. Pranešime minimi faktai kelia nerimą. Nors Europos Komisija toliau teikia naujas iniciatyvas prieglobsčio ir legalios imigracijos srityje, atrodo, kad įgyvendinimas negali būti sukontroliuotas. Išlaidų skaičiavimas, duomenys apie paraiškas dėl prieglobsčio ir asmens duomenų apdorojimas yra netinkami. Manau, kad tai nerimą kelianti išvada. Jei Dublino sistema nebeveikia, kaip ji turėtų veikti, kaip ji bus naudojama naujoms iniciatyvoms dėl migravimo? Ar gali šie Rūmai pasitikėti Taryba ir Komisija, kad jie atliktų rimtą darbą suskaičiuodami išlaidas? Ar tada bus rimtai įvertinta asmens duomenų apsauga?
<P>
Aš labai trokštu išgirsti, kokią išvadą Taryba padarys iš J. Lamberto pranešimo. Man aišku, kad Dublino sistema dar nėra tobula. Gal gali Taryba ištirti, ar keitimasis duomenimis veiks tinkamai priėmus naujas iniciatyvas dėl prieglobsčio ir migracijos?
<SPEAKER ID="111" NAME="Stavros Lambrinidis" AFFILIATION="PSE">
(EL) Gerb. pirmininke, II Dublino sistema dėl prieglobsčio suteikimo turi pagaliau būti peržiūrėta.. Pirma, ji yra iš tikrųjų nebūdinga Europai: ji neužtikrina tikro solidarumo ir palaikymo toms valstybėms narėms, kurios dėl savo geografinės padėties priima neproporcingą ieškančių prieglobsčio asmenų skaičių.
<P>
Antra ir svarbesnpriežastis, dėl ko ją reikia peržiūrėti, yra ta, kad tokie neproporcingi skaičiai dažnai tiesiogiai kelia grėsmę humanitariniams principams ir įsipareigojimui išsaugoti žmonių, atvykstančių prie mūsų sienų ir ieškančių apsaugos, orumą.
<P>
Žinome, kad kartais daug valstybių narių arba visiškai pagrįstai negali įvykdyti savo įsipareigojimų pagal reglamentą, arba, blogiausiu atveju, dangstosi Europos solidarumo trūkumu, kad pateisintų net didžiulius žmogaus teisių pažeidimus, kuriuos vykdo jų valdžios institucijos.
<P>
Joks solidarumo trūkumas negali pateisinti tokios praktikos kaip nepilnamečių laikymas nepriimtinomis sąlygomis ir masinis prieglobsčio paraiškų atmetimas dėl politinių sumetimų. Tačiau taip pat žinome, kad kitos valstybės narės, nesusiduriančios su tokiomis problemomis, mano, kad jos įvykdsavo humanitarinį įsipareigojimą, jei jos kaltina kitas valstybes. Tačiau mes nieko negirdime apie solidarumą.
<P>
Tokiu būdu II Dublino reglamentas iš tikrųjų privedprie daugybės kaltinimų ir atgalinių kaltinimų tarp valstybių narių. Vieninteliai tikri pralaimėtojai yra ieškantys prieglobsčio asmenys. Todėl yra nepaprastai svarbu sukurti tikrai bendrą Europos prieglobsčio sistemą.
<SPEAKER ID="113" NAME="Pirmininkas">
Diskusijos bus atnaujintos po diskusijos apie Gruziją.

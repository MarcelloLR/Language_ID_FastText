<CHAPTER ID="003">
Protokolo tvirtinimas
<SPEAKER ID="008" NAME="Pirmininkas">
Išdalinti 2007 m. gruodžio 18 d., antradienio posėdžio protokolai
<P>
Ar turite pastabų?
<SPEAKER ID="009" NAME="Sophia in 't Veld" AFFILIATION="ALDE">
Gerb. Pirmininke, prieš pereidama prie darbotvarkės klausimų, aš norėčiau patikslinti vieną, jau minėtą klausimą iš rytdienos darbotvarkės: Sirijos Didžiojo muftijaus kalba. Prieš plenarinį Parlamento posėdį iš daugelio religijos lyderių pasisakymų jo kalba bus pirmoji Europos kultūrų dialogo metų kontekste. Aš norėčiau sužinoti, kodėl Pirmininkų sueiga pasirinko interpretuoti tarpkultūrinį dialogą išimtinai kaip tarpreliginį monologą ir ar plenarinsesija tinkama vieta religiniams pranešimams.
<P>
(Plojimai)
<P>
Užbaigdama aš norėčiau sužinoti, ar Pirmininkų sueiga yra linkusi pritarti, kad dėl patrauklumo būtų pailgintas pasisakančių svečių sąrašas ir įtrauktos moterys bei nereliginių organizacijų atstovai. ALDE frakcija yra pasiūliusi, kad JT ypatingoji pranešėja religijos ar tikėjimo laisvės klausimais ir Nepriklausomos žmogaus teisių komisijos pirmininkAsmos Jahangir taip pat turi būti pakviesta pasisakyti plenariniame posėdyje. Aš tikiuosi - jūs mane informuosite.
<P>
(Plojimai)
<SPEAKER ID="010" NAME="Pirmininkas">
Ačiū, ponia in 't Veld. Jei gerai prisimenu tai iš tiesų buvo vienbalsiai priimtas Pirmininkų konferencijos sprendimas. Ponas Cohn-Bendit tuo abejojo, todėl mes tai turėtume patikrinti. Bet kuriuo atveju sprendimas priimtas didžiąja balsų dauguma ir taip pat buvo pasakyta, kad sąrašas neturi būti pilnas ir, kad ypač raginsime įvairius Europos Parlamento komitetus siūlyti kitus veiksmus, dėl kurių vėliau galėtumėme balsuoti.
<P>
Ponia in 't Veld, galite būti tikra, kad šiuo klausimu diskusija buvo tikrai išsami ir, kad laukiame kitų pasiūlymų, dėl kurių, žinoma turės nuspręsti Pirmininkų konferencija arba Parlamentas .
<SPEAKER ID="011" NAME="Monica Frassoni" AFFILIATION="Verts/ALE">
(IT) Pone Pirmininke, ponios ir ponai, norėjau tik atkreipti dėmesį į tai, kad mano frakcija su tuo nesutinka.
<SPEAKER ID="012" NAME="Pirmininkas">
Norėčiau tik dar kartą atkreipti dėmesį į tai, kad jūsų frakcija aiškiai su tuo nesutiko. Reikės tai dar kartą patikrinti protokole ne todėl, kad abejojame tuo, ką pasakėte, bet, kad būtų galima būti tikriems, jog protokole viskas tiksliai išdėstyta. Bet kuriuo atveju sprendimas buvo priimtas kaip reta didele Pirmininkų konferencijos balsų dauguma.
<SPEAKER ID="013" NAME="Sarah Ludford" AFFILIATION="ALDE">
Gerb. Pirmininke, aš tik norėčiau papildyti Sophia in 't Veld išsakytą mintį. Kaip aš ir minėjau jums šį rytą adresuotame ir kitiems Parlamento nariams nukopijuotame elektroniniame laiške, apgailestautinas faktas yra tai, jog, atrodo, jūs Didįjį muftijų sulyginote su Popiežiumi ir Jungtinės Karalystės Vyriausiuoju rabinu ir pristatėte kaip šios religijos Europos atstovą. Aš manau, kad tai sukels musulmonų, kurie irgi yra europiečiai, pasipiktinimą.
<P>
Rytdienos vizitas reikalauja visiškos pagarbos, nors ir būtų norinčių pasikeisti nuomonėmis apie piktnaudžiavimą žmogaus teisėmis Sirijoje. Vis dėlto aš tikiuosi, jog būsimų svečių sąraše bus islamo atstovas ir šiais metais bus pakviestas musulmonams Europoje atstovauti tikrai ES islamo atstovas, o ne asmuo iš ne ES.
<SPEAKER ID="014" NAME="Pirmininkas">
Ponia Ludford, net ir geriausiais norais ir vienas kito supratimu tikrai niekada nepavyktų tokiais klausimais susitarti šimtu procentu vienbalsiai. Galiu Jums netgi pasakyti, kad frakcijos pirmininkai priėmsavo sprendimą didžiąja balsų dauguma. Gera valia taip pat bus galima surasti pusiausvyrą vykdant veiklą įvairiuose komitetuose taip, kad kiekvienas jausis prisidėjęs prie rezultato. Dabar tikrai norėčiau paprašyti, kad su atvykusiais mūsų svečiais elgtumėtės pagarbiai. Juk mes labiausiai siekiame skatinti dialogą, o ne jo vengti. To aš kiekvieno labai prašau.
<P>
(Protokolas patvirtintas.)

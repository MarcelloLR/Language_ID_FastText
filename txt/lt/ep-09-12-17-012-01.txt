<CHAPTER ID="012-01">
1. Uganda: prieš homoseksualus nukreipto įstatymo projektas
<SPEAKER ID="850" NAME="Pirmininkas">
Kitas darbotvarkės punktas - diskusijos dėl šešių pasiūlymų dėl rezoliucijos dėl prieš homoseksualus nukreipto Ugandos įstatymo projekto.
<SPEAKER ID="225" NAME="Michael Cashman">
autorius. - Pone pirmininke, prašau Parlamento man atleisti, bet gal galėtume pereiti nuo klausimų dėl darbo tvarkos prie diskriminacijos problemos svarstymo.
<P>
Šiuo metu Ugandos parlamentui pateiktas įstatymo projektas ir kai kurie iš mūsų klausia, ką bendra tai turi su mumis? Tarptautinių įsipareigojimų, Kotonu susitarimo pažeidimai, taip pat žmogaus teisių pažeidimai negali mums nerūpėti; tai visuomet rodėme ir anksčiau.
<P>
Šiame įstatyme įtvirtintos žiaurios nuostatos. Norėčiau informuoti Parlamentą apie keletą iš jų, pvz.: kiekvienam homoseksualumu įtariamam asmeniui kyla pavojus būti įkalintam iki gyvos galvos arba tam tikromis aplinkybėmis jam gali būti skirta mirties bausmė; tėvams, nepranešusiems institucijoms apie savo lesbietę dukrą ar gėjų sūnų, būtų skirta bauda ir galbūt treji metai kalėjimo; mokytojams, per 24 valandas nepranešusiems institucijoms apie lesbietes arba gėjus mokinius, taip pat būtų skirtos tokios pat bausmės; bet kokiam žemės savininkui, suteikusiam pastogę įtariamam homoseksualumu asmeniui, grėstų septyneri metai laisvės atėmimo.
<P>
Įstatyme taip pat grasinama teisti ir bausti žmones, padedančius gėjams ar lesbietėms, pvz., kovojančius su AIDS ir ŽIV gydytojus, pilietinės visuomenės lyderius, dirbančius seksualinės ir reprodukcinės sveikatos srityse, arba sugadinti jų reputaciją. Taigi taip būtų trukdoma visuomenės sveikatos sistemai kovoti su ŽIV plitimu.
<P>
Ypač svarbu, kad Parlamento popietiniame posėdyje visi užmirštume visus savo prietarus ir stotume ginti tų, kurie daugiau gynėjų neturi. Todėl džiaugiuosi Komisijos nario K. De Guchto, atsakingo už vystymosi ir humanitarinę pagalbą, pareiškimu, taip pat Britanijos, Prancūzijos ir Švedijos Vyriausybių, taip pat prezidento B. Obamos ir JAV atstovų rūmų Užsienio reikalų komiteto pirmininko bei pirmininko pavaduotojo pareiškimais. Raginu Parlamentą teikti didelę reikšmę šiam klausimui ir paremti tuos Ugandos žmones, kurių šiuo metu niekas negirdi.
<SPEAKER ID="227" NAME="Marietje Schaake">
autorius. - Pone pirmininke, praėjusių metų rugsėjį Ugandos parlamento narys pateikUgandos parlamentui vadinamąjį Antihomoseksualumo įstatymą. Remiantis šiuo įstatymu siūloma kriminalizuoti homoseksualumą ir bausti homoseksualus įkalinant juos iki gyvos galvos ar skiriant jiems mirties bausmę. Tai būtų taikoma ne tik šiems tariamiems nusikaltėliams, bet ir tiems, kurie nepranešapie šiuos vadinamuosius nusikaltimus arba remia šių asmenų žmogaus teises ir dirba Ugandoje kitą su jais susijusį darbą.
<P>
Mums rūpestį kelia tai, jog taip pažeidžiama teisį seksualinės orientacijos laisvę, taip pat žodžio laisvė, kurios yra žmogaus teisės, t. y. ne tik Europos, bet ir visuotinės vertybės.
<P>
Taip pat apskritai protestuojame prieš mirties bausmę ir norime prisijungti prie tarptautinės bendruomenės, reiškiančios rūpestį dėl NVO, kurioms gali tekti nutraukti savo veiklą Ugandoje.
<P>
Todėl mes pritariame prezidento B. Obamos ir kitų tarptautinės bendruomenės lyderių raginimui nepatvirtinti šio įstatymo projekto ir atlikti visų kriminalizuojančių homoseksualumą Ugandos įstatymų peržiūrą.
<SPEAKER ID="229" NAME="Charles Tannock">
autorius. - Pone pirmininke, Uganda yra giliai krikščioniška šalis, kurioje laikomasi tradicinių vertybių. Homoseksualumas Ugandoje, kaip ir daugelyje Afrikos šalių, yra už įstatymo ribų. Mes, be abejo, turėtume labai atsargiai "skiepyti" mūsų liberalesnes ir tolerantiškesnes vertybes kitiems, nes kartais tai gali duoti priešingų rezultatų.
<P>
Vis dėlto neturėtume bijoti pasisakyti prieš šį įžeidžiamą įstatymą, nes tai aiškiai žiaurus ir labai neproporcingas teisės aktas. Jis ne tik keltų pavojų homoseksualų saugumui ir laisvei Ugandoje, bet ir sugadintų Ugandos įvaizdį visame pasaulyje ir paverstų ją atstumtąja.
<P>
Uganda per pastaruosius du dešimtmečius daug pasiekir tam tikru atžvilgiu galėtų būti vertinama kaip Afrikos plėtros modelis. Kodėl Ugandos parlamentarai turėtų nuspręsti atsisakyti šio prestižo? Kodėl jie turėtų siekti, kad jų šalis būtų prilyginta žiauriam Iranui, kuriame homoseksualams reguliariai viešai vykdomos mirties bausmės?
<P>
Tikėkimės, kad mūsų bendras pasipiktinimas (šiame Parlamente ir daugelyje kitų parlamentų visame pasaulyje) šiuo žiauriu teisės aktu padės įtikinti Ugandos prezidentą jį vetuoti.
<SPEAKER ID="231" NAME="Ulrike Lunacek" LANGUAGE="DE">
Pone pirmininke, kai kurie ankstesni kalbėtojai jau supažindino su šio įstatymo, kuris dabar pateiktas Ugandos parlamentui, detalėmis. Norėčiau papasakoti trumpą istoriją. Prieš ketverius ar penkerius metus pati lankiausi Kampaloje ir kartą vakare vienoje picerijoje, jos savininkui leidus, susitikau su lesbietėmis, gėjais ir transseksualais. Tą vakarą vienas vyriausybės ministrų pareiškė, kad ateityje tose vietose, kur susitinka lesbietės, gėjai ir transseksualai, vyks reidai. Man taip pat tą vakarą buvo šiek tiek baisu, kaip ir Ugandos lesbietėms ir gėjams. Laimei, tą kartą nieko neatsitiko, bet tai buvo Ugandoje plintančios homofobijos pradžia. Dabar siūlomas įstatymas, pagal kurį homoseksualumas ne tik laikomas nusikaltimu, kaip jau yra šiuo metu, bet ir numatoma mirties bausmė.
<P>
Tiek daug Afrikos valstybių vadovų, taip pat ir Y. Museveni, nemažai nuveiksavo šalių labui, bet dabar tuo remtis ir pareikšti, kad homoseksualumas yra neafrikietiškas reiškinys, yra tiesiog neteisinga. Homoseksualumas egzistavo visais laikais visose kultūrose visame pasaulyje visais istoriniais laikotarpiais ir egzistuos ir toliau nepaisant priimamų įstatymų. Džiaugiuosi, kad mums pavyko parengti bendrą rezoliuciją, kurią remia beveik visos frakcijos, nes svarbu išreikšti mūsų nepritarimą šiam įstatymui ir paremti Ugandos homoseksualus ir transseksualus. Negalime leisti primesti jiems neapykantą kurstančius įstatymus ir nieko nesakyti.
<P>
Mes Europos Sąjungoje privalome remti žmogaus teises visame pasaulyje ir priminti Ugandos parlamento nariams, kad, pvz., Kotonu susitarime sakoma, jog visų žmonių orumas ir visų žmonių teisės turi būti gerbiamos ir ginamos. Taip pat tikiuosi, kad bus pritarta visai pasiūlytai rezoliucijai, nes svarbu, kad Ugandos organizacijas, ginančias homoseksualų ir transseksualų teises, palaikytų taip pat ir Europos Sąjunga.
<SPEAKER ID="233" NAME="Michèle Striffler" LANGUAGE="FR">
Pone pirmininke, pone Komisijos nary, ponios ir ponai, atsakydama į klausimą "Kodėl Europos Parlamentas turėtų rūpintis šia problema?" norėčiau pasakyti, kad prieš homoseksualus nukreipto įstatymo projektas, pateiktas Ugandos parlamentui, rodo visišką pagrindinių laisvių nepaisymą ir jokiu būdu neturi būti priimtas.
<P>
Pagal galiojančius Ugandos teisės aktus homoseksualumas jau laikomas nusikaltimu. Ne vienerius metus NVO skelbia pavojų dėl vykdomos prievartos šių grupių atžvilgiu. Jeigu naujasis įstatymas 2010 m. sausio mėn. bus priimtas, jis pablogins padėtį ir homoseksualumas bus baudžiamas laisvės atėmimu iki gyvos galvos arba mirties bausme, jei homoseksualus asmuo užsikrėtęs ŽIV.
<P>
Šis įstatymas taip pat būtų didelkliūtis kovoje su AIDS. Afrikoje galioja ir kiti prieš homoseksualus nukreipti teisės aktai. Tačiau šis yra išskirtinis, nes, kaip pasakponas M. Cashman, juo remiantis piliečiai būtų verčiami pranešti apie homoseksualų elgesį per 24 valandas. Homoseksualaus asmens gydytojas, tėvai ar mokytojas turėtų pranešti apie jį policijai, priešingu atveju grėstų kalėjimas.
<P>
Be to, šiuo įstatymu pripažįstama nusikaltimu teisėta nevyriausybinių organizacijų, tarptautinių donorų ir humanitarinių organizacijų, kurios siekia ginti ir skatinti žmogaus teises Ugandoje, veikla.
<P>
Kai tik šis įstatymas buvo pateiktas Vyriausybei Kampaloje, jį griežtai pasmerkžmogaus teisių gynėjai visame pasaulyje, kelios valstybės, įskaitant Prancūziją, JAV...
<P>
(Pirmininkas nutraukkalbėtoją)
<P>
ir Komisijos narys K. De Gucht, atsakingas už vystymosi ir humanitarinę pagalbą. Uganda turi laikytis savo įsipareigojimų pagal tarptautinę humanitarinę teisę ir Kotonu susitarimą.
<P>
Jei padėtis nepasikeis, Europos Sąjunga turės skubiai pateikti protestus Ugandos valdžios institucijoms ir iš naujo apgalvoti savo santykius su Uganda.
<SPEAKER ID="234" NAME="Pirmininkas">
Ponia M. Striffler, galėjote kalbėti dar 12 sekundžių. Būtumėte galėjusi skaityti šiek tiek lėčiau, tada daugiau jūsų kolegų narių būtų klausęsi dar geresnio vertimo. Patarčiau nariams, kurie skaito savo kalbas, jas iš anksto pateikti vertėjams, nes tai padėtų pagerinti vertimo kokybę.
<SPEAKER ID="235" NAME="Filip Kaczmarek" LANGUAGE="PL">
Pone pirmininke, kai kas mano, kad neturėtume užsiimti šiuo klausimu, nes ginant homoseksualų teises nepagrįstai išplečiamos žmogaus teisės. Tai neteisinga.
<P>
Visuotinėje žmogaus teisių deklaracijoje pripažįstama, kad kiekvienas asmuo turi teisę naudotis šiomis žmogaus teisėmis be jokių skirtumų. Diskriminacijos dėl seksualinės orientacijos draudimas nėra kažkas naujo. Problema ta, kad ne kiekvienas nori pripažinti, jog ši diskriminacijos rūšis yra žmogaus teisių pažeidimas.
<P>
Ugandoje ir kai kuriose kitose Afrikos šalyse girdėti balsų, teigiančių, kad mūsų susirūpinimas šiuo klausimu yra neokolonializmo išraiška arba kad mes kišamės į reikalus, kurie mūsų neliečia. Tai taip pat neteisinga. Mes kalbame apie visuotines, universalias teises. Tai nėra vien užgaida. Mes gerbiame Ugandos ir kitų valstybių nepriklausomumą, tačiau negalime tylėti, kai, užuot ribojus diskriminaciją, mėginama ją didinti.
<SPEAKER ID="237" NAME="Kader Arif" LANGUAGE="FR">
Pone pirmininke, ponios ir ponai, džiaugiuosi, kad šiandien turime galimybę kalbėti apie rugsėjo 25 d. Ugandos parlamentui pateiktą prieš homoseksualus nukreiptą įstatymo projektą.
<P>
Manau, kad tokiu metu, kai matome augantį žmogaus teisių pažeidimų skaičių, turint mintyje šį prieš laisves nukreiptą įstatymą, labai svarbu, kad Europos Parlamentas nesureikšmintų atskirų savo politinių frakcijų nesutarimų ir sugebėtų kuo griežčiausiai pasmerkti šį įstatymą bei pareikalauti Ugandos parlamento atmesti šį įstatymo projektą ir persvarstyti savo nacionalinės teisės aktus, kad homoseksualumas būtų dekriminalizuotas.
<P>
Kaip ką tik pažymėjo ponas M. Cashman, visos NVO pasisakprieš šį įstatymo projektą, kurį, be to, jos laiko rimta kliūtimi kovojant su AIDS. Komisija per savo narį K. De Guchtą ir dauguma valstybių narių, prisidėdamos savo balsais prie prezidento B. Obamos pareiškimų, jau pasmerkšią iniciatyvą.
<P>
Todėl, jei šis įstatymas būtų patvirtintas, raginu Komisiją persvarstyti mūsų santykius su Uganda. Šalis, kuri taip pažeistų ne tik tarptautinę teisę, bet ir pagrindinius Kotonu susitarimų principus, negalėtų toliau naudotis Europos Sąjungos parama.
<P>
Ponios ir ponai, baigdamas norėčiau pabrėžti, kad kiekvienas žmogus turi teisę į seksualinės orientacijos laisvę be baimės būti įkalintas ar nubaustas mirties bausme. Šis principas nediskutuotinas.
<SPEAKER ID="239" NAME="Raül Romeva i Rueda">
Verts/ALE frakcijos vardu. - Pone pirmininke, būčiau pageidavęs pradėti šią diskusiją kalbėdamas apie Aminatou Haidar atvejį. Tačiau dėl mums jau žinomų priežasčių negaliu. Bet kokiu atveju teisių pripažinimo Ugandoje klausimas taip pat nusipelno mūsų dėmesio, ir tai mums dar kartą primena, kad esame priversti priimti naują dokumentą, pasmerkiantį homofobiją.
<P>
Anksčiau esame priėmę keletą rezoliucijų šiuo klausimu, įskaitant mažumų apsaugą ir kovos su diskriminacija politiką. Šiandien jau priimtus dokumentus turime papildyti nauju tekstu. Vien Ugandos parlamento nario bandymui pateikti prieš homoseksualumą nukreiptą įstatymą turi būti duotas politinis atsakas.
<P>
Į pasiūlytą įstatymą įtrauktos nuostatos, pagal kurias numatoma bausti tariamai homoseksualius, biseksualius ar transseksualius asmenis juos įkalinant iki gyvos galvos ar skiriant mirties bausmę. Be to, į įstatymo projektą įtraukta nuostata, pagal kurią kiekvienam asmeniui, įskaitant heteroseksualus, gali būti skirta įkalinimo iki trejų metų bausmė, jeigu tokie asmenys per 24 valandas nepraneša apie visų pažįstamų homoseksualių, biseksualių ar transseksualių asmenų arba tokių asmenų žmogaus teises remiančių asmenų tapatybę. Tai reiškia, kad kiekvienas iš mūsų dėl šių priežasčių taip pat gali būti patrauktas į teismą.
<P>
Turime priminti Europos Sąjungai ir tarptautinėms organizacijoms, kad lytinorientacija yra klausimas, patenkantis į asmens teisės į privatumą sritį; šią teisę garantuoja tarptautinžmogaus teisių teisė, pagal kurią turėtų būti skatinami lygybir nediskriminavimas, kartu užtikrinant žodžio laisvę. Jei įstatymas būtų priimtas, prašome tarptautinių donorų, vyriausybinių ir nevyriausybinių, nutraukti savo veiklą tam tikrose srityse.
<P>
Griežtai nepritariu jokiems žingsniams, kuriais siekiama grįžti prie mirties bausmės taikymo. Jei Ugandos valdžios institucijos nepatenkintų šių reikalavimų ir įstatymas įsigaliotų bei būtų pažeidžiamos tarptautinės žmogaus teisės, turėtume paraginti Tarybą ir Komisiją persvarstyti savo santykius su Uganda. Dėl to norėčiau priminti Ugandos Vyriausybės įsipareigojimus pagal tarptautinę teisę ir pagal Kotonu susitarimą, kuriais raginama gerbti universalias teises.
<SPEAKER ID="241" NAME="Ana Gomes" AFFILIATION="S&amp;D">
(PT) Europa turi imtis veiksmų šiuo klausimu visomis turimomis priemonėmis, ypač įgyvendinant Kotonu susitarimą. Turime reikalauti nedelsiant atšaukti šį drastišką įstatymą; kitaip tai turės pasekmių ekonominiam ir politiniam bendradarbiavimui su Uganda.
<P>
Kai susipažinau su šio siūlomo teisės akto turiniu ir kai išgirdau pranešimus apie liūdnus homoseksualių asmenų likimus Ugandoje, Sudane, Irane ir Nigerijoje, iš kurių paminėti tik keli pavyzdžiai, supratau, kokios, deja, vis dar gilios homofobijos šaknys daugelyje kultūrų ir kaip šiurkščiai pažeidžiami tų šalių įsipareigojimai žmogaus teisių srityje. Vaidmuo, kurį atlieka kraštutiniai dešinieji krikščionys evangelikai JAV, mobilizuodami ir finansuodami kelias tokio pobūdžio iniciatyvas Afrikoje, yra sukrečiantis.
<P>
Europa ir jos institucijos turi dėti visas pastangas, kad minimose šalyse būtų neutralizuota ir įveikta žalinga, tamsuoliška šių netolerancijos veiksnių, kurie skatina naują neapykantos nusikaltimų bangą Afrikoje, įtaka.
<SPEAKER ID="243" NAME="Luis Yáñez-Barnuevo García" AFFILIATION="S&amp;D">
(ES) Pone pirmininke, labai džiaugiuosi, kad Ugandos įstatymo, sukėlusio tokį mūsų pasipiktinimą, klausimu visi prašę žodžio Parlamento frakcijų nariai kalbėjo vienu balsu. Manau, tai rodo viso Parlamento vieningumą. Paprašiau žodžio tiesiog norėdamas prisidėti savo balsu prie kitų prieš balsuojant.
<P>
Palaikau poną M. Cashmaną, autorius ir kalbėjusius frakcijų atstovus. Mano motyvas yra tai, kad siekdami kovoti su netolerancija, diskriminacija, o šiuo atveju taip pat ir homofobija bei mirties bausme, turime būti labai tvirti ir raginti Komisiją bei Tarybą taip pat būti ryžtingomis. Turime nenusileisti, kol šis neteisingas įstatymas nebus atšauktas. Įstatymo priėmimas prilygtų Ugandos sugrįžimui į kolonializmo laikus.
<SPEAKER ID="245" NAME="Cristian Dan Preda" AFFILIATION="PPE">
(RO) Aš taip pat noriu pasakyti, kad esu pasipiktinęs dėl aptariamo įstatymo pateikimo. Savaime suprantama, Europa negali pritarti tam, kad asmeniui dėl lytinės orientacijos ir dėl informacijos apie asmens lytinę orientaciją nepranešimo būtų taikomos sankcijos.
<P>
Taip pat norėčiau pabrėžti, kad mūsų diskusija vyksta tuo metu, kai svarstoma antroji Kotonu susitarimo peržiūra. Uganda yra šio susitarimo šalis, o jame labai aiškiai nurodyta, kad būtina gerbti žmogaus teises. Taip pat šią savaitę, pirmadienį, Vystymosi komitete balsavau už ponios E. Jolie pranešimą Kotonu susitarimo tema.
<P>
Manau, šiandienos diskusija, nors ji galėjo vykti anksčiau, praeitą mėnesį, rodo, kad esame tokioje padėtyje, kai, žinoma, negalime neatmesti to, kas vyksta Ugandoje.
<SPEAKER ID="247" NAME="Heidi Hautala" AFFILIATION="Verts/ALE">
(FI) Pone pirmininke, norėčiau prisidėti prie šios diskusijos visiems primindamas, kad kitą gegužę Kampaloje, Uganda, vyks Tarptautinio baudžiamojo teismo statuto peržiūros konferencija. Nuo šios svarbaus baudžiamojo teismo įsteigimo praėjo lygiai 10 metų, ir tikiuosi, kad Ugandos Vyriausybišsamiai išnagrinės savo teisės aktą siekdama užtikrinti, kad jis atitiktų tarptautinius susitarimus ir neprieštarautų nediskriminavimo principui.
<SPEAKER ID="249" NAME="Paweł Samecki">
Komisijos narys. - Pone pirmininke, Komisija yra labai susirūpinusi dėl įstatymo, nukreipto prieš homoseksualus, projekto, kuris neseniai pateiktas Ugandos parlamentui. Jei įstatymas bus priimtas, jis iškels rimtų klausimų dėl žmogaus teisių, kurios Komisijai labai svarbios.
<P>
Komisija mano, kad bausmių dėl homoseksualumo taikymas, kaip numatoma įstatyme, prieštarautų JT žmogaus teisių konvencijoms. Uganda ratifikavo šias konvencijas. Taigi ji yra teisiškai įsipareigojusi jų laikytis nedarydama jokių skirtumų ir nediskriminuodama. Nacionaliniai teisės aktai turi būti suderinti su tarptautiniais įsipareigojimais dėl žmogaus teisių. Įstatymas taip pat prieštarautų ES remiamai 2008 m. gruodžio 18 d. JT deklaracijai dėl lytinės orientacijos ir lyties tapatybės, kurioje kalbama apie homoseksualumo dekriminalizavimą.
<P>
Komisijos narys K. De Gucht asmeniškai iškėlšias problemas lapkričio mėn. laiške prezidentui Y. Museveniui. Jis pabrėžė, kad Komisija ir Europos Parlamentas teikia didelę reikšmę pagarbai žmogaus teisėms. Vis dėlto jis išreiškįsitikinimą, kad prezidentui vadovaujant tokie reakcingi teisės aktai nebus priimami.
<P>
Pirmininkaujanti valstybnarir misijos Ugandoje vadovai taip pat kelis kartus kėlšį klausimą Ugandos Vyriausybei per susitikimus su ministru pirmininku ir teisingumo ministru, susitikimus pagal 8 straipsnį ir susitikimuose su Ugandos žmogaus teisių komisija. Savo paskutiniame gruodžio 3 d. demarše ES pirmininkaujanti valstybnarir vietos trejetas susitiko su užsienio reikalų ministru, kuriam jie dar kartą išreiškrimtą susirūpinimą, patvirtino savo paramą pagrindinėms laisvėms ir priminė, kad Uganda prisiėmusi tarptautinius įsipareigojimus. Ministras, paminėdamas tradicines vertybes ir kultūros tradicijas, kurioms pakeisti reikia laiko, ir tariamai surežisuotų kampanijų, siekiant pasinaudoti nelaimingais žmonėmis ir įtraukti juos į homoseksualumą, įrodymus, atkreipdėmesį į ES poziciją ir įsipareigojo asmeniškai perduoti ją ministrų kabinetui ir parlamentui, kad jie galėtų priimti pagrįstą sprendimą.
<P>
Komisija tikisi, kad remiantis dabartinės ES ir Ugandos partnerystės dvasia šie, taip pat ir kitų veikėjų pateikti demaršai paskatins persvarstyti siūlomą teisės aktą, kad jis atitiktų tarptautinius nediskriminavimo dėl seksualinės orientacijos principus.
<SPEAKER ID="250" NAME="Pirmininkas">
Diskusijos baigtos.
<P>
Balsavimas vyks po diskusijų.

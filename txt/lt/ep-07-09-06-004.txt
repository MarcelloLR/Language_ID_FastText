<CHAPTER ID="004">
Europos pagalbos telefono numeris 112 (rašytiniai pareiškimai) (žr. Protokolą)
<P>

<SPEAKER ID="047" NAME="Monica Frassoni" AFFILIATION="Verts/ALE">
(IT) Pone pirmininke, ponios ir ponai, iš tikrųjų negaliu paminėti taisyklės. Tačiau noriu priminti, kad vakar sakėte, jog Europos Sąjunga neturėtų kištis į Bažnyčios mokestines tvarkas. Taip pat pareiškėte, kad kalbėjote asmeniškai. Manau, kad Europos Parlamento Pirmininkas nekalba asmeniškai su Europos Sąjungos Komisijos galiomis susijusiais klausimais. Todėl norėjau pasakyti, kad mano nuomone, jūsų žodžiai visai netinkami, nes esate ir mano Pirmininkas, ir aš manau, kad šį Bažnyčios mokestinių procedūrų klausimą reikėtų aiškintis atsižvelgiant į Europos taisykles.
<P>
(Plojimai)
<SPEAKER ID="048" NAME="Pirmininkas">
. - Ponia Frassoni, galiu jums pasakyti, kad čia nėra nieko baisaus. Pokalbio su žiniasklaida metu manęs paprašpareikšti mano nuomonę tam tikrais jūsų minėtais klausimais, ir tame pokalbyje pasakiau, kad turėtume visada atsižvelgti į solidarumo principą labai atsargiai prieš imantis priemonių Europos Sąjungos lygiu. Daugiau šio klausimo neaptarinėjau.
<P>
(Plojimai)
<SPEAKER ID="049" NAME="Marco Cappato" AFFILIATION="ALDE">
(IT) Pone pirmininke, ponios ir ponai, atsiprašau, kad pabrėžiu šį klausimą, bet paminėsiu taisyklę, pagal kurią esate šių Rūmų atstovas ir Europos institucijų santykių tinkamumo taisykles.
<P>
Priešingai nei jūs ką tik pasakėte, problema yra ta, kad vyksta Europos Komisijos tyrimas, ir Komisija paprašItalijos vyriausybės pateikti informaciją apie riziką, kad konkurencijos įstatymai gali būti pažeisti. Tai yra susiję ne su subsidiarumu, bet su ES reglamentais. Jūs konkrečiai pasakėte, kad turėtume palikti tą spręsti Italijos valdžiai, bet kaip jūs taip galite sakyti, kai tyrimas yra konkrečiai susijęs su tuo, kad Italijos valdžia galėjo pažeisti Bendrijos teisės aktus? Štai kodėl jūsų pareiškimas yra prieštaringas.
<P>
(Plojimai)
<SPEAKER ID="050" NAME="Pirmininkas">
. - Pone Cappato, aptarėme ir kitus jums ypač rūpimus klausimus. Čia svarbu apsvarstyti kai kuriuos bendruosius principus. Jokių detalių neaptarinėjome. Patariu taip neužsikabinti už šio klausimo. Beje, niekas negins Europos teisės aktų taip ryžtingai, kaip aš. Man Europos teisės aktai visada yra pavyzdys. Todėl norėčiau baigti kalbas šiuo klausimu.
<SPEAKER ID="051" NAME="Antonio Tajani" AFFILIATION="PPE-DE">
(IT) Pone pirmininke, ponios ir ponai, tik norėjau pabrėžti, kad Parlamento Pirmininkas, ponas Pöttering, buvo labai teisus sakydamas, kad jis kalbėjo asmeniškai. Priminčiau ponui Cappato, kad Europos Sąjunga neturi kompetencijos konkurencijos srityje teikiant viešąsias paslaugas.
<SPEAKER ID="052" NAME="Pirmininkas">
. - Dėkoju, pone Tajani, bet dabar jau baikime aptarinėti šį klausimą.

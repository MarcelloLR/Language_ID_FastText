<CHAPTER ID="010">
Finansinės paslaugos (pasirašyti teisėkūros aktai)
<SPEAKER ID="149" NAME="Pirmininkas">
Pagal bendro sprendimo procedūrą teisėkūros aktus pasirašo Europos Parlamento Pirmininkas ir Tarybai atstovaujanti pirmininkaujanti valstybė. Prieš atnaujinant posėdį bus pasirašytas teisėkūros aktų paketas ir taip šis paketas taps galiojančiu. Tarybos vardu šį paketą pasirašys Cecilia Malmström, Europos reikalų ministrė. Džiaugiuosi, kad Komisijos narBenita Ferrero-Waldner šiandien taip pat yra su mumis.
<P>
Norėčiau pasakyti porą žodžių dėl teisėkūros aktų, kuriuos netrukus pasirašysime. Šiandien, neeilinio Europos Sąjungos aukščiausiojo lygio susitikimo rengiantis G20 susitikimui Pitsburge išvakarėse, turime puikią progą sustiprinti Europos Parlamento, kaip vieno iš teisės aktų leidėjo, vaidmenį. Buvau pakviestas atstovauti Europos Parlamentui prie valstybių ir vyriausybių vadovų oficialių pietų stalo. Mes, Europos Sąjunga, rengsimės dalyvauti Pitsburge vyksiančiame G20 susitikime.
<P>
Šiandien turime svarbų paketą, sudarytą iš keturių skirtingų teisėkūros aktų, kurį patvirtinome pagal bendro sprendimo procedūrą kaip atsaką į krizę. Kas yra šiame pakete? Direktyva dėl kapitalo reikalavimų, reglamentas dėl kredito reitingų agentūrų, naujas reglamentas dėl tarptautinių mokėjimų Bendrijoje ir sprendimas dėl programos, pagal kurią bus remiama konkreti veikla finansinių paslaugų, finansinės atskaitomybės ir auditų srityje, sukūrimo.
<P>
Direktyva ir reglamentais siekiama apsaugoti ES investuotojus ir Europos Sąjungos finansų sistemą, suteikti daugiau vartotojų teisių garantijų ir užtikrinti geresnę finansų sektoriaus priežiūrą. Šie aktai turės prisidėti prie finansų rinkų stabilizavimo. Taip realizuojame prognozes, bet teisėkūros aktus, kuriuos netrukus pasirašysime, Parlamentas parengpraeitą kadenciją. Ar ponia ministrC. Malmström norėtų tarti žodį prieš pasirašydama teisėkūros aktus?
<SPEAKER ID="150" NAME="Cecilia Malmström" LANGUAGE="SV">
Pone pirmininke, netrukus pasirašysime teisėkūros aktus, kurie yra labai svarbūs ES atsako į taip smarkiai Europai smogusią ir mus tebeveikiančią finansų ir ekonomikos krizę požiūriu. Norėčiau pasinaudoti šia proga ir padėkoti Tarybai pirmininkavusiai Čekijai, kuri įdėjo labai daug pastangų, kad šie aktai būtų kuo skubiau parengti. Būtent dėl Tarybai pirmininkaujančios Čekijos pastangų greitai sugebėjome užtikrinti tokį sėkmingą Tarybos ir Parlamento bendradarbiavimą ir taip greitai pasiekti sutarimą.
<P>
Kaip minėjau, esame konservatyviai optimistiški dėl ekonomikos padėties, bet taip pat žinome, kad artimiausiu metu daugelyje šalių labai išaugs nedarbas. Taigi Parlamentas, Taryba ir Komisija dar turi priežastį glaudžiai bendradarbiauti. Džiaugiuosi mūsų bendradarbiavimu ir didžiuojuosi galėdama kartu su jumis pasirašyti šiuos teisėkūros aktus, pone pirmininke.
<SPEAKER ID="151" NAME="Pirmininkas">
Norėčiau atkreipti dėmesį į tai, kad šis mūsų darbas yra Tarybos, Parlamento ir Komisijos funkcijų tąsos išraiška. Vyko Europos Parlamento rinkimai, bet jie jokiu būdu nesustabdmūsų veiklos ir darbo.
<P>
Dabar norėčiau paprašyti ponios ministrės C. Malmström kartu prie šio stalo pasirašyti teisėkūros aktus. Taip pat kviečiu ponią Komisijos narę B. Ferrero-Waldner, ponias P. Berès ir S. Bowles - buvusią ir esamą Ekonomikos ir pinigų reikalų komiteto pirmininkes - prašau abi ponias prieiti ir atsistoti čia vidury, taip pat kviečiu pranešėjus - šiandien su mumis yra ponai O. Karas ir J. P. Gauzès. Visi dalyvausite pasirašymo ceremonijoje, o pasirašys ministrir aš.
<P>
Taip pat norėčiau pabrėžti, kad pranešėjai taip pat buvo pirmesnės EP kadencijos nariai M. Starkevičiūtir K. F. Hoppenstedt, bet jų Europos Parlamente jau nebėra.
<P>
Dabar teisėkūros aktus pasirašysime.

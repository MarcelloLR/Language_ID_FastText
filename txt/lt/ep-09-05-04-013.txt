<CHAPTER ID="013">
Darbų programa
<SPEAKER ID="020" NAME="Pirmininkas">
Jums buvo išdalyta naujausia šio posėdžio darbotvarkės projekto redakcija, kurią pagal Darbo tvarkos taisyklių 132 straipsnį 2009 m. balandžio 30 d. susitikime parengPirmininkų sueiga.. Pasiūlyti šie pakeitimai:
<P>
Trečiadienis:
<P>
GUE/NGL frakcija pareikalavo, kad bendras pareiškimas dėl J. Leineno, J. L. Dehaene, E. Broko, C. Guy-Quint S.-Y. Kaufmann pranešimų dėl Lisabonos sutarties būtų išbrauktas iš darbotvarkės.
<SPEAKER ID="021" NAME="Mary Lou McDonald">
GUE/NGL frakcijos vardu. - Gerb. pirmininke, savo frakcijos vardu reikalauju, kad šis pranešimų paketas būtų išbrauktas iš šios sesijos darbotvarkės. Manau, kad Parlamentas turėtų parodyti truputį nuolankumo ir pagarbos demokratiniam procesui. Visi žinome, kad Airija atmetLisabonos sutartį ir todėl man truputį keista, kad Parlamentas primygtinai siekia svarstyti šį klausimą.
<P>
Demokratijos požiūriu neįmanoma, kad Parlamentas atmestų Airijos sprendimą arba kad Parlamentas būtų naudojamas didinant spaudimą Airijai ateinančiais mėnesiais patvirtinti sutartį, kuri aiškiai neatitinka mūsų interesų ir Europos žmonių interesų. Primenu EP nariams, kad vienintelėje Airijoje vyko demokratiškas balsavimas dėl šios sutarties ir vienintelėje šalyje, kurioje sprendimas buvo priimtas demokratiškai, žmonės ją atmetė.
<P>
Dabar, likus vos kelioms savaitėms iki Europos rinkimų, kai mūsų demokratijos kokybės klausimas yra toks svarbus, prašau, kad šie pranešimai būtų išbraukti iš darbotvarkės ir kad mes verčiau skirtume savo dėmesį ekonomikos klausimams ir nedarbo problemai - problemoms, kurios tikrai daro poveikį mūsų piliečiams.
<SPEAKER ID="022" NAME="Daniel Cohn-Bendit" LANGUAGE="DE">
Gerb. pirmininke, manau, kad toks argumentavimas yra neįtikėtinas. Šiandien čia kalbama ne apie Lisabonos sutarties ratifikavimą. Mes tik norime būti pasirengę, kai ji bus ratifikuota. Jei tai neįvyks, visa, ką mes nusprendėme, bus išmesta. Vis dėlto, jei ji bus ratifikuota - ir tai įvyktų spalio mėnesį - šis Parlamentas jau nuo lapkričio turės dirbti kitaip. Pasielgtume tikrai neatsakinga, jei būtume nepasirengę. Būtent todėl ši diskusija yra būtina ir todėl reikia priimti sprendimą.
<P>
Be to, ponia M. L. McDonald, manau, kad labai nesąžininga mūsų kolegės S. Y. Kaufmann atžvilgiu, kad baigiantis jos kadencijai net nesuteikėte jai progos pamatyti, kaip Europos Parlamente bus priimtas toks svarbus pranešimas. Jūsų kolegės S. Y. Kaufmann vardu turiu su jumis nesutikti.
<P>
(Plojimai)
<SPEAKER ID="024" NAME="Pedro Guerreiro" LANGUAGE="PT">
Gerb. pirmininke, siūlome į darbotvarkę įtraukti diskusijas dėl bendrosios žuvininkystės politikos reformos atsižvelgiant į tai, kad balandžio 22 d. Europos Komisija paskelbŽaliąją knygą dėl šios svarbios bendrosios politikos reformos, ir atsižvelgiant į sunkius šioje Žaliojoje knygoje pateiktų pasiūlymų padarinius šiam strateginiam sektoriui ir žvejams. Dėl šios priežasties pasiūlymą įtraukti šį klausimą į darbotvarkę jau pateikParlamento Žuvininkystės komitetas, atsižvelgdamas į šios diskusijos politinę svarbą ir aktualumą. Ši sesija yra paskutingalimybdabartiniam Parlamentui išreikšti savo nuomonę šiuo klausimu.
<SPEAKER ID="025" NAME="Philippe Morillon" LANGUAGE="FR">
Gerb. pirmininke, problema ta, kad tam neturėsime laiko. Nepraktiška šiandien, likus vos keletui valandų, pradėti diskusiją tema, kuri bus baigta 2012 ar 2013 m.
<P>
Apie tai diskutavome balandžio 30 d. komiteto posėdyje. Visų mano kolegų nuomone, turėtume palaukti, kol prasidės kita parlamentinkadencija, ir tada nagrinėti šiuos klausimus.

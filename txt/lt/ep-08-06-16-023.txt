<CHAPTER ID="023">
Europos kovos su skurdu ir socialine atskirtimi metai (diskusijos) 
<SPEAKER ID="155" NAME="Pirmininkas">
Kitas klausimas - Užimtumo ir socialinių reikalų komiteto vardu Marie Panayotopoulos-Cassiotou parengtas pranešimas dėl pasiūlymo dėl Europos Parlamento ir Tarybos sprendimo dėl Europos kovos su skurdu ir socialine atskirtimi metų (2010 m.) - C6-0469/2007 -.
<SPEAKER ID="156" NAME="Vladimír Špidla">
Komisijos narys. - (CS) Pone Pirmininke, ponios ir ponai, norėčiau padėkoti pranešėjai M. Panayotopoulos-Cassiotou ir Užimtumo ir socialinių reikalų komitetui bei Moterų teisių ir lyčių lygybės komiteto nuomonės referentei L.J. Geringer už puikiai atliktą darbą.
<P>
2010-ieji Europos metai bus labai svarbūs kuriant socialinę Europą. Pasirinktas metodas, t. y. vieneri metai, per kuriuos bus sujungti centralizuoti ir decentralizuoti būdai, turėtų teikti geriausią paramą įvairių valdymo lygių politinei sanglaudai ir sudaryti sąlygas tam tikram lankstumui, atsižvelgiant į specifinę atskirų valstybių narių padėtį.
<P>
2010-ieji Europos metai suteiks galimybę Europos Sąjungai ir valstybėms narėms atnaujinti savo politinius įsipareigojimus ir pabrėžti, kad skurdas ir socialinatskirtis turi poveikį ne tik socialiniam ir ekonominiam Sąjungos gyvenimui, bet ir mūsų piliečių orumui. 2010-ųjų metų Europos tikslas bus parodyti, kad įmanoma kovoti su skurdu ir kad šią kovą galima laimėti.
<P>
2010-ieji Europos metai taip pat taps platforma diskusijoms dėl Europos vertybių ir šių vertybių laikymosi, kaip pagrindinio viešosios politikos Sąjungos ir valstybių narių lygiu gerinimo faktoriaus. Šie metai padės užtikrinti, kad skurdo paliesti ir socialiai atskirti žmonės būtų pamatyti kitoje šviesoje.
<P>
Komisija visuomet reikalavo, kad ši sąvoka ir šis metodas būtų išlaikyti tekste. Manau, kad dauguma Europos Parlamento pateiktų pasiūlymų irgi atitinka šią kryptį.
<SPEAKER ID="157" NAME="Marie Panayotopoulos-Cassiotou">
pranešėja. - (EL) Pone Pirmininke, Komisijos nary, ponios ir ponai, pagal 2008 m. bendrą ataskaitą dėl socialinės apsaugos ir socialinės integracijos 16% ES gyventojų gyvena žemiau skurdo ribos, 19% vaikų gresia pavojus gyventi skurdo sąlygomis ir patirti socialinę atskirtį, nepaisant to, kad 2000 m. valstybės narės įsipareigojo skurdą smarkiai sumažinti iki 2010 m.
<P>
Skurdą patiria ne tik moterys, vaikai ir tam tikros visuomet pažeidžiamos socialinės grupės. Užuot mažėjęs, skurdas tik didėja dėl tarptautinių pokyčių energijos ir maisto gamybos sektoriuose ir dėl vidaus skirtumų neturtingesniuose pačios Sąjungos regionuose. Šiose vietovėse stebimi nuolatiniai struktūriniai trūkumai, pvz., nutolę, izoliuoti ar neindustrializuoti regionai ir kt.
<P>
Skurdas ir socialinatskirtis kelia grėsmę tolesnei plėtrai, konkurencingumui ir socialiniam modeliui. Šie reiškiniai taip pat pažeidžia žmogaus teises Europoje, kuri nori būti pagarbos žmogiškajam orumui pavyzdžiu ir skatinti lygias galimybes visiems.
<P>
Komisijos pasiūlymas dėl Europos kovos su skurdu ir socialine atskirtimi metų (2010 m.), kuriam numatytas daug didesnis biudžetas, palyginti su ankstesniais metais Europoje, yra svarbus žingsnis skatinant solidarumą, socialinį teisingumą ir didesnę ekonominę bei socialinę sanglaudą.
<P>
Mes siekiame, kad 2010 m. taptų tais kertiniais metais, per kuriuos būtų pripažintas daugialypis skurdo ir socialinės atskirties pobūdis. Toks pripažinimas apima ne tik materialinį skurdą, bet ir prieigą prie sveikatos apsaugos paslaugų, būstą, socialinę apsaugą, švietimą, mokymus, užimtumą ir kokybišką gyvenimą. Privalome pripažinti tai, kad gyvenantys skurde irgi turi teisę jaustis orūs ir dalyvauti socialiniame ir ekonominiame gyvenime. Privalome patvirtinti bendrą valstybių narių Europos agentūrų, socialinių partnerių ir visų piliečių atsakomybę, kad būtų geresnsocialinsanglauda. 2010-ieji metai padės pagrindus veiksmingam kolektyvinės atsakomybės pagrindui ir sąžiningam turto paskirstymui.
<P>
Europos žmonių partija (krikščionys demokratai) ir Europos demokratai vadovavo teikdami pasiūlymus ir priėmpakeitimus, kad būtų užtikrintas visų Europos Parlamento politinių partijų bendradarbiavimas. Taigi mes sustiprinome Komisijos pasiūlymą: išplėtėme pažeidžiamų grupių apibrėžimą, pridėjome kitus klausimus, pvz., atsižvelgėme į specialiųjų poreikių turinčių šeimų, vieną iš tėvų turinčių šeimų ir daugiavaikių šeimų poreikius, atkreipėme dėmesį į neįgalių asmenų ir benamių specialius poreikius, ir skatinome aktyvią integraciją ir galimybę dalyvauti kultūriniame gyvenime ir teisę į poilsį.
<P>
Tai, be abejo, neužgožia pirminio tikslo - pagerinti asmenų ir šeimų finansinę padėtį, sudarant jiems tinkamo nuolatinio užimtumo sąlygas. Geras užimtumas suteikia pasitenkinimą ir priduoda savarankiškumo, kuris reikalingas patenkinti labiau pažeidžiamų visuomenės narių, pvz., vaikų ir pagyvenusių žmonių, poreikius.
<P>
Mes, Parlamento nariai, daug dėmesio skyrėme tinkamai įgyvendinan Bendrijos teisės aktus dėl lygių galimybių. Mes domėjomės integruotų ir suderintų politikos krypčių forma ir taikymu nacionaliniu, regioniniu ir vietiniu lygiais. Šias politikos kryptis parengviešosios ir privačiosios struktūros, dalyvaujant šios problemos paliestiems asmenims, kad būtų išlaikyti gero valdymo, subsidiarumo ir proporcingumo principai.
<P>
Kovos su skurdu metų sėkmę lems šie veiksniai: atviro koordinavimo metodo stiprinimas, su Europos programomis susijusių veiksmų ir buvusių metų rezultatų derinimas, aktyvus pilietinės visuomenės dalyvavimas ir teisingas Europos Komisijos pasiūlymų ir rezultatų įvertinimas.
<P>
NVO dalyvavimo ir jų veiksmų finansavimo lygio klausimas buvo Parlamento, Komisijos ir Tarybos taikinimo tema. Džiaugiamės, kad Taryba pritarpasiūlymui prie sprendimo pridėti papildomą Komisijos pranešimą dėl mažų ir vidutinių NVO dalyvavimo skatinimo ir galimybės, kad jų veiksmus visiškai finansuotų nacionalinės agentūros.
<P>
Norėčiau padėkoti visiems atsakingiems pareigūnams, kolegoms, mano kolegoms nariams už įdėtas pastangas piimant sprendimą.
<SPEAKER ID="159" NAME="Lidia Joanna Geringer de Oedenberg">
Moterų teisių ir lyčių lygybės komiteto nuomonės projekto autorė. - (PL) Pone Pirmininke, ES valstybių narių piliečių gyvenimo kokybės gerinimas yra Europos integracijos elementas. Nepaisant to, statistika rodo, kad 78 milijonai žmonių ES gyvena žemiau skurdo ribos, ir dauguma šių žmonių yra vaikai, moterys ir pagyvenusieji. Tai reiškia, kad be ekonominių priemonių, Europos Sąjunga privalo imtis ir socialinių iniciatyvų, t. y. to, apie ką daug kartų kalbėjo Europos Parlamentas. Savo 2007 m. lapkričio 15 d. rezoliucijoje Parlamentas pabrėžė, kad socialinės sanglaudos stiprinimas ir skurdo bei socialinės atskirties panaikinimas turi tapti Europos Sąjungos politiniu prioritetu. Todėl Komisija labai laiku paskelbsumanymą 2010-uosius paskelbti Europos kovos su skurdu ir socialine atskirtimi metais ir tai galėtų svariai prisidėti prie politinio dėmesio atkreipimo ir plataus masto veiklos rūšių skatinimo, kad būtų dar labiau sustiprinta socialinapsauga ir socialinintegracija.
<P>
Šiai iniciatyvai paskirtas biudžetas - 17 milijonų eurų - yra rekordinsuma, tačiau svarbiausias šios iniciatyvos palaikymo sėkmės veiksnys yra projektų įgyvendinimas nacionaliniu lygiu. Dėl to turime raginti valstybes nares dalyvauti remiant šią iniciatyvą ir šiam tikslui skirti tinkamus žmogiškuosiuos ir finansinius išteklius.

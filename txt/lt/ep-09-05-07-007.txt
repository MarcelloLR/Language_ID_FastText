<CHAPTER ID="007">
Komisijos reglamento dėl REACH projektas, susijęs su XVII priedu (diskusijos) 
<SPEAKER ID="030" NAME="Pirmininkas">
Kitu punktu pažymėta diskusija dėl Aplinkos, visuomenės sveikatos ir maisto saugos komiteto vardu pateikto M. Ouzký ir G. Sacconi klausimo žodžiu Komisijai dėl Komisijos reglamento dėl Cheminių medžiagų registravimo, vertinimo, leidimų suteikimo ir naudojimo apribojimų nustatymo (REACH) projekto, susijusio su XVII priedu - B6-0230/2009).
<SPEAKER ID="031" NAME="Guido Sacconi">
autorius. - (IT) Gerb. pirmininke, ponios ir ponai, mūsų šios dienos diskusija yra ypač svarbi, kaip žinome, dėl dviejų priežasčių: pirma, mes kalbame apie vieną medžiagą, kuri sukėldaugiausia žalos ir buvo viena dažniausių piliečių ir darbuotojų mirties priežasčių gamyklose, kuriose ši medžiaga buvo naudojama ir gaminama, būtent asbestą. Antra, mes diskutuojame apie vieną pirmųjų priemonių siekiant įgyvendinti ypač svarbų reglamentą, kuris iš dalies yra išskirtinai šio Parlamento kadencijos klausimas, tai REACH.
<P>
Užduodami šį klausimą ir pateikdami reglamento projektą, už kurį šiandien balsuosime - leiskite man iškart patikinti Komisiją ir pirmininko pavaduotoją A. Tajani, kuris pats čia dalyvauja jos vardu, kad mes neprieštaraujame įgyvendinimo reglamento projektui, kurį Komisija priėmšiuo klausimu. Aš kalbėsiu apie šios priemonės projekto 2.6 punktą, kuriame pateikiamas trūkstamas 17 priedas, kuriame turėjo būti atnaujintos 76 direktyvos 1 priedo nuostatos - direktyvos dėl pavojingųjų medžiagų, kurią pakeis REACH, todėl ir panaikintos - pagal šį 2.6 punktą ir toliau draudžiant teikti į rinką asbesto skaidulas ir produktus, į kurių sudėtį įeina asbesto.
<P>
Tačiau tiesa ta, kad tuo pačiu sprendimu sudaromos lengvatos, kurias suteikia tam tikros valstybės narės - oficialiai tokios valstybės yra keturios - kurios gali teikti į rinką iki 2005 m. pardavinėtas prekes, taip pat diafragmas, į kurių sudėtį įeina chrizotilo asbestas, naudojamas gamyboje šiuo metu veikiančiose elektrolizės gamyklose. Galimybnaudotis šiomis lengvatomis, žinoma, priklauso nuo to, kaip valstybės narės laikosi visų Bendrijos taisyklių dėl darbuotojų apsaugos, o tai iš esmės reiškia, kad šios gamyklos, kurių gyvavimo laikas jau baigiasi, nekelia darbuotojams sveikatos problemų.
<P>
Yra priežastis, kodėl mes tam neprieštaraujame: tokios lengvatos iš tikrųjų egzistuoja, bet mes turime pripažinti, kad Komisija pateikmechanizmą, kuriuo šios lengvatos po kurio laiko - tiksliau, 2012 m. - bus peržiūrėtos, kai atsakingos valstybės narės pateiks ataskaitas, pagal kurias Europos cheminių medžiagų agentūra parengs dokumentą, kuriuo vadovaujantis pamažu bus atšaukiamos lengvatos.
<P>
Taigi mes neprieštaraujame, bet savo sprendimu norime suteikti jums Komisijoje rimtą paskatą drąsiau veikti, kitaip tariant, šiek tiek daugiau nuveikti ir greičiau tą daryti, visų prima turint galvoje tai, kad jau egzistuoja chrizotilo asbesto pakaitalai, bent aukštosios įtampos gamyklose, ir, tiesą sakant, atsakingos įmonės pradėjo vykdyti teikiančias vilčių tyrimų programas ieškodamos pakaitalų ir žemosios įtampos gamyklose.
<P>
Mūsų paskata ir indėlis turi du tikslus. Pirmasis tikslas yra nustatyti datą, galutinį terminą - siūlome 2015 m. - iki kurio reikia atsisakyti lengvatų, pradedant įgyvendinti tikrą panaikinimo strategiją, įskaitant priemones, kurių tada prireiks, kad tokios gamyklos būtų saugiai sunaikintos ir taip pat būtų užtikrintas saugumas dėl eksporto.
<P>
Galiausiai antrasis dalykas, kurio prašome Komisijos - ir taip pat norėtume gauti atsakymą į tai - susijęs su mūsų esmine problema, būtent tuo faktu, kad Bendrijos asbesto turinčių prekių, kurioms taikoma lengvata, sąrašas, dar nėra priimtas, ir todėl mes, žinoma, prašome, kad tai kuo greičiau būtų padaryta - iki 2012 m., siekiant užtikrinti geresnę kontrolę ir supratimą.
<SPEAKER ID="033" NAME="Antonio Tajani" LANGUAGE="FR">
Gerb. pirmininke, gerb. nariai, pirmiausia norėčiau atsipašyti savo kolegų vardu - pirmininko pavaduotojo G. Verheugen ir S. Dimas, kurie negalėjo šį rytą dalyvauti diskusijoje. Žinau, kad G. Verheugen dalyvavo intensyvioje ir vaisingoje diskusijoje su pranešėju G. Sacconi, kuriam norėčiau padėkoti už puikų darbą - sakau tai ir asmeniškai.
<P>
Komisija visiškai tam pritaria dėl žmonių sveikatos, ypač tų profesijų žmonių, kurios susijusios su aplinkosauga, viena vertus, siekdama visiškos apsaugos nuo asbesto poveikio, kita vertus, siekdama visiškai bet kokia forma uždrausti asbesto naudojimą.
<P>
Europos Sąjungos lygmeniu yra išleisti labai griežti reglamentai dėl asbesto skaidulų teikimo į rinką, naudojimo, eksporto ir šalinimo. Visų rūšių asbesto skaidulų teikimas į rinką ir naudojimas jau buvo visiškai panaikintas Direktyva 1999/77/EB.
<P>
Dėl kitų rūšių naudojimo - valstybės narės gali leisti naudoti chrizotilo asbestą elektrolizės įrenginiuose, kurie 1999 m. jau veikė, kol baigsis jų gyvavimo laikas ir bus pateikti tinkami pakaitalai be asbesto.
<P>
Keturios valstybės narės naudoja šią leidžiančią nukrypti nuostatą. 2006-2007 m. peržiūra parodė, kad buvo laikomasi poveikio ribojimo visose darbo vietose ir nebuvo jokios galimos alternatyvos tuo metu keliems labai ypatingiems procesams atlikti. Šis apribojimas bus įtrauktas į REACH reglamento XVII priedą, o leidžiančios nukrypti nuostatos dėl diafragmų, į kurių sudėtį įeina chrizotilas, bus pakartotinai peržiūrėtos 2011 m.
<P>
2011 m. birželio mėn. valstybės narės turės pateikti ataskaitas, kokių priemonių buvo imtasi, kad būtų gaminamos diafragmos, į kurių sudėtį neįeina chrizotilas, taip pat ko buvo imamasi siekiant apsaugoti darbuotojus, nurodant chrizotilo naudojimo priežastis ir mastą. Tada Komisija turės prašyti Europos cheminių medžiagų agentūros išnagrinėti atsiųstą informaciją atsižvelgiant į galimybę panaikinti šią leidžiančią nukrypti nuostatą.
<P>
Direktyvoje 87/217/EEB dėl aplinkos taršos asbestu prevencijos ir mažinimo pateikiamos priemonės kontroliuoti asbesto išlakas atliekant konkrečius naikinimo, nukenksminimo ir šalinimo darbus, siekiant užtikinti, kad šie veiksmai nesukeltų taršos, galinčios atsirasti dėl asbesto skaidulų ar dulkių.
<P>
Direktyva 83/477/EEB, iš dalies keičianti Direktyvą 2003/18/EB dėl darbuotojų apsaugos nuo rizikos, susijusios su asbesto poveikiu darbe, apima priemones, skirtas užtikrinti reikiamą darbuotojų sveikatos apsaugą, susijusią su asbesto skaidulomis. Įmonės turi pateikti įrodymus dėl galimybių atlikti asbesto sunaikinimo arba perkėlimo darbus. Prieš atlikdamos asbesto sunaikinimo arba perkėlimo darbus, jos turi sudaryti planą, kuriame būtų nurodytos priemonės, reikalingos siekiant užtikrinti, kad darbuotojai nepatirtų žalingo poveikio dėl asbesto koncentracijos ore esant daugiau nei 0,1 asbesto skaidulos / cm3 per apytiksliai aštuonių valandų pamainos laikotarpį.
<P>
Pagrindų direktyva 2006/12/EB dėl atliekų ir Direktyva 1999/31/EB dėl atliekų sąvartynų kartu su Tarybos sprendimu dėl į sąvartyną leidžiamų priimti atliekų kriterijų įpareigoja valstybes nares numatyti asbesto skaidulų ir įrenginių, į kurių sudėtį įeina asbestas, kontroliuojamą šalinimą. Valstybės narės turi užtikrinti, kad atliekos bus panaudotos arba sunaikintos nekeliant pavojaus žmonių sveikatai ir nereikalaujant taikyti tokių procesų ar metodų, kurie būtų žalingi aplinkai.
<P>
Joje pateikiami išsamūs reikalavimai dėl šalinimo procesų ir asbesto atliekų sąvartynų, pavyzdžiui, tai, kad jų saugojimo teritorija turi būti kasdien prieš kiekvieną suslėgimo operaciją iš naujo perdengiama. Atliekų sąvartynų paskutinis sluoksnis turi būti pakartotinai perdengiamas siekiant apsaugoti nuo skaidulų išsisklaidymo. Būtina imtis priemonių, kad uždarius sąvartyną žemnebūtų naudojama jokiais tiksliais. Bet kokį galimą asbesto skaidulų eksportą reguliuoja Reglamentas (EB) Nr. 689/2008, be to, nuo 2005 m. žinomas tik vienas atvejis, apie kurį buvo pranešta, kai asbesto skaidulos buvo eksportuotos iš Europos Sąjungos į trečiąją valstybę.
<P>
Be to, sprendimai susiję su asbestu, pateikti REACH reglamento XVII priede, nustatyti siekiant uždrausti asbesto skaidulų gamybą Europos Sąjungoje, o tai reiškia, kad bus pašalinta eksporto galimybė. Atliekos, į kurių sudėtį įeina asbestas, kenksmingos. Bazelio konvencija ir Reglamentas (EB) Nr. 1013/2006 dėl atliekų vežimo draudžia asbesto atliekų eksportą į šalis, kurios nepriklauso OECD. Jei vežimai atliekami tarp valstybių narių Europos Sąjungos ir OECD lygmeniu, jiems taikoma išankstinio raštiško pranešimo ir leidimo procedūra.
<P>
Atsižvelgdamas į šiuos punktus, galiu jus patikinti, kad Komisija išanalizuos, ar yra pagrindo siūlyti kitas teisines priemones dėl asbesto skaidulų šalinimo kontroliuojamu būdu ir dėl įrangos, į kurios sudėtį įeina asbesto skaidulų, nukenksminimo ar šalinimo, kurių neapima galiojantys įstatymai, tiek tvarkant atliekas, tiek užtikrinant darbuotojų apsaugą.
<P>
Komisijos pirmininko pavaduotojas. - (IT) Gerb. pirmininke, gerb. nariai, prekių, į kurių sudėtį įeina asbestas, kurios gali būti patvirtintos naudotų prekių rinkoje, sąrašo dar nėra pateikta - atsakant į G. Sacconi klausimą tuoj pat - bet Komisija planuoja 2011 m. peržiūrėti situaciją, kad būtų sudarytas visoje Europos Sąjungoje galiojantis sąrašas. Todėl manau, kad jūsų prašymą patenkinau.
<SPEAKER ID="035" NAME="Anne Ferreira">
PSE frakcijos vardu. - (FR) Gerb. pirmininke, komisare, ponios ir ponai, kaip jau buvo minėta, 1999 m. Europos Sąjunga priėmdirektyvą, kuria nuo 2005 m. sausio 1 d. draudžiama naudoti asbestą, bet leidžiama taikyti leidžiančią nukrypti nuostatą dėl diafragmų, naudojamų turimose elektrolizės kamerose, kol baigsis jų naudojimo laikas.
<P>
Ši leidžianti nukrypti nuostata, kurią reikėjo pakartotinai išanalizuoti iki sausio 1 d., buvo skirta, kad atsakingos įmonės galėtų sukurti planus, susijusius su asbesto naudojimo nutraukimu. Taigi šiandien jau sukanka 18 mėn., kaip mes atidėliojame: pats laikas veikti. Tiesa ta, kad peržiūrėjusi REACH reglamento XVII priedą, Komisija siūlo pratęsti esamą asbesto skaidulų ir produktų, į kurių sudėtį įeina šių skaidulų, naudojimo ir prekiavimo draudimą, bet palieka galimybę naudoti asbestą gamyklose veikiančiuose elektrolizės įrenginiuose netaikant laiko apribojimų, net jei yra galimybnaudoti pakaitalus, kuriuose nėra asbesto ir kurie naudojami daugelyje įmonių.
<P>
Be to, Komisija rengia nuostatą, kuria leidžiama teikti į rinką prekes, kuriose yra asbesto, remiantis sistema, kuri skirtingose valstybėse gali skirtis. Tai nėra priimtina, kadangi šio produkto naudojimas lemia didelį susirgimų, susijusių su asbesto skaidulų poveikiu, skaičių. Be to, tikėtina, kad su šiomis ligomis susijusių mirties atvejų skaičius dar didės ateinančius kelerius metus, kadangi šis produktas vos prieš kelerius metus vis dar buvo naudojamas. Asbesto poveikis sveikatai yra žinomas seniai.
<P>
Norėčiau pridurti, kad Komisijos sprendimas kenkia tam tikroms REACH reglamento nuostatoms, taip pat ir keitimo principui; tai neteisingas signalas, kuris buvo išsiuntinėtas ir į įmones. Šis pratęsimas negali būti pateisinamas dėl esamos ekonominės krizės.
<P>
Be to, ši Komisijos pozicija, kurią remia daugelis valstybių narių Taryboje, nesuderinama su Europos Sąjungos pozicija, siekiančia uždrausti asbesto naudojimą pasauliniu mastu.
<P>
Prieš baigdamas norėčiau pateikti dar vieną mintį: šiandien Europos profesinių sąjungų konfederacija tvirtina, kad su ja nebuvo tariamasi šiuo klausimu ir teigia, kad buvo atsižvelgta tik į tam tikras įmones ir palaikoma jų nuomonė. Komisija savo ruožtu tvirtina priešingai. Gal galėtumėte pakomentuoti šią situaciją?
<SPEAKER ID="036" NAME="Satu Hassi" LANGUAGE="FI">
Gerb. pirmininke, ponios ir ponai, asbesto istorija yra liūdna ir pamokoma istorija apie tai, kas gali nutikti, kai nesilaikoma atsargumo principo. Asbestas pirmiausia buvo naudojamas kaip medžiaga, pasižyminti puikiomis techninėmis savybėmis, ir tik vėliau buvo pastebėta, kad dėl jos poveikio žūsta žmonės. Pavyzdžiui, mano valstybėje kasmet asbesto sukeltų mirties atvejų skaičius vis dar nemažėja. Pagaliau liga atsirasti gali ir po 40 metų.
<P>
Šio sprendimo tikslas yra ne panaikinti komitologijos sprendimą, su kuria jis susijęs. Manau, kad svarbiausi punktai yra 8 ir 9 pastraipos, kurios susijusios su mintimi, kad Komisija šiais metais turi pateikti teisinį pasiūlymą, susijusį su tuo, kad asbestas, asbesto skaidulos ir jų turintys įrenginiai bei konstrukcijos turėtų būti visiškai sunaikinti.
<P>
Žinoma, pas mus vis dar esama daug pastatų, įskaitant visuomeninės paskirties pastatus, laivus, gamyklas ir jėgaines, kuriose yra konstrukcijų, į kurių sudėtį įeina asbesto ir, pavyzdžiui, pastatus renovuojant, jis gali veikti žmones, jei nesiimama griežtų apsaugos priemonių. Konstrukcijos, kuriose yra asbesto, turi būti nustatytos ir sunaikintos, o asbestas saugiai sunaikinamas taip, kad žmonės nepajustų jo poveikio.
<P>
Turime pasimokyti iš šios liūdnos istorijos apie asbestą ir patirties, susijusios su juo, kai imamės nagrinėti naujus ir esamus pavojus sveikatai. Pavyzdžiui, nanoanglies vamzdelių tyrimai rodo, kad jų poveikis sveikatai yra labai panašus į asbesto sukeliamą poveikį. Todėl turime pasimokyti iš savo patirties ir veikti atsižvelgdami į atsargumo principą, pavyzdžiui, priimdami pagrindines teisines priemones dėl nanomedžiagų.
<SPEAKER ID="037" NAME="Vittorio Agnoletto">
GUE/NGL frakcijos vardu. - (IT) Gerb. pirmininke A. Tajani, ponios ir ponai, iš tiesų atrodo taip, kad tai, jog dėl asbesto poveikio jau mirtūkstančiai žmonių, o per ateinančius metus dėl progresuojančio poveikio mirtis gresia dar dešimtims tūkstančių asbesto - latentinis periodas, kaip žinome, gali tęstis iki 15 ar net 20 metų - visiškai nieko nereiškia.
<P>
Atrodo, kad teismo procesas dėl "Eternit", prasidėjęs Turine dėl įvykių Casale Monferrato, kuriame nerastume nenukentėjusios šeimos, visiškai nieko nereiškia. Asbestą turėjo būti uždrausta naudoti valstybėse narėse, taikant 1999 m. direktyvą. Valstybės narės turėjo imtis visų reikiamų atsargos priemonių siekdamos apsaugoti darbuotojus nuo asbesto poveikio, taikydamos 2003 m. direktyvą: uždaryti gamyklas, neutralizuoti užterštas teritorijas ir atlyginti nuostolius nukentėjusiems asmenims bei vietos gyventojams. Taip įvyko ne visur. Buvo padaryta per mažai arba visiškai nieko.
<P>
Aš jau minėjau teismo procesą Turine, kuriame buvo apkaltinti savininkai, kilę iš Šveicarijos ir Belgijos. Visi apie tai žinojo, bet mažai kas buvo daroma, visų pirma pramonvengatsakomybės, ieškodama įstatymo spragų, kurias sudarnepaslankios valdžios institucijos. Šį nepaslankumą galime matyti stebėdami įvykius Italijoje, Brioni, kur asbestas nebuvo pašalintas, Porto Marghera ir Cengio, kur vis dar miršta žmonės. Šiandien pramonprašo Komisijos priimti dar vieną lengvatą pagal 2006 m. REACH reglamentą, veikiančią ribotą laikotarpį, tai dėl chrizotilo asbesto skaidulų.
<P>
Tiesa, kad žemos įtampos elektrolizės gamyklose teisės aktai ribotai taikomi, ir tokių įmonių yra nedaug, bet jei pramonininkai teigia, kad neįmanomos jokios alternatyvos, tada gamyklas reikia uždaryti. Tai gali būti šantažas, bet alternatyvos šiam procesui buvo rastos Švedijoje, naudojant membranų technologijas, kuriose nėra asbesto, kaip pakaitalus, esant žemai įtampai, ir panašus sprendimas taip pat buvo priimtas vandenilio gamyboje. Kodėl vienose valstybėse tariama "taip", o kitose "ne"? Kadangi ilgai kovojant su tuo, kad būtų uždraustas PCB, buvo daugybaplaidumą pateisinančių ir delsti leidžiančių metodų, kuriuos palaiknet Europos Komisijos Įmonių ir pramonės generalinis direktoratas. Šiuo atveju taip pat nebuvo parodyta gero pavyzdžio.
<P>
Pagal asbesto naudojimą draudžiančią 1999 m. direktyvą, prieš peržiūrint šį įgaliojimą, mokslo komitetas turi pateikti nuomonę dėl toksikologijos, o to niekada nebuvo daroma. Ar taip Komisija laikosi direktyvų? Neminint profesinių sąjungų, kurios teigia, kad su jomis niekada niekas nesikonsultavo.
<P>
Europos Parlamentas bando kompensuoti kitų nesėkmes. Šia rezoliucija Komisija raginama iki 2009 m. pašalinti teisės aktų spragas dėl naudotų prekių, turinčių asbesto; stogo detalės, orlaivių dalys ir viskas, kuo turi būti kartą ir visiems laikams atsikratyta. Dar kartą nustatomos tikslios datos laikantis strategijos uždrausti visų tipų asbesto naudojimą iki 2015 m., bet šie tikslai jau buvo nustatyti 1999 m. Praėjo dešimt metų, o žmonės ir toliau miršta.
<P>
Tarp pirmųjų šio Parlamento kadencijos iniciatyvų buvo Europos vieningųjų kairiųjų jungtinės frakcijos/Šiaurės šalių žaliųjų kairiųjų raginimas įsteigti Bendrijos fondą atlyginti aukoms ir ad hoc fondus skirtus nukenksminti. Tai buvo specialusis prašymas Komisijai, kuri šiandien, deja, linkusi palaikyti tarptautines bendroves. Tačiau mums reikia eiti pirmyn, imtis praktinių veiksmų ir įsipareigojimų. Tik kai tai bus įgyvendinta, pradedant nuo šios rezoliucijos reikalavimų, pasieksime geresnį supratimą. Šiandien šis noras nėra akivaizdus, todėl balsuosime prieš šios lengvatos suteikimą.
<SPEAKER ID="038" NAME="Pirmininkas">
Kalbės J. Bowis. Mes jam jaučiame didelį prieraišumą ir pagarbą, ir labai džiaugiamės, kad jis pasveiko.
<SPEAKER ID="039" NAME="John Bowis">
PPE-DE frakcijos vardu. - Gerb. pirmininke, jūs esate labai malonus. Dėkoju už šiuos žodžius. Džiaugiuosi, kad grįžau, nes tai mano paskutinsavaitšiame Parlamente - ar bet kuriame kitame parlamente. Po 25 metus rinkimų būdu vykdomos politikos, manau, to visiškai pakanka.
<P>
Pasinaudojęs šia paskutine proga noriu tik pasakyti, kad daugelis mūsų, dirbusių šiame Parlamente, įnešdidelį indėlį į REACH procesą: Guido Sacconi ir daugelis kolegų padėjo pagrindus saugesnei, geresnei cheminių medžiagų programai. Mano žinia kitai Parlamento kadencijai būtų tokia: "Būk budrus; atidžiai stebėk proceso eigą".
<P>
Kaip jau sakSatu Hassi, asbesto istorija tikrai ilga, ir mes esame giliai įsitikinę, kad mums reikia atidžiai tai stebėti. Gulėdamas ligoninėje, kai man buvo atliekamas širdies šuntavimas, ir gailėdamasis savęs per televiziją stebėjau žemės drebėjimą Italijoje, ir tai privertmane pamiršti savo problemas. Bet, žinoma, tai man taip pat priminė, kad kai kyla panaši nelaimė, asbestas gali pasklisti į atmosferą. Asbestas labai dažnai saugus tik tol, kol jis uždengtas. Vos jam prasiveržus kyla pavojus, ir todėl viena iš žinių turi būti ta, kad mums reikia stebėti pavojų keliančias teritorijas Europos Sąjungoje, kad žinotume, kokie pavojai turėtų atsidurti dėmesio centre, kad galėtume juos numatyti ateityje.
<P>
Po šių žodžių norėčiau padėkoti savo kolegoms už draugystę, paramą ir perduodamas žinias per pastarąsias savaites. Aš branginu tuos dešimt metų, praleistų šiame Parlamente, ir su dideliu susidomėjimu stebėsiu, kaip kitas Parlamentas imsis projektų, kuriuos galbūt galėjome pradėti ir mes.
<P>
(Aplodismentai)
<SPEAKER ID="040" NAME="Pirmininkas">
Labai jums ačiū, J. Bowis. Leiskite jus patikinti, kad daugelis mūsų visada jus prisimins ir bus dėkingi jums už pastangas ir atsidavimą Parlamento darbui.
<SPEAKER ID="041" NAME="Guido Sacconi">
autorius. - (IT) Gerb. pirmininke, ponios ir ponai, žinoma, ir mano linkėjimai. Aš taip pat norėčiau asmeniškai pakomentuoti.
<P>
Tačiau pirmiausia turiu pripažinti, kad Komisijos atsakymas į konkrečius klausimus, kuriuos pateikėme savo rezoliucijoje, didžiąja dalimi buvo teigiamas. Žinoma, jis bus pateiktas naujajam Parlamentui patikrinti ir užtikrinti, kad nustatyti įsipareigojimai bus vykdomi ir būtent per nustatytus laikotarpius.
<P>
Asmeniškai norėčiau pasakyti du dalykus. Pirmiausia siunčiu geriausius linkėjimus J. Bowis, su kuriuo daug dirbome. Galbūt mes abu galėtume suburti Europos Parlamento stebėtojų klubą, ypač tam, kad galėtume stebėti, kaip sprendžiami tie klausimai, dėl kurių abu tiek daug dirbome ir, tikiuosi, pasiekėme puikių rezultatų.
<P>
Antra, turiu pasakyti, kad gana simboliška tai, jog mano paskutinkalba šiame Parlamente yra dėl REACH reglamento ir jo taikymo, kuriam skyriau savo laiką nuo šio Parlamento kadencijos pradžios, kai atrodė, jog mes niekuomet nepasieksime šios teisės aktų kūrimo pabaigos; bet, atrodo, esu gimęs po laiminga žvaigžde, laimingas, kad galėjau susipažinti su tokiais žmonėmis kaip jūs ir su jumis, gerb. pirmininke; dirbdami kartu mes pasiekėme tikrą savitarpio supratimą ir, mano įsitikinimu, iš tiesų svarbių rezultatų Europos piliečiams.
<SPEAKER ID="042" NAME="Pirmininkas">
Ačiū, G. Sacconi. Galite būti tikras, kad mums taip pat trūks jūsų darbo ir atsidavimo. Linkiu jums sėkmės ir laimės siekiant savo tikslų ateityje, kurių, esu tikras, sieksite taip pat ryžtingai, kaip mes buvome pripratę čia jus matyti.
<SPEAKER ID="043" NAME="Antonio Tajani" LANGUAGE="IT">
Gerb. pirmininke, gerb. nariai, prieš baigdamas šią diskusiją aš taip pat norėčiau padėkoti G. Sacconi ir J. Bowis ir darau tai, lyg būčiau senas klasės draugas, atidavęs šiam Parlamentui tiek daug metų.
<P>
Norėčiau visiems padėkoti už atliktą darbą ir už dalyvavimą įvairiuose aljansuose, kurie dargarbę Parlamentui mūsų kadencijoje. Taigi, kaip Europos Parlamento narys, o šiandien, kaip komisaras ir Komisijos pirmininko pavaduotojas, dėkoju už ypač vertingą indėlį, kuris įneštas į Parlamento darbą, parodant, kad čia gali būti - nepaisant to, ką kai kurie žurnalistai kartais sakydavo - gerų atstovų, kurie dalyvauja ir nuoširdžiai dirba institucijoms, atstovaujančioms pusei milijardo europiečių. Todėl paskutinėje savo kalboje norėčiau padėkoti visiems šio Parlamento kadencijoje kaip komisaras.
<P>
Kaip jau sakiau, šiaip ar taip, norėčiau padėkoti G. Sacconi kaip Aplinkos, visuomenės sveikatos ir maisto saugos komiteto narys už tai, kad jis pateiksvarstyti šį svarbų klausimą, ir J. Bowis, kurio kalba ir komentarai parodė, kokia svarbi ši problema visiems piliečiams. Manau ir tikiuosi, kad ši diskusija padėjo išsklaidyti bet kokias abejones ir nerimą: Komisija reguliariai praneš Parlamentui dėl reglamento taikymo ir, leiskite patikslinti, užtikrins darbuotojų sveikatos ir aplinkos apsaugą.
<P>
Dėl A. Ferreira ir V. Agnoletto pastabų - Komisijos vardu norėčiau pažymėti tai, kad buvo konsultuotasi su Europos profesinių sąjungų konfederacija, o darbuotojai, dirbantys su cheminėmis medžiagomis, ypač pasisakuž tai, kad lengvatos būtų išlaikytos.
<P>
Taip pat norėčiau pabrėžti, kad netiesa, jog nėra nustatyta laiko apribojimų, kadangi lengvata nebetaikoma, kai tampa prieinami alternatyvūs produktai. Be to, leiskite priminti, kad Komisija vadovaus bendrajam persvarstymui 2011 m. Dar kartą dėkoju už jūsų komentarus ir sunkų darbą, kurį atlikote šiuo opiu klausimu dėl darbuotojų sveikatos ir, sakyčiau, dėl visų ES piliečių sveikatos.
<SPEAKER ID="044" NAME="Pirmininkas">
Diskusijos pabaigoje gavau vieną pasiūlymą dėl rezoliucijos, atitinkantį Darbo tvarkos taisyklių 108 straipsnio 5 dalies taisyklę.
<P>
Diskusija baigta.
<P>
Balsavimas vyks šiandien vidurdienį, 12 val.
<P>
Rašytiniai pareiškimai (142 taisyklė)
<SPEAKER ID="045" NAME="Richard Seeber  " LANGUAGE="DE">
Tolesnis asbesto mažinimas Europoje turi būti besąlygiškai sveikintinas.
<P>
Kadangi asbesto skaidulų kancerogeninis poveikis buvo žinomas jau keletą dešimtmečių ir ES 2003 m. taip pat uždraudšios žalingos medžiagos naudojimą naujuose produktuose, paskutiniai asbesto naudojimo pėdsakai Europoje dabar turėtų iš lėto išnykti.
<P>
Daugelis valstybių narių jau renkasi alternatyvius būdus. Ypač elektrolizės gamyklų srityje kaip asbesto pakaitalas dažnai gali būti naudojamos kitos medžiagos.
<P>
Esant didesniam Europos žmonių sąmoningumui dėl sveikatos apsaugos ir labai aukštiems aplinkosaugos ir sveikatos apsaugos standartams, nepriimtina, kad Europoje vis dar būtų platinamos kancerogeninės medžiagos.

<CHAPTER ID="006-10">
10. Švietimas ir mokymasis visą gyvenimą žinioms, kūrybiškumui ir naujovėms skatinti - Darbo programos "Švietimas ir mokymas 2010" įgyvendinimas (
<P>
- Prieš balsavimą:
<SPEAKER ID="093" NAME="Ljudmila Novak">
pranešėja. - (SL) Iš bendro Tarybos ir Komisijos pareiškimo 2008 m. aišku, kad esama tam tikros pažangos mokymosi visą gyvenimą srityje, tačiau mes negalime būti patenkinti rezultatais, pasiektais iki šiol.
<P>
Vienas didžiausių iššūkių yra moksleiviai, anksti paliekantys švietimo sistemą, menkas vyresnių ir mažai kvalifikuotų darbuotojų dalyvavimas visą gyvenimą trunkančiame mokyme ir prasti migrantų darbuotojų įgūdžiai. Tačiau žinių ekonomikai prireiks vis geriau kvalifikuotos darbo jėgos.
<P>
Savo pranešime pabrėžiau, kad turime tobulinti švietimo kokybę visais lygmenimis, kad ji galėtų skatinti vaikus ir jaunimą savarankiškai, kūrybiškai ir naujoviškai mąstyti ir mokytis. Mokymo programa turi būti nuolat modernizuojama ir spartinamas informacinių technologijų naudojimas tarp vyresnio amžiaus žmonių.
<P>
Visą gyvenimą trunkančio mokymo programos turi būti siejamos su ekonomika ir remti verslumą, suteikiant galimybes piliečiams įgyti žinių, galinčių padėti kurti, valdyti ir plėsti verslą. Svarbu atsižvelgti į vietos ir regioninius poreikius, potencialą ir ypatybes.
<P>
Aš kreipiuosi į valstybių narių vyriausybes ir Europos Sąjungos institucijas, prašydama nemažinti lėšų švietimui, kuris taip pat paveiktas finansų krizės, nes kokybiškas švietimas, kuris galėtų būti prieinamas visoms gyventojų grupėms, yra geriausia priemonprieš skurdą ir ieškant išeičių iš krizės.
<P>
Dėkoju visiems kolegoms nariams ir Biurui už bendradarbiavimą.
<P>
(Plojimai)

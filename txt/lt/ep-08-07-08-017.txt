<CHAPTER ID="017">
Oro susisiekimo paslaugų teikimo bendrosios taisyklės (nauja redakcija) (diskusijos) 
<SPEAKER ID="478" NAME="Pirmininkė">
Kitas darbotvarkės klausimas - bendros diskusijos dėl Arūno Degučio Transporto ir turizmo komiteto vardu pateiktos rekomendacijos dėl antrojo svarstymo dėl oro susisiekimo paslaugų tiekimo Bendrijoje bendrųjų taisyklių (nauja redakcija) (16160/4/2007 - C6-0176/2008 -.
<SPEAKER ID="479" NAME="Arūnas Degutis" LANGUAGE="LT">
Šiuo reglamentu siekiama užtikrinti, kad tarptautinėje oro susisiekimo rinkoje būtų vykdomi ES įstatymai. Tai labai svarbu siekiant efektyvaus ir ekonomiško oro susisiekimo paslaugų rinkos funkcionavimo pagal suderintas ir koordinuojamas taisykles.
<P>
Šis reglamentas pakeičia ir apjungia tris dabartinius reglamentus: reglamentą, skirtą licencijų išdavimo oro vežėjams ir orlaivių nuomos klausimams, reglamentą, kuriame nustatytas laisvo Bendrijos oro vežėjų naudojimosi Bendrijos vidaus oro maršrutais principas, ir reglamentą, pagal kurį liberalizuotos oro susisiekimo kainos.
<P>
Šiandien svarstomas reglamentas iš esmės pagrįstas patirtimi, kurią pavyko sukaupti taikant atitinkamus dabartinius reglamentus.
<P>
Pirmąjį šio reglamento svarstymą Parlamentas baig2007 m. liepos mėn. Taryba bendrąją poziciją pateik2008 m. balandžio 18 d.
<P>
Kaip pranešėjas aš kartu su šešėliniais pranešėjais išsamiai diskutavau su suinteresuotomis šalimis ir institucijomis. Be to, po pirmojo Parlamento svarstymo, kelis kartus teko susitikti su Tarybai pirmininkaujančiosios valstybės atstovais ir įsitikinti, kad nagrinėjami klausimai yra atspindėti bendrojoje pozicijoje.
<P>
Atidžiai išnagrinėjęs bendrąją poziciją, galiu užtikrinti, kad ji atitinka politinį susitarimą, kurį Taryba patvirtino praėjusį gruodžio mėn. ir kuriame atspindėti mums itin rūpimi klausimai.
<P>
Reikia atkreipti į dokumento priede išdėstytą nuostatą, kuriai pritaria Komisija ir Taryba, kad siekdamos nepažeisti socialinių teisių valstybės narės turėtų užtikrinti tinkamą įdarbinimo taisyklių ir sąlygų pritaikymą, įskaitant darbo laikotarpių maksimumą ir poilsio laikotarpių minimumą.
<P>
Nuo šiol, kaip Parlamentas ir siekė, bus užtikrintas bilietų kainų skaidrumas, įskaitant ir kainų pateikimą internete.
<P>
Buvo priimtas Parlamento pasiūlytas apibrėžimas dėl nuomos su įgula ir be įgulos susitarimų, taip pat ir pozicija dėl saugumo apribojimų nuomojant orlaivį su įgula.
<P>
Parlamentui taip pat pavyko pasiekti, kad oro eismo srautų paskirstymas tarp oro uostų priklausytų nuo tiesioginio susisiekimo tarp šių oro uostų.
<P>
Taryba besąlygiškai priėm29 Parlamento pateiktus pakeitimus, tačiau 8 buvo atmesti vien dėl techninių priežasčių.
<P>
Todėl, ponios ir ponai, manau, kad mes galime priimti Tarybos bendrąją poziciją. Nemanau, kad tolesni pakeitimai ar trečiasis svarstymas duotų kokių nors apčiuopiamų rezultatų. Mums pavyko pasiekti tai, ko tikėjomės. Todėl rekomenduoju pritarti Tarybos bendrajai pozicijai, nes iš esmės ji pagrįsta pirmuoju Parlamento svarstymu.
<P>
Šiai pozicijai pritardauguma Transporto ir turizmo komiteto narių.
<P>
Neatidėliotinas šio reglamento priėmimas leis aviacijos sektoriuje taikyti atnaujintus įstatymus, nes vietoje trijų reglamentų bus tik vienas.
<P>
Esu įsitikinęs, kad šie esminiai pasiekimai įtikins narius, jog reikia pritarti bendrajai pozicijai, netaikant jokių pakeitimų, ir balsuoti už rezoliucijos priėmimą.
<SPEAKER ID="480" NAME="Antonio Tajani">
Komisijos Pirmininko pavaduotojas. - (FR) Gerb. pirmininke, ponios ir ponai, pasiūlymas, dėl kurio šį vakarą diskutuojate, yra labai svarbus, nes jis leis atnaujinti ir papildyti 1992 m. priimtą reglamentą, kurio pagrindu buvo sukurta vieninga aviacijos rinka.
<P>
Pagrindinis jo tikslas yra supaprastinti ir konsoliduoti dabartinius įstatymus. Manau, kad pateiktas susitarimas, kurio pavyko pasiekti po pirmojo Parlamento svarstymo 2007 m. liepos ir lapkričio mėn. pateiktos Tarybos bendrosios pozicijos priėmimas leis įgyvendinti pagrindinius tikslus.
<P>
Visų pirma supaprastinamas tekstas, nes panaikinami nebetaikomi punktai dėl perėjimo prie liberalizuotos rinkos. Tekstas tampa aiškesnis, o trys reglamentai sujungiami į vieną.
<P>
Antra, užtikrinamas efektyvus ir vienodas Bendrijos nuostatų taikymas, nes nurodomi išsamesni ir griežtesni kriterijai, pavyzdžiui, dėl naudojimo licencijų suteikimo ir stebėjimo. Be to, sugriežtinama oro vežėjų finansinių galimybių priežiūra.
<P>
Trečia, įgalinamas veiksmų, susijusių su Bendrijos vidaus paslaugomis, koordinavimas tarp valstybių narių.
<P>
Ketvirta, labiau atsižvelgiama į keleivių teises ir tai yra labai svarbu. Reikia paminėti teisę gauti visą informaciją apie faktinę bilieto kainą, įskaitant mokesčius, mokėjimus ir išlaidas, taip pat teisę nebūti diskriminuojama dėl tautybės ar gyvenamosios vietos perkant bilietą.
<P>
Keleivių teisėms reikia skirti ypač daug dėmesio, nes norėdami pateisinti Europoje vedamas diskusijas, turime visada prisiminti, kad pagrindinį dėmesį dirbdami turime skirti Europos piliečiams. Todėl man labai džiugu, kad šis klausimas yra sprendžiamas taip greitai, ir aš dar kartą noriu atkreipti dėmesį į pranešėjo A. Degučio ir transporto komiteto atliktą darbą rengiant šį tekstą, kuris buvo gerokai patobulintas.
<P>
Atsižvelgiant į tai, kad dviejų institucijų nuomonės skiriasi, tikiuosi, kad labai greitai pavyks priimti šį naują tekstą ir jis tuojau pat bus laikomas galiojančiu.
<SPEAKER ID="481" NAME="Elisabeth Jeggle">
PPE-DE frakcijos vardu. - (DE) Gerb. pirmininke, Komisijos nary, ponios ir ponai, visų pirma noriu nuoširdžiai padėkoti A. Degučiui už efektyvų bendradarbiavimą rengiant šį liberalizavimo paketą. Pavyko pasiekti kompromisų ir rytoj mes ketiname pritarti šiam pranešimui. Susitarti dėl ištisų aviacijos reglamento punktų, dėl kurių balsuosime ryto, pavyko greitai. Kaip jis minėjo, reglamentas bus didelis žingsnis biurokratinės tvarkos sumažinimo link.
<P>
Iš trijų dabartinių reglamentų buvo suformuotas įstatymo tekstas, kurį nesunku suprasti. Dėl to, kad pavyko suformuoti bendrąją poziciją, ES oro paslaugų įstatymai buvo suderinti su dabartine praktika. Be to, kad numatoma licencijuoti oro linijas, reglamentas taip pat apima techninius klausimus bei kainų skaidrumą, o tai yra elementai, į kuriuos savo frakcijos vardu noriu atkreipti ypatingą dėmesį.
<P>
Iš pat pradžių mes skatinome uždrausti klaidinančias reklamas, siūlančias absurdiškai mažas bilietų kainas. Vartotojui bus siūloma gerokai paprastesnsistema, kurios nesugebėjome pasiūlyti anksčiau. Šis ES reglamentas padarys galą reklaminiams triukams ir pasiūlymams, kurie dažnai suklaidina vartotoją. Oro linijos daugiau nebegalės vilioti vartotojų reklamuodamos skrydžius, ypač internete, juokingai mažomis kainomis, pavyzdžiui, už 9,99 euro, o tada reikalaudamos papildomų sumų kaip įmokų ir mokesčių.
<P>
Ateityje oro transporto bilietų kainos bus nurodomos aiškiai ir skaidriai. Vartotojas turi žinoti, kokia kainos dalis skiriama valstybei, o kiek patenka į oro linijos ir oro uosto kišenę. Tai visų pirma turi būti taikoma internete platinamiems pasiūlymams. Todėl mes taip pat reikalavome kainų skaidrumo. Džiaugiamės, kad rytoj galėsime balsuoti už šį pranešimą.
<SPEAKER ID="482" NAME="Ulrich Stockmann">
PSE frakcijos vardu. - (DE) Gerb. pirmininke, Komisijos nary, ponios ir ponai, visų prima noriu padėkoti A. Degučiui, už jos puikiai atliktą darbą ir, žinoma, efektyvų bendradarbiavimą. Pagaliau galime priimti būtinąjį trečiojo liberalizavimo paketo atnaujinimą. Ši nauja teksto redakcija suteikia aiškumo ir dalykiškumo, ypač leidimo naudoti, orlaivių nuomos, eismo paskirstymo ir oro transporto tarnybų saugumo klausimais. Be to, akivaizdu, kad būtina tinkamai taikyti ES ir nacionalinius įstatymus, neatsižvelgiant į tai, kokioje valstybėje narėje įsteigta oro linijų operacinbazė. Vis dėlto socialinės ir darbo Europos aviacijos sąlygos vis dar kelia rūpesčių, todėl šį klausimą reikia dar kartą įtraukti į darbotvarkę. Tekste taip pat neišspręstas klausimas dėl draudimo modelio oro linijos bankroto atveju, nes tai labai sudėtinga problema. Tai dar viena Komisijos laukianti užduotis.
<P>
Kainų skaidrumo taisyklių suformulavimas yra didžiulis pasiekimas. Ateityje nebebus galima vilioti Europos piliečių gundančiais pasiūlymais. Visi vartotojai dabar galės sužinoti ne vien galutinę kainą, bet ir proporcijas, kuriomis kaina paskirstoma tarp oro linijos, oro uosto ir valstybės. Tai didžiulis pasiekimas vartotojų apsaugos srityje.
<P>
Dar kartą dėkoju pranešėjui už efektyvų bendradarbiavimą.
<SPEAKER ID="483" NAME="Seán Ó Neachtain">
UEN frakcijos vardu. - (GA) Gerb. pirmininke, aš noriu pagirti šį pranešimą. Jis įrodo, kad institucijos gali bendradarbiauti priimdamos pakeitimus, ginančius keleivius, taip pat vartotojus ir verslo bendruomenę.
<P>
Per palyginus trumpą laiką kelionės oro transportu labai pasikeitė, tapo naudingos vis globalesnio pasaulio keleiviams. Šiandien siūloma skrydžių įvairovę rodo didžiulius pokyčius visuomenėje, susijusius su darbu ir poilsiu. Didėjantį oro linijų konkurencingumą lėmtai, kad siūloma daugiau skrydžių ir jie pigesni eiliniams keleiviams.
<P>
Mes galėjome įsitikinti, kaip tai per vieną naktį nutiko mano tėvynėje Airijoje, kai buvo panaikintas aviacijos pramonės reguliavimas ir atsirado "Ryanair". Nuolatinkonkurencija pramonėje lėmdidesnį pasirinkimą ir pigesnius skrydžius. Dėl to, žinoma, buvo sumažinta užimtumo problema, o kai kuriais atvejais pagerinta regioninekonomika.
<P>
Vis dėlto negalime atlaidžiai žiūrėti į neigiamus šios sparčios aviacijos pramonės plėtros Europoje aspektus, susijusius su konkrečiomis socialinėmis ir saugos problemomis.
<P>
Oro linijų pelnas neturi būti laikomas svarbesniu už keleivių ir darbuotojų saugumą bei kitus socialinius aspektus. Noriu pagirti Parlamento ir Tarybos rekomendaciją dėl šių aspektų. Būtina užtikrinti vaisingesnį valstybių narių bendradarbiavimą, didesnį jų savitarpio supratimą ir efektyvesnjas siejančios rinkos svarbą, jei norime, kad oro transporto rinka būtų plėtojama nuosekliai ir visapusiškai. Jau įsitikinome, kokios naudos keleiviams teikia kainų skaidrumas.
<P>
Oro transportas keisis kartu su gyvenimo sąlygomis ir visuomene. Tačiau turime laikytis vieningo požiūrio, kad visi patobulinimai būtų nuoseklūs ir teiktų pranašumo visiems, kas yra susiję su pramone. Noriu pagirti pranešėją A. Degutį už atliktą darbą ir mane nuoširdžiai džiugina Parlamento ir Tarybos bendradarbiavimas. Rytoj mes balsuosime už šį pranešimą.
<SPEAKER ID="484" NAME="Jaromír Kohlíček">
GUE/NGL frakcijos vardu. - (CS) Šis reglamentas nustato licencijų suteikimo vežėjams nuomoti orlaivius (su įgula arba be jos) tvarką taip pat laisvo naudojimosi Bendrijos vidaus oro maršrutais principus, įskaitant tam tikrus suvaržymus, ypač susijusius su viešųjų paslaugų teikimo įsipareigojimais. Be finansinio atitikimo reikalavimų reglamente taip pat akcentuojama saugos standartų atitikimo svarba, kuri siejama ir su nuoma. Reglamento apribojimais iš esmės siekiama sumažinti socialinio dempingo tikimybę ir užtikrinti, kad Europos ekonominėje erdvėje vežėjai naudotų skaidresnes priemones. Aš ne visiškai sutinku su prieš tai pasisakiusiu nariu, kad "Ryanair" gali būti idealus pavyzdys, demonstruojantis, kaip pasinaudoti oro transporto sektoriuje susidariusia situacija. Aš sveikinu pranešėją, kad pavyko pasiekti susitarimo su Komisija ir Taryba, mane džiugina rezultatas, nepaisant to, kad dar nepasiektas bendras sutarimas dėl tam tikrų socialinių aspektų (darbo laiko ir maksimalaus darbo laiko). GUE/NGL frakcija priaria reglamentui ir jį palaiko.
<SPEAKER ID="485" NAME="Brian Simpson" AFFILIATION="PSE">
Gerb. pirmininke, noriu padėkoti A. Degučiui už puikų pranešimą ir darbą, kurį jis atliko per pastarąsias savaites.
<P>
Be skrydžių vėlavimo daugiausia gautų nusiskundimų oro linijomis yra susiję su tuo, kad žmonės viliojami mažomis bilietų kainomis, o tikroji kaina pasakoma pačioje proceso pabaigoje. Pigius bilietus siūlančios oro linijos per pastaruosius metus ištobulino šį meną.
<P>
Dabar vartotojai galės matyti ne tik tikrąją kainą, bet ir nacionalinių vyriausybių nustatytus draudimo mokesčius, kurie bus nurodomi atskirai. Toks skaidrumas turi būti labai efektyvi priemonė, leisianti padaryti galą kai kurių oro linijų naudojamais apgaulės būdais, kai jos stengiasi privilioti keliaujančius žmones, įtikindamos, kad jie perka labai pigius bilietus, tuo tarpu kai tiesa yra visai priešinga.
<P>
Taip pat turiu paminėti, kad pranešime numatytos griežtesnės nuomos su įgula taisyklės, jei orlaivis skrenda ne ES teritorijoje, taip pat įpareigojimas užtikrinti, kad nebus vykdomas socialinis dempingas, kai oro linijos nuomoja orlaivius - o taip yra nutikę praeityje.
<P>
Nerimą kelia tai, kad nemažai su įgula nuomojamų ne ES orlaivių gali nebūti reikiamo lygio, o tai bus laikoma ne tik mūsų socialinių, bet ir saugumo įstatymų pažeidimu, bet to, bus žalinga ES civilinės aviacijos pramonei ir pranešėjas tai paminėjo.
<P>
Tai puikus pranešimas, ginantis vartotojų, oro linijų darbuotojų ir Europos aviacijos interesus. Tik esu visiškai įsitikinęs, kad oro linijos jau pradėjo ieškoti kokių nors spragų, nes taip jau buvo nutikę anksčiau, nes tai yra dar vienas triukas, kurį mūsų oro linijos yra tobulai įvaldžiusios.
<SPEAKER ID="486" NAME="Luís Queiró" AFFILIATION="PPE-DE">
(PT) Gerb. pirmininke, Komisijos nary, tuo metu, kai oro transporto sektorius išgyvena vieną iš sunkiausių krizių dėl neproporcingai išaugusių kuro kainų, yra gyvybiškai svarbu atkreipti dėmesį, o leidžiant įstatymus dėti visas pastangas, kad būtų užtikrintos priemonės, leisiančios išlaikyti sektoriaus pajėgumą ir dinamiškumą.
<P>
Todėl mėginant patobulinti oro susisiekimo paslaugų teikimo Bendrijoje bendrąsias taisykles, būtina atsižvelgti į kai kuriuos esminius aspektus. Visų pirma, atsižvelgiant į potencialų ryšį tarp orlaivio brangumo ir jo saugumo, būtina papildyti oro linijoms taikomus finansinio atitikimo reikalavimus; antra, būtina užtikrinti nustatomų bilietų kainų skaidrumą, aiškiai nurodant, kokią sumos dalį be pagrindinės kainos sudaro mokesčiai, muitų mokėjimas ir kitos įmokos; ir pagaliau būtina nedviprasmiškai nustatyti viešųjų tarnybų įsipareigojimus, įskaitant sąlygas, kuras sukuria specifiniai labiausiai nutolusiuose regionuose taikomi apribojimai ir būtinybišsaugoti konkurencingumą.
<P>
Pranešėjas siūlo pritarto Tarybos bendrajai pozicijai. Vadinasi, be jau minėtų aspektų, pavyko pasiekti pagrindinių tikslų, kuriuos Parlamentas iškėlprimojo svarstymo metu. Iš tikrųjų šiame tekste suformuluotos ir pateiktos tinkamos taisyklės dėl licencijų išdavimo tvarkos, orlaivių nuomos, viešųjų tarnybų įsipareigojimų, taip pat eismo paskirstymo taisyklės, be to, skatinama tobulinti vidaus rinką ir ginti keleivių teises. Todėl Komisijai suteikiama teisderėtis dėl eismo Bendrijos viduje su trečiosiomis šalimis, taip pat ginti sektoriuje dirbančių žmonių darbo teises.
<P>
Todėl turiu pasveikinti A. Degutį, atlikusį puikų darbą šioje srityje ir pritarti jo raginimui priimti Tarybos bendrajai pozicijai be tolesnių pakeitimų. Įstatymo leidimo institucija iš peties padirbėjo, kad pavyktų pasiekti šio svarbaus susitarimo. Ar pasiektas rezultatas padės išgyventi krizę? Mane nudžiugino Komisijos nario atsakymas. Jei tai padės užtikrinti didesnį aviacijos vidaus rinkos pajėgumą ir efektyvumą, tai teiks pranašumo ekonomikai ir žmonėms? Tikėkimės, kad taip.
<SPEAKER ID="487" NAME="Jörg Leichtfried" AFFILIATION="PSE">
(DE) Gerb. pirmininke, Komisijos nary, ponios ir ponai, visų prima leiskite nuoširdžiai pasveikinti Arūną Degutį, parengusį šį subalansuotą pranešimą. Šiandien, interneto amžiuje, yra ypač svarbu užtikrinti didesnį oro transporto bilietų kainų skaidrumą, todėl būtina užkirsti kelią klaidinantiems pasiūlymams, taip pat užtikrinti lygias konkurencijos sąlygas. Tai yra vienintelis būdas, norint užtikrinti bent minimalią kokybę, o siekiant efektyvesnės vartotojų apsaugos, būtina apsaugoti žmones, kurie turi nedaug kelionių prikimo patirties, kad jie nepatektų į klaidinančių pasiūlymų pinkles. Tam tikra prasme tai galima pavadinti operaciniu suderinamumu.
<P>
Būtinybginti socialinius įstatymus yra dar vienas svarbus ataskaitoje paminėtas aspektas, tad negalima net abejoti, kad valstybės narės turi užtikrinti tinkamą Bendrijos ir socialinių nuostatų taikymą oro linijų darbuotojams, jei orlaivis ir įgula yra nuomojami sezoninio įkarščio metu arba siekiant panaikinti oro linijų operatorių trūkumą kitose valstybėse. Tai atitinka oro linijų operatorių, darbuotojų, o - svarbiausia - vartotojų interesus.
<SPEAKER ID="488" NAME="Laima Liucija Andrikien" AFFILIATION="PPE-DE">
(LT) Norėčiau apžvelgti kelis aspektus, susijusius su reglamentu, apie kurį dabar diskutuojame, kurie mano nuomone yra labai svarbūs mūsų piliečiams. Visų prima, tai susiję su keleiviais ir oro linijomis, jų savininkais ir skrydžio įgula.
<P>
Visų prima numatomos priemonės ne tik padės padidinti oro transporto bilietų kainų skaidrumą, bet ir padės kovoti su klaidinančios informacijos pateikimu, kaip jau minėta, bei nesąžininga konkurencija. Antra, reglamentas numato didesnį skrydžio saugumą užtikrinančias priemones, o tai labai svarbu. Trečia, reglamentas suteikia informacijos apie skrydžio įgulos socialines teises ir kaip jas apsaugoti. Todėl noriu pasveikinti A. Degutį ir padėkoti jam už atliktą darbą. Nekantraudama laukiu rytdienos balsavimo.
<SPEAKER ID="489" NAME="Saïd El Khadraoui" AFFILIATION="PSE">
(NL) Komisijos nary, ponios ir ponai, iš pradžių pasinaudodamas proga noriu padėkoti pranešėjui už atliktą darbą ir pasveikinti, pasiekus susitarimo su Komisija ir Taryba. Tai susiję su taisyklių supaprastinimu daugybėje sričių.
<P>
Tačiau tai reiškia gerokai daugiau. Noriu pritarti kolegų narių išsakytoms mintims apie tai, kaip svarbu užtikrinti oro transporto bilietų kainų skaidrumą. Tai didelis žingsnis pirmyn. Be to, tai visada buvo svarbus reikalavimas iš Parlamento pusės. Turime visiškai aiškiai pasakyti, kad neturime nieko prieš mažas kainas, bet vartotojas turi iš anksto visiškai tiksliai žinoti, kiek kainuos nusipirkti oro transporto bilietą, įskaitant visas išlaidas. Tą patį galima pasakyti ir apie visokio pobūdžio papildomas paslaugas ir draudimą, kurių vartotojai turi aiškiai reikalauti. Todėl, A. Deguti, manau, galite tikėtis, jog jūsų pranešimą rytoj Parlamentas palaikys.
<SPEAKER ID="490" NAME="Reinhard Rack" AFFILIATION="PPE-DE">
(DE) Gerb. pirmininke, norėčiau pasakyti ta tema, kurią paminėjo beveik visi pasisakiusieji, būtent, apie didesnį kainų skaidrumą, ir atkreipti dėmesį į tai, ką teisingai pastebėjo B. Simpson.
<P>
Visi, kam kada nors teko užsisakyti skrydžius internetu - o dauguma iš mūsų taip daro, - žino, kad problemų gali kilti ne tik dėl kainų skaidrumo, bet ir dėl to, kad neteisingai įrašoma kokia nors smulkmena skrydžio užsakymo formoje. Tokiu atveju viskas pradedama iš naujo, o jums priskiriamas gerokai didesnis draudimą, nei iš tikrųjų pageidavote ir tenka pirkti ne pigų bilietą, o mokėti išpūstą kainą dėl papildomų mokesčių ir draudimo. Oro linijos neturėtų skatinti tokios tvarkos, o ypač Komisija ir mes Parlamente turime stebėti tokius veiksmus. Tai yra vienintelis būdas sukurti racionalią, vartotojams patrauklią sistemą, kurią naudos mūsų piliečiai.
<SPEAKER ID="491" NAME="Mieczysław Edmund Janowski" AFFILIATION="UEN">
(PL) Gerb. pirmininke, noriu pasveikinti pranešėją, parengusį iš tiesų puikų pranešimą.
<P>
Šio plenarinio posėdžio metu ne kartą diskutavome apie aviaciją. Šiandien norime patvirtinti 16 metų senumo reglamentus dėl oro susisiekimo paslaugų teikimo Bendrijoje bendrųjų taisyklių. Šie pakeitimai turėtų padėti užtikrinti didesnį saugumą ir - į tai noriu atkreipti dėmesį - aviacijos paslaugų kokybbei keleivių apsaugą. Tiksli informacija apie skrydžių bilietų kainas yra ypač svarbus aspektas. Gerai, kad aptarėme ir leidimų, kuriais patvirtinama, kad operatoriai yra patikimi, išdavimo klausimą.
<P>
Taip pat gerai, kad šiandien diskutavome apie oro transporto įgulos teises. Šiuo metu, kai aviacijos sektorius sparčiai plečiasi, yra labai svarbu priimti reglamentą. Tačiau jis neturi būti kliūtis naujoms iniciatyvoms, jis turi ginti keleivių interesus. Be to, negalime pamiršti, kad skrydžiai prasideda ir baigiasi oro uostuose, todėl svarbu užtikrinti atitinkamą oro uostuose teikiamų paslaugų kultūros lygį.
<SPEAKER ID="492" NAME="Silvia-Adriana Ţicău   -" AFFILIATION="PSE">
(RO) Naujoji reglamento versija padės įtvirtinti ir patobulinti dabartines įstatymų nuostatas dėl licencijų išdavimo orlaiviams, jų nuomos, eismo paskirstymo ir kainų skaidrumo stebėjimo.
<P>
Manau, kad taip pavyks įtvirtinti socialinius įstatymus dėl poilsio ir darbo laiko, taip pat nediskriminavimo principą tarp operatorių ir oro uostuose galimos informacijos apie oro eismo paskirstymą principą.
<P>
Pasiūlyti naujojo reglamento pakeitimai taip pat apima miestų aglomeracijos principą, kuris susijęs su vietų, kurias aptarnauja tas pats oro uostas, sugrupavimą. Šią koncepciją galima naudoti kuriant kitokias infrastruktūras.
<P>
Manau, būtina panaikinti diskriminaciją tarp keleivių dėl jų gyvenamosios vietos, taip pat tarp turizmo agentūrų. Norint, kad žmonės pasitikėtų teikiamų oro transporto paslaugų kokybe, operatoriai turi paisyti kokybės ir saugumo standartų, o ypač svarbu, kad bilietų kainose būtų aiškiai nurodomi visi taikomi mokesčiai ir tarifai.
<SPEAKER ID="494" NAME="Antonio Tajani">
Komisijos Pirmininko pavaduotojas. - (FR) Gerb. pirmininke, ponios ir ponai, noriu nuoširdžiai jums padėkoti už šias diskusijas ir Parlamento norą išbaigti šį tekstą, kuris labai svarbus, norint sukurti vieningą aviacijos rinką. Manau, kad priešais save turime subalansuotą tekstą, į kurį įtraukti patys svarbiausi pakeitimai ir Europos Parlamento pagrindiniai pakeitimai, pasiūlyti primojo svarstymo metu.
<P>
Ypač džiugina pasiūlyti patobulinimai dėl įsikūrimo vietos, taip pat tų teksto vietų, kuriose kalbama apie licencijų suteikimą ir atšaukimą pakeitimai, nuostatos dėl viešųjų tarnybų įsipareigojimų ir eismo paskirstymo tarp oro uostų.
<P>
Tačiau labiausiai pritariu daugumos šį vakarą pasisakiusiųjų narių išreikštai pozicijai dėl kainų skaidrumo ir keleivių teisių. Pakartosiu, kad mums labai svarbu ginti keleivių teises - ginti piliečių teises. Todėl mums visiems turi rūpėti skaidrumas. Manau, kad kai reglamentas bus pradėtas taikyti, jo nuostatų nepažeis nviena oro linija ir visi, kas parduoda bilietus. Komisija turi užtikrinti, kad keleivių teisės visada būtų gerbiamos.
<P>
Todėl mane džiugina atlikto darbo kokybir manau, kad pranešėjas puikiai padirbėjo, padedamas Komisijos ir visų, kurie dalyvavo šiose diskusijose, ir ypač tų, kuriems svarbi keleivių teisių apsauga.
<SPEAKER ID="495" NAME="Arūnas Degutis" LANGUAGE="LT">
Net nežinodamas rytdienos balsavimo rezultatų, noriu padėkoti savo kolegoms nariams ir Komisijos atstovams. Šis darbas man pasirodįdomus, naudingas, pilnas iššūkių ir malonių akimirkų. Taip pat noriu palinkėti Komisijai sėkmės taikant šį reglamentą ir stebint jo vykdymą. Kaip puikiai žinome, didelės kainos reiškia sunkius laikus daugumai aviacijos įmonių, todėl mūsų rūpestis turi būti - ginti keleivių teises, kas bus ypač sunku įmonės bankroto atveju. Dar kartą visiems dėkoju už bendradarbiavimą.
<SPEAKER ID="496" NAME="Zuzana Roithová" AFFILIATION="PPE-DE">
(CS) Gerb. pirmininke, tikėjausi, kad galėsiu pasisakyti akcentuodama kai kuriuos šio pranešimo aspektus, tačiau suprantu, kad dabar man pritrūks laiko. Norėčiau, kad bent jau įtrauktumėte į protokolą, kad aš taip pat norėjau kalbėti apie šį pranešimą dėl oro transporto.
<SPEAKER ID="497" NAME="Pirmininkė">
Gerb. Z. Roithová, turime laikytis darbo tvarkos. Penki nariai jau prašžodžio, o jūs pasisakėte dėl ankstesnio pranešimo. Turime išlaikyti pusiausvyrą, todėl negalime leisti, kad tie patys nariai pasisakytų dėl visų pranešimą, nes laikas eina.
<P>
Diskusijos baigtos.
<P>
Balsavimas vyks rytoj 12.00 val.

<CHAPTER ID="017">
Elgesio su kompiuterinėmis rezervavimo sistemomis kodeksas (diskusijos)
<SPEAKER ID="375" NAME="Pirmininkas">
Kitas klausimas yra Timothy Kirkhope pranešimas Transporto ir turizmo komiteto vardu dėl pasiūlymo dėl Europos Parlamento ir Tarybos reglamento dėl Elgesio su kompiuterinėmis rezervavimo sistemomis kodekso - C6-0418/2007 -.
<SPEAKER ID="376" NAME="Peter Mandelson">
Komisijos narys. - Gerb. pirmininke, gerbiamojo nario pasiūlymu, dėl kurio dabar diskutuojame, siekiama atnaujinti 1989 m. patvirtintas taisykles dėl oro transporto paslaugų platinimo rinkos.
<P>
Kompiuterinės rezervavimo sistemos (KRS) veikia kaip tarpininkai tarp oro transporto bendrovių ir kelionių agentų lėktuvų bilietų pardavimo grandinėje. Praėjusio amžiaus paskutinio dešimtmečio pradžioje kompiuterinės rezervavimo sistemos buvo beveik vienintelis lėktuvų bilietų pardavimo kanalas. Be to, visas KRS kontroliavo oro transporto bendrovės. Ir jos buvo linkusios piktnaudžiauti savo padėtimi KRS, pvz., ekrane pateikdamos šališką pasirinkimą savo naudai.
<P>
KRS naudojimo elgesio kodekse numatyta keletas saugiklių, kad būtų išvengta piktnaudžiavimo. Kodeksas papildo konkurencijos teisę, nes jis suteikia papildomas priemones, skirtas kovoti su specialia sektoriui būdinga rizika. Kodekse reikalaujama, kad visos sistemoje dalyvaujančios bendrovės būtų vertinamos be jokio diskriminavimo. Pavyzdžiui, visos oro transporto bendrovės privalo mokėti tokį pat mokestį. Kodekse taip pat nustatyti specialūs įpareigojimai pagrindiniams vežėjams, t. y. tiems, kurie turi arba kontroliuoja KRS.
<P>
Elgesio kodeksas buvo labai veiksmingas užkertant kelią įvairioms piktnaudžiavimo rūšims. Tačiau nuo kodekso įdiegimo lėktuvų bilietų pardavimo rinka labai pasikeitė, nes atsirado naujų pardavimo kanalų. Šiandien beveik pusrezervacijų daroma ne per KRS, bet interneto tinklalapiuose ar tiesiogiai per oro transporto bendrovių skambučių centrus. Šių alternatyvių pardavimo metodų konkurencinis spaudimas gerokai sumažino piktnaudžiavimo KRS riziką.
<P>
Dėl pasikeitusios padėties reikia pritaikyti ir elgesio kodeksą. Kodekse nustatytos taisyklės smarkiai mažina derybų tarp KRS oro transporto bendrovių maržą. Todėl KRS ne visiškai konkuruoja viena su kitomis, o oro transporto bendrovių ir keleivių joms mokami mokesčiai didėja.
<P>
Komisijos pasiūlyme siekiama sudaryti didesnes galimybes deryboms ir ypač didesnes galimybes nustatyti kainas, susijusias su mokesčiu už KRS naudojimą. Tai leistų oro transporto bendrovėms derėtis su KRS dėl mažesnių kainų. Aktyvesnkonkurencija tarp KRS padėtų sumažinti kainas ir pagerinti teikiamų paslaugų kokybę.
<P>
Pasiūlymu taip pat išlaikomi ir stiprinami saugikliai, kuriais užkertamas kelias piktnaudžiavimui, didinama vartotojų apsauga ir ypač teikiamos informacijos neutralumas ir asmens duomenų apsauga.
<P>
Be to, pasiūlyme numatyta ir toliau taikyti specialius įpareigojimus KRS pagrindiniams vežėjams. Dėl "pagrindinio vežėjo" apibrėžimo kilo karštos diskusijos, nes tokioms bendrovėms taikomi įpareigojimai yra pakankamai griežti.
<P>
Elgesio kodekso atnaujinimas sudarys sąlygas sumažinti jų paslaugų paskirstymo išlaidas, užtikrinant vartotojų interesų apsaugą. Tai būtina mūsų pramonės konkurencingumo požiūriu, kadangi mūsų bendrovių konkurentės jau naudojasi liberalizuota aplinka ir mažesnėmis pardavimo išlaidomis.
<P>
Dėl to džiaugiuosi, kad Parlamentas šį klausimą išnagrinėjo taip greitai. Noriu pasakyti, kad labai vertinu darbą, kurį nuveikjūsų pranešėjas Tim Kirkhope ir TRAN komitetas bei visi savo nuomones pareiškę komitetai.
<SPEAKER ID="377" NAME="Timothy Kirkhope">
pranešėjas. - Gerb. pirmininke, iš tiesų džiaugiuosi galimybe šįvakar diskutuoti dėl šio svarbaus klausimo ir didžiuojuosi galėdamas pristatyti šį naują pasiūlymą, kuriuo gerinama Europos vartotojų padėtis.
<P>
KRS elgesio kodekso peržiūra ir susitarimas, kurį turime ant stalo, yra galimybgreitai ir sėkmingai užbaigti svarbų darbą. Naujas kodeksas skirtas suteikti šviežios energijos kelionių sektoriui, taigi, kuo greičiau mes priimsime kodeksą, tuo greičiau pamatysime naudą - mažesnes lėktuvų bilietų kainas, didesnį pasirinkimą ir didesnį skaidrumą. Be abejo, KRS turi turėti galimybes laisvai derėtis dėl oro transporto paslaugų paskirstymo sąlygų, tačiau po mano peržiūrėjimo, KRS turės agresyviau konkuruoti viena su kita dėl dalyvavimo oro vežimo veikloje mažesnių rezervavimo mokesčių ir geresnės paslaugų kokybės pagrindu. Tai duos didelę naudą Europos vartotojams.
<P>
Pirma, pasirinkimas: vartotojai turės didesnį pasirinkimą ir turėtų gauti geresnes paslaugas iš savo kelionių agentūrų. Didesnkonkurencija taip pat pagerins informacijos, kurią gauna kelionių agentūros, - taigi ir vartotojai, - kokybę.
<P>
Antra, kainos: tai, remiantis Komisijos tyrimu, savo ruožtu turėtų reikšti, kad lėktuvų bilietų kainos, kurios buvo dirbtinai padidintos dėl dabartinės sistemos, galėtų sumažėti iki 10 proc.
<P>
Trečia, skaidrumas: taikant griežtesnius saugiklius, kelionių agentūros ir vartotojai bus geriau apsaugoti nuo piktnaudžiavimo rinka ir rinkos iškraipymo. Įdiegiami du pagrindiniai saugikliai. Vienas yra susijęs su nuostatomis dėl audito. Maniau, kad buvo būtina persvarstyti tas nuostatas, ir dėl to dabar jos bus veiksmingesnės ir Komisijai reglamentu bus suteikta svarbi KRS veiklos stebėjimo priemonė.
<P>
Ketvirta, apibrėžimas dėl to, kas yra pagrindinis vežėjas ir kas - ne. Šis klausimas vyravo visame pranešime ir dardidžiausią įtaką mano darbui. Labai svarbu teisingai nustatyti šį apibrėžimą, nes nenorime, kad oro transporto bendrovės investuotų į KRS siekdamos galimai padaryti žalos kitų bendrovių vykdomam verslui.
<P>
Norėčiau savo kolegoms, kurie sunkiai dirbo rengiant šį pranešimą, pasakyti, kad manau, jog šis ant mūsų stalo gulintis susitarimas yra tvirtas ir lankstus testas, kuriame paliestos visos jūsų nurodytos susirūpinimą keliančios sritys. Kai kas siūlrytoj surengti atskirtą balsavimą, tačiau pasakysiu sąžiningai, šitaip galime likti su pernelyg plačia apibrėžimo apimtimi. Pakartosiu tai, ką tiems žmonėms atsakiau raštu. Jei išbrauksime nuorodą į "lemiamą įtaką", 12 pakeitimo elementai liks neaiškūs, nes būtent tai ir norėta padaryti. Iš tiesų, jei tai būtų išbraukta, gali būti aiškinama, kad bet kuris investuotojas turėtų būti laikomas pagrindiniu vežėju, nes fraz"kuris ... kontroliuoja sistemos tiekėjo ... kapitalą arba turi jo dalį" gali reikšti bet ką. Ar bet kuris oro vežėjas, dalyvaujantis KRS ir turintis teisę tik gauti, pvz., metinių sprendimų arba tik metinių sąskaitų informaciją, turėtų būti vadinamas pagrindiniu vežėju? Be jokios abejonės, ne.
<P>
Jei laikytumėmės ALDE frakcijos pasiūlymo grąžinti klausimą atgal į komitetą, kad galėtume atidžiai išnagrinėti susijusio KRS nuosavybės ir valdymo struktūrą, Komisijai tam reikėtų naujo reglamento. Nemanau, kad Komisijos teiginys, jog ji šį aspektą turi išnagrinėti kiekvienu atveju atskirai, rodo, jog mūsų apibrėžimas yra silpnas. Priešingai, dėl to mes ilgai diskutavome komitete ir inicijavau nepriklausomo tyrimo, kuris padėtų komitetui, užsakymą. Užtikrinau, kad oponuojantys pranešėjai būtų visapusiškai informuojami apie visus neoficialių kontaktų su Taryba etapus. Jie pritarsusitarime esančioms nuostatoms. Specialiai šį klausimą užlaikiau mėnesiui, kad būtų užtikrinta, jog bus visapusiškai atsižvelgta į visas nuomones - aplinkosaugos klausimus, E. Lichtenberger; visiško liberalizavimo klausimą, R. Evansai.
<P>
Taigi prašau jūsų pritarimo rytoj. Privalome balsuoti už mažesnes lėktuvų bilietų kainas, didesnį pasirinkimą ir skaidrumą. Visų mūsų pareiga yra saugoti ir ginti vartotojų teises ir apie jas informuoti bei vartotojams suteikti kiek galima geresnį sandėrį. Tai yra mūsų prioritetas. Parodomoji politika nėra mano prioritetas, o geriausio susitarimo visiems Europos vartotojams, kuriems mes čia atstovaujame, pasiekimas - yra.
<SPEAKER ID="378" NAME="Wolfgang Bulfon" LANGUAGE="DE">
Gerb. pirmininke, Europos vartotojai dejuoja dėl aukštų maisto kainų ir viena iš besaikio kainų didėjimo priežasčių, mano nuomone, yra tai, kad mažmeninėje rinkoje yra susitelkę keli dideli veikėjai.
<P>
Turiu pagrindo susirūpinti, kad panašus scenarijus gali ateityje pasikartoti kelionių agentūrų atveju. Šiame pranešime siūlomas kompiuterinių rezervavimo sistemų elgesio kodekso liberalizavimas turėtų užtikrinti didesnę konkurenciją rinkoje. Tačiau nuogąstauju, kad ateityje galės išlikti tik dideli kelionių organizatoriai, sudarę keletą KRS tiekėjų sutarčių. To reikės, kad vartotojams būtų galima pasiūlyti išsamų pasirinkimą. Nedideli operatoriai, kurie neišgalės pasirašyti kelių sutarčių su KRS tiekėjas, bus nustumti į užribį.
<P>
Kai tik Jungtinės Valstijos yra nurodomos tokios vartotojui palankios konkurencijos pavyzdžiu, turiu prisiminti, kad valstybėse narėse nėra oro transporto bendrovių, kurios vis dar dalyvautų kompiuterinėje rezervavimo sistemoje. Todėl pritarčiau griežtam "pagrindinio vežėjo" sąvokos apibrėžimui.
<SPEAKER ID="379" NAME="Georg Jarzembowski" LANGUAGE="DE">
Gerb. pirmininke, ponios ir ponai, savo frakcijos vardu norėčiau nuoširdžiai padėkoti pranešėjui T. Kirkhopui. Jis pateikgerai suderintą pranešimą ir artimai bendradarbiavo su oponuojančiais pranešėjais. Pranešėjo parengtoje versijoje, dėl kurios buvo deramasi su Tarybai pirmininkaujančia Prancūzija, vartotojams teikiama geresngriežtu reguliavimu dėl skaidrumo grindžiama apsauga nuo abejotinų kelionių lėktuvais ir traukiniais pasiūlymų, be to, pranešimu užtikrinama sąžininga geležinkelių bendrovių ir oro transporto bendrovių konkurencija.
<P>
Tarp kitko, persvarstytoje versijoje nurodytas faktas, kad Europos liaudies partijos (krikščionių demokratų) ir Europos demokratų frakcija 2005 m. teisingai sustabdKomisijos bandymą panaikinti šį reglamentą, paskelbiant jį pasenusiu. Mums reikia šio reglamento, kad galėtume apsaugoti vartotojus, ir tai mes įrodysime balsuodami. Net jeigu vis daugiau ir daugiau žmonių rezervuoja savo bilietus tiesiogiai oro transporto bendrovėse ar internetu, dauguma vartotojų ir toliau liks priklausomi nuo savo kelionių agentūrų, kurios savo ruožtu privalo remtis nediskriminuojančiais tikrais pasiūlymas kompiuterizuotoje rezervavimo sistemoje. Į rodomas kainas ateityje turi būti įskaičiuoti visi papildomi mokesčiai ir mokėjimai, kad kelionių agentūros galėtų pateikti visiškai skaidrius ir palyginamus pasiūlymus vartotojui.
<P>
Pagrindiniams vežėjams ateityje turėtų būti taikomi griežtesni reguliavimai dėl skaidrumo ir konkurencijos, kad sistemos būtų apsaugotos nuo lengvatinių pasiūlymų, kurie būtų žalingi kitoms oro transporto bendrovėms ir nenaudingi vartotojams.
<P>
Turiu sugrįžti prie pranešėjo ir kreiptis į savo kolegas Parlamento narius. Manau, kad šioje versijoje, dėl kurios susitarėme su pirmininkaujančia Prancūzija, pagrindinių vežėjų atžvilgiu nustatyta tinkama apsauga nuo galimo tam tikrų oro transporto bendrovių diskriminavimo. Visi įžymiajame 48 pakeitime teikiami pakeitimai yra nereikalingi, nes jei rytoj šis pakeitimas bus patvirtintas, tai užvilkins viso klausimo patvirtinimą arba netgi kils viso klausimo nepatvirtinimo pavojus. Kreipiuosi į jus, prašydamas rytoj priimti aiškų ir skaidrų sprendimą, kad būtų apsaugoti vartotojai.
<SPEAKER ID="380" NAME="Robert Evans">
PSE frakcijos vardu. - Gerb. pirmininke, ir aš norėčiau padėkoti T. Kirkhopui už jo nuolatinį bendradarbiavimą ir paramą visiems komiteto nariams.
<P>
Prieš porą metų kelionių agentūros tinklalapyje ieškojau bilieto iš Londono į San Franciską. Tinklalapis, arba kompiuteris, man pateikinformaciją, kad nėra tiesioginių skrydžių iš Londono į San Franciską ir rekomendavo skrydį su persėdimu Niujorke, regis, su bendrove "United". Aišku, kad yra tiesioginių skrydžių, tiesiog jų nebuvo būtent tame tinklalapyje ir todėl jie nebuvo rodomi.
<P>
Tačiau šis atvejis man aiškiai supaprastinta forma parodproblemą, kurią siekiame išspęsti šiuo, kaip sakKomisijos narys P. Mandelson, 20 ir daugiau metų siekiančiu, persvarstymu.
<P>
Turime atkreipti dėmesį į tikrus technologinius pokyčius, kurie įvyko per šį laikotarpį. Dabar didžioji žmonių dauguma, įskaitant visas kelionių agentūras, turi prieigą prie interneto ir sutinku su anksčiau kalbėjusiais, kad turime užtikrinti sąžiningumą ir lygią galimybę visiems naudotis rinka ar, kaip sakKomisijos narys P. Mandelson, sąžiningas taisykles, veiksmingas taisykles ir apsaugoti vartotojus ir užtikrinti konkurenciją. Tačiau, gerb. P. Mandelsonai, jūs taip pat sakėte, kad esate patenkintas, kad visa tai buvo atlikta taip greitai. Kadangi pritariu jūsų tikslams ir visuomet noriu darbus nudirbti kiek galima greičiau, - o T. Kirkhope siekia kainų skaidrumo ir vartotojų apsaugos, - manau, kad stengdamiesi viską padaryti kuo greičiau, be abejonės, nukrypome nuo gegužės mėn. pabaigoje patvirtintos Transporto komiteto pozicijos ir Tarybai pateikta, vadinamoji kompromisinė, pozicija, skiriasi nuo mūsų Transporto komiteto pasiektosios. Vakarykščiame Komisijos paaiškinime kalbama apie tai, kad "visi atlikti tyrimai turi būti dar kartą padaryti pagal naują požiūrį ir Komisija turės ištirti kiekvieną tokį atvejį atskirai". Tai, mano nuomone, reiškia, kad pranešimas nėra pakankamai aiškus ir mes esame ne tokioje padėtyje - nors būtent tokioje padėtyje, be abejonės, norėtų būti daugelis šios pusės ir kitų frakcijų narių - kad neabejodami galėtume pasakyti, kad T. Kirkhopo manymu, pasiekta padėtis iš tiesų yra pasiekta. Todėl rekomenduosiu savo frakcijai pritarti E. Lichtenberger pasiūlymui, kurį, manau, ji netruks pateiks.
<SPEAKER ID="381" NAME="Eva Lichtenberger" LANGUAGE="DE">
Gerb. pirmininke, Komisijos nary, ponios ir ponai, jei būtų reikėję visą dėl šio pranešimo per pastarąsias kelias savaites parašytą korespondenciją perduoti naudojant arklių paštą, be jokios abejonės, būtume nuvarę kelis arklius. Modernios komunikacijų priemonės leidžia mums palaikyti nuolatinius ryšius ir visuomet gauti naujausią informaciją.
<P>
Dėl tokio informavimo pirmiausia reikia padėkoti T. Kirkhopui, kuris tikrai pavyzdiniu būdu informavo Parlamento narius, nuolat atsakydavo į oponuojančių pranešėjų klausimus ir iš tiesų dėjo kiek galėdamas daugiau pastangų, kad Tarybai būtų pateikti komiteto reikalavimai. Tačiau Taryba nepalengvino pranešėjo darbo. Netgi priešingai. Buvo pasiūlytas toks tekstas, - mes galėjome tinkamai sekti visas procedūras, - kuris būtų padarę ne ką kita, o dar veiksmingiau paslėpęs konkurenciją iškreipiančią praktiką - ir aš tam prieštarauju!
<P>
Turiu sąžiningai pasakyti, kad konkurenciją iškreipiančiu būdu konkuruojančių oro transporto bendrovių kilmės valstybės galėtų griežčiau prisidėti prie vartotojų apsaugos, teikdamos sąžiningą informaciją ir laikydamosi mūsų pasiūlymų tai užtikrinti. Elgesio kodeksas nėra stipriausia mūsų turima priemonė. Turime aiškiai tai pasakyti. Dar svarbesnpriemonyra aiškus tekstas, kuris mums užtikrintų, kad nebus atidarytos dar vienos užpakalinės durys.
<P>
Kartu su savo kolege J. Hennis-Plasschaert taip pat norėčiau užtikrinti tokį aiškumą ir grąžinti pasiūlymą į komitetą. Manau, kad tai yra svarbi problema. Turime imti priemonių apsaugant vartotojus ir turime priimti akivaizdžias to pasekmes.
<P>
Vis dėlto noriu padėkoti savo kolegoms nariams ir ypač pranešėjui, kad kiek buvo įmanoma šiame sektoriuje, pranešime buvo atsižvelgta į nuogąstavimus dėl aplinkos apsaugos. Dar kartą nuoširdžiai dėkoju kolegoms nariams ir pranešėjui.
<SPEAKER ID="382" NAME="Stanisław Jałowiecki" AFFILIATION="PPE-DE">
(PL) Gerb. pirmininke, Komisijos nary, mano kolega B. Liberadzki ir aš pateikėme pakeitimą šiam pranešimui. Pakeitimo tikslas - nustatyti, kad oro transporto bendrovės per trejus metus pasitrauktų iš lėktuvų bilietų centrinės rezervavimo sistemos. Šis pakeitimas buvo įvertintas kaip radikalus ir negavo reikalingos daugumos. Atkreipkite dėmesį, kad toks radikalumas yra ne kas kita, kaip Europos Sąjungoje bendrai pripažįstamo lygių galimybių konkurencingoje rinkoje principo įgyvendinimas.
<P>
Transporto ir turizmo komitetas neseniai patvirtino versiją, kuri gali būti vertinama kaip labai gera pereinamajam laikotarpiui. Pereinamuoju laikotarpiu, einant - taip, teisingai - į visišką dalyvavimo atsisakymą. Be to, reikalas buvo pakeistas Taryboje: pateiktais pasiūlymais, labiau nei Europos Komisijos pateiktoje pirminėje versijoje sustiprinama trijų vežėjų - t. y. Lufthansa, Iberia ir Air France - padėtis. Mums sakoma, kad tai yra sėkmir jie dėl to įgyja daugiau klientų.
<P>
Turbūt didesnsėkmyra tai, kad pranešėjas atsilaikprieš milžinišką lobistų spaudimą. Jį galiu įsivaizduoti, nes ir mes, pavieniai Parlamento nariai, tai patyrėme. Nors tie lobistai yra bendrovių atstovai, kovojantys už lygias sąlygas. Tačiau jie jų negavo, nes kelių nacionalinių verslų interesai paėmviršų. Be to, mes tokių verslo atstovų nevadiname lobistais, ypač kai jie atstovauja šiuo metu Europos Sąjungai pirmininkaujančiai valstybei. Tuomet viskas yra gerai ir minimas tik puikus bendradarbiavimas su Taryba.
<P>
Ar tai ne veidmainiavimas? Ar ne dar didesnis veidmainiavimas visa tai vadinti elgesio kodeksu? Kam šis taip pakeistas kodeksas turėtų būti taikomas, kai naujas pagrindinio vežėjo apibrėžimas iš esmės išbraukia tokį vežėją?
<SPEAKER ID="383" NAME="Gilles Savary" AFFILIATION="PSE">
(FR) Gerb. pirmininke, pirmiausia, veidmainiška sakyti, kad vartotojai yra pažeidžiami. Europos gatvėse nerasime vartotojo, kuris žinotų, kas yra kompiuterizuota oro transporto bendrovių rezervavimo sistema. Nvieno! Visi vartotojai naudoja privačias rezervavimo sistemas, internetą arba telefoną.
<P>
Šiandien mes kalbame apie oro transporto bendrovių ryšius ir informaciją, kurią jos perduoda apie savo skrydžius kelionių agentūroms. Šis tekstas moko ir juo įdiegiami tvirti aiškumo ir išskirtinumo nesuteikimo principai. Šiame tekste laikomasi tradicinio požiūrio konkurencijos teisės ir susiliejimų kontroliavimo požiūriu.
<P>
Daug lobistų naudoja šį tekstą stengdamiesi įveikti tų direktorių tarybą, kurie Europoje sukūrdidžiausią kompiuterizuotą rezervavimo sistemą. Tai būtų labai rimtas klausimas, kadangi mes čia nieko kito neveikėme, o tik diegėme konkurencijos taisykles ir jų kontrolės metodus. Niekuomet nieko nevertėme patvirtinti tam tikrą statusą arba tam tikrą akcininkų bazę. Todėl, ponios ir ponai, aš balsuosiu už šį sumaniai ir įdėjus daug darbo T. Kirkhopo pasiektą kompromisą tarp Tarybos, visų Tarybos valstybių narių - kiek prisimenu - Europos Parlamento ir Europos Komisijos.
<P>
Kadangi ant kortos pastatyta daug interesų, būtų geriau balsuoti už šį pranešimą, negu vėl įsivelti į karą su lobistais ir taip apsaugoti šį tekstą nuo esminių pakeitimų, kurie vartotojams padarytų meškos paslaugą.
<SPEAKER ID="384" NAME="Reinhard Rack" AFFILIATION="PPE-DE">
(DE) Gerb. pirmininke, pranešėjui T. Kirkhopui jau buvo šiandien padėkota keletą kartų - visiškai teisingai - už tai, kad jis pasiekaiškų susitarimą dėl itin sudėtingo klausimo komitete bendradarbiaudamas su oponuojančiais pranešėjais ir kitais Parlamento nariais, ir tikiuosi, kad tai tęsis šį rytą.
<P>
Ką tik buvo pasakyta, kad diskusijos pradžioje labai daug narių netgi nežinojo, ką reiškia terminas KRS. Šiandien mes žinome, ką jis reiškia, ir žinome, dėl kokių svarbių klausimų mes diskutuojame. Nuoširdžiai dar kartą dėkoju už šį puikų darbą rengiant šią, tikėkimės, gerą Europos teisinę priemonę.
<P>
Į šį pranešimą įtraukėme daug elementų, kurie dabar atlieka svarbias funkcijas netgi už šio pranešimo techninio pobūdžio ribų, t. y. kitame kontekste. Vartotojai yra apsaugoti, kai rodoma tikra galutinkaina ir ji neslepiama po įvairiomis specialiomis ir papildomomis kainomis.
<P>
Pasiekėme apčiuopiamos pažangos, nes mūsų frakcijai nuolat dėl to buvo priekaištaujama. Pasakėme, kad nenorime vien tik kalbėti apie lengvatas geležinkelio transportui, bet norime tikrai žinoti, kad yra tikrų galimybių vietoj kai kurių trumpų ir vidutinių nuotolių skrydžių naudoti geležinkelio transportą. Kaip jau buvo minėta, taip pat įrodėme CO2 suvartojimą, arba pareikalavome, kad tai būtų įrodyta, kad lygindami galėtume nustatyti, ką norime pasiekti mes ir kaip prie to gali prisidėti vartotojas.
<SPEAKER ID="385" NAME="Ulrich Stockmann" AFFILIATION="PSE">
(DE) Gerb. pirmininke, norėčiau sutelkti dėmesį į prieštaringą klausimą dėl pagrindinių vežėjų apibrėžimo. Apibrėžimo tikslas yra užkirsti kelią KRS akcijų turinčioms oro transporto bendrovėms piktnaudžiauti savo padėtimi. Šiuo metu tai aiškiai taikoma Air France, Iberia ir Lufthansa, kurios yra nedidelės Amadeus akcininkės. Buvo patvirtinta dabartinKomisijos praktika tai nagrinėti kiekvienu atveju atskirai, kai įtariamas piktnaudžiavimas. Piktnaudžiavimo įtaka atvejai buvo nustatyti ir dėl jų pateikti kaltinimai. Iki šiol taip nutiko du kartus. Nėra jokio pagrįsto pagrindo ką nors keisti gerai veikiančioje praktikoje.
<P>
Teikiamas pagrindinio vežėjo apibrėžimas, atsižvelgiant į konkurencijos teisę grindžiamas įtaka ir atitinka šią pasitvirtinusią praktiką. Jau 40 metų šis terminas tinkamai veikia. Tačiau kai kas nori, kad visos oro transporto bendrovės, turinčios kapitalo dalį, automatiškai būtų vadinamos pagrindiniais vežėjais. Oro transporto rinkai tai reiškia smarkų ir nereikalingą įsikišimą į dabartinę konkurencinę padėtį. Dėl to jokios naudos negautų ir vartotojai. Keturi laimėtojai būtų, pavyzdžiui, British Airways, American Airlines ir kitos bendrovės, kurios gautų naudos iš tokio pasikeitimo konkurencijos padėtyje. Be to, vienintelEuropos kompiuterizuota rezervavimo sistema patektų į nepalankią padėtį JAV konkurenčių atžvilgiu itin konkurencingoje Europos rinkoje. Mano manymu, tai būtų politiškai neprotinga, netgi aplaidu, todėl rekomenduoju patvirtinti šį pasiektą kompromisą.
<SPEAKER ID="386" NAME="Marian-Jean Marinescu" AFFILIATION="PPE-DE">
(RO) Mūsų kolegos T. Kirkhope pasiektas kompromisas yra grindžiamas nediskriminavimo, veiksmingumo ir skaidrumo principų sustiprinimu, ir visi šie principai yra aiškiai naudingi galutiniam naudos gavėjui, t. y. Europos piliečiui.
<P>
Pirmiausia, kelias užkertamas galimam prieš oro vežėjus nukreiptam piktnaudžiavimui ir galimam oro vežėjų kišimuisi į agentūrų veiklą.
<P>
Antra, užtikrinimas skaidrumas ir užkertamas kelias vartotojų klaidinimui renkantis skrydžius, trukmę, operatorius ir - taip pat labai svarbu - kainą, be to, užtikrinama asmens duomenų apsauga.
<P>
Trečia, naudos gavėjams suteikiama galimybpasirinkti geležinkelio transporto variantą, keliaujant trumpais maršrutais, ir tai laikui bėgant gali duoti naudos aplinkosaugai, nes sumažinamas anglies dvideginio išmetimas.
<P>
Deja, yra keletas aspektų, kurių elgesio kodeksas nereguliuoja ir kurie neįtraukti į jo taikymo sritį. Tai yra pigių skrydžių bendrovių, kurios nebendradarbiauja su kompiuterizuotomis rezervavimo sistemomis, tarifų politika. Manau, kad sveiki šiame elgesio kodekse numatyti principai turėtų būti įdiegti visose transporto dokumentų rezervavimo ir pirkimo sistemose, įskaitant pigių bilietų bendroves.
<P>
Žiūrint iš vartotojo pusės, tenka apgailestauti, kad tokios bendrovės nėra integruotos į KRS. Be galimybių keleiviams padidinimo, tokia integracija taip pat sukurtų teigiamą spaudimą užtikrinti paslaugų kokybę ir kainų skaidrumą.
<P>
Dėl to prašau Europos Komisiją ir valstybes nares padidinti kontrolę ir, jei reikia, per atitinkamas institucijas taikyti sankcijas, kad būtų apsaugoti tie vartotojai, kuriems KRS nerodomos bendrovės suteikia prieinamas judumo priemonės. Taip pat pritariu pasiūlymui, kad į KRS būtų įtrauktos įprastos autobusų paslaugos ir šį pasiūlymą rekomenduoju.
<SPEAKER ID="387" NAME="Brian Simpson" AFFILIATION="PSE">
Gerb. pirmininke, dėkodamas pranešėjui už jo pranešimą, pripažįstu jo pastangas pasiekti susitarimą per pirmąjį svarstymą dėl šio svarbaus klausimo.
<P>
Pirmojo svarstymo susitarimas iš tiesų galėjo įvykti, jei Taryba būtų priėmusi Transporto komiteto poziciją. Pranešėjas yra teisus. Mes iš tiesų dėl to išsamiai diskutavome Transporto komitete ir priėjome prie bendro Transporto komiteto požiūrio. Tačiau vėliau Transporto komiteto požiūris buvo pakeistas.
<P>
Deja, Tarybos įsikišimas ir dėl jo atsiradę Tarybos pakeitimai ne tik sudrumstvandenį, bet ir sukėlrimtą susirūpinimą vartotojų organizacijoms, kelionių agentūroms ir keleivių asociacijoms.
<P>
Todėl dabartinis pranešėjo per Tarybą siūlomas pranešimas turi rimtų ne tik teisinių, bet ir tarptautinių pasekmių. Dar niekuomet du pakeitimai ES teisėkūros srityje nesukėltokio sąmyšio ir sumaišties, padarant žalą Transporto komiteto demokratinei pozicijai.
<P>
Kai kuriems žmonėms tai netrukdo, tačiau iš tiesų Tarybos įsikišimas sukėldidelę moralinę ir teisinę nežinomybę.
<P>
Kyla įtarimas, kad Taryba kuria spragas, kad būtų apsaugoti tam tikri oro vežėjai, ir ypač tai pasakytina apie pagrindinius vežėjus. Be to, dėl nereikalingo skubotumo pasiekti susitarimą gali būti patvirtintas prastas teisės aktas. Todėl pritariu raginimui grąžinti šį pranešimą atgal į komitetą, kad galėtume išspręsti visus iškeltus klausimus, sutvarkytume šį teisės aktą ne mūsų didžiausių oro vežėjų, bet mūsų vartotojų, kurių atstovai mums sako, kad jiems nepatinka Tarybos pridėti elementai, labui.
<SPEAKER ID="388" NAME="Zita Pleštinská" AFFILIATION="PPE-DE">
(SK) Pirmiausia turėčiau padėkoti Timočiui Kirkhopui už tai, kad jis į reglamentą dėl elgesio su kompiuterinėmis rezervavimo sistemomis (KRS) kodekso įtrauknuostatas dėl rodymo ekrane. Kelionių agentūros naudoja ekranus KRS informacijai rodyti, todėl yra gyvybiškai svarbu, kad kelionių agentai gautų nešališką ir suderintą informaciją.
<P>
Manau, kad nešališkai rodant informaciją padidės kelionių produktų ir paslaugų, kuriuos siūlo dalyvaujantys vežėjai, skaidrumas ir padidės vartotojų pasitikėjimas. Kelionių agentūros galės naudoti sąžiningus įvertinimo kriterijus ir pasiūlyti pačius skaidriausius pasirinkimo būdus vartotojams, pvz., pagrindinis informacijos ekranas sudarys sąlygas pasiekti labiausiai tinkamą kelionės būdą, kurį siūlo nurodytas oro ar geležinkelio vežėjas.
<P>
Vertinu pranešėjo pastangas užtikrinti kainų skaidrumą darant tiesioginę nuorodą į produkto KAINĄ, nes dabartinis BILIETO KAINOS apibrėžimas neapima visų kainos elementų ir tai dažnai klaidina vartotoją.
<P>
Manau, kad šis pranešimas prisidės prie sąžiningos KRS konkurencijos ir tai duos naudos vartotojams, kurie galės palankiomis kainomis gauti kelionės produktus su aukštos kokybės paslaugomis.
<SPEAKER ID="389" NAME="Silvia-Adriana Ţicău" AFFILIATION="PSE">
(RO) Reglamente dėl elgesio su kompiuterinėmis rezervavimo sistemomis kodekso nustatytos taisyklės, kurių oro ir geležinkelio transporto operatoriai turi laikytis darydami rezervacijas.
<P>
Dabartinpadėtis rodo, kad dėl turizmo agentūrų daromų rezervacijų per kompiuterizuotas rezervavimo sistemas atsiranda aukštesnės kainos. Atkakliai tvirtinu, kad būtina apsaugoti keleivių asmens duomenis. Manau, kad keleiviai turėtų turėti galimybę pasirinkti patį patogiausią bilietą ir todėl keleivis turėtų būti tinkamai ir visapusiškai informuojamas.
<P>
Taip pat tvirtinu, kad turi būti reikalavimas dėl diskriminavimo nebuvimo tarp platinimo kanalų arba pagal turizmo agentūrų keleivių gyvenamąją vietą. Tam tikri platinimo kanalai, pvz., internetas, atitinka diskriminacijos nebuvimo reikalavimą, tačiau kompiuterizuotoms rezervavimo sistemoms reikia tam tikrų sąlygų iš turizmo operatorių ir dažnai dėl to atsiranda aukštesnės kainos ir diskriminacija pagal keleivių gyvenamąją vietą.
<P>
Manau, kad šis reglamentas yra labai svarbus, visuomet turėtume atsižvelgti į vartotoją ir dar kartą pabrėžiu, kad būtina laikytis asmens duomenų apsaugos.
<SPEAKER ID="390" NAME="Marian Zlotea  " AFFILIATION="PPE-DE">
raštu. - (RO) Kaip PPE-DE paskirta INFO komiteto šešėlinnuomonės dėl šio dokumento pranešėja pirmiausia norėčiau padėkoti pranešėjui už atliktą darbą ir už parengtą pranešimo projektą. Norėčiau pabrėžti šio pranešimo svarbą siekiant tikros konkurencijos kompiuterizuotų rezervavimo sistemų srityje.
<P>
Be to, mes niekada neturėtume ignoruoti vartotojų teisių. Turime būti įsitikinę, kad šio elgesio kodekso pakeitimai bus jiems naudingi. Vartotojams turėtų būti suteikta visa smulki informacija dėl kelionės, į kurią jie ketina vykti.
<P>
Taip pat labai svarbu, kad jie žinotų tikslią bilietų kainą ir nebūtų klaidinami, t. y. jiems netektų mokėti kokių nors paslėptų mokesčių.
<P>
Taip pat norėčiau pabrėžti faktą, kad ypač svarbu, jog bendrovės, atsakingos už šias interneto svetaines, neturėtų savo atstovų direktorių tarybose, kadangi taip jos visuomet įveda paslėptų mokesčių.
<P>
Galiausiai norėčiau užtikrinti pranešėją, kad rytoj balsuojant jį tvirtai remsiu.
<SPEAKER ID="391" NAME="Bogusław Liberadzki" AFFILIATION="PSE">
(PL) Gerb. pirmininke, norėčiau visiškai pritarti B. Simpsono požiūriui. Jis parodė, kad naujas pagrindinio vežėjo apibrėžimas yra labai neaiškus. Papildoma fraz"daranti lemiamą įtaką" kelia klausimą, ar turėdama 22 proc. "Amadeus" akcijų "Lufthansa" daro lemiamą įtaką. O kaip 44 proc. akcijų turinčios bendrovės "Lufthansa", "Air France" ir "Iberia", ar jos daro lemiamą įtaką? Į tai reikia pažiūrėti visais aspektais: arba patvirtiname 48 pakeitimą, arba siunčiame šį projektą atgal į komitetą, kur jis turi būti persvarstytas. Kitu atveju, be abejonės, bus padaryta žala konkurencijos tikslui.
<SPEAKER ID="392" NAME="Inés Ayala Sender" AFFILIATION="PSE">
(ES) Gerb. pirmininke, norėčiau pasidžiaugti dėl šio susitarimo, kuris paremtas bendra nuomone, ir todėl ne visi juo patenkinti visi šimtu procentu.
<P>
Norėčiau pažymėti Komisijos, Tarybos ir, be abejo, Parlamento, kuriam atstovauja Transporto komitetas, jo pranešėjas ir oponuojantys pranešėjai, pastangas.
<P>
Manau, kad buvo išsklaidyti vartotojų nuogąstavimai dėl pardavimo informacijos įrašų (angl. Marketing Information Data Tapes, MIDT), įtraukiant naujas nuostatas dėl traukinių ir teršalų išmetimo, kurios yra originalios ir padės spręsti šią naują problemą.
<P>
Manau, kad įdiegta konkurencijos kontrolės sistema buvo sustiprinta. Todėl siekis dabar išmesti tris bendroves iš sistemos tik sumažintų konkurenciją, kuri, kaip mes gerai žinome, yra naudinga vartotojams.
<SPEAKER ID="393" NAME="Peter Mandelson">
Komisijos narys. - Gerb. pirmininke, norėčiau pagirti narius už aukštą diskusijų lygį. Pritariu daugumai siūlomų pakeitimų. Pakeitimuose naudingai paaiškinama keletas punktų, ypač tai pasakytina apie kelionių galimybių nešališką rodymą kelionių agentūros ekrane ir apie asmens duomenų apsaugą.
<P>
Norėčiau padėkoti Parlamentui už jo drąsą iškelti aštrų pagrindinių vežėjų klausimą. Norėčiau paaiškinti Komisijos poziciją šiuo klausimu. Visi žinome, kad tai yra itin opus klausimas, dėl kurio labai stengiasi lobistai. Šiuo metu Komisija pritaria pirmininkaujančios valstybės ir pranešėjo pasiektam kompromisui, kuriam vienbalsiai pritarvalstybės narės.
<P>
13 pakeitime siūlomas naujas apibrėžimas panaikina visas dviprasmybes ir teisinį neaiškumą. Taigi Komisija galės atlikti tyrimą ir nustatyti, ar bendrovkontroliuoja KRS ir ar KRS valdyme dalyvaujanti ir joje teisių turinti bendrovdaro tai KRS lemiamą įtaką. Ši idėja grindžiama ilgamete Komisijos patirtimi konkurencijos srityje, nes ši patirtis leidžia Komisijai įsitikinti, kokia yra tikroji akcininko galia ir įtaka; tai daroma, pavyzdžiui, nagrinėjant akcininkams nustatytas teises ir tarp akcininkų sudarytus susitarimus. Atsižvelgiant į tai manau, kad mums pateiktas tekstas sudarys sąlygas Komisijai visapusiškai atlikti savo pareigas, kai ši imsis veiksmų gavusi skundą, arba savo iniciatyva, sustiprins Komisijos galias ir sudarys sąlygas kiekvienu atveju bet kada nustatyti, kurios bendrovės yra pagrindiniai vežėjai ir dėl to privalo prisiimti iš šio statuso kylančius įpareigojimus.
<P>
Kalbant apie kelionių agentūrų nustatymą statistiniuose duomenyse, kurie teikiami KRS pardavimo informacijos įrašuose, turiu pasakyti, kad taip pat pritariu kompromisiniam tekstui, kuriuo pasiekta pusiausvyra tarp poreikio apsaugoti kelionių agentūras nuo netinkamo duomenų naudojimo ir duomenų naudingumo oro transporto bendrovių strateginiam planavimui. Manau, kad šiuo tekstu mes kuriame reguliavimo pagrindus, kur atsižvelgiama į rinkos pokyčius ir kurie sudaro sąlygas keliautojams pasinaudoti didesne konkurencija lėktuvų ir geležinkelio bilietų platinime, išsaugant saugiklius, užkertančius kelią bet kokiam piktnaudžiavimui.
<P>
Tuo remdamasis tikrai manau, kad reikia eiti toliau su šiuo susitarimu per pirmąjį šio teisės akto svarstymą. Visi veikėjai laukia naujo teisės akto, kuris sumažins administracines operatorių išlaidas. Siekdamas išsklaidyti dėl pagrindinio vežėjo sąvokos pareikštus nuogąstavimus, galiu pasakyti, kad pagal dabartinį kompromisą, Komisija pateiks oficialų pranešimą, kuriame bus paaiškinta, kaip taikydama reglamentą, ji ketina interpretuoti šį apibrėžimą. Toks pranešimas būtų panašus į tuos, kuriuos Komisija laikas nuo laiko išleidžia konkurencijos klausimais. Toks pranešimas prieš reglamento įsigaliojimą būtų paskelbtas Oficialiajame leidinyje, kad visų suinteresuotų šalių atžvilgiu būtų užtikrintas reikalingas teisinis aiškumas. Labai viliuosi, kad jūs šį pasiūlymą įvertinsite teigiamai.
<P>
Manau, kad apžvelgiau pagrindinius per šią diskusiją iškeltus klausimus. Kaip paprastai, visą pakeitimų sąrašą ir Komisijos poziciją kiekvieno iš jų atžvilgiu nusiųsiu Parlamento sekretoriatui.
<P>
Komisijos pozicija Parlamento pakeitimų atžvilgiu
<P>
T. Kirkhope pranešimas
<P>
Komisija gali priimti šiuos pakeitimus: 4, 5, 6, 7, 8, 9, 11, 14, 16, 17, 20, 21, 22, 23, 27, 30, 31, 32, 34, 35, 36, 37, 38, 43, 44, 45 ir 48.
<P>
Komisija iš esmės gali priimti šiuos pakeitimus: 10, 19, 26 ir 28.
<P>
Komisija šiuos pakeitimus gali priimti juos perrašius: 1, 2, 3, 18, 25 ir 47.
<P>
Komisija iš dalies gali priimti pakeitimą 33.
<P>
Komisija negali priimti šių pakeitimų 12, 13, 15, 24, 29, 39, 40, 41, 42 ir 46.
<SPEAKER ID="395" NAME="Timothy Kirkhope">
pranešėjas. - Gerb. pirmininke, noriu padėkoti Komisijos nariui už ypač aiškų savo pozicijos išdėstymą ir patvirtinimą, kad užbaigus procedūras su Parlamentu (tikiuosi, teigiamai), jis ir kiti Komisijoje turės daugiau darbo, kad Parlamento norimi dalykai imtų veikti.
<P>
Noriu padėkoti savo kolegoms už jų indėlį, nepaisant to, kad ne visiems pasisakymams pritariu. Tai turbūt suprantama, juk, be abejonės, tai yra labai sudėtingas klausimas. Nepaisant labai atviro mano darbo šiuo klausimu metodo, neišvengiama, kad kai kurios darbo išvadų interpretacijos bus politizuotos arba netgi neteisingai suprastos.
<P>
Tačiau tikiu, kad ir vartotojų interesų ir platesnių aiškumo interesų labui būtų daug geriau, jei tęstume darbą, kaip ir esame sutarę. Didžiuojuosi nuveiktu darbu. Taip pat didžiuojuosi ir kitų padarytu darbu, kuris man padėjo. Oponuojančių pranešėjų šypsenos ir pritarimas procedūrų metu man suteikpasitikėjimo, kad jie mane parems ne tik šį vakarą, bet savo frakcijose rytoj.
<P>
Todėl tikiuosi, kad po apsvarstymų ir šįvakar išklausę protingą ir teigiamą Komisijos nario pasisakymą, jie rytoj grįš ir leis mums vienbalsiai eiti pirmyn, užtikrinant, kad ateityje Europa bus geresnvieta keliautojams, geresnvieta vartotojams ir geresnvieta konkurencijos politikos įgyvendinimui.
<SPEAKER ID="396" NAME="Pirmininkė">
Diskusijos baigtos.
<P>
Balsavimas vyks rytoj, rugsėjo 4 d., ketvirtadienį, 12 val.
<P>
Raštiški pareiškimai (142 straipsnis)
<SPEAKER ID="397" NAME="Christine De Veyrac  " AFFILIATION="PPE-DE">
raštu. - (FR) Ponios ir ponai, tekstas, dėl kurio diskutuojame šį vakarą, buvo aktyvių diskusijų Transporto ir turizmo komitete objektas ir tai yra suprantama, nes šis teisės aktas yra svarbus turizmo ir oro transporto pramonei bei piliečiams.
<P>
Nebuvo lengva surasti pusiausvyrą tarp oro transporto bendrovių konkurencijos išlaikymo ir kelionių agentūrų nepriklausomumo užtikrinimo bei garantuoti naudingos ir nešališkos informacijos pateikimą keleiviams.
<P>
Tekste, dėl kurio susitarpranešėjas ir pirmininkaujanti Prancūzija, laikomasi šių reikalavimų ir dėl to aš džiaugiuosi.
<P>
Buvo susitarta dėl suderinto "pagrindinio vežėjo" apibrėžimo, o tai būtina, norint užtikrinti sveiką konkurenciją tarp įvairių kompiuterizuotų rezervavimo sistemų.
<P>
Tikiuosi, kad rytoj balsuojant bus patvirtintas šis pirmojo svarstymo tekstas ir jis bus greitai pradėtas taikyti.
<P>
Dėkoju už jūsų dėmesį.
<SPEAKER ID="398" NAME="Małgorzata Handzlik  " LANGUAGE="PL">
Kompiuterizuotos rezervacijos sistemos (KRS) iš esmės yra skirtos tarnauti vartotojui. Todėl yra svarbu užtikrinti skaidrumą lėktuvų bilietų rezervavimo rinkoje, ypač tuomet, kai oro transporto bendrovės, turinčios kompiuterizuotas rezervavimo sistemas, gali riboti konkurenciją rinkoje.
<P>
Be abejonės, oro transporto bendrovių rinkos padėtis per pastaruosius keletą metų gerokai pasikeitir dauguma oro transporto bendrovių atsisaksavo KRS akcijų, nors tai nereiškia, kad taip pasielgvisos bendrovės. Tačiau svarbiausia yra tai, kad neturėdamos akcijų kompiuterizuotose rezervavimo sistemose oro transporto bendrovės neturi galimybės daryti tokios įtakos sistemų veikimui, kuri jų aptarnaujamiems maršrutams suteiktų lengvatinį režimą. Visa tai turi būti tinkamai apspindėta "pagrindinio vežėjo" apibrėžime.
<P>
Elgesio kodekso supaprastinamas padidins rinkos dalyvių derybų galimybes (oro transporto bendrovės galės laisvai derėtis dėl mokėjimo už rezervavimą lygio su KRS). Dėl dabar esančių nuostatų KRS tenka didesnės išlaidos ir ribojamas KRS lankstumas pritaikant jų paslaugas prie specialių oro transporto bendrovių ir kelionių agentūrų poreikių, nes trūksta galimybių atskirti atskirų KRS tarifus.
<P>
Tikiuosi, kad siūlomi pakeitimai sudarys sąlygas didesnei konkurencijai lėktuvų bilietų pardavimo rinkoje ir tai bus naudinga vartotojui, ypač pigesnių ir įvairesnių lėktuvų bilietų požiūriu.
<SPEAKER ID="984" NAME="James Nicholson  " AFFILIATION="PPE-DE">
raštu. - Pritariu šiam pranešimui, kuriame rekomenduojama supaprastinti ir atnaujinti su kompiuterizuotomis rezervavimo sistemomis, kurias naudoja pagrindinės kelionių agentūros, susijusias taisykles.
<P>
Dabartinės KRS taisyklės tik trukdo konkurencijai ir lemia aukštas kainas. Šie pasiūlymai paskatins konkurenciją tarp bendrovių, kurios yra atsakingos už šių sistemų teikimą, ir, tikėkimės, lems mažesnėms kainoms ir didesniam keliautojų pasirinkimui palankias sąlygas.
<P>
Šiuo metu paprastai pats patraukliausias būdas vartotojams yra tiesiogiai rezervuoti bilietus pačioje bendrovėje. Naujasis elgesio kodeksas lems didesnį kainų skaidrumo lygį, sudarys sąlygas suklestėti kelionių sektoriui ir užtikrinti sąžiningą pasirinkimą vartotojui.

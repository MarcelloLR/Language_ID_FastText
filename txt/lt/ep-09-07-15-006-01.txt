<CHAPTER ID="006-01">
1. Parlamento kvestorių rinkimai (pirmasis, antrasis ir trečiasis balsavimai) 
<P>
- Prieš balsavimą
<SPEAKER ID="112" NAME="Martin Schulz" AFFILIATION="S&amp;D">
(DE) Gerb. pirmininke, manau, turite kai ką paaiškinti. Dabar atliekame bandomąjį balsavimą. Šio balsavimo metu galime balsuoti už du žmones, pavyzdžiui, Pavarotti ir Montserrat Caballé. Tačiau vėliau, balsuodami už kvestorius, galėsime balsuoti už penkis žmones. Tik norėjau pakartoti, nes tai suklaidino daug Parlamento narių. Tik šiame bandomajame teste galime balsuoti už du žmones, tikrojo balsavimo metu galėsime balsuoti už penkis.
<SPEAKER ID="113" NAME="Sergio Paolo Francesco Silvestris" AFFILIATION="PPE">
(IT) Gerb. pirmininke, ponios ir ponai, dėkoju, kad pirmoje vietoje paminėjote, tačiau norėčiau užduoti vieną klausimą. Po to, kai pažymėjome du asmenis, už kuriuos balsavome, ar reikia patvirtinti savo balsavimą, ar palikti taip, kaip yra?
<SPEAKER ID="114" NAME="Carlo Casini" AFFILIATION="PPE">
(IT) Gerb. pirmininke, ponios ir ponai, kadangi ne visi suprato žodinį paaiškinimą prieš balsavimą, būtų gerai dar kartą aiškiai išdėstyti, kaip turėsime balsuoti.
<SPEAKER ID="115" NAME="Pirmininkas">
Manau, kad balsavimo rezultatai rodo, kaip greitai išmokote šią procedūrą.
<P>
Po balsavimo
<P>
Pagal Darbo tvarkos taisyklių 16 ir 15(2) taisykles, kvestorių vyresnumas nustatomas pagal jų išrinkimo tvarką. Apie naująją biuro sudėtį bus pranešta Europos Bendrijų institucijų pirmininkams.

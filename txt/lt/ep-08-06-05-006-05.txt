<CHAPTER ID="006-05">
5. Bendrijos kovos su nelegalia, neatskaitinga ir nereglamentuota žvejyba sistema (
<P>
-Prieš balsavimą:
<SPEAKER ID="091" NAME="Marie-Hélène Aubert">
pranešėja. - (FR) Gerb. Pirmininke, ponios ir ponai, kaip žinome, žuvininkystės sektorius dabar išgyvena rimtą krizę ne tik dėl to, kad išaugo dyzelino kainos, dėl ko privalu teikti tvarius ir visaapimančius pasiūlymus, o ne tik laikinus sprendimus, bet ir dėl prasto žuvininkystės išteklių valdymo, Europos žvejybos laivyno žvejybos išteklių pereikvojimo ir į Europos rinką patenkančių išaugusio kiekio neteisėtos žvejybos gaminių.
<P>
Ši ypač pelninga neteisėta žvejyba spartina žuvų išteklių mažėjimą, jūrų ekosistemos nykimą ir destabilizuoja visą sektorių, kuris patiria visą nesąžiningos konkurencijos jėgą.
<P>
Taigi Europos Komisijos pasiūlymas ir šis pranešimas - tai tvarios, atsakingos žvejybos, kuri suteikia galimybę Europos žvejams užsidirbti pragyvenimui, pagrindinės dalys.
<P>
Šis pranešimas buvo vieningai priimtas Žuvininkystės komitete. Šiandien mūsų tikslas - pasiųsti rimtą signalą Tarybai, su tuo glaudžiai susijusioms valstybėms narėms, kurios šiandien privalo prisiimti visą atsakomybę ir įgyvendinti būtinas, skubias, veiksmingas priemones. Aš pasikliauju jūsų sprendimu.

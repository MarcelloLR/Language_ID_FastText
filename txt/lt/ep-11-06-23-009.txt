<CHAPTER ID="009">
Kiti klausimai
<SPEAKER ID="130" NAME="Stavros Lambrinidis">
Kaip galbūt kai kam žinoma, prieš keturias dienas buvau paskirtas naujuoju Graikijos užsienio reikalų ministru.
<P>
(Plojimai)
<P>
Dėkoju. Įdomu tai, kad sekmadienį ir pirmadienį Liuksemburge, kai oficialiai pirmą kartą susitikau su kolegomis užsienio reikalų ministrais iš jūsų šalių, nvienas nepasak"sveikinu", bet visi linkėjo sėkmės.
<P>
(Juokas ir plojimai)
<P>
Norėjau tik trumpai su jumis atsisveikinti. Labai ilgėsiuosi šio Parlamento. Labai ilgėsiuosi visų EP narių, su kuriais susidraugavau. Manau, kad Europoje nėra kitos tokios vietos, kurioje būtų tiek aistros ir užuojautos, kaip kad šis Parlamentas. Labai esu jums dėkingas ir, kadangi nenoriu tarti savo paskutinių atsisveikinimo žodžių anglų kalba ir nenoriu, kad užmirštumėte graikų kalbos, kurią išmokote per pastaruosius pusantrų metų, pasakysiu jums, ką siūlau padaryti. Noriu vėl išgirsti, kaip sakoma "už".
<P>
(EP nariai: "Υπέρ!")
<P>
Kaip sakoma "prieš"?
<P>
(EP nariai: "Κατά!")
<P>
Kaip sakoma "susilaikė"?
<P>
(EP nariai: "Αποχή!")
<P>
Labai gerai. Noriu, kad Socialistų ir GUE frakcijos pasakytų "Υπέρ"; PPE ir ECR frakcijos pasakytų "Κατά" ir Žaliųjų ir ALDE frakcijos pasakytų "Αποχή". Paprasta! Sakom.
<P>
(S&D ir GUE/NGL frakcijos: "Υπέρ!"; PPE ir ECR frakcijos: "Κατά!"; Verts/ALE frakcija ir ALDE frakcija: "Αποχή!")
<P>
(Garsūs plojimai)
<P>
Nuostabu. Labai jums dėkoju.
<SPEAKER ID="131" NAME="Martin Schulz">
S&D frakcijos vardu. - (DE) Pone pirmininke, paprašiau žodžio norėdamas savo frakcijos narių ir kitų kolegų EP narių vardu - esu tikras, jie man pritars - pasakyti, kad imatės sudėtingo vaidmens - tai žinote geriau už mus - ir kad eidamas naujas pareigas galite visiškai pasikliauti mūsų solidarumu, nes, kad ir kokios būtų mūsų politinės pažiūros, visi norime to paties. Norime, kad puiki šalis, kurios užsienio reikalų ministru dabar būsite, mūsų padedama kuo greičiau įveiktų rimtą krizę. Mums reikia Graikijos. Stovime petys į petį su jūsų šalimi ir jumis. Pirmininko pavaduotojau, užsienio reikalų ministre, Stavrosai, norėčiau jums pasakyti, kad buvote ne tik geru draugu ir puikiu kolega, bet ir visais įmanomais būdais praturtinote mūsų gyvenimą. Dėkoju jums, Stavrosai, už mūsų daugelį metų trukusį bendradarbiavimą ir linkiu jums sėkmės.
<P>
(Plojimai)

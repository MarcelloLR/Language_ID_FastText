<CHAPTER ID="003-09">
9. EB ir Cariforum ekonominės partnerystės susitarimas (balsavimas) 
<SPEAKER ID="100" NAME="Ignasi Guardans Cambó" AFFILIATION="ALDE">
- Gerb. pirmininke, kalbėsiu apie 13 pakeitimą, kurį ketinama įtraukti po 22 dalies - norėčiau, kad šis pakeitimas būtų vertinamas kaip papildomo teksto įtraukimas, o ne pirminio teksto pakeitimas. Jei ši sąlyga bus įvykdyta, mes jam pritarsime.
<P>
Iš tikrųjų tas pats pakeitimas ir tas pats mano frakcijos pasiūlymas taikomas tam pačiam pakeitimui beveik kiekviename pranešime, dėl kurio balsuojame. Nežinau ar galiu perskaityti šių pakeitimų sąrašą, ar norite, kad kiekvieną kartą kalbėčiau dėl to paties prašymo. Spręskite patys.
<SPEAKER ID="101" NAME="Pirmininkė">
Gerb. Guardansai Cambó, šis atvejis bus bandomasis. Turiu paklausti šį pakeitimą pasiūliusių Parlamento narių, ar jie sutinka su jūsų papildymu?
<SPEAKER ID="102" NAME="Caroline Lucas" AFFILIATION="Verts/ALE">
Gerb. pirmininke, atsakymas - "taip".
<P>
(Žodinis pakeitimas buvo priimtas.)
<P>
- Prieš balsavimą dėl 2 pakeitimo:
<SPEAKER ID="104" NAME="Ignasi Guardans Cambó" AFFILIATION="ALDE">
- Gerb. pirmininke, pateikiu 2 pakeitimo žodinį pakeitimą - siekdamas tikslumo, siūlau išbraukti paskutinį sakinį, nes jis jau nėra tikslus. Mes išbrauktume sakinį: "Mano, kad šią stebėseną reikėtų pradėti priėmus kiekvieną laikinąjį EPS". Šiuo atveju tai netinka. Tai visavertis EPS, o ne laikinasis, todėl siekdami atitikimo realybei, norėtume šį sakinį išbraukti.

<CHAPTER ID="006">
Europos mokymo fondo įsteigimas (nauja redakcija) (diskusijos) 
<SPEAKER ID="910" NAME="Pirmininkė">
Kitas klausimas yra Bernardo Lehideuxo pranešimas (Į6-0131/2008) Užimtumo ir socialinių reikalų komiteto vardu dėl pasiūlymo dėl Europos Parlamento ir Tarybos reglamento dėl Europos mokymo fondo įsteigimo (nauja redakcija) - C6-0243/2007 -.
<SPEAKER ID="005" NAME="Louis Michel">
Komisijos narys. - (FR) Gerb. Pirmininke, pranešėjau, gerbiamieji Parlamento nariai, noriu pagerbti Parlamentą už atliktą darbą dėl pasiūlymo pataisyti reglamentą dėl Europos mokymo fondo įsteigimo ir ypač padėkoti Užimtumo ir socialinių reikalų komitetui bei jo pranešėjui Bernardui Lehideuxui.
<P>
Kaip žinote, Europos mokymo fondas buvo įsteigtas 1990 m. siekiant paremti išorės pagalbos programos PHARE įgyvendinimą profesinio mokymo srityje. Šiuo metu jo kompetencijai priskiriamos ankstesnių TACIS, CARDS ir MEDA programų šalys. Buvo sukurta Europos Sąjungos politika švietimo ir mokymo bei išorės santykių srityse ir dėl to reikia atnaujinti EMF reglamentą, kad būtų atsižvelgta į šias aplinkybes. Rezultatas - Komisijos pasiūlymas, kuriuo jūs užsiimate.
<P>
Mūsų pasiūlyme nenumatoma jokia nauja EMF veikla. Tikriau sakant, pasiūlymo tikslas - aiškiau nustatyti Fondo uždavinius remiantis platesne temine sritimi, kuri apimtų žmogiškųjų išteklių plėtros koncepciją, ypač švietimą ir mokymą, turint omenyje tęstinį mokymą.
<P>
Be to, pasiūlyme išplečiama Fondo geografinveiklos sritis, atsižvelgiant į ES išorės santykių politikos priemones. Todėl šiomis naujomis sąlygomis reikia pataisyti EMF uždavinius, vadovaujantis aiškiai nustatytais prioritetais.
<P>
Esu dėkingas Europos Parlamentui, kad palankiai priėmKomisijos pasiūlymą. Efektyviai bendradarbiaujant trims institucijoms, pavyko surasti sprendimus, tenkinančius jas visas, taip pat tokiais jautriais klausimais, kaip valdybos sudėtis ir būdas, kuriuo Europos Parlamentas galėtų padėti savo konkrečia kompetencija. Todėl Komisija nedvejodama priima konsoliduotą tekstą, kaip praėjusios savaitės konstruktyvaus trijų šalių dialogo rezultatą.
<P>
Norėčiau baigti savo kolegos Jano Figelio vardu ir pabrėžti, kad pasiūlymas labai svarbus siekiant, kad mūsų bendradarbiavimas būtų sėkmingas, nes tai leis Europos mokymo fondui pasinaudoti nauja teisine baze tinkamu laiku ir labiau padėti šalims paramos gavėjoms - toks ir yra šios priemonės tikslas.
<SPEAKER ID="007" NAME="Bernard Lehideux">
pranešėjas. - (FR) Gerb. Pirmininke, Komisijos nary, gerbiamieji Parlamento nariai, būdamas Turine galėjau įvertinti puikų darbą, kurį atliko Fondas - nepaprastai svarbi ir veiksminga priemonES šalių partnerių profesinio mokymo sistemų plėtrai skatinti. Komisijos pasiūlyme atnaujinami EMF uždaviniai ir valdymas siekiant užtikrinti, kad jo veikla remtųsi tvirtu teisiniu pagrindu. Manau, kartu su Taryba pasiektas kompromisas užtikrina pažangą dviem esminėmis kryptimis.
<P>
Pirma naujas reglamentas leidžia Fondui veikti visose ES šalyse partnerėse, įskaitant šalis, nepriklausančias kaimynystės politikos sistemai arba pasirengimo narystei programoms. Tai - esminis punktas. Pvz., Sąjunga priima sprendimus, turinčius tiesioginį poveikį jos AKR partnerių ekonomikai. Man nebūtina priminti Komisijos nariui Louisui Micheliui, kad tai neseniai įvyko BRO cukraus sektoriaus reformos atveju, kai tos šalys buvo priverstos radikaliai diversifikuoti savo pramoninę veiklą. EMF, gal būt nemažai prisidėjo prie šios raidos ir panašiais atvejais galėtų tai daryti ateityje.
<P>
Be to, kompromisas, kuris, manau, buvo labai reikšmingas, naudingas tuo, kad jis iš tikrųjų įtraukia Parlamento narius į Fondo veiklos peržiūrą. Tačiau šis klausimas nėra šios agentūros kompetencija. Parlamentas gali tik balsuodamas dėl biudžeto ir biudžeto vykdydamas pasižiūrėti, kaip veikia agentūra. Manau Parlamentas privalo, ypač artėjant Lisabonos sutarties įsigaliojimui, rimčiau įsitraukti į reikalus, kuriais užsiima agentūra. Būtent dėl to, konkrečiu šio Fondo atveju, Parlamentas nuo šiol skirs tris atstovus - tiesa be teisės balsuoti - tačiau tris atstovus į valdybą, pasirūpindamas, kad jie būtų labai kvalifikuoti fondo veiklos srityse. Parlamentas gali laisvai skirti asmenis iš išorės arba Parlamento narius. Jo pareiga bus priimti atsakingą sprendimą dėl atstovavimo valdyboje lygio. Šiame etape pagrindinis privalumas yra tas, kad nuo šiol galima pasrinkti ir, kad pradėtos diskusijos dėl Parlamento dalyvavimo.
<P>
Didėjant agentūrų skaičiui visoms Europos institucijoms būtina atidžiai pažvelgti į jų veiklos kontrolės priemones. Tokiomis sąlygomis mano įsitikinimu turime sukurti tikrus Parlamento ir agentūrų ryšius. Panašiai naujuoju reglamentu siekiama formalizuoti Fondo direktoriaus išklausymą Parlamento komitetuose. Dabar jau kelerius metus kartą per metus direktorius dalyvauja Parlamente Užimtumo komiteto kvietimu. Tačiau anksčiau tas kvietimas nebuvo formalus. Remdamasi Komisijos pateiktu ne mažiau kaip trijų kandidatų sąrašu Valdyba skirs direktorių penkeriems metams. Prieš paskiriant Valdybos pasirinktą kandidatą, jis turės pateikti pranešimą Europos Parlamento kompetentingiems komitetams ir atsakyti į šių komitetų narių pateiktus klausimus.
<P>
Būkime sąžiningi. Parlamento dalyvavimo klausimu mūsų pasiektas kompromisas yra gerokai mažesnis nei tikėjausi. Tačiau turime pripažinti pavojingą padėtį. Nors dabar vyksta diskusijos, žmonės nėra pasirengę eiti kiek nors toliau. Būtų protinga palaikyti sutartą paketą, kad Fondas kiek įmanoma greičiau galėtų pradėti veikti remdamasis tvirtu pagrindu.
<P>
Todėl prašau narių, kad priimtų kompromisinį pakeitimą Nr. 11, kuris yra Komisijos nario Louiso Michelio ką tik minėto trišalio pasitarimo rezultatas, ir, kad jį priimtų visą ir nesusiviliotų pakeitimu, kuris sutrikdytų mūsų pasiektą pusiausvyrą.
<P>
Ačiū pirmininkaujančiai Slovakijai ir Komisijai už dialogo šiais klausimais kokybę ir, žinoma, dėkoju visiems pagalbiniams pranešėjams už paramą.
<SPEAKER ID="009" NAME="Gabriele Stauner">
PPE-DE frakcijos vardu. - (DE) Gerb. Pirmininke, Komisijos nary, gerbiamieji Parlamento nariai, pirmiausia norėčiau padėkoti pranešėjui Bernardui Lehideuxui už konstruktyvų dialogą su Taryba bei Komisija.
<P>
Komitete ir per trišalį pokalbį pasiekėme kompromisą dėl Turino fondo, kuriam naujasis reglamentas turi suteikti visiškai naują pagrindą. Mūsų pagrindinis tikslas keičiant Turine esančios agentūros veiklos kryptį -stiprinti Fondo ir Europos Parlamento santykius bei pagerinti bendrą Fondo veiklos efektyvumą. Šis Parlamentas siekia skatinti profesinį mokymą Europoje ir mes manome, kad mes ne turėtume vertinti tik Fondo darbo ex post pagrindu, kaip tam tikra audito institucija, o turėtume vaidinti vis svarbesnį vaidmenį procese, nustatančiame jo programų turinį ir formą, ir, kad galėtume prisidėti savo nuomonėmis.
<P>
Dėl to mums labai svarbūs du punktai. Tai - Valdybos sudėtis ir Fondo direktoriaus skyrimo procedūra. Pastaruoju punktu mes priėmėme sprendimą komitete, remdamiesi PPE-DE pasiūlymu. Kaip sakpranešėjas, pagal naujo reglamento 10 straipsnį direktorius bus skiriamas iš Komisijos pasiūlyto galutinio mažiausiai trijų kandidatų sąrašo. Prieš paskiriant, kandidatai turi pasirodyti Europos Parlamento kompetentingame komitete ar komitetuose, pateikti pareiškimą ir atsakytų į pateiktus klausimus.
<P>
Sunkesnis klausimas, kuris dabartiniame pasiūlyme nebuvo išspręstas taip, kaip norėtų mano frakcija, susijęs su Valdybos sudėtimi. 7 straipsnyje siūloma tvarka, pagal kurią Parlamentas gali skirti tris nebalsuojančius atstovus, yra netinkama. Mes norime būti veiksmingais veikėjais Valdybai priimant sprendimus, o ne vien tik puošmenomis. Todėl, mūsų manymu, būtina, kad Parlamentas galėtų pasiųsti kompetetingus atstovus dirbti Valdyboje ir, savaime suprantama, jie privalo turėti tokias pačias balsavimo teises, kaip ir visi kiti Valdybos nariai.
<P>
Kad Valdyba galėtų veikti veiksmingai, mūsų manymu, būtina apriboti jos narių skaičių. Mes nematome akivaizdaus būtinumo kiekvienai ES valstybei narei siųsti atstovą. Turėtume apsieiti su atstovais iš dviejų trečiųjų valstybių narių ir taikyti rotacijos taisykles, nurodytas Lisabonos sutartyje. Turėdamos tris atstovus iš Komisijos, Parlamento ir šalių partnerių valstybės narės vis dar turėtų persvarą. Pagaliau Valdyba nėra akcininkų susirinkimas, bet numatyta atstovauti akcininkams priimant kasdienius, greitus sprendimus.
<P>
Todėl galbūt galiu dar kartą kreiptis į Tarybą - kurios atstovai, deja, nedalyvauja - kad persvarstytų savo poziciją. Siekdamas efektyvesnės veiklos, prašau Parlamento palaikyti mūsų 10 pakeitimą.
<SPEAKER ID="011" NAME="Ole Christensen">
PSE frakcijos vardu. - (DA) Gerb. Pirmininke, Komisijos nary, gerbiamieji Parlamento nariai, norėčiau padėkoti pranešėjui Bernardui Lehideuxui už bendradarbiavimą ir darbą rengiant pranešimą dėl Europos mokymo fondo Torine. Buvau Europos Parlamento Socialistų frakcijos pagalbinis pranešėjas bei mes pravedėme tam tikras sunkias derybas su Taryba ir, manau, kad pasiekėme gerą kompromisinį pasiūlymą. Nors Fondo darbas orientuotas į šalis, kurios nėra ES narės ir dėl to nėra priėmusios Lisabonos tikslų, vis dėlto prasminga kalbėti apie tikslus šiame kontekste. Pagaliau Lisabonos tikslai iš tikrųjų yra tik būdas siekti pažangos ir augimo, ir nereikia būti ES nariu, kad galėtum to norėti.
<P>
Švietimas - vienas iš veiksnių, palaikantis augimą ir plėtrą ES. Investavimas į geresnį švietimą gali padėti užtikrinti, kad mes ES pasiektume Lisabonos tikslus ir Europoje taptų geriau gyventi. Kita svarbi priemonLisabonos tikslams pasiekti - lankstumas darbo rinkoje, o švietimas ir lankstumas labai glaudžiai susiję. Švietimo sistema padeda sukurti geresnę ir konkurencingesnę darbo jėgą, kuri leidžia pasiekti spartesnį augimą.
<P>
Svarbu, kad svarstome apie ES ateitį galvodami apie ilgalaikę perspektyvą. Todėl Europos mokymo fondas yra nepaprastai svarbi agentūra. ES neturi būti uždaras klubas. Svarbu, kad mes kiek įmanydami padėtume potencialiai naujai valstybei narei. Žinoma, turime reikalauti iš naujų valstybių narių, kad jos atitiktų tam tikrus reikalavimus ir standartus. Tačiau taip pat turime joms padėti tai padaryti. Manau, nauja struktūra, kurią įdiegėme Torino fonde - labai svarbus privalumas priimant būsimus iššūkius, taip pat manau, kad Fondas gali padėti potencialioms naujoms valstybėms narėms įstoti į ES.
<P>
Be to, esu labai patenkintas, kad nauja Fondo struktūra stiprina Europos Parlamento ir Fondo ryšius. Galime paskirti tris ekspertus į Valdybą. Tai rodo, kad Taryba pradėjo pripažinti, kad Europos Parlamentas taip pat turi turėti didesnę įtaką šioje srityje.
<SPEAKER ID="013" NAME="Renate Weber">
ALDE frakcijos vardu. - Gerb. Pirmininke, norėčiau padėkoti Bernardui Lehideuxui už pranešimą. Visiškai sutinku su jo nuomone dėl išplėstų Europos mokymo fondo (EMF) geografinių įgaliojimų.
<P>
Ši agentūra, veikianti kaip ES išorės politikos priemonė, gali visiškai atsakyti į iššūkius, kuriuose kelia Afrikos, Karibų ir Ramiojo vandenyno teritorijos. Vertinga patirtis, kurią EMF įgijo bėgant metams dabar galėtų būti panaudota srityse, kurioms labai reikia profesinio mokymo norint padidinti galimybes naudotis mokymu ir socialine įtrauktimi.
<P>
Šiuo metu daugelio AKR regiono šalių laukia nemažos ekonominės reformos. Norint, kad pasisektų, reikia žmogiškųjų išteklių. EMF turėtų turėti įgaliojimus ir išteklių, kad galėtų reaguoti į šiuos poreikius. Manau, kad praplėsdami EMF įgaliojimus taip pat turėtume numatyti laikinus ryšių palaikymo biurus regionuose, kuriuose sukoncentruota agentūrų veikla. Tokie biurai leistų EMF geriau organizuoti veiklą ir užtikrintų geresnį jo veiklos matomumą trečiosiose šalyse. Visiškai sutinku su pranešėjo pasiūlymu, kad reikia užtikrinti didesnį skaidrumą, ir visiškai palaikau jo pasiūlymą papildyti agentūros Valdybą Parlamento nariais.
<P>
Baigdamas, manau, kad, kalbant apie žmogiškuosius išteklius, Europos Sąjunga turėtų žvelgti plačiau. Mes norime nustatyti mėlynosios kortelės procedūrą, kuri leistų kvalifikuotiems darbuotojams iš užsienio legaliai dirbti Europoje, o ES turbūt prisidėtų prie šių kvalifikuotų darbuotojų apmokymo. Tačiau, kaip jau sakiau, kvalifikuotų darbuotojų labai reikia savosiose šalyse, jeigu tuose regionuose numatoma tikra plėtra. Todėl Europos mokymo fondo vaidmuo bus nepaprastai svarbus.
<SPEAKER ID="015" NAME="Sepp Kusstatscher">
Verts/ALE frakcijos vardu. - (DE) Gerb. Pirmininke, gerbiamieji Parlamento nariai, iš pradžių norėčiau pagirti Turine esantį Europos mokymo fondą už vertingą darbą, kurį jis atlieka nuo 1994 m.
<P>
Agentūrų ir fondų darbas dažnai laikomas tik kainos veiksniu. Aš tvirtai tikiu, kad tai, ką daro Fondas Turine, yra labai naudinga kaimyniška pagalba bet kur: Balkanuose, Rytų Europoje ar Šiaurės Afrikoje. Praktinpagalba, kurią EMF teikia mūsų šalims partnerėms plėtojant ir kuriant aukštos kokybės mokymo sistemas, vargu, ar gali būti aukštai vertinama. Todėl norėčiau išreikšti savo dėkingumą ir pripažinimą jo vyresniajai vadovybei.
<P>
Turiu kelias kritiškas pastabas Tarybai, kurios derybintaktika po sutarimo pirmajame raunde siejama su Tarybos atstovavimo papildymu iki 27 ir, be to, nuo pat pradžių, nesugebėjimu suprasti, kodėl mes, Parlamento nariai, taip pat norime atstovauti Valdyboje, o taip pat, galų gale, sutikimu su trimis specialiais atstovais, bet kaip neturinčiais balsavimo teisės nariais. Tarybos požiūris paprasčiausiai buvo nesuprantamas.
<P>
Galiu tik pakartoti, kad Tarybos vadovybės nervinga ir gynybinpozicija man visiškai nesuvokiama. Tai dar kartą įrodo sunkumus, su kuriais susiduria mūsų valstybės narės, kai joms tenka vertinti svarbą, kurią jos turėtų teikti Europos Parlamentui - vienintelei demokratiškai išrinktai Sąjungos institucijai.
<P>
Dėkoju pranešėjui.
<SPEAKER ID="017" NAME="Derek Roland Clark">
IND/DEM frakcijos vardu. - Gerb. Pirmininke, dar kartą Komisija nesilaiko teisės aktų. ES neturi kompetencijos švietimo srityje - bent jau kol nebus ratifikuota Lisabonos sutartis ir tai priklauso nuo Airijos referendumo. Ar tai - išankstinės išvados rezultatas, ar balsavimo prieš rezultatai bus tiesiog atmesti kaip Prancūzijos ir Olandijos referendumų atveju?
<P>
Bet kuriuo atveju - kokią struktūrą turės šis mokymo fondas? Aš matau, kad mūsų pasiūlymas yra toks: jį turi valdyti pakaitomis šeši atstovai iš valstybių narių, papildomai šeši iš Komisijos ir tik trys iš Parlamento, arba tie papildomi trys atstovai iš šalių partnerių, skiriami Komisijos. Pastaruoju atveju atsakomybiš dalies bus rankose tų šalių, kurios nėra valstybės narės, suteikiant nerenkamai Komisijai didžiausią žodžio teisę. Tai vargu ar demokratiška.
<P>
7 pakeitime siūloma, kad Komisija teiktų kandidatus į EMF direktoriaus pareigas ir tai kelia susirūpinimą daugelyje sluoksnių. Su tuo susiję kiti pasiūlymai: nuo EMF Valdybos sudėties ir iki neveiksmingo vieno atstovo kiekvienai valstybei narei.
<P>
Turėti tiek daug priešingų pasiūlymų dėl EMF Valdybos sudėties tikrai nėra geriausia pradžia ir kyla klausimas: kodėl kažkas galvoja, kad mums reikia tokio fondo? Galėčiau įrodinėti, kad mokymo fondo ne tik nereikia jis gali duoti priešingus rezultatus. Jeigu atidžiai apžvelgtumėte Europos šalis, o ne ES, aptiktumėte visokių mokymo programų, pasiskirsčiusių aplink. Čia naudojami skirtingi standartai, bet programos plėtoja daug įgūdžių. Būtent dėl to Europa turi tokį turtingą palikimą. Jūs žinote, kad kiekviena šalis ugdo savo artistus, kompozitorius, autorius ir kt. Pvz., net mažos šalys išugdo pasaulinio garso kompozitorius. Kiekviena šalis ugdo savo lyderius ir ekspertus, savo technikus, bankininkus, sportininkus ir sportininkes bei visus likusius asmenis, priskiriamus kvalifikacijų, kurios keliamos mokymu,sričiai.
<P>
Taigi yra daug įgūdžių, kuriais kiekvienas šalis prisideda savaip. Jei sutelksime visa tai Europos mokymo fonde, išeikvosime daugelio šalių mokymo programų energiją. Vienintelis EMF neturės šalims būdingų kokybinių charakteristikų. Mums reikia įvairovės, o ne vienpusiškumo.
<P>
Trumpai sakant, remdamiesi tokia schema, prarasime daugiau nei gausime. Užmirškime ją ir tegul Europos šalys įneša savo indėlį į visumą. Tai net gali sukelti susidomėjimą ES projektu, kurio labai trūksta, sprendžiant pagal dviejų valstybių įkūrėjų balsavimą prieš ir nuolatines pastangas, dedamas siekiant įsiūlyti ES jos žmonėms.
<SPEAKER ID="019" NAME="Jan Andersson" AFFILIATION="PSE">
(SV) Ačiū, gerb. Pirmininke. Iš pradžių norėčiau padėkoti Bernardui Lehideuxui už puikų darbą bei už puikų bendravimą su pirmininku ir koordinatoriais proceso metu ir už tai, kad galėjome pasiekti susitarimą per pirmąjį svarstymą. Be to, noriu padėkoti Europos mokymo fondo atstovams už indėlį ir svarbią pagalbą užtikrinant daug kitų ryšių. Švietimas, profesinis ir tęstinis mokymas tampa vis svarbesnis. Jie yra svarbūs ne tik ES, bet ir šalyse partnerėse. Reikalingas Cedefop ir Europos mokymo fondo bendradarbiavimas.
<P>
Šiame pasiūlyme dėl naujo Reglamento yra keletas elementų, kurie prisideda prie pagerinimo. Visų pirma praplečiama kompetencija siekiant įtraukti tęstinį mokymą vietoj dėmesio sutelkimo vien tik į profesinį mokymą. Tai - koncepciją, kurią mes vis labiau pritraukiame ir, kuri svarbi mūsų politikoje. Antra,, kaip sakBernard Lehideux, šalių skaičius didėja. Joms priskiriamos visos partnerystės šalys - ne vien tik įtrauktos į kaimynystės ir pasirengimo narystei programas, bet ir visos partnerystės šalys. Trečia, stiprinami santykiai su Parlamentu. Mums teikia malonumą naudingas bendradarbiavimas, kurį dabar galima plėtoti naudojantis naujuoju reglamentu. Manau, pasiekėme puikų susitarimą tiek dėl tvarkos, pagal kurią skiriame Fondo direktorių, tiek ir dėl to, kad galime skirti tris ekspertus be balsavimo teisės Valdyboje. Nepasiekėme visko, ko norėjome, bet tai vis tiek puikus kompromisas, pranašaujantis puikią ateitį. Tai - puiki esminpozicija. Galime plėtoti tęstinį mokymą kaip Parlamento ir fondų, dirbančių šiais klausimais, bendradarbiavimo procesą. Tai svarbu.
<SPEAKER ID="021" NAME="Louis Michel">
Komisijos narys. - (FR) Gerb. Pirmininke, pirmiausia noriu pasakyti ačiū jums ir pritarti įvairiems čia padarytiems pareiškimams, kuriuose visuose palaikomas Bernardo Lehideuxo pranešimas. Aišku, kad aš irgi jį palaikau, nes manau, kad tai iš tikrųjų didelis žingsnis pirmyn. Jau suvokiu ir įžvelgiu naujas perspektyvas, kurios - kad ir ką kas nors galėtų pasakyti - atsiveria čia, ir džiaugiuosi, kad mes, be abejo, pasieksime aiškų sutarimą dėl šio pasiūlymo. Norėčiau atsakyti į du pateiktus prieštaravimus.
<P>
Pirma, 7 straipsnio 10 pakeitimas. Norėčiau priminti Gabriele Hildegard Stauner, kad čia yra interesų konflikto pavojus, nes Parlamentas - institucija, patvirtinanti biudžeto vykdymą. Bent jau įstatymiškai čia aiškiai būtų interesų konfliktas.
<P>
Antra, manau, kad būtų protinga atskirti įgaliojimus. Buvau parlamentaru daug metų ir niekada nepretendavau į bet kokią didesnę nei numatytą parlamentarams atsakomybę. Apgailestauju turėdamas pasakyti, kad pagrindinis parlamentaro vaidmuo nėra valdyti. Pagrindinis parlamentaro vaidmuo - nagrinėti ir rengti įstatymus bei, savaime suprantama, kontroliuoti vyriausybes arba vadovus. Todėl nesuprantu šio prioritetų pasikeitimo, kurį kai kurie žmonės laiko normaliu. Aš kalbu už save, bet mes diskutuojame Parlamente ir, mano manymu, Parlamentui painiojant savo kontrolės uždavinį su valdymo uždaviniu, kuris nesuderinamas su jo vaidmeniu, jis negalėtų vykdyti savo pagrindinio uždavinio. Taip gali būti griaunamas Parlamentas. Parlamento noras tapti tam tikru valdymo susirinkimu būtų nesuderinamas su kilniu demokratijos principu. Kalbu apie tai, nes tikiu, kad valdžios pasidalijimas yra svarbus.
<P>
Esu įsitikinęs, kad pasiektas kompromisas - pats veiksmingiausias kompromisas pirmiausiai dėl to, kad jis užtikrina Parlamento savarankiškumą atliekant kontrolės funkciją.
<P>
Prisipažįstu, mane glumina kai kurios pareikštos nuomonės, bet dėl to mes ir esame čia. Manau, būtent Derek Roland Clark pasakė, kad Komisija viršija savo kompetenciją ir, kad Europos mokymo fondas galėtų duoti priešingus rezultatus. Tai visiškai prieštarauja tikrovei, patirčiai ir visiškai nepriklausomiems puikaus Fondo atlikto darbo vertinimams.
<P>
Kaip Komisijos narys, atsakingas už plėtrą, jau galiu numatyti - dėl pagrindinio pakeitimo, kuris, be abejo, bus priimtas - veiksmingumo perspektyvas, t. y. palankias perspektyvas, kurios bus pasiūlytos ypač, kaip siūlkai kurie pasisakiusieji, mano kompetencijai priklausančiose šalyse, kuriose profesinis mokymas -lemiamas veiksnys. Galvoju, pvz., apie migracijos valdymo ir informavimo centrą Malyje - bandomąjį projektą, kurį netrukus pradėsime. Galiu įsivaizduoti, kokį sėkmingą vaidmenį Fondas galėtų suvaidinti čia.
<P>
Taigi galiu tik pritarti rezultatams ir visiškai atmetu kritiką, kad Fondas duoda priešingus rezultatus. Aišku, žmonės negali pakeisti savo prigimties - tie, kuriems nepatinka Europa, kalba apie perdėtus dalykus ir tai - leiskite man pasakyti su visa reikiama pagarba su tuo susijusiam nariui - perdėta ir dėl to visiškai beprasmiška.
<SPEAKER ID="023" NAME="Bernard Lehideux">
pranešėjas. - (FR) Gerb. Pirmininke, Komisijos nary, manau, kad visi arba beveik visi iš mūsų laikosi tos pačios nuomonės apie reikalo esmę ir dėkoju Komisijos nariui už tai, ką jis ką tik pasakapie fondo ateities perspektyvas.
<P>
Vienas dalykas akivaizdžiai lieka nesureguliuotas, noriu pateikti pastabą apie jį: tai - EPP 10 pakeitimas. Europos institucijų tarpusavio dialogas neabejotinai labai svarbus. Tas dialogas vyko. Mano kolega Sepp Kusstatscher sako, kad Tarybos pozicija per šį dialogą nebuvo visiškai tokia, kokios galėjome tikėtis. Jis teisus, bet galiausiai mes turėjome trišales diskusijas bei keletą posėdžių ir tų posėdžio pabaigoje informavome apie mūsų susitarimą. Nemanau, kad mūsų institucijų dialogas būtų įmanomas, jeigu pasiekę savo susitarimą po kelių dienų atsiimtume jį atgal pateikdami pakeitimą. Taigi mes diskutavome, mes ne visiškai sutarėme visais klausimais, kiekvienas žengėme žingsnį link draugiškų santykių atnaujinimo ir baigėme pasiekę kompromisinį tekstą.
<P>
Prašome visų frakcijų priimti idėją, kad esame solidarūs priimdami savo sprendimą bei trišalio dialogo pabaigoje Tarybai ir Komisijai pateikdami susitarimą, ir paprašyti juos parodyti šį solidarumą savo balsais. Kai kas nors nori pokyčių, jis taip pat turi žinoti, kaip toli gali nueiti. Ką tik sakiau, kad labiau norėčiau žengti šiek tiek toliau, bet netikiu, kad visi esame tam pasirengę. Kaip šio dokumento pranešėjas, pasiekęs puikų sandėrį ir savo darbe palaikomas savo kolegų, norėčiau paprašyti jų toliau būti solidariems dėl mūsų kompromisinio susitarimo, kol bus laikas balsuoti.
<SPEAKER ID="024" NAME="Pirmininkė">
Diskusijos baigtos.
<P>
Balsavimas vyks šiandien 12.00 val.

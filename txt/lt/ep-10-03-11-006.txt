<CHAPTER ID="006">
Pirmininko pareiškimas
<SPEAKER ID="103" NAME="Pirmininkas">
Ponios ir ponai, prieš pradėdamas balsavimą norėčiau pristatyti trumpą pranešimą, kadangi šiandien minime šeštąją Terorizmo aukų atminimo dieną Europoje.
<P>
Šiandien pagerbiame daugiau nei 5 000 aukų Europoje ir reiškiame savo solidarumą su nesuskaičiuojamais sužeistaisiais, patyrusiais terorizmo žiaurumą.
<P>
Prieš šešerius metus, 2004 m. kovo 11 d., Madride įvykdytos bombų atakos, kurios nusineš191 žmogaus iš septyniolikos šalių gyvybes, ir 2005 m. liepos 7 d. Londone detonuotos bombos laikomos vienais iš didžiausių terorizmo aktų Europos žemėje.
<P>
Terorizmas - išpuolis prieš mus visus: jis puola pačią mūsų demokratinės visuomenės struktūrą.
<P>
Štai kodėl Europa visuomet išliks vieninga kovoje su separatistiniu, religiniu ar politiniu terorizmu.
<P>
Terorizmo negalima pateisinti jokiu būdu ir jokia priežastimi. Ši Terorizmo aukų atminimo diena Europoje suteikia mums galimybę parodyti, kad teroristas arba terorizmo aktas niekada nesugebės palaužti arba sunaikinti mūsų tikėjimo esminėmis vertybėmis - pagrindinėmis žmogaus teisėmis ir demokratija.
<P>
(Plojimai)

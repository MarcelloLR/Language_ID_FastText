<CHAPTER ID="014">
Darbų programa
<SPEAKER ID="019" NAME="Pirmininkas">
Buvo išplatintas šios dalinės sesijos galutinis planuojamos darbotvarkės variantas, kurį, remdamasi Darbo tvarkos taisyklių 130 ir 131 straipsniais sudarPirmininkų sueiga savo susitikime 2008 m. kovo 6 d., ketvirtadienį. Buvo pasiūlyti šie pakeitimai:
<P>
Pirmadienis:
<P>
Jokių pakeitimų.
<P>
Antradienis:
<SPEAKER ID="020" NAME="Hannes Swoboda" AFFILIATION="PSE">
(DE) Pone pirmininke, noriu užduoti klausimą: antradienį po pietų vyks diskusija dėl Lamfalussy proceso. Girdėjau, kad C. McCreevy negalės joje dalyvauti. Turime su tuo susitaikyti. Komisija yra kolegialus organas, todėl bet kuris Komisijos narys gali pavaduoti kitą. Aukštai vertinu M. Fischer Boel kaip Komisijos narę, tačiau ar šiuo atveju nebūtų galima paprašyti J. Almunios, kuris yra labiau susipažinęs su medžiaga, atstovauti Komisijai?
<P>
Pone pirmininke, manau, kad jums minėjo, kad Komisijos narys F. Frattini daugiau nebeis savo, kaip Komisijos nario, pareigų nuo kovo 14 d. Mes įžiūrime tam tikrą neatitikimą tarp F. Frattini ir L. Michelio atvejų, kai pastarasis nustojo eiti pareigas nuo tos dienos, kai tapo rinkimų kandidatu. Galbūt pone pirmininke, jūs galėtumėte paprašyti, kad Komisija jus informuotų, kodėl buvo pasielgta skirtingai, ir išsiaiškinti, kodėl vienu atveju Komisijos narys nustojo eiti pareigas nuo tos dienos, kai tapo kandidatu, o kitu atveju Komisijos narys pradės eiti pareigas po savaitės nuo jo paskyrimo. Šį prašymą pateikiu savo frakcijos vardu.
<SPEAKER ID="021" NAME="Pirmininkas">
Manau, kad nebus prieštaravimų dėl pirmojo prašymo, t. y., dėl to, kad Komisijos narys J. Almunia atstovautų Komisijos nuomonei tose diskusijose. Dėl antrojo prašymo mes pasidomėsime šiuo klausimu.
<P>
Trečiadienis:
<P>
Jokių pakeitimų.
<P>
Ketvirtadienis:
<P>
Gavome keletą prašymų surengti diskusijas dėl žmogaus teisių pažeidimo.
<P>
PPE-DE frakcija pasiūlė, kad antrasis klausimas dėl Afganistano būtų pakeistas kitu ir būtų formuluojamas kaip "Demonstracijos dalyvių areštas po prezidento rinkimų Rusijoje".
<SPEAKER ID="022" NAME="Bernd Posselt" AFFILIATION="PPE-DE">
(DE) Pone pirmininke, šis klausimas susijęs ne su pačiais Rusijos rinkimais, bet su tuo faktu, kad iš karto po Rusijos rinkimų, kaip jų pasekmė, OMONO saugumo būriai išvaikdemonstracijas ir suėm50 žmonių, kurių daugelis vis dar tebėra įkalinti. Tai brutalus agresijos aktas ir mes manome, kad mūsų Parlamentas turi nedelsdamas reaguoti.
<SPEAKER ID="023" NAME="Martin Schulz" AFFILIATION="PSE">
(DE) Pone pirmininke, mes šį klausimą aptarėme praėjusį ketvirtadienį Pirmininkų sueigoje. Nemanau, kad verta jį dabar atskirai nagrinėti. Netolimoje ateityje, rengdamiesi ES ir Rusijos aukščiausio lygio susitikimui, turėsime progą surengti diskusijas dėl bendro ES ir Rusijos santykių pobūdžio. Šis klausimas galės būti įtrauktas į tų diskusijų darbotvarkę. Todėl rekomendavome jį svarstyti pagrindinėse diskusijose, kurias jau ketiname organizuoti, o ne nukelti jo svarstymą į ketvirtadienio popietę, kai dalyvaus tik 25 nariai.
<P>
Mūsų Parlamento delegacija po kelių dienų lankysis Rusijoje. Turėtume palaukti, kol jie sugrįš, ir paklausyti, ką jie praneš.
<P>
(Parlamentas patenkino prašymą)
<SPEAKER ID="025" NAME="Francis Wurtz" AFFILIATION="GUE/NGL">
(FR) Pone pirmininke, tai, kas ką tik įvyko ir sukėlkeletui mano kolegų narių juoką, yra labai rimta. Pone J. Dauli, mes kalbame apie jauną 23 metų vyrą, kurį nuteismirti už tai, kad internete jis paskelbstraipsnį dėl islamo moterų teisių krašte, turinčiame glaudžių ryšių su Europos Sąjunga, kurios kariai gina Afganistaną ir kuri turi naują konstituciją, kurioje oficialiai ginamos pagrindinės teisės ir žodžio laisvė. Jūs vienbalsiai prisiėmėte atsakomybę, dėl kurios, tikiuosi, neteks skaudžiai pasigailėti.
<P>
(Plojimai)
<SPEAKER ID="026" NAME="Pirmininkas">
Leiskite man pateikti dar vieną pasiūlymą, pone F. Wurtzai: aš jau parašiau šiuo klausimu Afganistano Prezidentui ir, jeigu jūs visi sutinkate, vėl imsiuosi iniciatyvos ne vien savo, bet ir viso Parlamento vardu. Ar galiu manyti, kad šito nori visi? Tokiu atveju toliau nesivelsime į šį klausimą, pone D. Cohn-Benditai, o aš pateiksiu dar vieną iniciatyvą visų jūsų vardu.
<P>
Iš tiesų norėčiau išvengti ginčų. Jeigu M. Schulz nori kalbėti, D. Cohn-Bendit turi teisę pasisakyti pirmas.
<P>
Ar D. Cohn-Bendit nori kalbėti? Tokia yra procedūros tvarka, tačiau aš niekam nesuteiksiu pirmenybės.
<P>
D. Cohn-Bendit nenori pateikti pareiškimo. O M. Schulz?
<SPEAKER ID="027" NAME="Martin Schulz" AFFILIATION="PSE">
(DE) Pone pirmininke, tikrai neketinu daryti pareiškimą. Taip pat norėčiau pasakyti, kad visiškai sutinku su F. Wurtzo pareikšta nuomone. Sprendimas, kurį priėmėme Pirmininkų sueigoje praėjusį ketvirtadienį, buvo iš dalies pagrįstas jo ką tik išreikštomis mintimis. Ar galiu dabar jūsų paprašyti pasinaudoti proga ir įtraukti šį klausimą į ketvirtadienio posėdžio darbotvarkę?
<SPEAKER ID="028" NAME="Pirmininkas">
Dabar turime imtis kitų klausimų, kurie mūsų darbotvarkėje. Ką tik padariau išimtį M. Schulzui, o dabar vėl privalau leisti B. Posseltui kalbėti, todėl, prašau, nesileiskime daugiau į šią diskusiją.
<SPEAKER ID="029" NAME="Bernd Posselt" AFFILIATION="PPE-DE">
(DE) Pone pirmininke, norėčiau pritarti tam, ką pareiškM. Schulz ir F. Wurtz. Mūsų tikslas yra ne neleisti Parlamentui imtis svarstyti kito klausimo, o įtraukti Rusijos klausimą į darbotvarkę.
<P>
Norėčiau kreiptis į dviejų pagrindinių politinių frakcijų pirmininkus ir paprašyti leisti grįžti prie senojo plano, pagal kurį galime svarstyti ne daugiau kaip penkias temas. Ribojamas leidimas svarstyti ne daugiau kaip tris temas buvo klaida ir iš to kyla visi sunkumai.
<SPEAKER ID="030" NAME="Pirmininkas">
Privalau informuoti dar nežinančius narius apie kitus prašymus įtraukti į darbotvarkę klausimus, kuriuos kartu pateikALDE ir GUE frakcijos. Jos nori įtraukti naują klausimą dėl Irano Mehdi Kazemi atvejo. Manau, kad šis klausimas yra irgi labai skubiai svarstytinas.
<P>
Be to, PPE-DE frakcija paprašė, kad į darbotvarkę būtų įtrauktas archivyskupo Pauloso Faraj Rahho klausimas.
<P>
Noriu iš anksto jus informuoti dėl oficialių prašymų. Galime vėl balsuoti dėl Afganistano klausimo įtraukimo į darbotvarkę, bet jei šis prašymas būtų patenkintas, tai tikrai negalėtume balsuoti dėl kitų dviejų temų. Turiu įsitikinti, kad jūs tai žinote.
<SPEAKER ID="031" NAME="Bernd Posselt" AFFILIATION="PPE-DE">
(DE) Pone pirmininke, M. Schulz prašė, kad ši tema būtų įtraukta į darbotvarkę kaip papildomas klausimas. Jeigu tai neįmanoma, apgailestaudamas sakau, kad turėsime balsuoti prieš jį. Norėtume įtraukti Irako vyskupo klausimą į darbotvarkę, taip pat paremti M. Schulzo prašymą. Juk jis pats tai siūlė.
<SPEAKER ID="032" NAME="Pirmininkas">
Jau turime du klausimus darbotvarkėje. Galime įtraukti dar vieną. Galime įtraukti šitą, tačiau galime pasirinkti ir kurį vieną iš dviejų kitų, dėl kurių pateikti prašymai. Jau sutarėme dėl dviejų klausimų ir turime dar tris pateiktus prašymus. Pagal mūsų Darbo tvarkos taisykles galime įtraukti tik tris klausimus į savo darbotvarkę, o tai reiškia, kad turime pasirinkti tarp Afganistano atvejo, Irano atvejo ir archivyskupo klausimo. Privalome laikytis šios taisyklės.
<P>
Štai kodėl klausiau jūsų, ar pritariate procedūrai pirmiausia balsuoti dėl Afganistano klausimo. Jeigu šiam prašymui pritars dauguma, dėl kitų dviejų neturėsime teisės balsuoti. Turiu tinkamai jus informuoti apie procedūros eigą ir pasekmes.
<SPEAKER ID="033" NAME="Graham Watson" AFFILIATION="ALDE">
Pone pirmininke, nematau logikos pasirinkti vieną iš jų prieš bet kurį iš kitų, nes jie visi yra skirtingi; visi šie atvejai turi savo ypatybių. Mano frakcija kartu su GUE/NGL frakcija pasiūlė, kad svarstytume klausimą dėl mirtinos grėsmės, iškilusios Irano homoseksualams, ir norėčiau, kad rastume galimybę tai apsvarstyti.
<P>
Baiminuosi, kad šitaip būna, kai frakcijos nesuderina veiksmų ir ima veikti nesilaikydamos tvarkos. Aiškiai nusprendėme dėl Rusijos Pirmininkų sueigoje praėjusį ketvirtadienį. Jeigu bendradarbiaudami - o šito tikrai daug tarp PPE-DE frakcijos ir PSE frakcijos - negalime išspręsti šio klausimo, nesukeldami netvarkos, tai, manau, dvi frakcijos turėtų susimąstyti. Manau, pone pirmininke, kad radote sąžiningą būdą, kaip spręsti visus tris klausimus kartu.
<SPEAKER ID="034" NAME="Pirmininkas">
Iš tiesų, darosi sudėtinga, nes galime įtraukti į darbotvarkę tik tris klausimus. Tačiau taip pat galime sujungti Afganistano ir Irano atvejus į vieną temą - "asmenims kylanti mirties grėsmė". Tokiu būdu liktų tik vienas neįtrauktas klausimas, t. y., archivyskupo klausimas, kuris galėtų būti svarstomas kaip atskiras klausimas. Toks požiūris, manau, būtų tikrai protingas.
<SPEAKER ID="035" NAME="Hannes Swoboda" AFFILIATION="PSE">
(DE) Pone pirmininke, padarysime išimtį ir paremsime šitą pasiūlymą. Leiskite man taip pat pasakyti B. Posseltui, kad jo frakcijos prašyme aiškiai parašyta "vietoj Afganistano". Užuot užsispendę į kampą bandydami kalbėtis šiuo etapu, geriau apsvarstykime prašymų prasmę prieš juos pateikdami, bet šiuo atveju, pone pirmininke, galime paremti jūsų kompromisą.
<SPEAKER ID="036" NAME="Pirmininkas">
Nematau čia jokių prieštaravimų, o archivyskupo atveju galime pasirinkti procedūrą per Parlamento pirmininką, kuris irgi skiria pakankamai dėmesio savo procesams ir mums nereikės šio klausimo kelti kaip svarbiausio ir skubaus mūsų diskusijose.
<P>
(Parlamentas priėmPirmininko pasiūlymą.)
<P>
(Taip buvo nustatyta darbotvarkė.)

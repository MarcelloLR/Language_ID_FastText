<CHAPTER ID="006-08">
8. Europos metrologijos mokslinių tyrimų programa (
<P>
- Prieš balsavimą:
<SPEAKER ID="091" NAME="Erika Mann" LANGUAGE="DE">
Gerb. pirmininke, ponios ir ponai, šią procedūrą galime baigti per pirmąjį svarstymą, nes mums pavyko sėkmingai bendradarbiauti su skirtingomis frakcijomis ir kitomis institucijomis. Už tai ypač norėčiau padėkoti savo kolegoms Europos Parlamento nariams, Tarybai, Komisijai, Pramonės, mokslinių tyrimų ir energetikos komitetui, Europos ekonomikos ir socialinių reikalų komitetui bei, žinoma, daugybei prie šito dirbusių tyrėjų.
<P>
Dabar mums ranka pasiekiami bendri Europos moksliniai tyrimai, kurie vyks ateityje bendradarbiaujant 22-iems nacionaliniams metrologijos institutams. Taip į svarbią matavimo mokslo sritį bus įvestas aiškus europinis aspektas. Be to, ateityje bendradarbiavimas bus geresnis, į jį įsitraukus penkioms valstybėms narėms, kurios dar nedalyvauja šiame integraciniame procese. To pasiekėme pasinaudoję 169 straipsniu, kurį taikome koordinuodami nacionalinį ir Europos mokslinių tyrimų finansavimą. Kiekvieno suma yra 200 mlrd. eurų, ir tai mums leis pasiekti bendradarbiavimą tarp tautų-valstybių.
<P>
Tyrimai matavimo srityje aprėpia daug įvairių sričių, nuo diabeto iki nanotechnologijų ar kosmoso, ir ateityje bus svarbūs nustatant CO2 standartus. Todėl norėčiau pakartoti išskirtinę padėką visiems prisidėjusiems. Tikiuosi, kad taip šioje labai svarbioje mokslinių tyrimų srityje ateityje pagerės bendradarbiavimas Europos mastu.

<CHAPTER ID="019">
Klausimų valanda (klausimai Tarybai) 
<SPEAKER ID="444" NAME="Pirmininkė">
Kitas klausimas - klausimų valanda (B6-0227/09).
<P>
Tarybai buvo pateikti šie klausimai.
<P>
Tema: Prieš Lisabonos sutartį nukreiptos kalbos
<P>
Pasaulio finansų krizmums parodė, kad būtina, jog Europos Sąjunga būtų stipri. Mes Airijoje greitai supratome, mitai ir klaidinga informacija apie Lisabonos sutartį traukiantis ekonomikai ir augant nedarbui tėra menka paguoda. Kaip, ES pirmininkaujant Čekijai, kurios prezidentas pasisako prieš Lisabonos sutartį, Taryba ketina suderinti šiuos pareiškimus ir akivaizdžią stipresnio, o ne silpnesnio bendradarbiavimo ES būtinybę?
<SPEAKER ID="446" NAME="Petr Nečas">
einantis Tarybos Pirmininko pareigas. - (CS) Gerb. pirmininke, ponios ir ponai, Taryba visada nedviprasmiškai sakė, kad yra pasiryžusi stiprinti ES šalių bendradarbiavimą, ypač krizės metu. Pirmininkaujanti valstybČekija, tęsdama prieš ją pirmininkavusių valstybių veiklą, atkakliai dirba siekdama išspręsti problemas, kilusias dėl dabartinės finansų ir ekonomikos krizės, ir atsižvelgdama į tai priėmįvairių lygmenų priemones. Pvz., pateikdama bankų gelbėjimo planą, Europos ekonominio atkūrimo planą, finansų rinkų reguliavimo ir priežiūros priemones, ji nustatvalstybėms narėms bendrą priemonių sistemą. Europos Parlamentas taip pat prisidėjo prie šių priemonių paremdamas investicijas į infrastruktūrą ir ypač dėdamas pastangas tarptautinėje arenoje. Tarybos susitikime, vykusiame kovo 19-20 d., didžiausias dėmesys buvo skirtas finansų krizės įveikimui ir realioms ekonomikos problemoms. Jame labai aiškiai nurodyta, kad Europa pasipriešinti šiems sunkumams ir sustabdyti dabartinę krizę gali tik bendrais koordinuotais veiksmais, kurių būtų imtasi bendroje rinkoje ir ekonominėje bei pinigų sąjungoje. Taryba kovo 19 d. susitikime nusprendė, kad glaudžiai koordinuojamas ES atsakas įgyvendinant Europos ekonominio atkūrimo planą turėtų apimti visas turimas priemones, įskaitant Bendrijos išteklius, ir kad į jį turėtų būti įtrauktos augimo, užimtumo, socialinės integracijos ir socialinės apsaugos strategijos.
<P>
Kalbant apie Lisabonos sutartį, praeitų metų gruodžio mėn. Taryboje buvo pasiektas susitarimas dėl tolesnės pažangos. Valstybės narės, atsižvelgdamos į Airijos prašymą, sutiko numatyti konkrečias teisines garantijas, susijusias su klausimais, kėlusiais nerimą per praeitų metų referendumą Airijoje. Taryba taip pat sutarė, kad tuo atveju, jei Lisabonos sutartis įsigalios, laikantis būtinų teisinių procedūrų bus priimtas sprendimas dėl tolesnio atstovavimo kiekvienai valstybei narei Komisijoje. Airijos vyriausybįsipareigojo ne tik užtikrinti, kad iki 2009 m. vidurio būtų užbaigtas detaliai suplanuotos atitinkamos veiklos įgyvendinimas, bet kartu įsipareigojo siekti, kad iki dabartinės Komisijos kadencijos pabaigos Lisabonos sutartis būtų ratifikuota. Europos Vadovų Taryba savo susitikime, vykusiame kovo 19-20 d., buvo informuota apie padėtį šiuo klausimu ir nusprendprie jo grįžti kitame susitikime 2009 m. birželio mėn.
<SPEAKER ID="447" NAME="Gay Mitchell" AFFILIATION="PPE-DE">
Gerb. pirmininke, noriu padėkoti ministrui už atsakymą.
<P>
Manau, kad mes šiuose Rūmuose - ir institucijose - esame pernelyg linkę teisintis, kai pradedama kalbėti apie Lisabonos sutartį ir apskritai Europos Sąjungą. Laikas duoti atkirtį žmonėms, puolantiems Europą. Ką darytume be Europos centrinio banko? Ką darytume - tie iš mūsų, kurie priklauso eurozonai - be eurozonos?
<P>
Vienintelis dalykas, kurio neturime, tai pripažintas Europos Vadovų Tarybos vadovas, kuris galėtų kalbėti ekonomikos atkūrimo klausimais, ir manau, kad nekyla abejonių, jog tikrai būtina Lisabonos sutarties nuostata dėl tokio asmens. Jei turėtume tokį asmenį dabar, nesusidurtume su tokiais staigiais kurso pokyčiais keičiantis pirmininkaujančiai valstybei kas šešis mėnesius.
<P>
Galbūt ministras galėtų savo atsakyme pasakyti, kokios, jo nuomone, yra Sutarties ratifikavimo perspektyvos Čekijoje.
<SPEAKER ID="448" NAME="Petr Nečas">
einantis Tarybos Pirmininko pareigas. - (CS) Atsakysiu į visus klausimus vėliau vienu kartu.
<SPEAKER ID="449" NAME="Pirmininkė">
Pagal mūsų įprastą procedūrą turtėtumėte pirmiausia atsakyti klausėjui ir į jo papildomą klausimą, o vėliau, kaip įprasta, aš - toks mano sprendimas - surinksiu kartu kitus papildomus klausimus ir juos pateiksiu jums.
<P>
Būčiau dėkinga, jei pirmiausia atsakytumėte į klausimą.
<SPEAKER ID="450" NAME="Petr Nečas">
einantis Tarybos Pirmininko pareigas. - (CS) Ačiū, gerb. pirmininke. Ponios ir ponai, atsakysiu į klausimą. Kalbant apie Lisabonos sutarties ratifikavimą, norėčiau pabrėžti, kad Čekijos dviejų rūmų parlamentas, kurį sudaro Atstovų rūmai ir Senatas, labai rimtai svarstšią sutartį ir šių metų vasario 18 d. Atstovų rūmai ją patvirtino. Turiu pažymėti, kad pagal Čekijos konstitucijos nuostatas patvirtinant šią sutartį reikalinga konstitucindauguma. Čekijos parlamento Senatas dėl Sutarties tikriausiai balsuos gegužės 6 d., tačiau Senatas susiejo Sutarties priėmimą su sąlyga, kad būtų parengtas atitinkamo įstatymo projektas, pagal kurį perduodant įgaliojimus kvalifikuotos daugumos balsavimu reikalingas abiejų Parlamento rūmų sutikimas. Tai būtų vadinamasis sąlygiškas mandatas. Tinkamas įstatymas jau buvo parengtas ir patvirtintas, ir tikimės, kad gegužės 6 d. Senatas balsuos dėl šio įstatymo ir jį priėmus Lisabonos sutartis bus ratifikuota parlamente.
<SPEAKER ID="451" NAME="Richard Corbett" AFFILIATION="PSE">
Ar pirmininkaujanti valstybČekija nesutiktų, kad kalbant apie Lisabonos sutartį problema yra ne tiek informacijos trūkumas, nes informacijos pakanka ir ji pasiekiama, bet daugybdezinformacijos, kurią tyčia skleidžia Sutarties priešininkai?
<P>
Ar, atsižvelgiant į tai, kad Sutartis pasirašoma ne Europos institucijų, bet buvo aptariama valstybių narių, pirmininkaujanti valstybtaip pat nesutiktų, kad valstybių vyriausybturi dėti gerokai daugiau pastangų, kad išsklaidytų mitus ir dezinformaciją, kuriuos minėjo G. Mitchell, ir šioje gyvybiškai svarbioje diskusijoje dėl Europos ateities veikti kartu?
<SPEAKER ID="452" NAME="Christopher Heaton-Harris" AFFILIATION="PPE-DE">
Gerb. ministre, esu tikras, kad jūsų šalyje, kaip ir Airijoje, rinkėjai pajuto ES atmosferą ir nerimauja dėl jos, mat ji primena pavaizduotąsias G. Orwello knygose. Jie nėra kvaili ir supranta, kad Komisija falsifikuoja savo teisėkūros darbotvarkę taip, kad į Airijos žiniasklaidą nepatektų jokių blogų žinių.
<P>
Gėda, kad G. Mitchellą, R Corbettą ir kitus taip apakino netikėta laimbūti klestinčiais eurokratais, jog jie nepastebi vieno dalyko: kad Airijos gyventojai priėmsavo sprendimą. Galbūt, gerbiamas pone, galėtumėte įtikinti Tarybą nurodyti Komisijai sustabdyti didžiulį jos ryšių ir informacijos (kitaip tariant, propagandos) skyrių augimą ir palikti galioti nuostabios airių tautos sprendimo rezultatus bei įrodyti, kad demokratija Europos Sąjungoje tebegyvuoja.
<SPEAKER ID="453" NAME="Petr Nečas">
einantis Tarybos Pirmininko pareigas. - (CS) Turiu pabrėžti, kad visi turėtume turėti drąsos prisipažinti sau patiems, kad ES gyventojų supratimas apie tai, kaip funkcionuoja ES, yra labai menkas. ES jos gyventojams neretai - tik abstraktus darinys, todėl išmanyti jos institucijų struktūrą nėra paprasta. Kuo mažesnis supratimas, tuo lengviau susidaryti sąlygoms, palankioms, pvz., dezinformacijai, kuri be vargo įsitvirtina žmonių galvose būtent todėl, kad jie nėra pakankamai informuoti apie tai, kaip veikia ES. Mano nuomone, atkreipus dėmesį į demokratijos trūkumus ir į tai, kad gyventojai ne visada tapatinasi su ES ir jos institucijomis, būtų užtikrinta, jog dezinformacija ir netiesa neturėtų galimybės įsitvirtinti. Esu visiškai įsitikinęs, kad kiekvienos ES valstybės narės vyriausybės svarbi pareiga yra atvirai pasisakyti prieš dezinformaciją ir melagingus pareiškimus. Kartu ES valstybių narių vyriausybės turėtų reguliariai informuoti savo piliečius visais klausimais, susijusiais su Europos integracija. Tvirtai tikiu, kad tik tokiu atveju pasieksime tikrą demokratijos pažangą.
<P>
Tema: Dvigubas apmokestinimas
<P>
Kokias priemones, atsižvelgiant į dabartinę Teisingumo Teismo precedentinę teisę dėl dvigubo apmokestinimo, ketina pasiūlyti Taryba siekdama suderinti Europos mokesčių teisę, kad Europos gyventojai neturėtų du kartus mokėti už tą patį apmokestinamą sandorį?
<SPEAKER ID="455" NAME="Petr Nečas">
einantis Tarybos Pirmininko pareigas. - (CS) Gerb. pirmininke, ponios ir ponai, kalbant apie dabartinę reikalų padėtį Bendrijoje, kol kas Bendrijos lygmeniu nebuvo priimtos jokios priemonės, skirtos dvigubam apmokestinimui tiesioginių mokesčių srityje panaikinti, išskyrus 1990 m. liepos 23 d. Tarybos direktyvą 90/435/EEB dėl bendrosios mokesčių sistemos, taikomos įvairių valstybių narių patronuojančioms ir dukterinėms bendrovėms, 1990 m. liepos 23 d. Konvencijos dėl dvigubo apmokestinimo išvengimo koreguojant asocijuotų įmonių pelną ir 2003 m. birželio 3 d. Tarybos direktyvą 2003/48/EB dėl palūkanų, gautų iš taupymo pajamų, apmokestinimo. Taip yra todėl, kad ši sritis priklauso valstybių narių kompetencijai, jei jos laikosi Bendrijos teisės aktų. Atrodo, kad dvišalių sutarčių dėl dvigubo apmokestinimo išvengimo, sudarytų tarp valstybių narių pagal minėtus autonominius įgaliojimus ir atitinkančių OECD pavyzdinę sutartį, nepakanka siekiant visiškai išvengti teisinio dvigubo apmokestinimo ES.
<P>
Komisija, turinti išimtinę teisę inicijuoti Bendrijos teisės aktų dėl tiesioginio apmokestinimo leidybą, šiuo metu akivaizdžiai teikia pirmenybę pragmatiškam požiūriui į šį klausimą turėdama mintyje subsidiarumo principą, kuris taikomas Bendrijos teisės aktams tiesioginio apmokestinimo srityje, ir vieningumo principą. Šis pragmatiškas požiūris turėtų paskatinti valstybes nares bendradarbiauti užtikrinant, kad sklandžiai veiktų jų vidaus mokesčių sistemos, įskaitant dvišales sutartis dėl apmokestinimo. Tai, be kita ko, minima Komisijos komunikate "Valstybių narių tiesioginių mokesčių sistemų koordinavimas vidaus rinkoje", ypač galutinėje dokumento redakcijoje COM 2006/823. 2007 m. kovo 27 d. Tarybos išvadose buvo patvirtintas šis koordinavimu grindžiamas Komisijos požiūris. Taryba pabrėžė, kad bendradarbiaujant apmokestinimo srityje valstybių narių lygmeniu ir tam tikrais atvejais Europos lygmeniu, kartu nepažeidžiant valstybių narių kompetencijos, gali būti pagerintas vidaus rinkos veikimas. Taryba paskelbė, kad atsižvelgiant į subsidiarumo principą priimtini sprendimai galėtų būti įvairių formų.
<SPEAKER ID="456" NAME="Manuel Medina Ortega" AFFILIATION="PSE">
(ES) Gerb. Tarybos pirmininke, informacija, kurią mums pateikėte, yra teisinga, bet mums, kaip šių Rūmų nariams, ir, žinoma, Europos gyventojams susidaro įspūdis, kad Bendrijos teisėje egzistuoja labai rimta spraga.
<P>
Dabar, kol mokesčių pareikalavimas visose valstybėse narėse toliau stiprėja, judumas yra beveik neįmanomas.
<P>
Kai prašome Komisijos paaiškinti šį pragmatišką požiūrį, atrodo, kad Komisija nesulaukia jokios paramos Taryboje. Rodosi, lyg būtume užburtame rate, kuriame Komisija siunčia mus į Tarybą, Taryba pasiunčia mus atgal į Komisiją, o realybtokia, kad Europos, kurią bandome kurti, piliečiai neturi galimybės gyventi kitose šalyse ar kurti ryšius dėl sunkios mokesčių naštos, kurios priežastis yra nepakankamas fiskalinės sistemos harmonizavimas.
<P>
Ar galėtų Taryba ką nors padaryti, kad būtų nutrauktas šis užburtas ratas?
<SPEAKER ID="457" NAME="Petr Nečas">
einantis Tarybos Pirmininko pareigas. - (CS) Visų pirma norėčiau pabrėžti, kad ilgalaikis tikslas yra sprendimas, kurio forma būtų direktyva arba daugiašalsutartis. Tik tokiu būdu galime efektyviai plėtoti šią sistemą teisės principų požiūriu. Komisija siūlo labiausiai neatidėliotinas vidaus rinkoje kylančias problemas spręsti geriau koordinuojant valstybių narių mokesčių taisykles ir tobulinant sprendimų priėmimo procedūras. Komisija savo komunikate COM 2006/823 dėl koordinavimo iškėlpasiūlymą sukurti ginčų sprendimo mechanizmą, skirtą veiksmingai spręsti tarptautinio dvigubo apmokestinimo ES problemas, bet dėl nepakankamo valstybių narių palaikymo, kaip jau minėjo Europos Parlamento narys, Komisija atsisakšio pasiūlymo kitų iniciatyvų naudai. Komisija gerai informuota apie dvigubų apmokestinimo sutarčių poveikį vidaus rinkai ir 2009 m. pradės rengti viešas konsultacijas. Vadovaudamasi šiomis konsultacijomis Komisija parengs komunikatą, kuriame pateiks savo išvadas ir pasiūlymą dėl priimtino egzistuojančių problemų sprendimo.
<P>
Taryba ne kartą bandspręsti šią problemą imdamasi įvairių iniciatyvų. Pirmąja buvo išplėsta Direktyva 90/435/EB dėl bendrosios mokesčių sistemos, taikomos įvairių valstybių narių patronuojančioms ir dukterinėms bendrovėms, priimant Tarybos direktyvą 2003/123/ES, kuria panaikinamas tarptautinių dividendų pinigų srautų ekonominis ir teisinis dvigubas apmokestinimas Bendrijoje. 1990 m. siekiant panaikinti dvigubą apmokestinimą, atsirandantį nustatant sandorių tarp asocijuotų įmonių kainas, buvo sudaryta arbitražo sutartis. Vis dėlto paaiškėjo, kad ši direktyva nėra labai veiksminga, iš dalies todėl, kad ji turi tarptautinės sutarties, sudarytos tarp valstybių narių, pobūdį, o ne Bendrijos teisinės priemonės pobūdį. 2003 m. buvo priimta Direktyva 2003/49/EB dėl bendros apmokestinimo sistemos, taikomos palūkanų ir autorinių atlyginimų mokėjimams tarp skirtingų valstybių narių asocijuotų bendrovių, kurioje apibrėžta, kad atitinkamą užmokestį įgaliota apmokestinti tik tikrojo savininko kilmės šalis. Tolesnėse derybose Taryboje turėtų būti svarstomas klausimas dėl šios direktyvos išplėtimo. Atsižvelgdamas į du Komisijos komunikatus (dėl valstybių narių tiesioginių mokesčių sistemų koordinavimo vidaus rinkoje ir dėl pajamų mokesčio, susijusio su senatvės pensija), Ecofinas patvirtino 2008 m. gruodžio mėn. Tarybos rezoliuciją dėl pajamų mokesčio, susijusio su senatvės pensija. Šia rezoliucija siekiama pašalinti dvigubą apmokestinimą, taip pat koordinuoti valstybių procedūras dėl pajamų mokesčio, susijusio su senatvės pensija, kad, perkeliant ekonominę veiklą iš vienos valstybės į kitą, kai fizinių arba juridinių asmenų turtas yra perkeliamas iš valstybės, kuri taiko persikėlimo mokesčius, paskirties valstybnustatytų turto rinkos vertę perkėlimo metu ir parduodant minėtą turtą persikėlimo mokesčius, sumokėtus kilmės valstybei, laikytų išlaidomis.
<SPEAKER ID="458" NAME="Syed Kamall" AFFILIATION="PPE-DE">
Visi suprantame, kad šie apmokestinimo klausimai gali būti visiškai techninio pobūdžio, bet ar apskritai ministras sutiks, kad išmanantys šias problemas tikriausiai supras, jog siekiant išvengti dvigubo apmokestinimo mokesčių harmonizavimas nėra būtinas? Viskas, ko reikia, - žinau, kad tai visiškai techninis dalykas, - yra valstybių narių pasiryžimas geriau bendradarbiauti. Atsižvelgiant į tai, kokias pinigų sumas vyriausybės šiuo metu atima iš diržus susiveržusių mokesčių mokėtojų, tikrai atėjo laikas paskatinti didesnę mokesčių konkurenciją, kad Europos Sąjungoje būtų sumažinta dirbančioms šeimoms tenkanti našta.
<SPEAKER ID="459" NAME="Paul Rübig" AFFILIATION="PPE-DE">
(DE) Gerb. Tarybos pirmininke, manau, kad pirmininkaujanti valstybnarČekija labai konstruktyviai ir energingai imasi šio klausimo. Norėčiau jus su tuo pasveikinti, nes, žinoma, svarbu apsaugoti gyventojus ir mažąsias bei vidutines įmones, kad jie atlikdami darbą galėtų taip pat atitinkamai gauti pajamų. Dvigubas apmokestinimas socialiniu požiūriu apskritai nepateisinamas. Todėl noriu paklausti: ar manote, kad Europos Teisingumo Teismas galėtų šioje srityje nustatyti normas?
<SPEAKER ID="460" NAME="Petr Nečas">
einantis Tarybos Pirmininko pareigas. - (CS) Gerb. pirmininke, ponios ir ponai, Europos Teisingumo Teismas nusprendė, kad tiesioginis Bendrijos teisės, judėjimo laisvės ir nediskriminavimo principų taikymas neįpareigoja valstybių narių panaikinti teisinį dvigubą apmokestinimą, kurio priežastis yra skirtingų apmokestinimo sistemų tarpusavio sąveika tarpvalstybinės veiklos atvejais Bendrijoje. Tokia pozicija paaiškėja Europos Teisingumo Teismo sprendime Kerckhaert ir Morres byloje C-513/04. Teismas jau priėmsprendimą šiuo klausimu, ir esu visiškai įsitikinęs, kad juo paliekama labai nedaug veiksmų laisvės. Pagal Teisingumo Teismo precedentinę teisę, sutartys, kuriomis panaikinamas dvigubas apmokestinimas, turi atitikti vidaus rinkos reikalavimus, ir ypač jose draudžiamos diskriminacinės ar prieštaraujančios pagrindinėms laisvėms, kurios užtikrinamos Europos Bendrijų sutartyje, nuostatos. Antra, tvirtai tikiu, kad dvigubo apmokestinimo pavojus nepaprastai komplikuoja mokesčių sistemą ir, svarbiausia, labai apsunkina mažųjų ir vidutinių įmonių padėtį, nes joms kartais būna labai sunku perprasti sudėtingas atskirų valstybių įstatymų sistemas. Labiausiai dėl to pažeidžiamos būtent MVĮ, nes MVĮ veiklos sąnaudos yra didesnės ir jos, priešingai nei didelės įmonės ir ypač tarptautinės bendrovės, nepajėgia samdyti brangių konsultavimo ar teisinių paslaugų firmų. Todėl MVĮ dėl šių sudėtingų mokesčių sistemų apsunkinamos labiau. Aš asmeniškai esu įsitikinęs, kad teisingiausias sprendimas būtų visoms valstybėms narėms įsivesti paprasčiausią, skaidriausią tiesioginio apmokestinimo sistemą ir kuo žemesnius mokesčius.
<P>
Tema: Paukštiena
<P>
Ar, atsižvelgiant į Komisijos pasiūlymą dėl Tarybos reglamento, kuriuo iš dalies keičiamas Reglamentas (EB) Nr. 1234/2007, nustatantis bendrą žemės ūkio rinkų organizavimą, dėl tam tikrų prekybos paukštiena standartų, Tarybai pirmininkaujanti Čekija sutiktų, kad siekiant užtikrinti maisto produktų ir vartotojų saugumą, maisto produktų atsekamumą ir kokybę (parduodant kaip "šviežią" naminių paukščių mėsą), vartotojams turi būti suteikta šviežumo garantija. Ar pirmininkaujanti valstybČekija sutiktų, kad iškyla rimtų problemų dėl naminių paukščių mėsos, kuri paskerdžiama ir užšaldoma trečiojoje šalyje, transportuojama ir atšildoma - ir kai kuriais atvejais perdirbama - ES šalyje, o paskui tiekiamai rinkai ir parduodama kaip "šviežia" ES produkcija. Ar ji sutiktų, kad tai nepriimtina ir klaidina vartotojus ir yra neteisinga ES gamintojų, kurie tvirtai laikosi griežtų ES reikalavimų, atžvilgiu? Kokių priemonių šiuo metu imasi pirmininkaujanti valstybČekija, kad užtikrintų sklandų šio reglamento priėmimą?
<SPEAKER ID="462" NAME="Petr Nečas">
einantis Tarybos Pirmininko pareigas. - (CS) Gerb. pirmininke, ponios ir ponai, pirmininkaujanti valstybnorėtų patikinti kolegę, kad ji teikia didelę reikšmę aukštam maisto produktų saugos ir vartotojų apsaugos lygiui Bendrijoje nepaisant to, ar maisto produktai yra pagaminti vietoje, ar importuoti iš trečiųjų šalių. Atsižvelgdama į tai, pirmininkaujanti valstybnorėtų paminėti 2008 m. gruodžio 18-19 d. Tarybos susitikimo išvadas dėl importuotų žemės ūkio produktų ir maisto produktų saugos. Vadovaudamasi Bendrijos taisyklėmis, Taryba savo išvadose paprašKomisiją iki 2010 m. pabaigos pateikti Tarybai ir Europos Parlamentui ataskaitą dėl importuojamų maisto produktų higieninių ir fitosanitarinių patikrinimų efektyvumo ir taikymo. 2008 m. gruodžio mėn. Taryba, vykdydama įsipareigojimą įgyvendinant Bendrijos politikos kryptis užtikrinti aukštą žmogaus sveikatos apsaugos lygį, atmetKomisijos pasiūlymą dėl Tarybos reglamento, įgyvendinančio Reglamentą (EB) Nr. 853/2004 dėl antimikrobinių medžiagų naudojimo naminių paukščių skerdenų paviršiaus užtaršai pašalinti. Tarybos nuomone, šių medžiagų naudojimas galėtų padėti slėpti blogas higienos praktikas. Europos Parlamentas savo 2008 m. birželio 19 d. rezoliucijoje nepritarpasiūlymui ir paprašTarybos jį atmesti. Kalbant apie Komisijos pasiūlymą dėl prekybos paukštiena standartų, pirmininkaujanti valstybnorėtų patvirtinti, kad šiuo metu pasiūlymas svarstomas Taryboje siekiant užtikrinti aukštą vartotojų apsaugos lygį ir užkirsti kelią, kad paukštiena, kuri buvo šaldyta, vėliau nebūtų parduodama kaip "šviežia". Pirmininkaujanti valstybgali patikinti narę, jog imasi visų priemonių, kad būtų galima priimti šį reglamentą iškart po to, kai Europos Parlamentas pareikš savo nuomonę.
<SPEAKER ID="463" NAME="Marian Harkin" AFFILIATION="ALDE">
Dėkoju Tarybos pirmininkui už šį atsakymą, nes, mano supratimu, pirmininkaujanti valstybČekija tikrai turėjo imtis veiksmų šiuo klausimu. Džiaugiuosi girdėdama, kad jis svarstomas Taryboje, kad jūs imsitės veiksmų siekdami sutrukdyti, jog paukštiena, kuri buvo šaldyta, vėliau nebūtų parduodama kaip "šviežia", nes, žinoma, tai reiškia, kad daug ES gamintojų - faktiškai visi Europos Sąjungos gamintojai - dirba nevienodomis konkurencijos sąlygomis.
<P>
Taigi mano klausimas Tarybos Pirmininkui būtų toks: kada galėtume tikėtis kokio nors Tarybos atsakymo ir ar galite mums nurodyti, kokių konkrečių veiksmų galėtumėte imtis šiuo klausimu?
<SPEAKER ID="464" NAME="Petr Nečas">
einantis Tarybos Pirmininko pareigas. - (CS) Gerb. pirmininke, ponios ir ponai, šią problemą jau išsprendTarybos darbo organai aptariant pasiūlymą dėl Tarybos reglamento, kuriuo iš dalies keičiamas Reglamentas (EB) Nr. 1234/2007, nustatantis bendrą žemės ūkio rinkų organizavimą, dėl tam tikrų prekybos paukštiena standartų. Pirmininkaujanti valstybČekija pasiūlkompromisinį tekstą, kuriam pritarTarybos Žemės ūkio komiteto dauguma. Tekstas bus pateiktas PPO įvertinimui konsultacijų su prekybos partneriais metu. Jei rezultatai bus teigiami ir Europos Parlamentas pritars savo pranešimui plenariniame posėdyje, kuris turėtų įvykti tuo pačiu metu, kai pirmininkaujanti valstybČekija pateiks kompromisinį tekstą Tarybai. Taryba yra formaliai įpareigota laukti, kol Europos Parlamentas pateiks nuomonę, nors priimdama savo sprendimą neprivalo ja remtis. Kompromisiniame tekste išdėstyta, kad produktams, pagamintiems iš šviežios paukštienos pagal šį reglamentą, valstybės narės gali nustatyti kitus temperatūros reikalavimus, taikomus labai trumpą laikotarpį ir tik tada, kai to reikia norint atlikti apdorojimo ir išpjaustymo operacijas gamybos įrenginiais gaminant šviežios paukštienos ruošinius. Tikimės, kad Taryba imsis šio pasiūlymo gegužės mėn., ir remdamiesi ligšioline derybų raida laukiame teigiamų rezultatų.
<SPEAKER ID="465" NAME="Avril Doyle" AFFILIATION="PPE-DE">
Po Kroicfeldo-Jakobo ligos krizės jautienos sektoriuje prieš kelerius metus Europoje įvedėme visų jautienos produktų ženklinimo ir atsekamumo sistemą. Ar Taryba nesutiktų, kad mes turime skubiai imtis priemonių ne tik dėl paukštienos, bet ir avienos bei kiaulienos, kad vartotojams būtų teikiama tokia pati informacija ir būtų užtikrintas toks pats atsekamumas tuo atveju, jei įvyktų kažkas blogo?
<P>
Šiuo metu Parlamento nariai susipažįsta su R. Sommer pranešimu dėl informacijos vartotojams. Galbūt Taryba man pritars, jog įtraukus nuostatą dėl ženklinimo, kuris sustiprintų atsekamumą, šiuos klausimus būtų galima spręsti daug veiksmingiau.
<SPEAKER ID="466" NAME="Petr Nečas">
einantis Tarybos Pirmininko pareigas. - (CS) Gerb. pirmininke, ponios ir ponai, paukštienos kilmės nuorodos nenumatomos Reglamento (EB) Nr. 1234/2007 14 priede ir todėl šis klausimas neįtrauktas į dabar svarstomą pasiūlymą. Kilmės nuorodos pateikiamos remiantis Komisijos reglamentu (EB) Nr. 543/2008 ir todėl ši sritis priklauso Komisijos kompetencijai ir svarstoma komitete. Taip pat norėčiau pasakyti, kad labai gerai suprantu šią problemą, nes lyginant su grėsme, kilusia dėl galvijų kempinlige užkrėstos jautienos (turint mintyje realų poveikį gyventojų sveikatai ES valstybėse narėse), kai kurios iš ligų, perduodamų per paukštieną, pvz., salmoneliozė, sukelia gerokai daugiau sveikatos sutrikimų ir net mirčių, nei sukėlkempinligė. Kita vertus, norėčiau vėl pabrėžti, kad kilmės nuorodų pateikimo tvarką nustato Komisija, ir turėtume nepamiršti, kad paukštienos kilmės vietos kontrolė, žinoma, yra daug sudėtingesnė, nei galvijienos. Be to, turėtume vengti tokios padėties, kai dėl pastangų apsaugoti vartotojus tokiu laipsniu, kad būtų visiškai pašalintos visos abejonės ir visos galimos rizikos, būtų sukurta tokia sudėtinga administravimo sistema, jog dėl jos gerokai išaugtų maisto produktų kainos. Norėčiau dar kartą pakartoti, kad privalomas paukštienos kilmės nuorodas nustato Komisija, o ne Taryba.
<P>
Tema: Kova su krize ir mažosios bei vidutinės įmonės
<P>
Europos kovos su krize programa numato ir pagalbą smulkiajam verslui pagal Smulkiojo verslo aktą. Turint tai mintyje, kokių veiksmų buvo imtasi iki šiol ir kokie planuojami tolesni?
<SPEAKER ID="468" NAME="Petr Nečas">
einantis Tarybos Pirmininko pareigas. - (CS) Gerb. pirmininke, ponios ir ponai, pernai gruodžio mėn. Europos Vadovų Taryba susitardėl Europos ekonominio atkūrimo plano. Šiame plane numatomos konkrečios priemonės, skirtos mažosioms ir vidutinėms įmonėms remti; iš jų svarbiausios yra priemonės, kuriomis siekiama suteikti naujų finansavimo galimybių įmonėms ir sumažinti administracinę naštą. Kartu Europos Vadovų Taryba pareiškė, kad remia Europos investicijų banko intervencinių priemonių padidinimą 2008-2011 m., ypač sutelkiant paskolų paketą mažosioms ir vidutinėms įmonėms, kuris yra 10 mlrd. EUR didesnis už įprastą skolinimo šiam sektoriui sumą. Be to, Europos Vadovų Taryba pritarlaikinos mažiausiai dvejų metų išimties, taikomos tais atvejais, kai viršijama valstybės pagalbai nustatyta riba, bet neviršijama 500 000 EUR suma, nustatymui ir valstybės pagalbos sistemos patikslinimui, kurie būtini, kad būtų padidinta parama įmonėms, visų pirma MVĮ. Europos Vadovų Taryba taip pat paragino sudarant viešojo pirkimo sutartis taikyti spartesnes procedūras, leidžiamas pagal Europos bendrijos teisę, ir sumažinti administracinę naštą įmonėms. Europos Vadovų Taryba taip pat remia visišką Komisijos Smulkiojo verslo akto iniciatyvos veiksmų plano, kurį Taryba patvirtino 2008 m. gruodžio 1 d., įgyvendinimą. Smulkiojo verslo akto veiksmų planas, kuriuo siekiama padidinti galimybes gauti paskolas, sumažinti administracinę naštą, padėti MVĮ pasinaudoti vidaus rinkos pranašumais ir padidinti jų konkurencingumą užsienio rinkose, turėtų padėti mažosioms ir vidutinėms įmonėms ekonomikos krizės laikotarpiu. Kovo 5 d. Taryba nusprendė, kad veiksmų planas turi būti kuo skubiau visiškai įgyvendintas Bendrijos ir valstybių narių lygmenimis laikantis subsidiarumo principo.
<P>
Be to, Taryba vėl paminėjo tolesnio galimybių gauti finansavimą gerinimo svarbą - turiu mintyje paskolas, garantijas, tarpinį finansavimą ir t. t. - ir rizikos kapitalą, kuriuo galėtų pasinaudoti verslą pradedančios pažangios įmonės ir MVĮ, kurių atveju būtina atsižvelgti į dabartinės finansų krizės padarinius. Turime sudaryti palankesnes sąlygas MVĮ patekti į rinką, pirmiausia vykdant geresnę rinkos ir jos sektorių stebėseną, kad būtų galima nustatyti vidaus rinkos kliūtis ir jas pašalinti. Supaprastinti apskaitos reikalavimus ir supaprastinti bei sutrumpinti naujų bendrovių steigimo procedūras. Kovo 19-20 d. vykusiame susitikime Europos Vadovų Taryba sutarė, kad turi būti imtasi tokių veiksmų: pašalintos esamos kliūtys tuo pačiu metu užkertant kelią naujų kliūčių kūrimui; sukurta visiškai veikianti vidaus rinka; toliau mažinama administracinnašta; gerinamos bendrosios sąlygos pramonei siekiant išsaugoti tvirtą pramoninę bazę, ir įmonėms, ypatingą dėmesį skiriant MVĮ bei inovacijoms; skatinama įmonių, mokslo, švietimo ir mokymo įstaigų partnerystįvairiose srityse ir gerinama investicijų į mokslinius tyrimus, žinias ir švietimą kokybė.
<P>
Taip pat norėčiau pasakyti, kad 2009 m. kovo 10 d. Taryba pasiekpolitinį susitarimą, kuriuo visoms valstybėms narėms suteikiama galimybremiantis iš dalies pakeista Direktyva 2006/112/EB nuolat taikyti sumažintus PVM tarifus darbui imlioms paslaugoms, ir, žinoma, paprastai šias paslaugas teikia mažosios įmonės. Be kitų teisėkūros pasiūlymų, susijusių su Smulkiojo verslo akto iniciatyvomis, Taryba turėtų priimti reglamentą dėl Europos privačių bendrovių statuto, kuris palengvintų MVĮ tarpvalstybinę verslo veiklą. Taryba taip pat nagrinės Pavėluoto mokėjimo direktyvos pakeitimus siekdama užtikrinti, kad su MVĮ visų komercinių sandorių atveju būtų atsiskaitoma laiku. Kalbant apie darbotvarkę, susijusią su geresniu reguliavimu, Komisija praeitais metais pasiūlvienuolika naujų paspartintų veiksmų, kuriais siekiama iki 2012 m. 25 proc. sumažinti administracinę naštą, atsirandančią dėl ES teisės aktų. Apytiksliais apskaičiavimais, tai galėtų padėti sutaupyti maždaug 30 mlrd. EUR ir būtų naudingiausia MVĮ. Šių metų kovo 10 d. Taryba paprašKomisijos pasiūlyti naujas konkrečias priemones, skirtas sumažinti administracinę naštą kiekvienoje iš veiksmų plane nurodytų trylikos prioritetinių sričių. Realūs žingsniai šia kryptimi yra pasiūlymų dėl Trečiosios Tarybos direktyvos dėl akcinių bendrovių jungimo ir Šeštosios Tarybos direktyvos dėl akcinių bendrovių skaidymo supaprastinimo priėmimas per pirmąjį svarstymą Europos Parlamente, taip pat pritarimas Ketvirtosios ir Septintosios Tarybos direktyvų persvarstymui. Tačiau šis svarbus darbas dėl administracinės naštos sumažinimo 25 proc. turėtų būti tęsiamas ir Komisija turėtų kuo greičiau užbaigti vykdomą visų galiojančių teisės normų persvarstymą.
<SPEAKER ID="469" NAME="Marie Panayotopoulos-Cassiotou" AFFILIATION="PPE-DE">
(EL) Dėkoju gerb. ministrui už jo atsakymą, kuriame jis išvardijo visas planuojamas priemones. Žinoma, dabar šių priemonių taikymas turi duoti tikrus rezultatus visiems tiems, kas šiuo metu Europos Sąjungoje yra įsteigę MVĮ, kenčiančias nuo krizės padarinių, ir visiems tiems, kas ketina steigti naujas MVĮ. Kaip tik todėl norėčiau, kad ministras man pasakytų, ar be statistikos apie firmas, kurios uždaromos, turime duomenų apie naujai pradedamą verslą. Norėčiau sužinoti šiuos santykinius skaičius; jei ne šiandien, tai kitame atsakyme.
<SPEAKER ID="470" NAME="Petr Nečas">
einantis Tarybos Pirmininko pareigas. - (CS) Pirmiausia norėčiau pabrėžti, kad nutraukusių veiklą ir naujai įsteigtų bendrovių skaičius, taip pat konkrečios naujų bendrovių steigimo sąlygos įvairiose ES valstybėse narėse labai skiriasi. Vienose valstybėse įsteigti MVĮ trunka kelias dienas, o kitose, deja, tam gali prireikti kelių mėnesių. Žinoma, galima parengti išsamią suvestinę, apimančią informaciją, kurios prašo M. Panayotopoulos-Cassiotou; mes pateiktume ją raštu.
<P>
Tema: Pavasario Tarybos susitikimo dėl išsamaus klimato kaitos susitarimo finansavimo baigtis
<P>
Ar pirmininkaujanti valstybpatenkinta praeitą savaitę vykusio Pavasario Tarybos susitikimo derybų dėl finansinės paramos besivystančioms šalims suteikimo, kad jos būtų skatinamos prisidėti prie pasaulio klimato kaitos susitarimo 15-oje JT klimato kaitos konferencijoje, vyksiančioje gruodžio mėn. Kopenhagoje, rezultatu?
<SPEAKER ID="472" NAME="Petr Nečas">
einantis Tarybos Pirmininko pareigas. - (CS) 2009 m. kovo 20 d. Tarybos susitikimo išvadose sakoma, kad prisitaikymo prie klimato kaitos ir jos padarinių švelninimo priemonių, ypač labiausiai pažeidžiamose besivystančiose šalyse, finansavimui reikės didelių vidaus ir išorės, tiek viešojo, tiek privataus sektoriaus skiriamų lėšų ir kad ES prisiims tinkamą tokių priemonių finansavimo besivystančiose šalyse dalį. Naujausiais tyrimais pagrįsti Komisijos skaičiavimai rodo, kad siekiant išmetamų teršalų kiekį sumažinti iki lygio, atitinkančio ES tikslus, per metus papildomas privačiojo bei viešojo sektorių investicijas reikės padidinti, kad 2020 m. jos sudarytų maždaug 175 mlrd. EUR per metus.
<P>
Naujausi tyrimai taip pat rodo, kad daugiau nei pusšių investicijų turės būti daromos besivystančiose šalyse. Jungtinių Tautų bendrosios klimato kaitos konvencijos sekretoriatas apskaičiavo, kad 2030 m. prisitaikymo prie klimato kaitos priemonėms besivystančioms šalims reikės maždaug 23-54 mlrd. EUR per metus. Dėl klimato kaitos padarinių švelninimo priemonių besivystančiose šalyse Taryba priėmaiškią poziciją. Besivystančios šalys, padedamos išsivysčiusių šalių, turėtų parengti anglies dioksido kiekio mažinimu grindžiamo ekonomikos vystymo strategijas ir planus. Tose strategijose ir planuose veiksmai, kurių gali būti imtasi savarankiškai, nes jie nereikalauja jokių arba tik nedidelių išlaidų ar netgi gali duoti grynosios naudos vidutinės trukmės laikotarpiu, turėtų būti skiriami nuo veiksmų, pareikalausiančių naudingų papildomų išlaidų, kurios toms šalims būtų per didelės.
<P>
Kopenhagos susitarimo įgyvendinimui būtina pakankama, numatoma bei laiku skiriama finansinparama. Tarptautinei finansinei struktūrai, kuria paremtas šios paramos skyrimas, turi būti taikomi efektyvumo, tinkamumo, lygybės, skaidrumo, atskaitomybės, suderinamumo, nuspėjamumo ir patikimo finansų valdymo principai. Kalbant apie finansavimo šaltinius, Taryba patvirtino galimybes, kurios gali būti toliau svarstomos tarptautinėse derybose, įskaitant atitinkamo įnašo, grindžiamo sutarta proporcija, metodą, rinkos dėsniais pagrįstą metodą, grindžiamą pardavimų aukcionuose procedūromis, arba šių ir kitų galimybių derinius. Be to, perėjimo prie pasaulio anglies dioksido rinkos metu lankstūs mechanizmai, švaraus vystymosi mechanizmas ir bendras įgyvendinimas ir toliau atliks svarbų vaidmenį užtikrinant išmetamų dujų kiekio mažinimo finansavimą besivystančiose ir keičiančiose savo ekonomikas šalyse. Dėl to svarbu stiprinti šių priemonių nuoseklumą aplinkosaugos srityje ir užtikrinti tinkamą įsipareigojimų paskirstymą geografinių požiūriu. Taip pat būtina plėsti anglies dioksido prekybos rinką, kad būtų pasiųsti aiškūs signalai apie anglies dioksido kainą. Tai būtų vienas efektyviausių būdų sumažinti išmetamų dujų kiekį, kuris kartu suteiktų aiškų stimulą pereiti prie mažai anglies junginių išmetančios ekonomikos. Kalbant apie ES susitarimą dėl klimato kaitos ir energetikos teisės aktų paketo, Taryba pabrėžia, kad šiuo paketu prisidedama prie ES pastangų teikti finansavimą poveikio švelninimo ir prisitaikymo prie klimato kaitos veiksmams. Suprantama, kad finansavimo srityje turime nuveikti gerokai daugiau. Taryba nusprendgrįžti prie šios temos birželio mėn. susitikime ir tiksliau apibrėžti savo poziciją dėl tebevykstančių tarptautinių derybų.
<SPEAKER ID="473" NAME="Avril Doyle" AFFILIATION="PPE-DE">
Norėčiau padėkoti pirmininkaujančiai valstybei Čekijai už išsamų atsakymą. Iš tikrųjų gavau jį šiandien iš anksto raštu, nes buvo manoma, kad 10 klausimo aptarti nespėsime.
<P>
Ar galiu manyti, kad Čekijos vyriausybės nuomoniš tikrųjų tokia, kaip jūs parašėte (mane tikrai labai padrąsintų, jei taip galvočiau)? Ačiū jums, nes tai reiškia, kad Čekijos vyriausybnuo jos pirmininkavimo pradžios daug nuveikklimato kaitos klausimais.
<P>
Ar, be Tarybos susitikimo birželio mėn., galėtumėte nurodyti likusią darbotvarkės dalį siekiant susitarimo dėl vadinamosios "teisingos naštos dalies", kurią prisiimtų ES finansuojant trečiųjų šalių prisitaikymo prie klimato kaitos ir jos padarinių švelninimo priemones? Beje, visiškai pritariu jūsų mintims dėl anglies dvideginio rinkos ir jos indėlio.
<SPEAKER ID="474" NAME="Pirmininkė">
Ačiū, gerb. A. Doyle. Mane sudomino tai, kad turėjote iš anksto pateiktą atsakymą. Jau labai seniai norėjau paraginti ir Tarybą, ir Komisiją taikyti tokią praktiką, taigi sveikinimu jus abu tai padarius.
<P>
(Avril Doyle įsiterpia: "Taip įvyko dėl to, kad buvo manyta, jog 10 klausimo aptarti nespėsime!").
<SPEAKER ID="475" NAME="Petr Nečas">
einantis Tarybos Pirmininko pareigas. - (CS) Ponios ir ponai, kuo mažiau lieka laiko šiai Čekijos vyriausybei pirmininkauti Tarybai, tuo greičiau, atrodo, jis prabėga; galbūt todėl mes stengiamės skubėti ir laiku tartis su visomis vyriausybėmis. Atsakydamas į narės klausimą norėčiau pasakyti, kad Taryba toliau svarstys šį klausimą birželio mėn. Tarybos nuomone, reikia išsamiau išnagrinėti finansinius kovos su klimato kaita mechanizmus. Prieš Kopenhagos konferenciją Taryba paskelbs ES poziciją dėl skirtingų prisitaikymo ir padarinių švelninimo priemonių finansavimo būdų, paramos naujų technologijų srityje ir aplinkos, tinkamos šių planų įgyvendinimui, kūrimo. Taryba taip pat išdėstys ES įnašo įgyvendinant šiuos planus detales ir paaiškins, kaip tarp valstybių narių bus paskirstytos išlaidos bei pastangos siekiant įvykdyti šiuos tikslus. Tai bus padaryta remiantis konkrečiais Komisijos pasiūlymais.
<P>
Kalbant apie tam tikras kitas problemas, susijusias su visuotinio susitarimo dėl kovos su klimato kaita finansavimu, ES aiškiai pareiškė, kad yra pasirengusi priimti atitinkamą atsakomybės šiuo klausimu dalį. Be to, ES nustatpagrindinius finansavimo principus ir aiškiai pareiškė, kad ketina aptarti šias galimybes su savo pasaulio partneriais. Vis dėlto, žinoma, dar per anksti atskleisti savo planus paskelbiant kokius nors skaičius. Tai būtų neprotinga, neatsargu ir neapdairu. Mes maždaug įsivaizduojame, kiek lėšų reikės skirti siekiant įgyvendinti visuotinį susitarimą. Vis dėlto turime bent jau apytiksliai žinoti, kokias klimato kaitos padarinių švelninimo priemones planuoja įgyvendinti trečiosios šalys. Atsižvelgdamas į tai norėčiau pasakyti, kad 2007 m. ES savarankiškai įsipareigojo sumažinti savo išmetamų dujų kiekį 20 proc., o? tuo atveju, jei būtų sėkmingai pasiektas visuotinis susitarimas - 30 proc.?, ir tai padaranksčiau, nei kuri nors kita pasaulio šalis apskritai ką nors paskelbdėl švelninimo pasiūlymų.
<SPEAKER ID="476" NAME="Pirmininkė">
Pasinaudodama proga, išreikšiu savo nuomonę. Man atrodo, kad jei atsakymai į klausimus, kurių, mūsų nuomone, nespėsime aptarti, gali būti pateikti iš anksto, tai nėra jokios priežasties, dėl kurios negalėtų būti iš anksto pateikti atsakymai į klausimus, kuriuos ketiname suspėti apsvarstyti; tokiu atveju keitimasis nuomonėmis - kaip ką tik girdėtas - būtų nuodugnesnis ir naudingesnis. Ačiū jums abiem už tai, kad atkreipėte dėmesį į klausimą, kurį išspręsti ilgai siekdaugelis iš mūsų.
<P>
Atsakymai į klausimus, į kuriuos nebuvo atsakyta dėl laiko stokos, bus pateikti raštu (žr. priedą).
<P>
Klausimų Tarybai valanda baigta.
<P>
(Posėdis sustabdytas 20.10 val. ir atnaujintas 21.00 val.)

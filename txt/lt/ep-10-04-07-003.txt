<CHAPTER ID="003">
Ankstesnio posėdžio protokolo tvirtinimas
<SPEAKER ID="008" NAME="Pirmininkas">
Jau galima susipažinti su 2010 m. kovo 25 d. posėdžio protokolu ir patvirtintais dokumentais. Protokolas patvirtintas.
<SPEAKER ID="009" NAME="Francesco Enrico Speroni" AFFILIATION="EFD">
(IT) Pone pirmininke, jūs prisiminėte nukentėjusiuosius nuo Rusijoje vykusių išpuolių.
<P>
Visai neseniai teroristų išpuoliai vyko Irake, Afganistane ir Pakistane, šalyse, kurios, kaip ir Rusija, nepriklauso Europos Sąjungai. Manau, būtų teisinga prisiminti ir šias aukas.
<SPEAKER ID="010" NAME="Pirmininkas">
Jūs teisus, pone F. E. Speroni. Sutinku. Šiais įžanginiais žodžiais mes, EP nariai, taip pat minime tokius įvykius visame pasaulyje. Su dideliu skausmu prisimename visus nukentėjusiuosius. Be to, reiškiame užuojautą nukentėjusiųjų šeimoms ir draugams, taip pat šalims, kuriose šie dalykai vyksta. Vis dėlto tai išimtinis atvejis, nes tokių dalykų pačioje Rusijoje jau seniai nebuvo. Todėl tai ir paminėjau. Vis dėlto jūs visiškai teisus, pone F. E. Speroni. Turėtume prisiminti, kad kiekvieną savaitę visame pasaulyje esama daug tokių labai niūrių atvejų. Būtent todėl mūsų darbas Europoje, Europos Sąjungoje, toks prasmingas ir būtent todėl galime džiaugtis, kad savo Europoje sugebėjome išspręsti daugelį šių problemų, nors dar visų jų ir neišsprendėme. Ačiū, pone F. E. Speroni, kad tai pabrėžėte. Labai ačiū.

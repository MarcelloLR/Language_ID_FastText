<CHAPTER ID="018">
Vienos minutės kalbos svarbiais politiniais klausimais
<SPEAKER ID="028" NAME="Pirmininkas">
Kitas darbotvarkės punktas yra vienos minutės kalbos svarbiais politiniais klausimais.
<SPEAKER ID="029" NAME="Rareş-Lucian Niculescu" AFFILIATION="PPE-DE">
(RO) Pirmasis Europos aukščiausiojo lygio susitikimas dėl romų integracijos praėjusią savaitę įvyko kaip tik čia, Briuselyje. Šios sudėtingos romų problemos įtraukimas į Europos Sąjungos darbotvarkę yra būtent ta idėja, kurią Rumunija nuolat palaikė, todėl, manau, tai reikia pasveikinti. Europos Taryba, susirūpinusi šia problema nuo 1990 m., pastebėjo, kad romai neabejotinai sudaro Europos tautinę mažumą. Todėl romai yra Europos, o ne nacionalinproblema, ir manau, kad Parlamentas turi visiškai palaikyti Europos Komisijos iniciatyvą.
<P>
Manau, kad Europos Parlamentas turi kalbėti apie tai, kad švietimas būtų laikomas Europos politikos pagrindiniu dalyku romų atžvilgiu, nes pastarųjų metų patirtis parodė, jog švietimas yra tikriausias kelias integracijos link, sėkmingai padedantis įveikti kliūtis tiek romams, tiek jų kaimynams.
<SPEAKER ID="030" NAME="Csaba Sándor Tabajdi" AFFILIATION="PSE">
(HU) Gerb. pirmininke, šiandien mes esame liudininkai, kaip Vokietijos ir Austrijos prekybos centrų tinklai stambiu mastu pažeidžia rinkos diskriminacijos draudimą, boikotuodami Vengrijos paukštienos auginimo ir apdorojimo pramonę.
<P>
Taip daro REWE, SPAR, METRO ir "Kaufland" prekybos centrai, nepriimantys Vengrijos gaminių dėl Austrijos gyvūnų teisių organizacijos boikoto. Dėl to Vengrijos paukštienos sektorius neteko 2 mlrd. forintų. Jie taiko rasinę diskriminaciją Vengrijos gaminiams, taip pažeisdami Europos Sąjungos konkurencijos įstatymus.
<P>
Taigi nukentėjusieji kreipsis į Europos Teisingumo Teismą, nes pažeidžiami du pagrindiniai Sąjungos principai: rasinės diskriminacijos draudimas ir lygybbei konkurencijos laisvė. Ačiū už dėmesį.
<SPEAKER ID="031" NAME="Filiz Hakaeva Hyusmenova" AFFILIATION="ALDE">
(BG) Gerb. pirmininke, gerbiamieji kolegos, nacionalinių pagalbos telefono linijų 112 sistema Bulgarijoje pradės veikti nuo 2008 m. rugsėjo 30 d., įgyvendinant Europos Parlamento ir Tarybos direktyvą 2002/22/EB. Sistemą bus galima pasiekti telefonu iš bet kurio šalies teritorijos taško, ir bus užtikrinta greita ir laisva šios paslaugos prieiga. Įgyvendinant Bulgarijos 112 sistemos techninį sprendimą naudojamos naujausios technologijos, jose galima identifikuoti skambučio liniją. Bulgarijos Ypatingųjų padėčių ministerija apie sistemos diegimą ir funkcionavimą smulkesnės informacijos pateikvisiems Europos Parlamento nariams.
<P>
Norėčiau pareikšti padėką už pažeidimo procedūros atidėjimą ir vertinimą, kurį Europos Komisija pareiškBulgarijos vyriausybei dėl pagalbos linijos sistemos įkūrimo. Aš laikau šį vertinimą Bendrijos rūpinimosi Europos gyventojų sauga ir sveikata išraiška.
<SPEAKER ID="032" NAME="Monica Frassoni" AFFILIATION="Verts/ALE">
(IT) Gerb. pirmininke, ponai ir ponios, praėjusios savaitės įvykiai pavertją ypač liūdna ir sunkia tiems, kurie laisvę ir rasizmą laiko svarbiomis problemomis: praėjusį ketvirtadienį šeši Afrikos šalių migrantai buvo užmušti Camorroje, Italijoje; iš pradžių jie buvo apkaltinti esantys narkotikų pardavėjai ir nusikaltėliai, nors paskui buvo nustatyta, kad taip tikrai nėra. Milane taip pat buvo mirtinai sumušti juodaodžiai jaunuoliai.
<P>
Tuo pat metu Kelno mieste irgi buvo gautas neįtikėtinas atsakas, susijęs su tomis pačiomis svarstomomis problemomis - būtent rasizmu ir diskriminacija.
<P>
Nujaučiu, kad Europa šiuo metu turi du visiškai skirtingus veidus. Taip pat jaučiu, kad šis Parlamentas turi imtis daug aktyvesnės pozicijos rasizmo klausimu, nei tai darpastaruoju metu, nes į daugelį šalių, įskaitant ir manąją, rasizmas sugrįžta nepaprastai tragiškai!
<SPEAKER ID="033" NAME="Pirmininkas">
Dėkoju. Kiekvienas žmogus turi lygią teisę į orumą.
<SPEAKER ID="034" NAME="Eoin Ryan" AFFILIATION="UEN">
Gerb. pirmininke, aš norėčiau iškelti problemą dėl 4,6 mln. Etiopijos žmonių, badaujančių labai trūkstant maisto. Tai atsitiko dėl sausros. Etiopijos Vyriausybteigia, kad bado nėra, tačiau UNICEF tvirtina, kad kai kuriose šalies dalyse badaujama ir žmonėms kyla didelis pavojus. Tai vyksta tik kai kuriose srityse, ir manau, kad tarptautinbendruomenir Europos Sąjunga turi skubiai veikti, mėgindama parūpinti apie pusę milijono tonų maisto, jei ketiname išvengti bado. Manau, kad tai yra prioritetas ir, kadangi Europos Sąjungos įnašas į užsienio pagalbos plėtrą yra vienas didžiausių, mano nuomone, būtina tai padaryti nedelsiant.
<P>
Gerb. pirmininke, leiskite man tik pridurti, kad, Parlamente atstovaudamas Airijai, aš pritariu komentarams, kuriuos Jūs pasakėte apie "Libertas" ir Airijos referendumą. Mes kovojome už "taip" kampaniją; buvome atviri ir skaidrūs kalbėdami apie savo finansavimą. "Libertas" parodsvarbų dalyką, ir jį mes dabar suprantame visiškai kitaip. Noriu padrąsinti Jus ir visus kitus žmones ir užtikrinti, kad "Libertas" yra daug atviresnir skaidresnkalbant apie tai, iš kur būtent gauti pinigai, nes žmonės nori tai žinoti.
<SPEAKER ID="035" NAME="Mary Lou McDonald" AFFILIATION="GUE/NGL">
Gerb. pirmininke, kai Europos centrinio banko pirmininkas Jean Claude Trichet pakartotinai išreišksusirūpinimą dėl darbo užmokesčio indeksavimo infliacijos, jis neatsižvelgį keblią darbuotojų, ypač mažai apmokamų, padėtį, kuri vis blogėja, nes didėja pragyvenimo minimumas. Ir, nors garantuojama, kad kišimasis turi minimalų infliacinį poveikį, būtina didinti darbo užmokestį mažai apmokamiems darbuotojams, kurių padėtis dabar itin įtempta. Infliacijos ribojimas visoje Europoje negali būti susiaurintas iki teisėto darbo užmokesčio reikalavimų ribojimo. Žinoma, gaunantys didesnį darbo užmokestį gali sau leisti darbo užmokestį mažinti, tuo tarpu mažai apmokami darbuotojai yra visiškai kas kita. Vietos vyriausybiniai ir nacionaliniai centriniai bankai yra geriausiai pritaikyti reaguoti į besikeičiančias ekonomines aplinkybes, ir todėl aš visada prieštaraudavau priemonėms, kenkiančioms ekonominiam suverenitetui. Iš tikrųjų, kaip maža valstybė, Airija gerai žino, kad mūsų ekonominpadėtis yra periferinECB politikos formavimo problemų atžvilgiu, ir todėl pozicijos, kurių dažnai laikosi bankas, ne visada geriausiai atitinka Airijos ekonomikos poreikius ar interesus.
<P>
Aš taip pat pritariu finansavimo skaidrumui. Be to, pritariu pagarbai demokratiniams rezultatams, ir ši institucija turėtų pastebėti, kad visos kampanijos, kovojusios ir turėjusios argumentą balsuoti "ne", išskyrus vieną, paskelbišsamias ir atviras ataskaitas, ir nekyla jokių klausimų dėl išlaidų ar lėšų, kurias gavo šios grupės, įskaitant ir mano paties partiją, tikslingumo.
<SPEAKER ID="036" NAME="Gerard Batten" AFFILIATION="IND/DEM">
Gerb. pirmininke, rytoj mes balsuosime dėl pranešimo, kuris, atrodo, riboja Europolo pareigūnų imunitetą, bet iš tiesų yra būsimų teisės aktų, kurie iš tikrųjų pratęs jį iki 2010 m. pabaigos, priedanga. Šiuo atveju nėra jokių diskusijų. Šis balsavimas yra tiesiog konsultacintreniruotė. Sprendimą priims Europos Vadovų Taryba.
<P>
Europolo pareigūnai galės veikti valstybėse narėse, turėdami didelę pajėgumų įvairovę, suteiksiančią jiems imunitetą dėl visko, ką jie veikia ir kalba atlikdami pareigas - tokių privilegijų nebuvo net NKVD Stalino "didžiojo teroro" laikais.
<P>
Tai bus naujovAnglijoje, kurioje joks valstybės pareigūnas neturi imuniteto dėl patraukimo baudžiamojon atsakomybėn. Pagal Lisabonos sutartį valstybių narių parlamentai negalės blokuoti tolesnio Europolo galių plėtimo, numatomo Tarybos sprendimų. Tai pirmieji žingsniai kuriant Europos Sąjungos policinę valstybę.
<SPEAKER ID="037" NAME="Philip Claeys" AFFILIATION="NI">
(NL) Gerb. pirmininke, aš primygtinai siūlau Jums paskelbti oficialų protestą Kelno merui dėl jo atsisakymo praėjusį savaitgalį leisti EP nariams ir kitiems išrinktiems asmenims taikiai reikšti nuomonę, dalyvaujant kongrese dėl svarbios socialinės ir politinės problemos - Europos islamizacijos.
<P>
Kairieji ekstremistai fiziškai puldinėjo žmones, degino gatves, sustabdvisą centrinę miesto dalį neleisdami žmonėms dalyvauti taikiame kongrese. Meras F. Schramma ne tik atsisakpasmerkti šį smurtą ir bauginimus - jis jiems pritarir net leido suprasti, kad tai buvo Kelno gyventojai, spontaniškai prieštaravę kongreso sušaukimui.
<P>
Buvo daug liudytojų, gėda, kad tokie dalykai šiandien vis dar gali vykti gali šalyje, vadinančioje save demokratine, kurioje naudojant prievartą žmonėms neleidžiama atvirai pasisakyti.
<SPEAKER ID="038" NAME="Colm Burke" AFFILIATION="PPE-DE">
Gerb. pirmininke, norėčiau iškelti problemą dėl Baltarusijos paskelbto draudimo, trukdančio nuo Černobylio branduolinės katastrofos nukentėjusiems vaikams išvykti į užsienį.
<P>
Daugiau kaip 1000 Airijos šeimų priima šiuos Baltarusijos vaikus savo namuose kiekvieną vasarą ir per Kalėdas, kad jie galėtų ilsėtis ir sveikti, dažnai įtraukiant medicininę apžiūrą, o kai kuriais atvejais ir gydymą. Pasirašyta dvišalItalijos ir Baltarusijos sutartis, reiškianti, kad Italijai draudimo netaikoma. Žinau, kad Airijos užsienio reikalų ministras siekia susitarti su Baltarusija, ir sveikinu vykstančias diskusijas.
<P>
Taip pat norėčiau pabrėžti, kad reikalinga ES ir Baltarusijos sutartis. Pagal Europos kaimynystės politiką ES gali suteikti Baltarusijai iki 20 mln. EUR finansinę pagalbą 2007-2010 m. laikotarpiu. Draudimo keliauti atšaukimą ES turi paskelbti kaip sąlygą gauti šį finansavimą.
<P>
ES ir Baltarusijos sutartis taip pat turi būti sudaryta ir turint tikslą, kad Baltarusijos vaikai ir toliau galėtų važiuoti į ES šalis ilsėtis ir sveikti. Tai apsaugotų vaikų teises dėl išvykimo ateityje.
<SPEAKER ID="039" NAME="Maria Badia i Cutchet" AFFILIATION="PSE">
(ES) Gerb. pirmininke, Jungtinės Tautos neteisėtą prekybą žmonėmis laiko nesuderinama su žmogaus orumu ir verte; vis dėlto kasmet daugiau kaip pusmilijono žmonių tampa neteisėtos prekybos aukomis, iš jų 80 proc. yra moterys ir mergaitės, pusę sudaro nepilnamečiai, kurių dauguma yra įkalinti ir seksualiai išnaudojami.
<P>
Be to, pasak Tarptautinės migracijos organizacijos, kasmet į Europos Sąjungą atvyksta didelis skaičius moterų, tampančių neteisėtos prekybos aukomis.
<P>
Rytoj, rugsėjo 23 d., yra Tarptautinkovos su moterų seksualiniu išnaudojimu ir neteisėta prekyba diena. Manau, kad mes šiuose Rūmuose turime gerą galimybę stiprinti visas priemones kovai su šia blogybe, pažeidžiančia daugelio žmonių teises, ypač turime kovoti su nelegaliais prekiautojais ir skurdu, darydami pataisas, kad didėtų švietimo ir įdarbinimo galimybės, taip pat privalome tose šalyse įgyvendinti informuotumą didinančias strategijas, siekiant paversti šią problemą viešų diskusijų tema.
<SPEAKER ID="040" NAME="Harald Ettl" AFFILIATION="PSE">
(DE) Gerb. pirmininke, kaip profesinės sąjungos narys, šiandien norėčiau pakalbėti apie tragiškus įvykius Stambulo Tuzlos rajono laivų statyklose. Vien per praėjusius trejus metus Tuzloje žuvo daugiau kaip 90 darbuotojų, tapusių mirtinai žiaurių darbo sąlygų aukomis. Paskutinysis įvykis buvo tragiška nelaimrugpjūčio 11 d., ir ją norėčiau pavadinti nusikaltimu. Bandydami gelbėjimo valtį, trys laikinai dirbantys žmonės žuvo, o 16 - buvo sužeisti. Kai gelbėjimo valtis buvo nuleidžiama iš laivo, trūko lynai ir darbininkai staiga nukrito į vandenį.
<P>
Šis nelaimingas atsitikimas ypač tragiškas tuo, kad tokie bandymai paprastai atliekami su smėlio maišais. Kitaip tariant, darbininkais pasinaudota kaip žmogaus pavidalo smėlio maišais. Darbininkams, kurie norėjo streikuoti protestuodami prieš nelaimes nešančius saugos įrenginius, subrangos bendrovės grasino tuoj pat juos atleisiančios.
<P>
Komisija 2006 m. pažangos ataskaitoje jau buvo pabrėžusi, kad Turkijoje darbuotojų ir profesinių sąjungų teisės yra nelygios. Todėl prašau Jūsų paraginti Turkijos valdžios organus, kad elgtųsi su profesinėmis sąjungomis kaip su lygiais verslo partneriais ir pagaliau sukurtų geras darbo sąlygas ir taikytų griežtus saugos reikalavimus Tuzlos darbininkams, kad būtų galutinai išspręsta ši baisi padėtis.
<SPEAKER ID="041" NAME="Magor Imre Csibi" AFFILIATION="ALDE">
Gerb. pirmininke, ES fondas pagrįstas atstovaujamosios demokratijos principu. Mūsų, Europos Parlamento narių, pareiga įsitikinti, kad Europos politika išreiškia gyventojų valią. Todėl noriu pareikšti susirūpinimą, sukeltą vis didėjančio GMO leidimų skaičiaus, ir tai sakydamas aš kalbu Europos Sąjungos gyventojų daugumos vardu. Šių metų kovo mėn. paskelbti Eurobarometro duomenys rodo, kad 58 proc. europiečių pasisako prieš GMO. Daugiau kaip trečdalis mano, kad jie nėra tinkamai informuojami apie pašalpą ir pavojų GMO naudojimo žemės ūkyje.
<P>
Šie skaičiai turėtų mums kelti nerimą. Nepaisydama to, Komisija ir toliau išduoda vis daugiau leidimų GMO naudoti ES žemės ūkio rinkoje. Paskutinis pavyzdys yra rugsėjo 8 d. suteiktas dar vienas leidimas genetiškai modifikuotoms sojų pupelėms.
<P>
Gerbiamieji kolegos, atsižvelgdami į šiuos faktus, manau, kad mes turime prašyti Komisijos ES mastu pradėti informavimo kampaniją apie pavojus ir naudą, kuriuos GMO kelia ar teikia žmonėms ir aplinkai. Tai turi būti iš naujo įvertinta. Kol Europos gyventojai nebus tinkamai informuoti ir nepareikš savo nuomonės šia labai opia tema, aš prašau Komisijos nebeišduoti leidimų jokiems naujiems GMO.
<SPEAKER ID="042" NAME="Milan Horáček" AFFILIATION="Verts/ALE">
(DE) Gerb. pirmininke, naujos partnerystės sutarties su Rusija pagrindas turi būti svarbiausios ES atraminės kolonos - demokratija, žmogaus teisės, laisvir teisės viršenybė. Rusijos elgesys Gruzijoje mums vėl parodė, kad ji nepasiruošusi gerbti teisės viršenybės ir tarptautinių sutarčių taip pat ir atėjus į valdžią Dmitrijui Medvedevui. Šešių punktų planas reikalauja atstatyti Gruzijai padėtį, buvusią iki rugpjūčio 7 d. Tai reiškia Rusijos atsitraukimą iki linijų, kuriose kariai buvo įsitvirtinę iki karo veiksmų Pietų Osetijoje protrūkio, o ne papildomų 3800 karių kontingento dislokavimą.
<P>
Be to, pažeidžiamos ir žmogaus teisės. Kaip rodo Michailo Chodorkovskio atvejis, netoleruotina ir politinių kalinių padėtis. Tas pats pasakytina apie Energetikos chartijos, kuria Rusija susaistyta kaip viena iš pasirašiusiųjų šalių, nesilaikymą.
<SPEAKER ID="043" NAME="Ewa Tomaszewska" AFFILIATION="UEN">
(PL) Gerb. pirmininke, Indijoje vyksta indų fundamentalistų kurstomi krikščionių pogromai. Tai siejama su indų lyderio nužudymu - nusikaltimu, kuriuo policija kaltina maoistus. Padeginėjamos krikščionių gyvenvietės ir mokyklos. Indų fundamentalistai dėl šios žmogžudystės be teisėtos priežasties kaltina krikščionis. Orisoje daugiau kaip 40 000 krikščionių ieškojo prieglobsčio džiunglėse. Maždaug 15 000 gyvena pabėgėlių stovyklose saugomi policijos. Daugiau kaip 20 žmonių buvo nužudyta. Tangijos ir Rupagaono kaimuose - krikščionys gyvi sudeginti savo namuose. Bent 8 žmonės buvo užmušti Kandhamalo rajone. Iki pamatų buvo sudeginta bent 10 bažnyčių. Delio arkivyskupas Vincent Concessao mano, kad siekiant įveikti smurtą reikia imtis veiksmingesnių priemonių. Vietos valdžia nedaro reikalingų žingsnių. Neapykantą krikščionybei reikia atremti tokiu pat būdu, kaip ir kitas ekstremalias nepakantumo formas.
<SPEAKER ID="044" NAME="Pedro Guerreiro" AFFILIATION="GUE/NGL">
(PT) Gerb. pirmininke, António Guerreiro, Fernando Gonzalez, Gerardo Hernandez, Ramón Labanino ir René Gonzalez - penki Kubos piliečiai, kurie tiesiog gynsavo tėvynę, norėdami užtikrinti, kad tautiečiai netaps teroro aktų, skatinamų ir organizuojamų Majamyje esančių grupuočių, aukomis, buvo neteisėtai įkalinti Jungtinėse Valstijose nuo 1998 m. rugsėjo 12 d., t. y. prieš beveik 10 metų. Per dešimt metų šie penki Kubos piliečiai pateko į daugybę neteisėtų situacijų, patyržiaurių ir nežmoniškų bausmių, spaudimo, šantažo, buvo pažeistos pagrindinės žmogaus teisės, kaip antai, JAV administracijos žiaurios kliūtys ir apribojimai, draudžiantys jų šeimoms juos aplankyti. Elizabeth Palmeiros, Ramóno Labanino žmona, daugiau kaip dvejus metus laukvizos. António Guerreiro šeima negalėjo aplankyti daugiau kaip pusantrų metų, o Fernando Gonzalezo - daugiau kaip metus. JAV valdžios institucijos nuo 1998 m. rugsėjo 12 d. neleido Adrianai Perez aplankyti savo vyro Gerardo Hernandezo, o Olga Salanueva negalėjo lankyti savo vyro René Gonzalezo nuo 2000 m. rugpjūčio mėn. Mes reikalaujame teisingumo, reikalaujame paleisti šiuos penkis Kubos patriotus.
<SPEAKER ID="045" NAME="Kathy Sinnott" AFFILIATION="IND/DEM">
Gerb. pirmininke, nepaisant drėgno Airijos klimato, praeityje didesni potvyniai buvo gana retas įvykis. Pastaruoju metu naikinantys potvyniai tapo kasmetiniu sezoniniu reiškiniu.
<P>
Su tuo susiję daug veiksnių: statybos salpose, prastas drenažo įrengimas ir t. t. Tačiau yra vienas itin svarbus prie to prisidėjęs veiksnys - neatitinkanti vietinių sodinių pobūdžio miškininkyst- pastaraisiais dešimtmečiais buvo remiama ES finansavimo, ir dėl šios priežasties yra vertas išsamaus jūsų tyrimo.
<P>
Pasodintos puošnios medžių plantacijos, ypač kalnuotuose rajonuose, gerokai pakeitAirijos upių sistemų drenažo struktūrą. Tuo pat metu vietinių Airijos medžių ir miškų sodinimas didžia dalimi buvo ignoruojamas dėl ankstesnio lėšų skyrimo pobūdžio.
<P>
Bėda ta, kad naujojoje Kaimo plėtros programoje Airija iš plano nusprendišbraukti miškininkystę. Marinti Airijos miškininkystę lėšų badu šiuo kritišku laikotarpiu, kai ji turėtų atsigauti, yra nelaimės receptas, į kurį įeina ir vis dažnėjantys potvyniai, vandens užterštumas, CO2 sankaupa ir vis mažėjantis dirvožemių derlingumas.
<P>
Programoje yra simboliškų projektų, apimančių vietines rūšis. Tačiau niekas negali paneigti, kad galimybpanaudoti lėšas vietos medžiams, siekiant sušvelninti būsimus potvynius, buvo neišnaudota.
<SPEAKER ID="046" NAME="Kinga Gál" AFFILIATION="PPE-DE">
Gerb. pirmininke, ponios ir ponai, mes turime ne tik reklamuoti tarpkultūrinį dialogą, bet taip pat ir ginti jį, jei jis puolamas, ypač jei vienos iš mūsų kaimyninių šalių, Sąjungos valstybės narės, viduje etninis sambūvis sulig kiekviena diena rūdija.
<P>
Jau buvo ir, deja, dar gali būti liūdnų pasekmių dėl vienos iš Slovakijos valdžioje esančių partijų pirmininko Jáno Slota kurstančių, šiurkščių pareiškimų ir žaidimų "YouTube" internetinėje vaizdo svetainėje, kviečiančių Slovakijos žmones žudyti vengrų mažumos partijos politikus, taip pat paskutiniojo Slovakijos švietimo ministro pareiškimo, kad jis uždrausiąs Slovakijoje viešai vartoti vengrų kalbą, kad jis palaiko vengrų mažumai atstovaujančius Parlamento narius dėl to, jog jie dalyvavo Budapešto forume, nuliūdinusiame Vengrijos Parlamento narius.
<P>
Jau itin jaučiamos kraštutinių pareiškimų ir kurstymo toleravimo pasekmės. Pagal naujausias viešosios nuomonės apklausas, daugiau kaip 60 proc. penkiolikmečių labiausiai iš visų nekenčia vengrų ir pritaria jau ne vienerius metus svarbiausių Slovakijos politikų stulbinantiems ir kurstantiems kaltinimams. Vengrai jaučiasi gąsdinami. Visa tai vyksta dabar, kai Parlamentas, Komisija ir Taryba užsiėmę, o mes, plačiai išskėtę rankas, manome, kad pasekmių nebus, ir švenčiame tarpkultūrinio dialogo metus. Ačiū jums už dėmesį.
<SPEAKER ID="047" NAME="Silvia-Adriana Ţicău" AFFILIATION="PSE">
- (RO) Maždaug 60 mln. Europos gyventojų, sudarančių apie 15 proc. ES gyventojų, yra atsidūrę skurdo pavojuje. Buvo paskelbti šie prioritetai skurdui mažinti: aukštesnis užimtumo lygis, šalinimo iš mokyklos prevencija, vaikų skurdo mažinimas, socialinės apsaugos modernizavimas ir diskriminacijos pašalinimas. Prioritetas turi tapti investuoti į švietimą. Būtinos kokybiško švietimo sąlygos yra užtikrinti šiuolaikinės švietimo sistemos infrastruktūrą, gerinti profesinį rengimą ir dėstytojų padėtį bei atsižvelgti į jų užmokestį.
<P>
Šiandien vidutinis šalinamų iš mokyklos mokinių skaičius ES yra daugiau kaip 16 proc. Daugelis pašalintų iš mokyklų jaunuolių kilę iš kaimo sričių ir yra priversti nelankyti mokyklos dėl sunkios finansinės padėties. Aš primygtinai siūlau valstybėms narėms prioritetu laikyti švietimo infrastruktūros plėtrą ir darbo vietų, ypač kaimo srityse, kūrimą. Geresnis išsilavinimas turi užtikrinti reikiamą jaunesniosios kartos gyvenimo lygį, taip gerindamas socialinę ir ekonominę ES sanglaudą. ES ateitis priklauso nuo dabarties ir ateities kartų stiprybės, vertės ir kokybės.
<SPEAKER ID="048" NAME="Pál Schmitt" AFFILIATION="PPE-DE">
- (HU) Dėkoju, gerb. pirmininke. Rugsėjo 15 d. Budapešte buvo surengtas Europos inovacijų ir technologijų instituto steigiamasis susitikimas. Budapeštas - miestas, pasirinktas įstaigos centru, turi ilgas mokslinio tiriamojo darbo tradicijas. Tik pagalvokite, kad 12 Nobelio premijos laureatų buvo Vengrijos mokslininkai, aktyviai dalyvavę kuriant svarbius XX amžiaus išradimus.
<P>
Svarbiausios naujosios įstaigos užduotys - skatinti ir koordinuoti Europos mokslo centrų, kurti universitetų, mokslinių tyrimų įstaigų ir naujoves teikiančio privataus sektoriaus tinklą. Šie tikslai sutampa su pagrindiniu Lisabonos strategijos principu - koncepcija kurti žinių visuomenę gerinant konkurenciją, ekonomikos plėtrą ir kuriant darbo vietas.
<P>
Gerb. pirmininke, norėčiau padėkoti priėmusiesiems nutarimą išrinkti Vengrijos miestą Budapeštą šios svarbios įstaigos vieta. Esu įsitikinęs, kad būsime geri šios įstaigos šeimininkai. Norėčiau atkreipti jūsų dėmesį į beprecedentį politinį sutarimą, pasiektą šiuo klausimu Vengrijoje. Nuoširdžiai tikiuosi, kad ši įstaiga prisidės prie sėkmės kitais metais, Europos Sąjungos paskelbtais kūrybiškumo ir naujovių metais. Dėkoju už galimybę pasisakyti.
<SPEAKER ID="049" NAME="Marian Harkin" AFFILIATION="ALDE">
Gerb. pirmininke, prieš mažiau nei dvi savaites Europos Teisingumo Teismas nustatė, kad Airija pažeidVandens pagrindų direktyvą dėl kai kurių nuotekų valymo sistemų. Turiu pasakyti, kad aš asmeniškai labai džiaugiuosi, kad Komisija aktyviai dalyvauja bandydama užtikrinti geriamojo vandens Airijoje švarą. Tačiau ES Komisija dabar turi galimybę ir toliau veiklą grįsti gerais darbais. Ji tai gali padaryti, sutikdama pratęsti Ūkių atliekų tvarkymo planą. Galutinis terminas baigti darbus yra 2008 m. gruodžio mėn., bet dėl ypatingų aplinkybių darbas nebus baigtas. Jei galutinis terminas nebus pratęstas, kaip minėjau, darbai bus neužbaigti, ir niekam iš to naudos nebus.
<P>
Pratęsti plano terminą būtų visapusiškai geriausia išeitis Airijoje tiek vandens kokybės, tiek aplinkos, tiek ūkininkų, tiek Komisijos politikos atžvilgiu. Protingas ir labai svarbus Komisijos poelgis būtų galutinio termino pratęsimas, užtikrinant Nitratų direktyvos vykdymą, parodant supratingą mąstymą, kaip vykdoma ES politika.
<SPEAKER ID="050" NAME="Árpád Duka-Zólyomi" AFFILIATION="PPE-DE">
(SK) Slovakija, Sąjungos valstybnarė, priėmEuropos Sąjungos vertybių sistemą, o tai reiškia, kad ji taip pat turi laikytis Bendrijos kultūrinės ir kalbinės įvairovės principų.
<P>
Tačiau neseniai atlikta Atviros visuomenės fondo apklausa rodo pavojingai padidėjusią Slovakijos mokinių neapykantą vengrų mažumai, atsižvelgiant į tai, kad daugiau kaip 63 proc. jų mano, jog viešai vengrai turi kalbėti tik slovakų kalba, o vengrų kalbos vartojimas turi būti apribotas tik jų namais. Piktina tai, kad net švietimo ministras parlamente visiškai parėmšią nuomonę.
<P>
Tai stulbinanti padėtis. Ministro pozicija yra nekonstitucinir prieštaraujanti Slovakijos įstatymams ir principams, kuriais grindžiama demokratinEuropa. Kai Róberto Fico koalicinvyriausybatėjo į valdžią, Slovakijoje ėmvykti negeri dalykai. Pagausėjo prieš vengrus nukreiptų rasistinių ir ksenofobiškų kalbų - daugiausia dėl Jáno Slota, valdančiosios partijos pirmininko. Glumina tai, kad nei premjeras, nei koalicijos partijų atstovai prieš tai neprotestuoja, taip pat nesmerkia šios kenksmingos ir pavojingos tendencijos.
<SPEAKER ID="051" NAME="Slavi Binev" AFFILIATION="NI">
(BG) Gerb. pirmininke, gerbiamieji kolegos, norėčiau atkreipti jūsų dėmesį į paskutinįjį iš serijos skandalų, kilusių Bulgarijoje dėl 49 mln. EUR, Vidaus reikalų ministerijos išleistų specialioms sekimo priemonėms. Išlaidos būtų pateisinamos, jei bent vienas nusikaltėlis būtų buvęs aptiktas ir pripažintas kaltu naudojant pasiklausymo ir stebėjimo prietaisus. Tuo pat metu Vidaus reikalų ministerijos pareigūnai Bulgarijoje visada teigdavo, kad jie neturi net elementarios įrangos, kad galėtų sėkmingai patraukti nusikaltėlius baudžiamojon atsakomybėn.
<P>
Pasirodo, esant pakankamai pinigų išleisti sumokant už 15 žvalgybinių lėktuvų, vienintelis dalykas, kurį galėjo pasakyti Bulgarijos policininkai, yra pranešimas, kad jie neturėjo galimybių pamatyti, kas padėjo bombą slaptame viešnamyje sostinės centre. Iš šių faktų peršasi tik viena galima išvada. Vidaus reikalų ministerija kartu su tam tikromis privačiomis bendrovėmis plėšia Bulgarijos mokesčių mokėtojus, tai daro metodiškai ir netgi didžiuliu mastu. Pastangos, kurios turėtų būti nukreiptos nusikaltimų prevencijai, naudojamos vien politiniam ir ekonominiam reketui ir suvesti sąskaitoms su opozicija.
<SPEAKER ID="052" NAME="Iuliu Winkler" AFFILIATION="PPE-DE">
(HU) Labai ačiū, gerb. pirmininke. Ateinančiais metais stabili Europos Sąjungos ekonomikos plėtra gali būti realizuota tik tuo atveju, jei sustiprinsime 23 mln. mažųjų ir vidutinių Sąjungos įmonių, nes jos sudaro apie 4 iš 5 darbo vietų, sukurtų Sąjungoje pastaruoju metu.
<P>
Europos priemonių paketas mažosioms įmonėms "Small Business Act", Komisijos paskelbtas birželio mėn., pripažįsta, kad pagrindinį vaidmenį Europos ekonomikoje atlieka mažosios įmonės, ir pateikia bendrus pagrindus Sąjungos ir valstybių narių politikai plėtoti. Šiame dokumente siūloma svarbiausiose srityse priimti naujus reglamentus, kaip antai: supaprastintas valstybės pagalbos teikimas ir finansinės disciplinos griežtinimas.
<P>
Tačiau Europos mažosioms įmonėms reikia daugiau nei vien Komisijos, Parlamento ar valstybių narių politinės valios. Mažosioms įmonėms reikia naujo reglamento - skubaus ir efektyvaus. Europos Parlamentas turi imtis lemiamo vaidmens greitinant šį procesą. Dėkoju.
<SPEAKER ID="053" NAME="Katalin Lévai" AFFILIATION="PSE">
(HU) Gerb. pirmininke, mes matome, kad kraštutinės idėjos ir smurtinės manifestacijos sklinda tarp žmonių, socialinių grupių, etninių grupių ir neretai tarp tautų ir nacijų. Joms sustabdyti politinių priemonių yra, į šią veiklą taip pat reikėtų įtraukti administracines ir policijos priemones.
<P>
Tačiau politikai, gyvenantys ne vien šia diena, labiau pageidauja kviesti dialogui - ne tik politiniam, kuris dažnai baigiasi konfliktu, bet ir kultūriniam. Tačiau kad galėtume užmegzti su kuo nors dialogą apie kultūrą, iš pradžių turime pažinti savo pačių kultūrą.
<P>
Tarpkultūrinio dialogo esmta, kad mes turime susipažinti ne tik su skirtingų šalių mažumų, tautinių grupių ir tautybių skirtingais visuomenės sluoksniais, kurios iš pirmo žvilgsnio gali pasirodyti keistos, gyvenimu ir praeitimi, bet ir atskiros šalies viduje. Ši pažinimo rūšis padeda nacijos vienybei ir geriems žmonių, tautinių grupių ir tautų ryšiams, o jos nebuvimas tam trukdo.
<P>
Numanau, kad tarpkultūrinio dialogo metais visų Europos šalių visuomenei ypač svarbu palaikyti iš tiesų vertingą dialogą tarp daugumos ir mažumos, nes tai vienintelis būdas, kuriuo tarp Europos šalių kultūrų gali susiformuoti tikri ryšiai. Tai Europos reiškinys, su kuriuo mes turime tvarkytis Europos lygmeniu. Labai jums ačiū.
<SPEAKER ID="054" NAME="Dragoş Florin David" AFFILIATION="PPE-DE">
(RO) Mes nusprendėme kartu, kad Europos energetikos politika turės tikslą mažinti ES energetikos priklausomybę, užtikrindama tiekimo saugumą ir kainų skaidrumą. Šiandien pastebime, kad Europos dujų rinka apibūdinama kaip labai dinamiška visais atžvilgiais - energetikos politikos, techninės įrangos, paties dujų verslo ir kainų skaidrumo prasme, nes kainų nustatymas yra pagrindinis Europos vartotojų apsaugos komponentas.
<P>
Šiomis sąlygomis reikia sukurti tinkamus standartus, nustatant ir pateikiant sąskaitas už dujas galutiniams vartotojams, leidžiančias taikyti vienodą skaičiavimo metodą, pripažįstamą visoje ES, taigi nustatyta turi būti skaidriai, t. y. teisingai, nešališkai ir tiksliai.
<P>
Aš kviečiu Europos Parlamentą šiandien imtis visų būtinų priemonių sukurti būdo, kuriuo apskaičiuojamos ir pateikiamos sąskaitos už dujas, patikrinimą, nes mes nustatėme, kad Rumunijos dujų pardavėjai ir skirstytojai neatitinka šių reikalavimų - dujos matuojamos kubiniais metrais, sąskaitos pateikiamos kw/h, o gyventojai negali patikrinti realaus suvartojimo; taip yra dėl matematinės formulės, grindžiamos ginčytinais parametrais.
<SPEAKER ID="055" NAME="Proinsias De Rossa" AFFILIATION="PSE">
Gerb. pirmininke, mūsų gyventojus yra užvaldęs pyktis ir baimdėl žlungančių pasaulio finansų institucijų ir jų galimo poveikio pensijoms, santaupoms ir darbo vietoms.
<P>
Aš džiaugiuosi, kad Komisijos narys Ch. McCreevy atvyko diskutuoti. Tačiau manau, kad jis turi greitai veikti šiuo klausimu, atsižvelgdamas į Parlamento siūlymą suvaldyti "kazino kapitalizmą", atvedusį mus iki ekonominės bedugnės krašto.
<P>
Komisijos nary, jei įsipareigojimas neoliberaliai ideologijai neleis Jums to daryti, tada Jūs turite atsistatydinti ir leisti užimti šias pareigas kam nors kitam, pasiruošusiam duoti atkirtį rinkos piratams. Skubiai reikalingas griežtas, naujas finansų ir bankininkystės sektoriaus reglamentas, o Jūsų iki šiol palaikomas vadinamasis "švelnus reglamentas", kai kuriais atvejais reiškęs reglamento nebuvimą, turi būti kuo greičiau pakeistas.
<P>
Prieš atsisėsdamas norėčiau paminėti komentarus, išsakytus "Sinn Féin" narės M. L. McDonald, kuriais ji siekpateisinti jų kampaniją, nukreiptą prieš Lisabonos sutartį, o dabar skelbia norinti Airijos ekonominio suvereniteto pasaulinės finansinkrizės įkarštyje. Manau, jog tai rodo labai lengvabūdišką "ne" kampanijos dalyvių požiūrį.
<SPEAKER ID="056" NAME="Marek Aleksander Czarnecki" AFFILIATION="ALDE">
(PL) Finansinkrizreiškia, kad Europos Parlamentui svarbi problema taip pat turi būti fondų, įtrauktų į alternatyvias investicijas, skaidrumas. Prioritetu tampa bendrovių skaidrumo didinimas naudojant teisines priemones, juo labiau kalbant apie santykį, viena vertus, tarp rizikos draudimo fondų ir privataus kapitalo fondų, kita vertus, tarp bendrovių, kuriose šie fondai turi akcijų.
<P>
Vadinamieji geros praktikos kodeksai gal ir gali būti modelis, tačiau jie negali pakeisti įstatyminių priemonių netinkamos veiklos atveju. Būtina kurti geriausios praktikos kodeksą, t. y. metodus, galinčius padėti atstatyti pusiausvyrą dabartinėje bendrovių valdymo struktūroje.
<P>
Naujieji įstatymai taip pat turi įpareigoti rizikos draudimo fondus ir privataus kapitalo fondus skelbti ir aiškinti investavimo politiką ir su ja susijusius pavojus tiek individualiems, tiek instituciniams investuotojams, taip pat draudimo brokeriams ir kontroliuojančioms institucijoms.
<SPEAKER ID="057" NAME="Milan Gaľa" AFFILIATION="PPE-DE">
(SK) Leiskite man pareikšti užuojautą ir pasakyti kelis žodžius prisimenant neseniai įvykusią tragišką avariją šalia Kroatijos Gospičo miesto sudužus Slovakijos autobusui.
<P>
Užgeso keturiolikos keliaujančių pailsėti žmonių gyvybės, o kiti buvo sužeisti. Norėčiau pareikšti užuojautą netekusiems artimųjų ir kartu padėkoti Kroatijai už puikų elgesį, padėjusį nelaimingo atsitikimo metu, ir už rūpestingumą, parodytą mūsų piliečiams. Kroatija vėl parodė, kad sugeba reaguoti į problemas ir jas išspręsti, taigi jos ateitis yra Europos Sąjungoje.
<SPEAKER ID="058" NAME="Emmanouil Angelakas" AFFILIATION="PPE-DE">
(EL) Gerb. pirmininke, pastarosiomis savaitėmis mes ypač labai susidomėję ir susirūpinę stebėjome įvykius JAV finansų sektoriuje.
<P>
JAV vyriausybės sprendimas gelbėti didžiausią draudimo bendrovę suteikiant jai 85 mlrd. JAV dolerių paskolą, dviejų didžiausių hipotekos bendrovių nacionalizacija ir ketvirto pagal dydį investicinio banko bankrotas sukėlpaniką Jungtinėse Valstijose ir didelį Europos gyventojų susirūpinimą.
<P>
Taip yra todėl, kad gyvenant globalizuotoje ekonominėje aplinkoje labai tikėtina, kad krizpasieks Europą, jei dar nepasiekė, ir kirs smūgį bankų sistemai ir Europos gyventojų pajamoms.
<P>
Trečiadienį Europos Parlamente vyksiančios diskusijos dalyvaujant Tarybai ir Komisijai turi pateikti konkrečius atsakymus į šiuos klausimus:
<P>
kaip gerai Europos ekonomika pasirengusi atlaikyti tikėtinus jau prasidėjusios krizės atgarsius?
<P>
koks yra veiksmų planas ir kokių specialiųjų priemonių buvo imtasi, siekiant apsaugoti Europos gyventojų finansinę padėtį?
<P>
galiausiai, kokios politikos ketina laikytis Europos centrinis bankas, remdamas Europos finansų įstaigas?
<SPEAKER ID="059" NAME="Marie Panayotopoulos-Cassiotou" AFFILIATION="PPE-DE">
(EL) Gerb. pirmininke, rugsėjo 26 d. ES mini Europos kalbinės įvairovės dieną. Šis minėjimas grindžiamas mintimi, kad kalbos yra kultūros tiltai ir turi būti remiamas užsienio kalbų mokymasis ir gebėjimas bendrauti įveikiant kalbos barjerą.
<P>
Šis paminėjimas ir Komisijos komunikatai toliau visoje Europoje visiškai ignoruoja būtinybę mokytis senosios graikų ir lotynų kalbų. Šios klasikinės kalbos yra daugelio žodžių ir posakių šaltinis visomis Europos kalbomis ir plačiau.
<P>
Tuo pat metu Žalioji knyga "Migracija ir judrumas: ES švietimo sistemų iššūkiai ir galimybės" yra atvira konsultacijoms. Žalioji knyga aptaria 77/486/EEB Tarybos direktyvos dėl darbuotojų migrantų vaikų mokymo vaidmenį ir kritiškai vertina dalinius veiksmus, kurių buvo imtasi per pastaruosius 30 metų įgyvendinant šią direktyvą.
<P>
Tai galimybpagerinti Europos darbuotojų migrantų kalbų mokymą.
<SPEAKER ID="060" NAME="Zita Pleštinská" AFFILIATION="PPE-DE">
(SK) Trečioji iš eilės politinkrizUkrainoje tikriausiai buvo priežastis to, kad istorinis antrasis ES ir Ukrainos aukščiausiojo lygio susitikimas, įvykęs Paryžiuje rugsėjo mėn. pradžioje, nepadarsvaresnių išvadų dėl Rusijos ir Gruzijos konflikto.
<P>
Vertinu tai, kad Europos Sąjunga dar kartą paskelbpalaikanti pilietinės visuomenės kūrimą ir demokratinius pokyčius Ukrainoje. Taip pat teigiamai vertinu susitarimą pradėti "vizos dialogą", kuris ilgainiui turi tapti abipusiu beviziu režimu, taip pat tai, kad nepaisant naujos politinės krizės Ukrainos kelias į narystę ES išlieka atviras.
<P>
Šiandien niekas neabejoja, kad Oranžinrevoliucija pakeitistorijos kryptį, kuria ėjo Ukraina. Dabar Ukraina turi parodyti, kad ji stabili ir vieninga. Tai jos vienintelgalimybturėti europietišką perspektyvą.
<P>
Esu įsitikinusi, kad mes galime įtvirtinti laisvę namuose tik tada, kai saugome ją taip pat ir už ES sienų. Dėl šios priežasties aš dalyvausiu 11-ojoje Europos Parlamento delegacijos į Ukrainą sesijoje, vyksiančioje 2008 m. spalio 2-3 d. Kijeve ir Jaltoje.
<P>
Manau, kad Europos Parlamento atstovų buvimas Ukrainoje prisidės prie situacijos sušvelninimo ir politinio Ukrainos stabilumo.
<SPEAKER ID="061" NAME="Mikel Irujo Amezaga" AFFILIATION="Verts/ALE">
(ES) Gerb. pirmininke, aš noriu prisidėti ir pasmerkti teroristų puolimus, įskaitant žudymą, kurį mes patyrėme savo šalyje. Baskų tauta turi nelaimę būti vienintelEuropos Sąjungos šalimis, ir toliau patirianti terorizmą, ir šis terorizmas tęsiasi jau ne vieną dešimtmetį. Aš pats esu kilęs iš šeimos, iškentusios 40 tremties metų - tiek pat, kiek truko frankizmas, ir jei mes ko nors apskritai išmokome, tai to, kad joks politinis tikslas nebuvo vertas vieno žmogaus gyvybės. Galiausiai norėčiau pasakyti, kad mes visi, tikintys baskų tautos teise apsispręsti, aiškiai suprantame, kad teisgyventi yra pati svarbiausia ir pagrindinteisė.
<SPEAKER ID="062" NAME="James Nicholson" AFFILIATION="PPE-DE">
Gerb. pirmininke, mes visi labai gerai žinome, kad didėjančios naftos ir dujų kainos nepaprastai neigiamai veikia daugelį mūsų ekonomikos ir vartojimo sektorių.
<P>
Norėčiau atkreipti dėmesį į poveikį, kurį ši krizturi ūkininkavimo ir žvejybos sektoriams ir mažosioms įmonėms. Pastaruoju metu ūkininkus užgriuvo didelės kuro kainos - kainos didėja, o ūkininkų pajamos nekinta ir nekompensuoja šių energijos ir dujų kainų.
<P>
Degalų krizkenkia mažųjų ir vidutinių įmonių konkurencingumo plėtrai; vartotojų perkamosios galios mažėjimas sunkina padėtį, gerb. pirmininke, aš baiminuosi net pagalvoti, kas bus šią žiemą - daug milijonų žmonių neišgalės šildyti savo būstų.
<P>
Mes visi matėme, kas vyko degalinėse kylant naftos kainai; kiekvieną dieną einant pro degalinę kainos būdavo vis pakilusios. Bet dabar, sumažėjus kainai, beveik nesumažėjo ta riba, nuo kurios ji buvo pakilusi. Aš manau, kad reikia atsakyti į klausimą: gauta didelnauda sau, bet atėjo laikas tai nutraukti ir įvesti padorumo ribų kainas vartotojui.
<SPEAKER ID="063" NAME="Csaba Sógor" AFFILIATION="PPE-DE">
(HU) Gerb. pirmininke, Vengrija po Pirmojo pasaulinio karo prarado 2/3 savo teritorijos. Politinis vengrų, gyvenančių šiose srityse - iš viso daugiau kaip 3 mln. septyniose šalyse - buvimas per praėjusį šimtmetį leido jiems kovoti už savo teises vien tik taikiomis priemonėmis.
<P>
Šešerius metus apie 20 politinių organizacijų surengtame forume Karpatų baseino atstovams svarsttaikias galimybes ginti interesus ir tęsia šią veiklą toliau - tai tapatybės, gimtosios kalbos, ekonominių ryšių ir autonomijos išsaugojimas. Aš taip pat esu šio forumo narys. Šiais metais nusprendėme atidaryti jungtinę lobizmo įstaigą Briuselyje, siekdami pasinaudoti ES teikiamomis galimybėmis.
<P>
Nesuvokiama ir nepriimtina, kad taikus vengrų bendruomenių siekis yra kraštutiniais epitetais įžeidinėjamas kai kurių ES valstybių narių politikų, kai jie kaltina jų šalyje gyvenančią vengrų mažumą kolektyviniu nusikalstamumu ir nori suvaržyti jų gimtosios kalbos vartojimą.
<P>
Norėčiau atkreipti Europos Parlamento dėmesį į šiuos puolimus ir vėl priminti, kad nacionalinėms mažumoms turi būti užtikrintos bendruomenės teisės, o ne jos kaltinamos kolektyviniu nusikalstamumu. Europos Sąjunga turi imtis aktyvaus prevencinio vaidmens tuo klausimu. Dėkoju.
<SPEAKER ID="064" NAME="Ioannis Gklavakis" AFFILIATION="PPE-DE">
(EL) Gerb. pirmininke, Komisija nori padėti kovoti su didėjančių maisto kainų problema besivystančiose šalyse ir ketina skirti šioms šalims maždaug 1 mlrd. EUR finansavimą.
<P>
Bus finansuojamas sėklų pirkimas ir kitos sritys siekiant padidinti žemės ūkio gamybą, užtikrinti gyventojų aprūpinimą maistu, apriboti infliaciją ir sumažinti maisto kainas.
<P>
Politiškai ir morališkai teisinga, kad mes turime padėti besivystančioms šalims, bet turime būti gerai informuoti ir imtis atitinkamos iniciatyvos norėdami padėti Europos ūkininkams. Jie patyrsmarkų smūgį ne tik padidėjus maisto kainoms, bet ir atsiradus daugiau veiksnių, ir šie pinigai turi būti vertinami kaip santaupos sumažėjus kainoms vadovaujantis bendrąja žemės ūkio politika (BŽŪP).
<P>
Todėl spėju, kad didel1 mlrd. EUR dalis turi būti panaudota padėti Europos ūkininkams, susiduriantiems su labai daug problemų.
<P>
Baigiant leiskite man pareikšti susirūpinimą dėl tinkamo pinigų, kuriuos numatoma suteikti šioms šalims, panaudojimo; Afrikos, Karibų ir Ramiojo vandenyno (AKR) šalys neturi jokio kaimo plėtros modelio ir jokios patikros sistemos. Baiminuosi, kad šie pinigai gali nuplaukti į tarptautinių organizacijų biurokratinį aparatą ir galų gale nesuteiks jokios naudos.
<SPEAKER ID="066" NAME="Pirmininkas">
Šis klausimas baigtas svarstyti.

<CHAPTER ID="005-01">
1. Pamatinis susitarimas dėl Europos Parlamento ir Komisijos santykių (
<P>
- Prieš balsavimą:
<SPEAKER ID="086" NAME="José Manuel Barroso">
Komisijos Pirmininkas. - Pone pirmininke, prieš keletą mėnesių savo politikos gairėse ir čia per plenarinį posėdį pasiūliau iškelti šią ypatingą Parlamento ir Komisijos partnerystę į naują lygmenį. Pasiūliau toliau stiprinti ir plėtoti mūsų santykius teigiama linkme, atsižvelgiant į naujosios sutarties nuostatas ir mūsų bendrą siekį drauge formuoti Europą.
<P>
Pastarąsias savaites dalyvavau turiningose diskusijose su K. Lehne's vadovaujamomis derybininkų grupėmis, kurias paskyrėte persvarstyti pamatinį susitarimą. Naudodamasis proga dėkoju jiems už labai intensyvias diskusijas ir už jų dalykišką požiūrį.
<P>
Labai džiaugiuosi, kad mums pavyko rasti tarpusavio supratimą dėl principų, kuriais bus grindžiami mūsų santykiai ateinančiais metais. Jie turėtų sustiprinti mūsų bendradarbiavimą visapusiškai atsižvelgiant į sutartyse nustatytą institucijų pusiausvyrą.
<P>
Būdamas Europos Komisijos Pirmininkas, aš pritarsiu principams, nustatytiems ką tik jūsų priimtoje rezoliucijoje. Jais vadovausiuosi rengdamas naujosios Kolegijos poziciją dėl viso pamatinio susitarimo persvarstymo.
<P>
Priėmus šią rezoliuciją tokiai įspūdingai šio Parlamento daugumai, esu tikras, kad turime puikų pagrindą mūsų santykiams stiprinti. Dėl klausimų, kurie rūpi ne tik mūsų dviem institucijoms, bet ir Tarybai, nuoširdžiai tikiuosi, kad Taryba prie mūsų prisidės, kad kartu pasistengtume patobulinti visų institucijų darbą Europos naudai.
<P>
Jeigu vėliau šiandien patvirtinsite naująją Kolegiją, prašysiu kandidatą į Komisijos pirmininko pavaduotojus M. Šefčovičių vadovauti deryboms Komisijos vardu persvarstant pamatinį susitarimą. Noriu jus patikinti, kad jam ne mažiau nei man, kaip, esu tikras, ir visai naujajai Komisijos narių kolegijai, rūpi, kad derybos įvyktų greitai ir naudingai.
<SPEAKER ID="087" NAME="Pirmininkas">
Labai ačiū, Pirmininke J. M. Barroso, už pozityvų požiūrį į mūsų derybas. Visų mūsų vardu norėčiau padėkoti K. Lehne's vadovaujamai derybininkų grupei ir mūsų kolegoms, aktyviai dalyvavusiems šiose derybose.
<P>
(Plojimai)
<P>
Kol kas neturime teisėkūros iniciatyvos pagal Lisabonos sutartį, tačiau Komisija žadėjo atsiliepti į mūsų lūkesčius. Mes turime ne tik klausimų Europos Komisijos Pirmininkui valandą, bet ir klausimų Europos Komisijos nariams skirtą laiką, Europos Komisijos Pirmininko kvietimą Europos Parlamento Pirmininkui ir Komisijos narių kolegijai, taip pat bendradarbiaujame su nacionaliniais parlamentais, o tai yra labai svarbu.
<P>
Galvodami apie subsidiarumo taisyklę, manome, jog reikia atlikti poveikio vertinimą, kad galėtume ją kuo labiau patobulinti, ir tikimės, kad šis jos aspektas bus gerokai stipresnis nei buvo iš pradžių numatyta susitarime. Be to, labai tikimės, kad ateityje dėl mūsų piliečių galėsime padaryti viską, kas būtina.
<P>
(Posėdis sustabdytas 12.10 val. ir atnaujintas 13.30 val.)

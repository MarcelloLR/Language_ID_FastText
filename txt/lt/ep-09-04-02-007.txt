<CHAPTER ID="007">
Ankstesnio posėdžio protokolo tvirtinimas (žr. protokolą)
<P>

<SPEAKER ID="055" NAME="Marco Cappato" AFFILIATION="ALDE">
(IT) Gerb. pirmininke, šio Parlamento biuras mus oficialiai informavo, kad duomenys apie Parlamento narių veiklą komitetuose ir plenariniuose posėdžiuose turėtų būti skelbiami Europos Parlamento interneto svetainėje. Beje, tai atsakas į šio Parlamento sausio mėn. sesijos specifinio balsavimo rezultatus, kai mes balsavome, kad ši informacija būtų viešinama.
<P>
Todėl, gerb. pirmininke, turiu prašymą. Kadangi atėjus laikui Biuras veikiausiai surengs tik vieną ar daugiausia du posėdžius, siekdamas užtikrinti, kad šio Parlamento valia yra gerbiama, aš oficialiai pageidauju, kad jūs imtumėtės patvirtinti, jog bus atsižvelgta ir į šią valią, ir į šių Rūmų balsavimo rezultatus. Nenorėčiau manyti, kad visiškai biurokratinės priežastys trukdys laikytis šio skaidrumo reikalavimo, nes mes taip pat įsipareigojome Europos rinkėjams ir visuomenei.
<SPEAKER ID="056" NAME="Pirmininkas">
Labai jums dėkoju. Parlamento valia visuomet yra lemiama. Kitame Biuro posėdyje apsvarstysime, ką turėjote pasakyti.
<SPEAKER ID="057" NAME="Anna Záborská" AFFILIATION="PPE-DE">
(FR) Gerb. pirmininke, prezidentas Hamid Karzai pasirašįstatymą dėl moterų teisių, kuris, pasak afganų senatoriaus Humeiros Namati, yra blogesnis už tą, kuris galiojo Talibano laikais.
<P>
Šis dokumentas leidžia vyrui žaginti savo žmoną ir be vyro leidimo draudžia moterims išeiti iš namų, dirbti ar lankytis pas gydytoją. Be to, pagal įstatymą vaikų globa suteikiama tik vyrui ir seneliui.
<P>
Gerb. pirmininke, raginu jus nedelsiant imtis visų būtinų priemonių bendram Parlamento nepritarimui išreikšti ir šį klausimą kaip neatidėliotiną įtraukti į kitos sesijos darbotvarkę.
<P>
(Plojimai)
<SPEAKER ID="058" NAME="Pirmininkas">
Dėkoju, A. Záborská. Mes pasirūpinsime šiuo klausimu.

<CHAPTER ID="007-12">
12. Bendrijos kodeksas, reglamentuojantis žmonėms skirtus vaistus (Komisijai suteiktų įgaliojimų įgyvendinimas) (balsavimas) 
<P>
- pranešimas: Françoise Grossetête
<SPEAKER ID="086" NAME="Komisijos pareiškimas">
Komisija rengia teisės akto projektą, kuris yra jos 2008 m. teisėkūros programoje, pakeisiantį Bendrijos žmonėms skirtų vaistų stebėjimo sistemą. Bus iš esmės peržiūrėta 2001/83/EB direktyvos IX antrašt(Farmakologinis budrumas).
<P>
Šiuo projektu Komisija įsipareigoja siūlyti pasinaudoti 1999/468/EB sprendimo 5 ir 7 straipsniuose minėta reglamentavimo procedūra dėl galutinių visuomenės sveikatos apsaugos priemonių patvirtinimo susijusių su rinkodaros liudijimais, kurių gali būti reikalaujama dėl farmakologinio budrumo duomenų įvertinimo (naujame pasiūlyme pateiktos priemonės pakeis 2001/83/EB direktyvos 107 straipsnio 2 dalies ketvirtą subpastraipą).
<P>
Savo būsimuose pasiūlymuose Komisija taip pat ketina išlaikyti esamą padėtį, kuriais pagal 107 straipsnį Komisija gali paprašyti valstybių narių nedelsiant imtis laikinų priemonių, kai reikia skubiai reaguoti siekiant apsaugoti visuomenės sveikatą, nepasinaudojus jokia komiteto procedūra; Komisija toliau pasinaudos 1999/468/EB sprendimo 4 ir 7 straipsniuose minėta valdymo procedūra bet kokiems kitiems atskiriems sprendimams dėl medicininės paskirties gaminių rinkodaros liudijimų priimti.

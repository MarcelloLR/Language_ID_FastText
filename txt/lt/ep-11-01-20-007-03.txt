<CHAPTER ID="007-03">
3. Padėtis Baltarusijoje (
<P>
Prieš balsavimą dėl 2 dalies:
<SPEAKER ID="143" NAME="Justas Vincas Paleckis" AFFILIATION="S&amp;D">
Pone pirmininke, siūlome svarbų trumpą 2 dalies papildymą: "yra ypač susirūpinęs Mikolajaus Statkevičiaus, pastarąsias 31 dieną tęsiančio bado streiką, sveikata".
<SPEAKER ID="145" NAME="Jacek Protasiewicz" AFFILIATION="PPE">
Pone pirmininke, mano siūlomas pakeitimas labai panašus į Justo Paleckio pateiktą pakeitimą. Kadangi rezoliucija - ne tik Parlamento politinis pareiškimas, bet ir moralinparama tiems, kurie yra įkalinti, norėtume pasiūlyti įtraukti į mūsų rezoliuciją keturių buvusių kandidatų į prezidentus, kurie vis dar kalinami KGB, pavardes.
<P>
Tai: Vladimir Nekliayev, Andrei Sannikov, Nikolai Statkevich ir Alexei Mikhalevich, taip pat dviejų demokratinių opozicinių partijų lyderiai - Pavel Severinets, Baltarusijos krikščionių demokratų partijos pirmininkas, ir Anatoly Lebedko, Jungtinės piliečių partijos lyderis. Norėtume paprašyti jūsų paramos, kolegos, kad šios šešios pavardės būtų įtrauktos į 3 dalį.
<SPEAKER ID="147" NAME="Vytautas Landsbergis" AFFILIATION="PPE">
Pone pirmininke, derėtų nepamiršti, o gal įtraukti į 9 dalies tekstą šią mintį: "tuo pačiu metu Komisija turėtų finansuoti V. Nekliajevo poezijos knygų, kurias Baltarusijos valdžios institucijos neseniai konfiskavo ir sudegino, perspausdinimą ir platinimą". Prašome, jei įmanoma, tam neprieštarauti.
<SPEAKER ID="149" NAME="Kristiina Ojuland" AFFILIATION="ALDE">
Pone pirmininke, norėtume pasiūlyti žodinį pakeitimą, t. y. 13 dalį po žodžių "Rytų partnerystės veikloje" papildyti žodžiais "ne vėliau kaip". Mums reikia šio pakeitimo, nes turime greitai priimti sprendimus dėl santykių su Baltarusija, ypač dėl sprendimo dėl Rytų partnerystės ir tolesnio Baltarusijos dalyvavimo joje. Norėtume paprašyti jūsų paramos.

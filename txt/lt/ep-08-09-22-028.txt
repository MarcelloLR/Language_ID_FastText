<CHAPTER ID="028">
Žemės ūkio kalnų regionuose padėtis ir perspektyvos (trumpas pristatymas) 
<SPEAKER ID="200" NAME="Pirmininkas">
Kitas klausimas - Michl Ebnerio pranešimas Žemės ūkio ir kaimo komiteto vardu dėl padėties ir perspektyvų žemės ūkio kalnų regionuose.
<SPEAKER ID="201" NAME="Michl Ebner">
pranešėjas. - (DE) Gerb. pirmininke, Komisijos nary, ponios ir ponai, norėčiau pareikšti savo pasitenkinimą dėl to, kad Komisijos narys taip pat svarsto šį klausimą. Manau, kad tai atsispindės ne tik jo trumpoje kalboje, bet ir Komisijos darbe. Privalome užtikrinti, kad Europos Komisijos veiksmuose atsispindėtų mūsų norai ir idėjos.
<P>
Kiekvienas skaitydamas mano, tiksliau Žemės ūkio ir kaimo komiteto pranešimo, kuris buvo vienbalsiai patvirtintas, pavadinimą "Pranešimas dėl žemės ūkio kalnų regionuose padėties ir perspektyvų" privalo suprasti, kad tai tik dalis tikrojo pranešimo turinio.
<P>
Šiame pranešime kalbama apie tai, kad turi būti sukurta politika vietovėms, kurios kai kuriose valstybės narėse, tokiose kaip Austrija, Italija ir Ispanija, užima pusę teritorijos arba kitose valstybėse narėse - trečdalį teritorijos ir jose gyvena 19 proc. visų ES gyventojų. Tokios vietovės daugeliu atžvilgių yra ypač nepatogios žemės ūkiui ir gyvenimui bei ypač pažeidžiamos. Pavyzdžiui, Alpėse, pasaulinio atšilimo poveikis yra jaučiamas daug stipriau nei lygumų regionuose.
<P>
Kalnuotos sritys daugeliu atžvilgių nėra patogios - statūs šlaitai, sudėtingos oro sąlygos, erozija, aukščių skirtumai, aukštumos ir akmenuotos vietovės. Todėl turime sukurti bendrą strategiją šioms sritims. Neužtenka žemės ūkio politikos spręsti problemas kalnuotuose regionuose.
<P>
Reikia ne tik išsaugoti senus patikrintus būdus, bet ir sujungti naujus ir senus būdus kartu, norint, kad kalnų regionuose išliktų žemės ūkis. Taip pat reikėtų įtraukti ir kitus svarbius veiksnius, būtent tvarų gamtinių šaltinių panaudojimą, transporto tinklų kūrimą ir gerinimą ne tik paties transporto, bet ir interneto prieigos, ryšio tinklų, taip pat gerinti ir plėtoti komunalines ir vietos paslaugas, kurias yra sudėtingiau teikti dėl išsibarsčiusių gyvenviečių, stiprinti socialinę organizaciją.
<P>
Būtina įtraukti tokias naujas priemones, kaip didesnis dėmesys esminiam ir visą gyvenimą trunkančiam mokymui, dėmesys gamtovaizdžio bioįvairovei ir prisitaikymas prie anksčiau minėtos klimato kaitos. Šiame pranešime, kurį vieningai priėmŽemės ūkio ir kaimo komitetas, tam yra skiriama 13 konstatuojamųjų dalių ir 72 dalys. Norima sukurti struktūros sistemą remiantis turimomis pastangomis sektoriuose. Dėl šios priežasties pranešime kreipiamasi į Europos Komisiją, kad ši per šešis mėnesius parengtų bendrą strategiją su daugybe priemonių ir remiantis subsidiarumo principu strategija būtų suderinta su valstybių narių nacionaliniais veiksmų planais.
<P>
Tikiuosi, kad šis pranešimas čia sulauks tokio paties pritarimo kaip ir komitete. Prašau Komisijos nario mūsų argumentus perduoti Komisijai ir priminti, kad kalnų vietovių gyventojų indėlis yra visų gyventojų vardu ir teikiantis naudos, todėl turi būti visiškai pripažįstamas. Tai jų indėlis į aplinkos apsaugą, į mūsų žemyną kaip vietą turizmui. Reikia atsižvelgti į šį indėlį, nes jis yra kaip garantas prieš depopuliaciją tokiuose regionuose kaip Piedmont ir Lombardy bei Prancūzijos ir Ispanijos dalyse.
<SPEAKER ID="202" NAME="Ján Figeľ">
Komisijos narys. - Gerb. Pirmininke, šis pranešimas yra paskutinis, bet ne mažiau svarbus už kitus pranešimus. Galiu užtikrinti pranešėjui M. Ebner, kad pranešime pateiktos rekomendacijos yra labai svarbios. Norėčiau padėkoti pranešėjui ir Žemės ūkio ir kaimo komitetui už šį pranešimą. Jame pabrėžiama žemės ūkio kalnuotose regionuose svarba Europos Sąjungai. Buvo kalbama apie žemės ūkio indėlio į aplinkos apsaugą svarbą, kokybiškų produktų pateikimą ir kultūrinio landšafto, kaip mūsų europinio palikimo dalies, išsaugojimą.
<P>
Dėl šios priežasties kalnuotosioms vietovėms yra teikiama ypatinga bendrosios žemės ūkio politikos parama. Ši parama yra skirta ūkininkams už nepalankias sąlygas kompensuoti, susijusias su gamtinėmis sąlygomis. Be to, šie regionai gauna naudos iš keleto kitų žemės ūkio vystymo priemonių, tokių kaip žemės ūkio apsaugos mokėjimai, skirti sezoninių gyvulių pervarymo į naujas ganyklas ir piemenų tradicijoms išsaugoti, parama kokybiškiems žemės ūkio produktams ir tokioms ūkio įvairinimo priemonėms kaip turizmas.
<P>
Naujausiuose Komisijos pasiūlymuose, ypač dėl padėties įvertinimo, prie neturinčių palankių sąlygų yra priskiriamos kalnuotos vietovės. Laipsniškai atsisakant pieno kvotų schemos, konkreti parama gali būti skiriama ekonomiškai silpnoms ar ekologiškai pažeidžiamoms sritims pieno, jautienos, avių ir ožkų sektoriuose.
<P>
Pranešime prašoma, kad Komisija sukurtų bendrą strategiją, skirtą kalnuotoms vietovėms ir žemės ūkiui kalnų regionuose.
<P>
Visi žinome, kad kalnuotos vietovės skiriasi viena nuo kitos ekonomine ir socialine padėtimi. Todėl būtų sudėtinga sukurti visapusišką Bendrijos strategiją ir detalų veiksmų planą visų jų atžvilgiu.
<P>
Tačiau ES paramos schemos, skirtos kaimo plėtrai skatinti ir sanglaudos politikai, sukurią tinkamą ir aiškią struktūrą, kurioje valstybės narės apibrėžia ir schemas, tinkamiausias jų regionų sąlygomis. Toks decentralizuotas Europos Sąjungos požiūris leidžia valstybėms narėms tinkamai pritaikyti programas kalnuotoms vietovės, taip pat užtikrinti bendrą strateginį nuoseklumą.
<P>
Gerbiamieji nariai, dabar negaliu įvertinti visų pranešime išdėstytų pasiūlymų, bet užtikrinu jus, kad Komisija smulkiau išanalizuos pranešimo išvadas.
<P>
Dar kartą norėčiau padėkoti Michl Ebneriui, komitetui ir visiems Jums.
<SPEAKER ID="203" NAME="Pirmininkas">
Diskusijos baigtos.
<P>
Balsavimas vyks rytoj.
<P>
Raštiški pareiškimai (Darbo tvarkos taisyklių 142 straipsnis)
<SPEAKER ID="989" NAME="Bernadette Bourzai  " AFFILIATION="PSE">
raštu. - (FR) Žemės ūkio padėtis kalnuotose vietovėse yra svarbus vietos ekonominio vystymosi ir aplinkos apsaugos (kovos su klimato kaita, bioįvairovės, atviros ir saugios poilsio ir turizmo vietovės) veiksnys.
<P>
Konkretūs nepatogumai, susiję su aukščiu, topografija ir klimatu, su kuriais susiduria ūkininkai kalnuose, pateisina kompensacijų, skirtų gamtiniams nepatogumams kompensuoti, mokėjimą ir paramą tiesioginėms pajamoms siekiant padengti papildomas gamybos išlaidas ir vietinio valdymo vaidmens didinimą.
<P>
Manau, kad pagrindiniai klausimai yra šie - išvengti visiško paramos žemės ūkiui atsiejimo gyvulininkystės sektoriuje, nes dėl to gali būti prarasta darbo vietų, remti pieno sektorių, kuris yra svarbiausias neturtinguose rajonuose, didinti paramą jaunųjų ūkininkų gyvenvietėms bei skatinti solidarumą vandens valdymo srityje.
<P>
Taip pat pasisakau už tikros integruotos Europos strategijos sukūrimą kalnuotose vietovėse, užtikrinant, kad būtų atsižvelgiama į kalnuotų vietovių specifiką, formuojant įvairias Europos Sąjungos politikos sritis.
<SPEAKER ID="988" NAME="Urszula Gacek  " AFFILIATION="PPE-DE">
raštu. - (PL) Europos Parlamento pranešime dėl žemės ūkio padėties ir perspektyvų kalnuotose vietovėse Europos Komisija yra teisėtai įpareigojama per šešis mėnesius pateikti strategiją, skirtą kalvotoms ir kalnuotoms vietovėms.
<P>
Tai tikras žingsnis į priekį įvertinant konkrečias sąlygas, kuriomis 19 proc. visų ES gyventojų gyvena ir dirba.
<P>
Europos Parlamento pasiūlymas dėl žmonių, gyvenančių Lenkijos Podhale regione, nusipelniusių mūsų paramos.
<P>
Iki šiol kalvotoms ir kalnuotoms vietovėms skirtos gairės rėmėsi išimtinai vien tik žemės ūkio politika. Šiame pranešime taip pat pabrėžiamas poreikis remti žemės ūkį kompensacinėmis išmokomis, taip pat remti aukštos kokybės produktus.
<P>
Tačiau kalvotose ir kalnų vietovėse yra daug kitų problemų, kurias ES turėtų pradėti spręsti. Jos apima platų ekonominių, socialinių ir gyvenimo kokybės klausimų spektrą. Todėl labai gerai, kad pranešime minimos transporto tinklų ir interneto problemos. Be to, bendruomenės turėtų būti remiamos tiek finansiškai, tiek teikiant pagalbą konkrečiais sprendimais regioniniu lygmeniu, skirtais komunalinių paslaugų lygiui kelti.
<P>
Tuo pačiu metu privalome prisiminti "kalnų žmonių" svarbą saugant nacionalines tradicijas ir tradicines žinias apie gamtą. Reikia ypatingą dėmesį skirti pastovių socialinių struktūrų svarbai ir tvariam aplinkos naudojimo poreikiui.
<P>
Todėl, be abejonės, Podhale regionas yra puikiausias geros praktikos pavyzdys.
<SPEAKER ID="204" NAME="Ioannis Gklavakis  " LANGUAGE="EL">
Gerb. Pirmininke, ponios ir ponai, norėčiau pasveikinti M. Ebner su jo pranešimu. Kalnų regionai yra ypač svarbūs ES, nes jie sudaro daugiau nei 50 proc. kai kurių valstybių narių teritorijos, kuriose kaimo gyventojai vis dar sudaro svarbią dalį.
<P>
Lyginant su kitais ES regionais, dėl savo specifinių charakteristikų (stačių šlaitų, aukščio skirtumų) šie regionai yra priskiriami prie neturtingų. Sudėtingos žemės ūkio produktų auginimo sąlygos, didelės išlaidos transportui, nepilnaverčiai transporto ir ryšių tinklai bei žmonių pervežimo ir paslaugų išlaidos, turi įtakos ekonomikai ir kasdienėms piliečių, gyvenančių kalvotose ir kalnų srityse, sąlygoms.
<P>
Kita vertus, šių regionų gamintojai yra žinomi dėl kokybiškų produktų ir ilgalaikės patirties eksploatuojant miškus ir ganyklas. Todėl šios ypatybės turėtų būti stiprinamos ir naudojamos konkurencingumui ir kultūriniam tapatumui stiprinti.
<P>
Reikalinga strategija, atsižvelgianti į konkrečias svarstomų regionų ypatybes, kuri padėtų įveikti naujus sunkumus, sukurtų alternatyvias užimtumo formas ir išsaugotų gyventojus. Tokioje strategijoje ypatingas dėmesys turėtų būti skiriamas nelaimės ištiktiems regionams, tokiems, kaip gaisrų nusiaubtos kalvotos ir kalnų vietovės.
<SPEAKER ID="205" NAME="Rumiana Jeleva  " AFFILIATION="PPE-DE">
raštu. - Manau, kad žmonės, gyvenantys mažose ir izoliuotuose kaimo bendruomenėse, ypač kalnuotose vietovėse, yra socialiai nuskriausti ir kiekvieną dieną susiduria su suvaržymais ir sunkumais. Jų poreikiai turėtų būti mūsų prioritetų sąrašo viršuje, nes labai dažnai trūksta tokių svarbiausių dalykų, kaip galimybės naudotis paslaugomis. Jie patiria nuolatinę įtampą dėl kasdienių finansinių ir praktinių problemų, kurios kelia nerimą. Matydama savo šalies Bulgarijos padėtį, galiu pasakyti, kad daugumos kaimo gyventojų rūpestį kelia pagrindiniai žmogiškieji poreikiai. Labai dažnai trūksta ilgalaikės plėtros strategijų.
<P>
Be to, darosi aišku, kad politika dėl kaimo vietovių vis dar atsilieka ir neatitinka tikrovės. Regioninir kaimo vietovių politika bei priemonės privalo būti decentralizuotos, kad galėtų prisitaikyti prie vietos sąlygų. Todėl egzistuoja konkrečių, lanksčių ir pritaikytų regioninių ir vietos užimtumo bei socialinės naudos politikos sričių poreikis. Todėl savo dėmesį turime skirti žmogiškiesiems ištekliams kurti ir gebėjimams ugdyti, išskiriant jaunimą, moteris ir mažumas. Mažuose ir atokiuose kaimuose reikia taikyti racionalesnę politiką, atsižvelgiant į esamus vietos gamtinius ir žmogiškuosius išteklius ir žmonių poreikius.
<SPEAKER ID="206" NAME="Sepp Kusstatscher  " AFFILIATION="Verts/ALE">
raštu. - (DE) Į šį pranešimą yra sudėti visi įmanomi dalykai. Tai primena skubaus kolektyvinio svarstymo metu pateiktą minčių kratinį dėl žemės ūkio ir kalnuotų vietovių. Tai minčių ir reikalavimų katalogas, sudarytas iš tuščių žodžių ir banalybių, su pasikartojimais ir prieštaravimais. Šiam pranešimui negalima pritarti, nors jame galima rasti minčių, kurios įtiktų kiekvienam.
<P>
Daugiausia prieštaravimų yra tarp aplinkos apsaugos ir socialinių dalykų bei Michl Ebner ir jo partijos kasdien vykdomos negailestingos politikos.
<P>
Kiekvienos perspektyvios Europos žemės ūkio srityje vykdomos politikos centre turi būti tikras ilgalaikis požiūris į žemės ūkį ir maisto gamybą. Asmenys, niokojantys vandenį, dirvožemį ir bioįvairovę, privalo už tai atsakyti pagal "teršėjas moka" principą. Turime skatinti tokį žemės ūkį, kuris apsaugotų klimatą ir teiktų į rinką vartotojams didelę įvairovę sveikų produktų. Ekologinis ūkininkavimas turi būti skatinamas. Mes, Žalieji, nepritariame vykdomai pasaulinėje rinkoje politikai subsidijuoti pagrindinius veikėjus. Norime stiprinti vietos ir regionines maisto rinkas, užtikrinti, kad ūkininkai galėtų gauti normalias pajamas ir garantuotų vartotojams šviežią ir sveiką maistą. Ši valdymo forma taip pat yra geriausias būdas apsaugoti žemės ūkį ir aplinką.
<SPEAKER ID="987" NAME="Véronique Mathieu  " AFFILIATION="PPE-DE">
raštu. - (FR) M. Ebnerio pranešime dėl žemės ūkio padėties ir perspektyvų kalnuotuose regionuose yra akcentuojami šių regionų, sudarančių 40 proc. Europos teritorijų, bruožai ir poreikiai.
<P>
Šie regionai susiduria su gamtiniais sunkumais, dėl kurių gamyba yra sudėtingesnė, ribojama prieiga. Todėl jiems turėtų būti skiriamas ypatingas dėmesys.
<P>
Taigi kviečiu Komisiją parengti bendrą planą, pagrįstą tęstinumu ir integruotomis priemonėmis. Tai reikštų, kad toliau būtų mokamos kompensacinės išmokos, skirtos gamtiniams sunkumams padengti, finansiškai remiami jaunieji ūkininkai ir ypatingas dėmesys skiriamas pieno sektoriui. Žmogiškoji veikla kalnuotose "Natura 2000" srityse turi išlikti. Galiausiai būtina pabrėžti medžioklės ir žvejybos reikšmę tose vietovėse.
<P>
Tokia strategija padės šiems regionams įveikti konkurencingumo ir tvaraus vystymosi iššūkius, nes jie yra ne tik potencialūs ekonominio stiprėjimo šaltiniai, bet ir tradicijų, užtikrinančių kokybę ir prisidedančių prie mūsų gamtos išsaugojimo, sergėtojai.
<SPEAKER ID="986" NAME="Cătălin-Ioan Nechifor" AFFILIATION="PSE">
, raštu. - (RO) Kalnų regionai yra pagrindinEuropos Sąjungos dalis. Maža to, šiose vietovėse tradicijos, kultūra ir kalba yra geriau išsaugotos nei bet kuriuose kituose regionuose, esančiuose 27 valstybėse narėse. Deja, šalių vyriausybės neįgyvendina bendrų regioninės plėtros strategijų. Dėl esamų trūkumų lėtai, bet nuolat šiuose regionuose mažėja gyventojų skaičius. Pradėdamas nuo Europos Sąjungos devizo "Vieningi įvairovėje", norėčiau pritarti Parlamento sprendimui prašyti Komisijos parengti bendrą tvaraus vystymosi ir kalnų išteklių naudojimo strategiją. Taip Europos piliečiams, pasirinkusiems gyventi sudėtingesnėmis sąlygomis kalnuotose vietovėse, būtų užtikrintos vienodos galimybės. Atsižvelgiant į išmokų kalnuotose vietovėse atsiejimą, manau, kad mes, EP nariai, privalome daryti spaudimą, kad kalnuotoms vietovėms toliau būtų teikiama finansinparama. Taip kalnuotos vietovės taps saugomomis zonomis, galinčiomis užsitikrinti tvarų vystymąsi, ir būti oaze Europos ir tarptautiniams turistams.
<SPEAKER ID="207" NAME="Rareş-Lucian Niculescu  " AFFILIATION="PPE-DE">
raštu. - (RO) Mano atstovaujamoje šalyje, Rumunijoje, kalnai sudaro trečdalį. Kalnuotų vietovių gyventojų gyvenimo sąlygos yra prastesnės nei kaimo gyventojų.
<P>
Pritariu M. Ebnerio pranešime pateiktiems pasiūlymams. Tvirtai tikiu, kad aiški ES strategija dėl kalnuotų vietovių, kuri būtina ir skubiai reikalinga, labai prisidėtų prie gyvenimo sąlygų šiose srityse pagerinimo.
<P>
Tuo pat metu norėčiau pažymėti, kad skubiai reikalingas kaimo plėtrai skirto bendruomenės finansavimo geresnis reglamentavimas.
<P>
Pavyzdžiui, Rumunijos valdžia vykdo įvairias EAFRD programas, kurios teikia finansinę paramą mažosioms įmonėms ir turizmui. Mažosios įmonės ir pensionai yra ypač svarbūs kalnuotų vietovių vystymuisi.
<P>
Dieną prieš šios sesijos pradžią, buvo viešai paskelbti norintiems pasinaudoti šiomis priemonėmis vadovai, įskaitant sudėtingą dokumentaciją. Šie vadovai buvo parengti rugpjūčio mėn.
<P>
Yra aiškiai pažeidžiamas teisingos ir skaidrios informacijos teikimo galimiems gavėjams principas.
<P>
Manau, kad ES teisės aktai turėtų užtikrinti, kad tokių situacijų, dėl kurių finansinės ES pastangos tampa beprasmiškos, turėtų būti išvengta.
<SPEAKER ID="985" NAME="Zita Pleštinská  " LANGUAGE="SK">
Kalnuotuose vietovėse gali būti auginami aukštos kokybės žemės ūkio produktai, kurie papildytų žemės ūkio produktų Europos Sąjungos rinkoje įvairovę. Todėl reikia labiau koordinuoti ir teikti struktūrinę paramą kaimo plėtrai koordinavimui.
<P>
Tvarus, šiuolaikinis ir daugiakultūrinis žemės ūkis kalnuotose vietovės yra būtinas. Biomasės eksploatacija ir kaimo turizmas didina vietos žmonių pajamas. Tam tikrų gyvūnų ir augalų rūšių išsaugojimas, tradicijų laikymaisis, ypač turizmo puoselėjimas, padeda kovoti su klimato kaita išsaugant bioįvairovę ir surenkant CO2 pievose ir miškuose. Tvarus miško ūkio eksploatavimas leis gaminti energiją naudojant medienos likučius.
<P>
Ponios ir ponai, norėčiau pabrėžti vandens valdymo kalnuotose vietovėse klausimo svarbą. Labai svarbu, kad Komisija skatintų vietos ir regioninę valdžią plėtoti įvairiapusišką solidarumą tarp susijusių veiklos sričių vartotojų ir būtų skiriama tinkamai lėšų tvariam vandens išteklių naudojimui šiose srityse.
<P>
Šie regionai yra ypač mažai apsaugoti nuo klimato kaitos pasekmių. Todėl svarbu skatinti skubų priemonių, skirtų apsaugoti nuo stichinių nelaimių, ypač miškų gaisrų, šiuose regionuose, skyrimą. Esu tikras, kad kalnų regionuose būtinos naujos priemonės teritorijų apsaugai nuo potvynių, ypač prevencijai. Ūkininkai ir miškininkai gali teikti paramą prevencinėms potvynių priemonėms tiesioginėmis išmokomis, susijusiomis su sritimis, kurios jiems priskiriamos pagal bendrąją žemės ūkio politiką.
<SPEAKER ID="208" NAME="Theodor Dumitru Stolojan  " AFFILIATION="PPE-DE">
raštu. - (RO) Pritariame M. Ebnerio pranešimui. Rumunijoje kalnai sudaro 33 proc. viso ploto. Kaip ir kitose Europos šalyse, yra rizika, kad kalnų vietovės liks be gyventojų ir nebus vykdoma ekonominveikla.
<P>
Mums reikalinga bendra Europos strategija dėl tvarios kalnuotų vietovių plėtros. Prašome ypatingą dėmesį skirti žemės ūkio paramai, ekologiškiems produktams, kaimo turizmui, ryšių priemonėms ir prieigai prie jų kalnuotoje vietovėje. Taip pat primygtinai reikalaujame, kad jaunos šeimos būtų skatinamos kurti kaimo turizmo ūkius, siekiant atkurti ekonominį vietovės potencialą.
<SPEAKER ID="209" NAME="Dushana Zdravkova" AFFILIATION="PPE-DE">
raštu. - (BG) Kaip atstovvalstybės narės, turinčios aiškių problemų žemės ūkio srityje, ypač kalnų regionuose, norėčiau palaikyti mums labai svarbų M. Ebnerio pranešimą dėl žemės ūkio padėties ir perspektyvų tokiose vietovėse.
<P>
Kaip pabrėžiama pranešime, Bulgarija susiduria su rizika dėl gyventojų mažėjimo ir prislopinto vietos bendruomenių socialinio gyvenimo. Šios bendruomenės tai pat susiduria su grėsme, kad gali nutrūkti žemės ūkio veikla. Bendra politika dėl paramos ūkiams tokiose srityse yra sunkiai pritaikoma (pvz.: dėl minimalaus gyvulių skaičiaus reikalavimo). Todėl atsiranda poreikis taikyti specialią finansinę paramą pieno gamintojams ir papildomas finansines priemones, kurios turėtų būti priimtos įgyvendinus pranešime pateiktus pasiūlymus. Tik tada bus išsaugoti genetiniai gyvulių ištekliai kartu su žmogiškaisiais ištekliais, šių vietovių unikalumas, atsižvelgiant į ypatingą jų svarbą konkrečioms valstybėms narėms ir visai ES. Tai paskatins politikos kituose sektoriuose - aplinkos apsaugos, turizmo, mažųjų ir vidutinių įmonių steigimo ir švietimo - įgyvendinimą. Todėl reikalauju sukurti bendras tiesioginės paramos schemų taisykles ir įtraukti į bendrąją žemės ūkio politiką bei specialios paramos schemas kalnuotoms vietovėms.

<CHAPTER ID="005-02">
2. Šiltnamio efektą sukeliančių dujų emisijos leidimų sistema (
<P>
- Prieš balsavimą:
<SPEAKER ID="077" NAME="Markus Pieper" AFFILIATION="PPE-DE">
(DE) Gerb. pirmininke, pateisinimas yra štai toks. Deja, nebuvo surengtos plenarinės diskusijos dėl ETS, kurių rezultatą galėjome pateikti trišalėms deryboms. Trišalės derybos remiantis tik Aplinkos, visuomenės sveikatos ir maisto saugos komiteto nuomone neatstovauja Parlamentui. Dabar turime patvirtinti Komisijos pasiūlymo pakeitimus; bet tai, ką turime šiandien nuspręsti visiškai atitinka Tarybos dokumentą. Nėra nvieno Parlamento pakeitimo, net kablelio. Kokia yra šio laiko spaudimo priežastis? Juk kalbame apie laikotarpį nuo 2013 m.
<P>
Esant dabartinės formos ETS pasiūlymui, mus pasivys neatitikimai ir išaugusios išlaidos. Prekybos išmetamųjų teršalų leidimais tema - svarbiausias pramonės politikos sprendimas per daugelį ateinančių metų, jei ne dešimtmečių. Nesame pasirengę įteikti savo demokratinės bendro sprendimo teisės Parlamento drabužinėje. Pagaliau dėl ko daugelis narių sėkmingai kovojo šiuose Rūmuose beveik 30 metų? Ar jie kovojo tam, kad pamatytų klimato politiką dėl supaprastintos tvarkos paliktą beveik tik Tarybai? Kaip išrinktas Parlamentas norime dalyvauti demokratinėse diskusijose ir daryti tai būtent atsižvelgiant į mūsų veiksmų padarinius. Labai jums ačiū.

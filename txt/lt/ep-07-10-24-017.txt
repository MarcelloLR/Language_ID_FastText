<CHAPTER ID="017">
Medicininės paskirties opiumo gamyba Afganistane (diskusijos)
<SPEAKER ID="462" NAME="Pirmininkė">
Kitas klausimas - M. Cappato pranešimas Užsienio reikalų komiteto vardu su Europos Parlamento rekomendacija Tarybai dėl opiumo gamybos Afganistane medicininiais tikslais.
<SPEAKER ID="463" NAME="Marco Cappato">
pranešėjas. - (IT) Gerb. pirmininke, ponios ir ponai, šiame pranešime mes siūlome, kad Parlamentas turėtų imtis iniciatyvos ir parengti pasiūlymą Tarybai dėl opiumo gamybos Afganistane, visų pirma bendrosios užsienio ir saugumo politikos kontekste.
<P>
Visų pirma mes vadovaujamės suvokimu, kad iki šiol pasiekti rezultatai yra nepakankami. Per pastaruosius dvejus metus heroinui gaminti naudojamo opiumo gamyba išaugo 50 proc. Mes, regis, nesugebame rasti veiksmingų priemonių tokiam milžiniškam produkcijos kiekiui, kuris visas vėliau krauna turtus, žinoma, ne augintojams, ne ūkininkams, o stambioms tarptautinėms narkotikų mafijoms, teroristams ir Talibanui.
<P>
Be to, pranešime remiamasi dar viena prielaida: jog tuo pat metu išties labai sunku gauti nuskausminamųjų vaistų. Apie 80 proc. pasaulio gyventojų apskritai negali gauti nuskausminamųjų vaistų. Žinoma, į šiuos du klausimus galima žiūrėti kaip į visiškai atskirus, tačiau aš manau, kad politinių institucijų pareiga yra būti pragmatiškoms, taigi suvokti, kad esant didžiulei heroino gamybai naudojamos produkcijos apimčiai, kai tos pačios žemės ūkio kilmės produkto labai trūksta - turėtų būti galima šias dvi prielaidas tarsi sujungti.
<P>
Pakeitimai, pateikti Užsienio reikalų komitete, Socialistų frakcijos vardu A. M. Gomes pasiūlyti Europos Parlamente bei Europos liaudies partijos (krikščionių demokratų) ir Europos demokratų frakcijos pateikti plenariniame posėdyje, pasėjo užtikrinti, kad šiandien svarstomas pasiūlymas nebūtų alternatyvus, tai yra, kad tai nebūtų negatyvus pasiūlymas, raginantis staiga pakeisti iki šiol vykdytą politiką.
<P>
Mes prašome Jūsų, Tarybos ir Komisijos atlikti eksperimentą, imtis tam tikrų bandomųjų projektų pagal kuriuos dalis derliaus, šiuo metu naudojamo heroino gamybai, būtų skiriama nuskausminamiesiems vaistams gaminti. Be to, galima būtų pamėginti imtis poreikių tenkinimo strategijos gabenant nuskausminamuosius vaistus, pavyzdžiui, į Afrikos ir Azijos žemynus, kuriuose tokių vaistų praktiškai nėra.
<P>
Todėl šis Užsienio reikalų komiteto pateiktas pranešimas, kuriame yra atsižvelgta į pateiktus pasiūlymus, man regis, yra iš esmės gerai subalansuotas. Jame remiamasi labai paprasta prielaida - būtent, jog su ūkininkais galbūt - o aš manau, kad neabejotinai - bendradarbiauti būtų lengviau, jeigu pasiūlytume dalį jų produkcijos skirti legaliems tikslams, užuot tiesiog pradėję vykdyti plantacijų naikinimo, fumigacijos ir ardymo politiką. Tokia reakcija iš tikrųjų sudaro dar vieną konflikto su vietos gyventojais motyvą ir bent jau iki šiol pasirodė, kad taip gaunami priešingi rezultatai, negu norima, ir tai yra nenaudinga.
<P>
Todėl tikiuosi, kad greta Europos vyriausybių ir Afganistano vyriausybės priimtos suprantamos nuostatos, teigiančios būtinybę kovoti su opiumo gamyba - greta šios oficialios nuostatos galėtume nusiųsti ir kitokį signalą - o Europos Parlamentas turbūt turi daugiau laisvės nei kitos institucijos tokiam pasiūlymui pateikti. Mes jau prisiėmėme šią atsakomybę, ir aš tikiuosi, kad rytoj balsuodami dar kartą ją pareikšime. Mes turime daugiau laisvės nei kiti siūlyti atlikti alternatyvius eksperimentus ir juos vertinti ne ideologiškai, o pragmatiškai.
<P>
Kiekvienas arba kiekviena iš mūsų turime savų idėjų dėl tarptautinės politikos ir narkotikų bei dėl tarptautinės politikos Afganistane. Šis skirtas ne ideologiniam pasiūlymui, o praktiniam mėginimui rasti sprendimą dėl to, kas išties yra pasaulintragedija.
<SPEAKER ID="464" NAME="Benita Ferrero-Waldner">
Komisijos narė. - Gerb. pirmininke, aš irgi norėčiau nuoširdžiai padėkoti M. Cappato - tante grazie!
<P>
Aš visokeriopai palaikau šią labai laiku surengtą diskusiją dėl narkotikų problemos - ypač dėl narkotikų problemos Afganistane - kuris, kaip žinia, yra labai svarbus ir sudėtingas klausimas politikos ir saugumo kontekste.
<P>
Neseniai mes daug diskutavome Niujorke. Jungtinių Tautų Generalinėje Asamblėjoje buvo surengta nemaža labai svarbių diskusijų su Prezidentu H. Karzai, Jungtinių Tautų generaliniu sekretoriumi Ban Ki-moon bei daugeliu šalių. Jode kaip tik daugiausia dėmesio buvo skiriama visam šiam sudėtingam klausimui.
<P>
Šio vakaro diskusija prisidedama prie platesnės diskusijos dėl Afganistano atstatymo - tačiau ir dėl narkotikų vaidmens. Be to, leiskite man jus pagirti už Europos Parlamento delegacija santykiams su Afganistanu įsteigimą. Mes esame labai suinteresuoti jūsų darbu ir manome, kad labai svarbu, jog jūs tai atlikote.
<P>
Afganistano narkotiko pramoniš tiesų kelia didžiulį iššūkį valstybės kūrimo pažangai. Naujausią Jungtinių Tautų vystymo programos (JTVP) pranešimą skaityti nėra malonu. Deja, tiek aguonų auginimo, tiek perdirbimo pajėgumai smarkiai išaugo. Ypač tai liečia pietines Afganistano provincijas, kurioms tenka 70 proc. visos gamybos. Vargu ar gali stebinti stiprus maištų ir narkotikų ekonomikos tarpusavio ryšys. Tačiau neturėtume nepastebėti ir teigiamų įvykių, ypač stabilesniosiose šalies dalyse, kuriose realiai pagerėjo sveikatos ir švietimo padėtis bei išaugo ekonomika.
<P>
Trylikoje šiaurės ir vidurio Afganistano provincijų aguonų išties nėra. Tai mažų mažiausiai teikia vilčių, ir tuo galime remtis. M. Cappato pranešime pateikiamas išsamus padėties vaizdas - ir aš turiu jums padėkoti už jūsų skatinančias pastabas dėl Komisijos veiklos - ir jame gana teisingai nurodoma Afganistano atsakomybuž kovą su opiumo pramone. Dėl to mes visiškai sutinkame.
<P>
Vis dėlto turiu pareikšti, kad negaliu pritarti, bent jau kol kas, pranešimo išvadoms, kuriose siūloma legalizuoti daržinių aguonų auginimą medicinos tikslams, nors ir eksperimento tvarka. Toks pasiūlymas iš pirmo žvilgsnio gali atrodyti patraukliai, tačiau, sprendžiant sudėtingą Afganistano narkotikų problemą, paprastų atsakymų, deja, nėra.
<P>
Leiskite pasidalyti kai kuriais savo nuogąstavimais. Šalys - pavyzdžiui, Australija, Turkija ir Indija, kurios jau gamina opiumo žaliavą medicinos tikslams, paprastai turi veiksmingą teisėsaugos sistemą; be to, jose nėra išplitusių konfliktų. Tačiau net ir esant tokioms sąlygoms tai įgyvendinama labai sunkiai. O kai tokios sąlygos netenkinamos, legaliai auginamas opiumas greitai nukreipiamas kitur - tai jau matėme Peru ir Bolivijoje. Akivaizdu, kad Afganistane teisėtas auginimas tiesiog prisidėtų prie neteisėto auginimo, užuot jį pakeitęs, ir to mes baiminamės. Be to, legali opiumo gamyba vietos ūkininkams liks nepatraukli, kadangi jų pajamos tokiu atveju sudarytų 25-30 proc. pajamų, kurias jie dabar gali gauti juodojoje rinkoje.
<P>
Įgyvendinti tokį projektą yra sudėtinga, ir tai įmanoma tik subsidijuojant medicinos produktų kokybės stebėseną ir platinimą. Ar mes tai turėtume remti mokesčių mokėtojų pinigais? Afganistano vyriausybė, kuri aiškiai yra silpna ir turi silpnas institucijas, šiuo metu neturi - ir todėl aš sakiau, kad "kol kas" negaliu pritarti - pajėgumų tokiam projektui prižiūrėti.
<P>
Kai kuriuose šalies dalyse šiuo metu tiesiog nėra valdžios, jau nekalbant apie gera valdymą. Ypač tai liečia nestabilias pietines provincijas, kuriuose pagaminama didžioji dalis opiumo. Pagaliau Afganistano vyriausybryžtingai panaikino - ir tai yra svarbus argumentas - bet kokią legalią opiumo gamybą.
<P>
Esant tokioms aplinkybėms, šio pranešimo politiniu turiniu iš tikrųjų nepasiunčiamas reikiamas signalas mūsų partneriams Afganistane. Jo rezultatas gali būti netgi priešingas. Sunki ir nepaneigiama tiesa yra ta, kad Afganistano atkūrimui reikės daug daugiau laiko ir išteklių. Be to, jeigu norime į šią karo nusiaubtą šalį atnešti patvarią plėtrą, tam reikės ir ištvermės.
<P>
Valstybės kūrimo pažanga galima tik esant daugiau ryžtingumo - taip pat iš Afganistano politinės vadovybės, ypač jos vietinio lygmens, pusės. Beje, tokį signalą mes pasiuntėme iš Niujorko. Aš suprantu, kad pats metas regimai prigriebti korupciją. Mes ne tik tai pasakėme, bet ir stengiamės padėti tai atlikti kurdami gerą teismų sistemą ir organizuodami policijos pajėgas, kurios būtų tikrai veiksmingos, kad įtikintume eilinius afganus, kurie dažnai lieka skeptiški.
<P>
Kelio gairės yra aiškios. Jis veda per Afganistano nacionalinę narkotikų kontrolės strategiją, kuriai pritartarptautinbendruomenir kurioje yra visi reikiami elementai. Tai tikrai nusipelno nedviprasmiškos mūsų paramos, tai išsami strategija, aprėpianti uždraudimą, visuomenės informavimą, žinomų narkotikų platintojų baudžiamąjį persekiojimą ir vietinės plėtros rėmimą.
<P>
Ten, kur taikomas toks kruopštus politinių priemonių derinys, ūkininkai jau tvirtai nustojo auginti aguonas. Todėl Komisija mano, kad siūlymas legalizuoti daržines aguonas galėtų pakenkti šiuo metu jos atliekamam darbui kituose sektoriuose, ypač dėl teisinės valstybės ir teisėtvarkos palaikymo.
<SPEAKER ID="465" NAME="Carlo Fatuzzo">
PPE-DE frakcijos vardu. - (IT) Gerb. pirmininke, ponios ir ponai, aš nkiek neabejoju, kad M. Cappato, su kuriuo aš seniai palaikau draugiškus ryšius, desperatiškai stengiasi prisidėti prie kovos su narkotikais pašalyje ir padėti nelaimingiems jauniems arba pagyvenusiems merdintiems žmonėms, kuriems galėtų padėti vaistai. Tačiau, deja, aš negaliu su juo sutikti.
<P>
Deja, kartoju, aš nesutinku su pranešėjo nuomone. Aš manau, jog problema kyla dėl to, kad jo pranešimas skirtas Afganistanui - valstybei, kurioje didesnio nesaugumo būti jau negali. Taip, Irakas, ko gero yra dar nesaugesnis, tačiau vargu ar Afganistanas yra vieta, kurioje galima būtų pamėginti įtikinti ūkininkus atsisakyti jiems labai pelningo aguonų auginimo ir imti auginti tai, kad yra padoriau, labiau atitinka Senąjį Testamentą ir geriau dera su mums visiems žinoma civilizuoto ūkininkavimo praktika.
<P>
Pačiame pranešime visiškai aiškiai nurodyta, kad daugiausia narkotikų pasaulyje - apie pusę - yra iš Afganistano, ir kad opiumą auginti Afganistane yra uždrausta. Tačiau, nors tai ir uždrausta, iš šios šalies tiekiama pusžaliavų, skirtų žudyti mūsų jaunimą arba paversti jį narkotikų prekeivių auka; šie kaip žinia, skatina jaunimą vartoti narkotikus, ir tai dar žalą tiek jam, tiek visai visuomenei.
<P>
Manau, kad yra tik vienas veiksmingas ginklas kovoti su narkotikų prekeiviais, pradedant nuo Afganistano ūkininkų, kurie, mano nuomone, yra pirmoji narkotikų prekybos grandis. Kadangi mes nesugebame jų kontroliuoti ir stebėti, vienintelis būdas kovoti su narkotikais yra prevencija, taigi pagalba kuo labiau mažinant opiumo auginimą.
<P>
Todėl PPE-DE frakcija nepritaria šiai M. Cappato pranešimo daliai, ir manau, kad tai, ką aš dabar kalbu, turėtų būti aišku kiekvienam, kad ir kokie rytoj būtų rezultatai.
<P>
(Pirmininknutraukkalbėtoją)
<SPEAKER ID="466" NAME="Ana Maria Gomes">
PSE frakcijos vardu. - (PT) Turiu pasveikinti pranešėją M. Cappato ne tik dėl šio labai naudingo pranešimo, bet ir dėl jo pasirengimo priimti pastabas, kad sutarimas būtų kuo platesnis.
<P>
Jo pradiniai ketinimai pagirtini, kadangi jis stengėsi vienu šūviu nušauti du zuikius: įteisinti aguonų auginimą ir opiumo gamybą medicinos tikslams padarytų galą ne tik heroino gamybai Afganistane, bet ir nuskausminamųjų vaistų trūkumui pasaulyje.
<P>
Deja, susidūrėme su sunkiomis praktinėmis problemomis, pavyzdžiui, su Afganistano institucijų trapumu ir nesugebėjimu reguliuoti opiumo gamybą, netikrumu dėl tokio projekto ekonominio gyvybingumo ir pavojumi atnaujinti opiumo verslą kai kuriose iš trylikos šią gamybą nuraukusių Afganistano provincijų.
<P>
Mano frakcijos pasiūlymais buvo stengiamasi perorientuoti pranešimą, sutelkiant dėmesį į esminį elementą: į kovą su opiumo gamyba Afganistane, kuri daro įtaką ne tik Afganistanui, bet ir kaimyninėms šalims. Iš šio opiumo pagaminti narkotikai yra tai, ką kai kas vadina tikraisiais masinio naikinimo ginklais, ypač Europoje.
<P>
Kovodami su opiumo gamyba, turime jautriai atsižvelgti į įvairiems Afganistano regionams būdingus ypatumus. Sėkminga gali būti tik priemonių kombinacija. Visų pirma reikia išnaikinti Afganistano centrinėje administracijoje, ypač Vidaus reikalų ministerijoje ir policijoje, plintančią korupciją, kadangi tai suparalyžiavo visas kovos su opiumo gamyba politikos priemones. Antra, reikia susekti, suimti ir patrukti į teismą maždaug 30 pagrindinių narkotikų prekeivių, nustatytų 2006 m. JT ir Pasaulio banko pranešime, kad būtų galima sustabdyti šią nežmonišką prekybą. Trečia, NATO turi remti Afganistano operacijas, skirtas kovai su šia prekyba, naikinant laboratorijas ir sandėlius bei užkertant kelią narkotikų gabenimui. Ketvirta, aguonų naikinimo operacijos turi būti kruopščiai ir atrinkus taikomos ir koncentruojamos ten, kur ūkininkai turi realių alternatyvų.
<P>
Tai yra punktai, dėl kurių pranešėjui pritariame. Mes visi nepritariame aguonų plantacijų fumigacijai nedarant skirtumo, kaip siūlo elgtis JAV, nes tai paprasčiausiai papildys Talibano gretas, o heroino gamybai esminės įtakos neturės.
<P>
Pagaliau, turint omenyje priemonių Afganistano narkotikų problemai spręsti paketą, reikėtų išnagrinėti pranešėjo pasiūlymą dėl legalios opiumu pagrįstų analgetikų gamybos. Visų pirma šiame pranešime stengiamasi skatinti Europos Vadovų Tarybą būti kūrybišką ir drąsiai kovoti su heroino gamyba Afganistane. Lengvų šios problemos sprendimų nėra, bet mes žinome, kad Talibano bei Al-Qaedos propaguojamas terorizmas ir baisus tamsuoliškumas bus įveiktas tik tuomet, kai Afganistanas bus išlaisvintas iš narkotikų gniaužtų.
<P>
Aš jau baigiu, gerb. pirmininke. Šį pranešimą reikėtų laikyti skubiu kreipimusi į valstybes nares negailėti pastangų šalies, taip smarkiai paveiktos kruvinų konfliktų, ekonominiam ir politiniam atstatymui; tai taip svarbu regiono ir pasaulio saugumui.
<SPEAKER ID="467" NAME="Marios Matsakis" AFFILIATION="ALDE">
Gerb. pirmininke, aš kalbu šiuo klausimu tik savo, o ne mano frakcijos vardu.
<P>
Draudžiamo opiumo gamyba Afganistane suklestėjo nuo tada, kai šioje šalyje yra JAV ir sąjungininkų pajėgos. Taip yra nepaisant įvairių kovos su narkotikais institucijų ir kovos su narkotikais programų kūrimo, dažnai panaudojant didžiules ES mokesčių mokėtojų pinigų sumas.
<P>
Todėl ir aklam aišku, kad Afganistano žmonės, kad ir kas nutiktų, toliau gamins opiumą. Priežastis gana paprasta. Pasaulio kovos su narkotikais agentūrų apimtis, skaičius ir patirtis auga, ir jos atlieka savo darbą veiksmingiau. Taigi joms pavyksta konfiskuoti didesnius kiekius narkotikų. Tačiau, kadangi narkomanijos aukų paklausa lieka nepakitusi, ir kadangi nusikaltėliai narkotikų prekeiviai iš nelegalaus narkotikų tiekimo tiems ligoniams toliau gauna didžiulius pelnus, opiatų kaina kyla, o prekybos narkotikais pelnas auga.
<P>
Taigi Afganistano žmonės tiesiog vadovaujasi pagrindiniais liberaliosios rinkos principais. Jie didina savo produkciją, kad galėtų patenkinti draudžiamos prekybos paklausą ir padidinti savo pelną. Todėl visiškai klaidinga tikėtis, kad subsidijuojant daugiau opiumo kontrolės Afganistane programų galėtų turėti kokio nors esminio poveikio.
<P>
Vienintelis kelias veiksmingai spręsti opiumo gamybos Afganistane ir kitur problemą yra narkotikų problemos sprendimas pasauliniu mastu. Vienintelis protingas būdas tai padaryti - tai legalizuoti narkotikus ir pripažinti, kad narkomanai nėra nusikaltėliai, o ligoniai, kuriems reikia pagalbos.
<P>
Jeigu tokiems narkomanams bus duodama gydomųjų vaistų kontroliuojamoje medicinos įstaigoje, tai galimybišvengti rimtų pašalinių poveikių bei detoksikacijos tikimybžymiai padidės. Drauge neliks didžiulio nusikalstamumo, susijusio su prekyba narkotikais ir visų kovos su narkotikais policijos agentūrų, ir tai leis nepaprastai sutaupyti biudžetą.
<P>
Šios problemos logika yra tokia elementari, tačiau politikams visame pasaulyje sunku ją įžvelgti.
<SPEAKER ID="468" NAME="Salvatore Tatarella">
UEN frakcijos vardu. - (IT) Gerb. pirmininke, ponios ir ponai, M. Cappatos pranešime svarstomas klausimas yra labai subtilus, ir jį Europos Parlamentas turėtų kruopščiai įvertinti, kad nebūtų pateikta klaidingų ir pražūtingų sprendimų, nors jie ir būtų pagrįsti gerais ketinimais.
<P>
Norėčiau pažymėti du dalykus. Pirma, opiumo ir jo gaminių gamybos padidėjimas Afganistane galėtų kelti pavojų šalies atstatymui ir jau sunkiai vykstančiam teisinės valstybės stabilizavimui šiame nelaimingame regione. Antra, į opiumo gamybos augimą - šiais metais iki 30 proc. - nesureaguota adekvačia kovos su narkotikais strategija.
<P>
Dėl šių priežasčių aš manau, kad pranešime pateiktas pasiūlymas yra visiškai nepriimtinas, ir norėčiau pabrėžti, kad:
<P>
1. būtini morfino kiekiai Afganistane jau gaminami pagal specialias licencijas, prižiūrint Jungtinių Tautų narkotikų agentūrai ir Afganistano vyriausybės Kovos su narkotikais ministerijai;
<P>
2. Tarptautinnarkotikų kontrolės taryba teigia, kad visame pasaulyje jau yra medicininės paskirties opiatų perteklius;
<P>
3. išplitus legaliai morfino gamybai bus pagaminama daugiau narkotikų; šie galiausiai patenkins narkotikų paklausą pasaulio rinkoje. Jeigu jų kaina rinkoje bus nedidelė, jie bus prieinami visiems.
<P>
Vietoj to mes turime kovoti su narkotikais - visuomet, kiekvienu atveju ir visomis priemonėmis - Nuo gamybos iki prekybos, iki nelegalaus platinimo. Paklausa turi būti ribojama vertybėmis pagrįsta politika bei nuolatiniu, plačiu prevencijos darbu ir informavimo kampanijomis, ypač tarp jaunimo.
<P>
Tokioje šalyje, koks yra Afganistanas, turint omenyje dabar ten esančias sąlygas, šiame pranešime pasiūlytą sprendimą galima būtų laikyti kapituliacijos ir pralaimėjimo simptomu; tai taip pat galėtų sutrukdyti tarptautinės bendruomenės, Europos Sąjungos ir atstatymo agentūrų Afganistane dedamas pastangas vykdant programas, kuriomis siekiama aguonų plantacijas pakeisti įvairinant kitų augalų auginimą ir paremiant jas finansinėmis paskatomis.
<P>
Pabaigoje norėčiau tik paminėti, kad Tarptautinnarkotikų kontrolės taryba pritarAfganistano vyriausybės sprendimui atmesti pasiūlymą legalizuoti draudžiamų daržinių aguonų auginimą ir pakartojo savo pažadą laikytis savo įsipareigojimų pagal tarptautines sutartis.
<SPEAKER ID="469" NAME="Raül Romeva i Rueda">
Verts/ALE frakcijos vardu. - (ES) Gerb. pirmininke, pradžioje norėčiau pabrėžti, kad šis pranešimas yra nepaprastai svarbus, savalaikis ir drąsus. Dvi krizės, kurioms jis yra skirtas, nusipelno tiek politinio dėmesio, tiek politinės reakcijos, kurių jos dar nesusilaukė.
<P>
Nors saugumo padėtis ir su opiumo gamyba susijusi situacija Afganistane kelia vis didesnį nerimą, analgetikų poreikis visame pasaulyje yra viena didžiausių ir opiausių, deja, ir viena labiausiai ignoruojamų, mūsų laikų humanitarinių problemų.
<P>
Pranešėjui M. Cappato nebuvo lengva parengti šį pranešimą, taigi tai yra juo labiau puiku, ir aš dar kartą pabrėžiu tiek savo paties, tiek mano frakcijos paramą jam. Kaip jis pats pasakė, nors abiejų klausimų tarpusavio ryšys ir nėra nei paprastas, nei būtinai tiesioginis, mes, kaip politikai, privalome analizuoti sudėtingas realijas, kad rastume kompleksinių problemų kompleksinius sprendimus. Kaip tik tai ir daroma pranešime.
<P>
Dėl saugumo Afganistane - nėra abejonės, kad jam reikia teikti pirmenybę, jeigu norime įgyvendinti atstatymo ir vystymo programas su ateities garantijomis. Tačiau problema ta, kad tam tikros ginkluotos grupuotės gauna finansavimą būtent dėl opiumo gamybos reguliavimo stokos. Mes taip pat žinome, kad vyksta nelegalus opiumo auginimas ir prekyba, kuri sudaro 40 proc. Afganistano bendrojo vidaus produkto.
<P>
Turint omenyje šią situaciją, aš manau, kad derėtų bent jau išnagrinėti, pavyzdžiui, Senlio tarybos, kuri siūlo leisti Afganistane auginti opiumą medicinos tikslams, teikiamas iniciatyvas ir į jas atsižvelgti. Čia daugiausia dėmesio būtų skiriama nuskausminamųjų vaistų, pavyzdžiui, morfino ir kodeino, kuriuos būtų galima parduoti ir kitoms šalims, šiuo metu gaunančioms šių gyvybiškai svarbių medikamentų nepakankamai arba visai jų negaunančių pagal preferencines prekybos sutartis.
<P>
Tenka apgailestauti, kad šis pranešimas šiuo metu realiai nesusilaukia stipresnės Komisijos arba pačios Afganistano vyriausybės paramos. Dar didesnį nerimą kelia tai, kad priemonės, kurios dažniausiai reklamuojamos kaip alternatyvios, dažniausiai yra cheminis naikinimas - tai nuolat pabrėžia JAV valdžia. Jeigu būtų vykdoma šitokia priemonė, tai suteiktų Talibanui naują argumentą savo pozicijoms ginti, o ūkininkų bendrijos ilgainiui greičiausiai taptų maištininkų stovyklomis.
<P>
Be to, tai labai rimtai atsilieptų sveikatai ir aplinkai. Iš pat pradžių aišku, kad purškiant iš lėktuvų - tai tikriausiai siūloma daryti Afganistane - tarša tikrai palies žmones, gyvenančius apdorojamose ir gretimose teritorijose. Tai buvo įrodyta metų pradžioje, kai tokią praktiką panaudojo Kolumbija kokaino produkcijai palei Ekvadoro sieną naikinti, kai pastarasis vėliau pateikskundą ir iškėlbylą Hagoje.
<P>
Aš nesu ekspertas, ir šis cheminis klausimas tikriausiai yra žymiai sudėtingesnis, tačiau aš manau, kad šiame etape mes turėtume gerai suvokti kai kurias napalmo ir nusodrinto urano sukeltas nelaimes. Mes neturime to pakartoti trečią kartą ir tikiuosi, kad to nepadarysime.
<SPEAKER ID="470" NAME="Miroslav Mikolášik" AFFILIATION="PPE-DE">
(SK) Opiumo gamyba turi būti kontroliuojama. Visa tarptautinbendruomenturi daug labiau susirūpinti opiumo gamybos kontrole visose pasaulio vietose. Ligšiolinės JT ir jų Ekonominės ir socialinės tarybos (ECOSOC) bei Pasaulio sveikatos organizacijos pastangos reguliuoti opiatų vartojimą skausmo gydymui yra būtinos, tačiau vis dar nepakankamos. Drauge tarptautinbendruomenneturi leisti laisvai vartoti opiatų ir piktnaudžiauti jais narkomanams.
<P>
Manyčiau, kad mūsų pareiga yra neatsisakyti kovos su piktnaudžiavimu stipriaisiais narkotikais, kurie gana akivaizdžiai griauna jų vartotojų gyvenimus. Ir aš nepritariu nuomonei, jog visuomenturėtų aprūpinti narkomanus narkotikais, užuot stengusis juos perauklėti ir sugrąžinti į realų gyvenimą. Kas teigiama M. Cappato pranešime? Esama požiūrio, jog tarptautinbendrija stokoja opiatų, arba jai gali jų pritrūkti artimiausioje ateityje, todėl būtina tam tikromis sąlygomis pirkti šį vaistą iš Afganistano.
<P>
Tiesa, kad opiajai naudojami įvairioms ligoms gydyti, pooperaciniam skausmui malšinti, pagaliau - ir tai yra ne mažiau svarbu - piktybinėmis ligomis sergantiems žmonėms gydyti. Tačiau ši teorija turi kai kurių principinių trūkumų, kurių esant dabartinei situacijai ignoruoti negalima. Visų pirma tai dabartinpolitinpadėtis Afganistane, kuri yra nestabili. Afganistane, viena vertus, reikia kovoti su Talibanu, o kita vertus, kovoti su juodąja opiumo rinka. Ši juodoji rinka daro neigiamą poveikį ne tik Afganistano ekonomikai, bet ir Afganistano politikai ir užsienio santykius. Aš turiu rimtų abejonių ir nuogąstavimų, ir dabar paaiškinsiu, kodėl, mano nuomone, toks būdas negali funkcionuoti. Projektai, numatantys legalų aguonų auginimą opiumo gamybai, nefunkcionuos, kadangi Tarptautinnarkotikų kontrolės taryba gali skirti šaliai sankcijas tik vėliau, tačiau dalis derliaus šalyje pateks į juodąją rinką.
<P>
Tarptautinpaklausa yra pastovi. Afganistano valdžia nėra pajėgi veikti kaip vienintelopiumo derliaus tvarkytoja. Esant tokios sąlygoms aišku, kad vyriausybkovą su narkotikų prekeiviais pralaimės. Dėl konkurencijos opiumo kainos pakils, ir aguonas legaliai auginantys ūkininkai pereis į juodąją rinką. Be to (ir tai yra labai svarbu) Afganistano kainos nėra konkurencingos palyginti su Australija, kur vienas kilogramas morfino kainuoja 56 JAV dolerius, arba Turkija, kur jis kainuoja 250 JAV dolerių. Tuo tarpu Afganistane kaina siekia 450 JAV dolerių už kilogramą.
<P>
Dėl naudojimo medicinos reikmėms - jeigu Afganistano opiumas būtų naudojamas medicinos produktuose, tai tik prisidėtų prie tolesnio rinkos perpildymo šioje srityje. Aš jau greitai baigsiu, gerb. pirmininke. Aš nepritarsiu jokiai ES ir jos valstybių narių paramai aguonų auginimui Afganistane dėl mažiausiai keturių priežasčių: nepakankamos infrastruktūros, ekonominio konkurencingumo nebuvimo, didžiulės plėtros netinkama kryptimi ir galiausiai dėl to, kad šiuo metu pasaulio rinkose opiatų netrūksta.
<SPEAKER ID="471" NAME="Józef Pinior" AFFILIATION="PSE">
(PL) Gerb. pirmininke! Gerb. Komisijos nare! Pirmiausia norėčiau padėkoti Marco Cappato už šio pranešimo parengimą. Tai buvo labai sunkus pranešimas, kuriame stengtasi paliesti vieną sunkiausių dabartinio pasaulio problemų.
<P>
Opiumo gamyba Afganistane kasmet auga. Paskutinio metinio pranešimo duomenimis, dabar opiumo pagaminama du kartus daugiau, negu prieš dvejus metus. Afganistanas tapo praktiškai vieninteliu labiausiai mirtino narkotiko tiekėju pasaulyje; čia pagaminama 93 proc. viso pasaulio opiatų produkcijos. Pirmininkyra viena iš tų, kurie mano, kad Afganistano likimas yra mūsų bendras reikalas. Didvyriška Afganistano žmonių kova šaltojo karo laikotarpiu prisidėjo prie laisvės plėtros šiuolaikiniame pasaulyje ir prie geležinės uždangos griuvimo Europoje. Dabar Europos Sąjungos pareiga yra suteikti tai šaliai karinę, administracinę ir ekonominę pagalbą.
<P>
Tai pasakytina ir pagalbą kovojant su narkotikų gamyba Afganistane. Reikia nepamiršti, kad pagrindinAfganistano žemdirbių paskata gaminti opiatus yra finansinis pelnas. Į tai turi būti atsižvelgta Europos pagalbos programoje, skirtoje šiai problemai išspręsti. Todėl norėčiau pagirti M. Carppato visų pirma už pranešime pateiktus drąsius pasiūlymus. Jie gali padėti pagerinti padėtį šiuo atžvilgiu.
<P>
Viename iš šių pasiūlymų numatoma teikti pagalbą diegiant eksperimentinį mokslinį aguonų gamybos medicinos reikmėms projektą, kuris leis toliau ištirti, kaip licencijavimas galėtų prisidėti prie skurdo mažinimo, kaimo ekonomikos įvairinimo, bendros plėtros ir saugumo didėjimo. Vienu žodžiu, svarbu ne moralizuoti, bet reikia, kad Europos Sąjunga galėtų veiksmingai prisidėti sprendžiant šią Afganistano problemą.
<SPEAKER ID="472" NAME="Horia-Victor Toma" AFFILIATION="ALDE">
(RO) 2007 m. Jungtinių Tautų Narkotikų ir nusikalstamumo biuro atlikto Afganistano opiumo gamybos tyrimo duomenimis, opiumo gamyba pasiek8 200 tonų rekordą ir sudaro 93 proc. pasaulio opiatų gamybos. Taigi 40 proc. Afganistano bendrojo vidaus produkto sukurta iš opiumo gamybos ir nelegalios prekybos, o šiame procese dalyvauja 2 9 000 000 žmonių. Nepaisant to, tik 10 šalių suvartojama 80 proc. pasaulyje legaliai tiekiamų opiumo darinių, o daugiau kaip 150 medicinos reikmėms jų trūksta dėl nelegalios prekybos opiumu.
<P>
Turime pabrėžti, kad pagrindinis Talibano ir teroristų grupuočių finansavimo šaltinis yra nelegali prekyba narkotikais. Be to, tarptautinės bendrijos subsidijuojamas narkotikų likvidavimo arba sunaikinimo operacijas genčių politiniai ir kariniai vadai panaudoja savo interesams ir pritaiko konkurencijai šalinti. Remdamasis iki šiol išdėstytais dalykais aš esu įsitikinęs, kad strateginiame ir subalansuotame požiūryje į opiumo gamybos mažinimo ir kontroliavimo procesą turi būti numatytos socialinės ir ekonominės alternatyvos, palankios teisinės valstybės ir demokratinių institucijų kūrimui Afganistane. Todėl tokia veikla galėtų būti vienas pagrindinių terorizmo prevencijos ir likvidavimo sprendimų.
<P>
Gerb. pirmininke, aš manau, kad kovos su narkotikais Afganistane planas, numatantis opiumo kiekių kontroliavimą panaudojant juos analgetikų ir kitų darinių gamybai, galėtų būti vienas, bet ne vienintelis alternatyvus ekonominis sprendimas ir priemonaguonų auginimui mažinti.
<SPEAKER ID="473" NAME="Ryszard Czarnecki" AFFILIATION="UEN">
(PL) Gerb. pirmininke! Pirmiausia norėčiau pasveikinti Komisijos narę B. Ferrero-Waldner su puikiu Altenburgo berniukų choro koncertu, kurio ką tik kartu klausėmės. Jis man padardidžiulį įspūdį.
<P>
Dabar turiu pereiti prie ne tokių malonių dalykų - prie M. Cappato pranešimo. Anksčiau kalbėjusieji atkakliai kartojo 40 proc. BVP skaičių - esą, tokią Afganistano BVP dalį sudaro narkotikų gamyba. Toks skaičius tapo priimtas, tačiau noriu pabrėžti, kad prieš metus mūsų Parlamento Užsienio reikalų komitete mūsų atstovai Afganistane vienareikšmiškai konstatuodavo, kad tai sudaro daugiau kaip 50 proc. BVP. Tas skaičius yra dar didesnis. Aš nenoriu teikti aiškinimų, tačiau mažiausiai 10 proc. Afganistano gyventojų gyvena iš narkotikų gamybos ir prekybos. Be to, reikia pripažinti, kad į šią prekybą įsitraukia ir ten dislokuoti tarptautinių pajėgų kariai, taip pat amerikiečiai.
<P>
Manau, kad toks siūlymas yra rizikingas, nors, žinoma, įžvelgiu ir tam tikrų jo pliusų. Tačiau, mano giliu įsitikinimu, pagal tokį pasiūlymą iš tikrųjų būtų legalizuota ne tiek medicinos pagalba, kiek vis dėlto prekyba narkotikais.
<SPEAKER ID="474" NAME="Vittorio Agnoletto" AFFILIATION="GUE/NGL">
(IT) Gerb. pirmininke, ponios ir ponai, svarbu ne tik konstatuoti, kad 92 proc. opiumo pasaulyje pagaminama Afganistane, bet ir pabrėžti augimo tendenciją: 2001 m., JT Narkotikų agentūros duomenimis, opiumo auginimui buvo skirta 8 000 hektarų, o 2006 m. buvo jau 165 000 ha; 2001 m. derlius buvo 185 tonos, o 2006 m. - 6 100 tonų.
<P>
Tai neabejotinai reiškia, kad dabartinpasėlių naikinimo atliekant fumigaciją strategija nieko neišsprendžia. Veikiau ji turi socialinių pasekmių, kurios vėliau įsuks opiumo produkcijos spiralę. Sunaikinami ir kitokie nei daržinių aguonų pasėliai, todėl ūkininkai nuskursta ir patenka į narkotikų prekeivių - būtent, Talibano ir vyriausybėje patogiai sėdinčių karo vadeivų rankas.
<P>
Taigi tikslas yra suteikti ūkininkams paramą, kurios finansinis lygis, bent jau iš pradžių, turėtų būti toks pat, kaip dabar, išlaisvinant juos iš priklausomybės nuo narkotikų prekeivių. Šis planas, žinoma, problemos neišspręs, bet niekas ir nesako, kad išspręs. Kalbame apie eksperimentą ribotoje teritorijoje; kitaip ir negali būti karo draskomoje šalyje, kurioje žemę kontroliuoja tarpusavyje besivaržančios gaujos. Tačiau vis dėlto tai yra žingsnis į priekį - bent jau tiek, kad opiumas taps ne heroinu, o morfinu. Manau, kad tai naudinga Vakarams ir visam pasauliui.
<P>
Be to, aš manau, kad mes turime išsiaiškinti faktą, kad jau yra nuostata dėl morfino gamybos. Man nėra žinoma, Komisijos nare, apie tai, kad visos šios problemos egzistuoja Indijoje arba Turkijoje; jeigu taip, reikalingas reguliavimas. Tačiau nutarime, kurį turėtume priimti, reguliuotojų vaidmenys numatomi tarptautinėms institucijoms: ne visame Afganistane - tai šiuo metu neįsivaizduojama, bet nepaprastai ribotame plote.
<P>
Be to, tarptautinės medicinos asociacijos aiškiai teigia, kad šiandien morfinas vis dar reikalingas - ne tik pasaulio pietuose, bet, nors ir paradoksalu, ir šiaurėje. Žinoma, jis turi būti parduodamas oficialiomis kainomis, tačiau tai yra nuskausminamasis vaistas, ir, mano nuomone, jį turi teisę gauti kiekvienas, įskaitant Afrikos žmones ir nepasiturinčiuosius. Jeigu kalbame apie išlaidas, tai, be abejo, imtis tokio veiksmo ir pradėti kontroliuoti morfino kainas būtų pigiau, negu nuspręsti sunaikinti pasėlius, taikant esamus metodus, kurie niekur mūsų nenuves.
<P>
Dar paskutinpastaba: aš džiaugiuosi, kad ši diskusija yra pragmatiška, o ne ginčas tarp norinčiųjų liberalizuoti arba legalizuoti narkotikus ir draudimo šalininkų. Mes stengiamės pradėti praktišką, pragmatišką veiklą daliai Afganistano gyventojų padėti.
<SPEAKER ID="475" NAME="Charles Tannock" AFFILIATION="PPE-DE">
Gerb. pirmininke, svarbu, kad iš opiumo gautos medžiagos, pavyzdžiui diamorfinas (dar žinomas heroino vardu), būtų skiriamos medicinos reikmėms, ypač nuskausminimui, tačiau Talibano teroristai 20-40 proc. savo lėšų, kurios leidžia jiems žudyti NATO karius, gauna iš aguonų auginimo. Deja, opiumo gamyba Afganistane šiemet išaugo 34 proc. ir sudaro daugiau kaip 90 proc. pasaulio pasiūlos.
<P>
Mano šalies - Jungtinės Karalystės - karinės pajėgos NATO vadovaujamų Tarptautinių saugumo pagalbos pajėgų (ISAF) sudėtyje kovoja su Talibanu. Jos neturi nei mandato, nei personalo stambaus masto aguonų auginimo medicininiam projektui prižiūrėti, arba dėl to naikinti pasėlius. Jie pakankamai turi galvoti apie tai, kaip išvengti kulkų ir be dalinio užimtumo daržininkų pareigose.
<P>
Tačiau aš, kaip gydytojas, šiek tiek prijaučiu Britų medicinos asociacijos, kuri pritaria aguonų auginimui - griežtomis sąlygomis, gerai prižiūrint - analgetikų gamybai aprūpinti - argumentams. Mano kolega iš Jungtinės Karalystės Parlamento Tobias Ellwood daug nuveikAfganistano aguonų pasėlių palaipsnio pavertimo komerciniais pasėliais, opiumo gamybą nukreipiant medicinos tikslams, šešerių metų laikotarpio planui parengti.
<P>
Taigi mes turime bent jau ištirti labai riboto eksperimentinio licencijavimo projekto sumanymą, nepamiršdami pavojų, kad jį Talibanas gali pasiglemžti nelegaliems tikslams. Kiekvienas bandymas neišvengiamai turės apsiriboti labai mažu plotu. Kad jis veiktų, jam bus reikalinga įvairių partnerių organizacijų parama. Mes tikrai nukreipti savo narsiųjų karių nuo jų gyvybiškai svarbaus kovos su terorizmu uždavinio, tačiau tas projektas galėtų atnešti tam tikrų naudingų rezultatų.
<P>
Dėl ES paramos Afganistanui klausimo - mums reikalingas žymiai labiau koordinuotas ES požiūris į Afganistano infrastruktūros plėtrą ir kovą su korupcija; kitaip Talibanas tikrai dominuos, kadangi mes vos pajėgiame sulaikyti Talibaną šalies pietuose.
<P>
Vakarai privalo suvokti Afganistano realijas. Tarptautinės institucijos netinkamai koordinuoja savo veiksmus. Dėl Afganistano vyriausybėje siautėjančios korupcijos provincijos kantrybprezidento Karzai vyriausybės atžvilgiu senka.
<P>
Dabartinis centralizuotas valdymo modelis neatitinka interesų ir etninių grupių įvairovės šalyje, kuri praeityje niekuomet neturėjo stiprios centrinės valdžios tradicijos. Dabar provincijos negauna finansavimo veiklai, kuria siekiama atskirų nuo Kabulo tikslų. Nevykdomas joks ilgalaikis ekonominis planas pajungti gausiai vandens pasiūlai, kurio 92 proc. gėdingai ir absurdiškai išteka iš šalies. Pastačius užtvankų ir drėkinimo sistemų galima būtų auginti vaisius ir daržoves pramoniniu mastu.
<P>
Kadaise Afganistanas garsėjo savo granatais, kurie dabar labai populiarūs tarp sveiko maisto šalininkų. Nutiesus tokią reikalingą geležinkelio sistemą galima būtų tiekti tokias prekes į tarptautinę rinką.
<P>
Kad šalis būtų išgelbėta iš politinės ir ekonominės katastrofos, dar reikia daug ką skubiai padaryti, ponis Komisijos nare.
<SPEAKER ID="476" NAME="Richard Howitt" AFFILIATION="PSE">
Gerb. pirmininke, ilgai prieštaravęs fumigacijai siekiant išnaikinti narkotikus kaip neveiksmingai, dažnai duodančiai priešingus rezultatus ir visuomet turinčiai žalingo pašalinio poveikio žmonių sveikatai priemonei, aš apgailestauju, kad šioje rezoliucijoje tokia pozicija sujungiama su bandymu skatinti Afganistane teisėtą opiumo produkciją, kurį aš laikau neprotingu. Šioje rezoliucijoje remiamasi Senlio tarybos pranešimu, kuriame teigiama, jog pasaulyje trūksta aguonų; tačiau tai yra nesąmonė. Tarptautinnarkotikų kontrolės valdyba nurodo, kad teisėtų opiatų atsargos pasaulyje atitinka dvejų metų paklausą, o didžiausias morfino gamintojas pasaulyje Johnson Matthey Londone patvirtina, kad pasaulyje esama daugiau kaip 250 tonų pertekliaus.
<P>
Komisijos narteisi argumentuodama, kad sąlygos Afganistane neleistų Afganistano ūkininkams turėti naudos. Tai tik viena iš daugelio dirbtinių prielaidų rezoliucijos projekte. Daržinės aguonos auginamos mažiau kaip 4 proc. žemės ūkio paskirties žemės. Teisėtas auginimas nepakeistų neteisėto auginimo, o prie jo prisidėtų. Pasak nepriklausomo Azijos fondo tyrimo, 80 proc. Afganistano žmonių yra prieš narkotikų prekybą. Jai priešinasi ir Afganistano vyriausybė, o prezidentas Karzai opiumą vadina "žmonijos priešu". Likus tik kelioms savaitėms iki aguonų sėjos, būtų pasiųstas negeras politinis signalas.
<P>
Aš labai gerbiu pranešėją, tačiau apgailestauju, kad šiuo klausimu Parlementas nesutars. Aguonos medicinai - skamba viliojančiai; tačiau tiesa yra ta, kas opiumas yra smurto ir nesaugumo Afganistane finansavimo šaltinis. Teisingesnis pasakymas būtų - aguonos korupcijai ir terorizmui.
<SPEAKER ID="477" NAME="Bogdan Golik" AFFILIATION="PSE">
(PL) Gerb. pirmininke! Gerb. Komisijos nare! Norėčiau pareikšti savo pritarimą Europos Parlamento rekomendacijai Tarybai dėl medicininės paskirties opiumo gamybos Afganistane ir pasveikinti pranešėją už drąsą. Kova su nelegalia narkotikų prekyba - tai viena svarbiausių šiuolaikinio pasaulio globalinių Problemų. Europos Sąjunga turėtų organizuoti savo veiklą taip, kad būtų veiksmingai siekiama, viena vertus, kontroliuoti narkotikus ir mažinti narkotikų pasiūlą pasaulyje, o kita vertus - didinti nuskausminamųjų vaistų prieinamumą ir mažinti jų kainas.
<P>
Pranešime pateiktas siūlymas legalizuoti opiumo gamybą tarptautinės farmacijos pramonės reikmėms galėtų būti būdas minėtiems tikslams pasiekti. Sekant Turkijos ir Australijos pavyzdžiu, Afganistane taip pat galėtų būti teikiamos licencijos naudingų nuskausminamųjų vaistų, pavyzdžiui, morfino arba kodeino, gamybai skirtoms aguonoms auginti. Tačiau, kad tokį licencijavimą būtų galima įgyvendinti, reikia atsižvelgti į specifines sąlygas Afganistane.
<P>
Afganistanas yra didžiausias pasaulyje žaliavos opiatų gamybai tiekėjas. Opiumo gamyba ir prekyba Afganistane tapo svarbiu BVP augimo veiksniu, prekybos per sieną pagrindu, pagrindiniu žemdirbių pajamų šaltiniu ir vieninteliu didžiosios visuomenės dalies būdu gauti žemės, darbo ir kreditų. Aguonų auginimo legalizavimas Afganistane turės prasmę tik tuomet, jeigu bus sudarytos reikiamos sąlygos. Kad šalies valdžia galėtų užtikrinti veiksmingą opiumo gamybos proceso kontrolę, turi pagerėti saugumo padėtis, o šalis turi tapti politiškai stabili. Turi būti sukurta veiksminga demokratija, o ūkininkams turi būti suteikta valstybinių kreditų. Be to, turi būti reguliuojama ekonominveikla.
<SPEAKER ID="478" NAME="Inger Segelström" AFFILIATION="PSE">
(SV) Gerb. pirmininke, pirmiausia aš norėčiau padėkoti Marco Cappato už įdomų pranešimą. LIBE komitete aš esu atsakinga už ilgalaikį narkotikų programos biudžetą. Šiame komitete mes stengiamės dirbti praktiškai, stengdamiesi rasti, kaip mes ES galėtume sumažinti kenksmingą vartojimą ir pasiūlą. Todėl aš manau, kad diskusija dėl Afganistano turi esminės svarbos, kadangi čia pagaminama didžioji dalis heroino (93 proc.), kuris žudo mūsų jaunimą gatvėse. Jeigu gaminant medicininės paskirties opiumą galima pertvarkyti kai kurių ES ir JT prižiūrimų ūkininkų kontrolę ir gamybą - tarkime projektui taip. Tai sakau aš, būdama iš Švedijos, kuri turi labai stiprią kovos su narkotikais programą ir narkotikų politiką. Deja, aš nemanau, kad to pakanka, tačiau mes, žinoma, turime aptarti ir kitokias galimybes - pavyzdžiui, energijos gamybą. Tačiau ūkininkams reikalingas darbas ir pragyvenimo šaltinis, todėl mes Europos Parlamente turėtume prisiimti atsakomybę ir pareikalauti daugiau veiklos. Mes pakeisime 40 proc. BVP, ir turime prisiimti už tai atsakomybę! Dėl 1 punkto a pastraipos, kurioje Taryba raginama nepritarti fumigacijai kaip aguonų laukų Afganistane naikinimo priemonei, aš turiu kitokią nuomonę. Aš manau, kad mes turime aptarti ir tai, kad ištrūktume iš aklavietės, kurioje dabar atsidūrėme, kai nieko nevyksta. Baigdama norėčiau tarti keletą žodžių apie perprodukciją. Tai nereiškia, kad labiausiai nepasiturintiems žmonėms pasaulyje, moterims ir vaikams analgetikų reikia labiau. Palyginti su mumis ES, jie analgetikų vartoja labai nedaug. Todėl žvelkime globaliau ir raskime konstruktyvius sprendimus ES ir JT drauge su Afganistanu, skirtus taikai ir demokratijai paremti bei kovoti su terorizmu ir narkotikais. Ačiū.
<SPEAKER ID="479" NAME="Marco Cappato" AFFILIATION="ALDE">
(IT) Gerb. pirmininke, ponios ir ponai, aš norėčiau kai ką pasakyti apie paklausą ir pasiūlą.
<P>
Dėl paklausos S. Tatarella, kurio jau nėra tarp mūsų, ir R. Howitt nurodperprodukcijos problemą: tai, kad dabar turimas opiumas iš tikrųjų viršija paklausą perdirbimui į opiatus vaistams. Tai tiesa - bet tik kalbant apie dabartinius paklausos lygius.
<P>
Pranešime bandoma aptarti potencialią paklausą. Apie80 proc. pasaulio gyventojų apskritai negali gauti jokių nuskausminamųjų vaistų - netgi paprasčiausioms operacijoms, amputavimams arba vėžiu sergančiųjų slaugai. Apie tai mes ir kalbame, o už tai, kad nėra pasaulinės politikos nuskausminamiesiems vaistams propaguoti, dalis atsakomybės tenka Tarptautinei narkotikų kontrolės valdybai.
<P>
Dėl pasiūlos leisčiau sau pasakyti Komisijos narei, kad čia siūlomas eksperimentinis projektas išties pareikalautų mokesčių mokėtojų pinigų bei išteklių. Tai tiesa, tačiau esama politika kainuoja didžiules sumas mokesčių mokėtojų pinigų.
<P>
Taigi problema paprasta. Mes prašome jūsų pažiūrėti, ar sunkiau ir brangiau yra imti ir prievarta išrauti pasėlius viename plote, kai jie po to tikriausiai pradedami auginti gretimame plote, ar supirkti tą derlių ir jį čia pat perdirbti prižiūrint tarptautinei bendruomenei, kad jo nebūtų galima panaudoti heroino gamybai, o iš karto panaudoti vaistams gaminti. Mano nuomone, antroji alternatyva yra ne tokia brangi - taip pat Europos piliečiams ir mokesčių mokėtojams.
<SPEAKER ID="480" NAME="Benita Ferrero-Waldner">
Komisijos narė. - Gerb. pirmininke, manau, kad ši diskusija buvo labai įdomi. Dar kartą pabrėžiu, kad vertinu M. Cappato drąsią idėją. Tačiau leiskite man dar kartą pareikšti savo argumentus ir pasakyti: taip, tiesa, kad mūsų strategija dar neatnešsėkmės. Bet, kaip jau sakiau anksčiau, tai nėra vien tik strategija dėl narkotikų; tai daug sudėtingesnsituacija. Esame pokonfliktinėje padėtyje ir, žinoma, čia yra visi įvairūs elementai: NATO, Europos Sąjunga ir Jungtinės Tautos. Mūsų susitikimai Niujorke buvo skirti kaip tik šiam klausimui.
<P>
Dabar leiskite man grįžti prie narkotikų klausimo. Iš tiesų yra problemų dėl paklausos ir pasiūlos. Šiuo metu, Tarptautinės narkotikų kontrolės valdybos duomenimis, šiuo metu nėra paklausos papildomiems legalaus medicininės paskirties opiumo kiekiams. Ir aš gaunu žinių, kad paklausa pasaulyje dabar iš tikrųjų, o Turkija ir Indija 2005 ir 2006 m. turėjo sumažinti savo gamybą. Atsargos buvo tokios didelės, kad jų visam pasauliui galėtų užtekti dvejiems metams. Tai vienas dalykas. Aš suprantu, kai jūs sakote, kad galbūt žmonės kitose pasaulio dalyse netgi neturi galimybės būti gydomi be nuskausminimo. Aš tai suprantu. Tačiau tai jūs ištraukiate iš konteksto. Dabartinės realijos yra tokios.
<P>
Kalbėdami apie pasiūlą, irgi truputį pažvelkime į proporcijas. Afganistanas, kaip sakkai kurie kolegos, yra šalis, pagaminanti didžiausią dalį opiumo ir narkotikų: 8 200 tonų. Net jeigu tai būtų leidžiama gaminti legaliai, tokia galimybliestų mažą kiekį, ir tai būtų tik labai mažas kiekis. Taigi net jeigu būtų galimybė, aš manau, kad tai būtų tik penkios tonos opiumo produkcijos. Taigi jeigu palygintume 8 200 tonas ir penkias tonas: tai nieko nereiškia! Taigi, kaip matote, nėra nei pasiūlos, nei paklausos realaus balanso.
<P>
Taigi, nepaisant šios labai sudėtingos padėties, aš manau, kad jūsų sumanymas yra drąsus; aš sutinku. Bet aš manau, kad šiame etape Afganistanui tai galbūt nenaudinga. Priešingai, aš manau, kad mes turime parengti tokią strategiją, kuri suderintų ilgalaikio Afganistano vystymo išlaikymą ir alternatyvų aguonų auginimui siūlymą ūkininkams, drauge pagerinant valdymą. Taigi dėmesys bus telkiamas į teisingumą ir policiją - tai mes pasistengsime padaryti, ir tai mes jau pradėjome.
<P>
Be to, mūsų dėmesys buvo sutelktas į kaimo pragyvenimo šaltinių klausimą ir pagalbą remiant teisėtą užimtumą. Šiam tikslui Europos Komisija taip pat remia Afganistano vyriausybės nacionalinę narkotikų kontrolės strategiją pasiūlos kontroliavimo ir paklausos mažinimo iniciatyvomis bei valdymo tobulinimu. Pavyzdžiui, iki šiol mes parėmėme Įstatymo ir tvarkos pasitikėjimo fondą maždaug 135 000 000 EUR, o per ateinančius dvejus metus planuojame paremti 70 000 000 EUR suma.
<P>
Tačiau aš taip pat turiu pasakyti, kadangi mes - Europos Sąjunga ir Europos Komisija - esame sutelkę dėmesį į kaimiškųjų vietovių vystymą, sveikatos priežiūrą ir teisingumą bei pagalbą atliekant policijos ir teisingumo reformą, taip pat į alternatyvią gamybą - mes negalime Afganistane visko atlikti vieni. Tai aš norėčiau pasakyti gerbiamam Parlamento nariui Ch. Tannockui, kadangi aš manau, kad jis kreipiasi tik į mus - į Europos Komisiją ir Europos Sąjungą - tačiau ten yra ir daug kitų svarbių dalyvių. Aš manau, kad mes visi turime sujungti savo veiksmus. Tai mes vis labiau stengiamės daryti, vadovaudamiesi labai koordinuota strategija, kurioje, viena vertus, yra numatyta kova su narkotikais. Bet dar kartą kartoju, jog aš manau, kad tai dar per anksti.
<SPEAKER ID="481" NAME="Pirmininkė">
Diskusija baigta.
<P>
Balsavimas vyks rytoj.

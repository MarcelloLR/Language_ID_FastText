<CHAPTER ID="012">
Bendrijų finansinių interesų apsauga. Kova su sukčiavimu (diskusijos)
<SPEAKER ID="418" NAME="Pirmininkė">
Kitas klausimas - Cătălino Sorino Ivano pranešimas (Α7-0050/2011) Biudžeto kontrolės komiteto vardu dėl Bendrijų finansinių interesų apsaugos, kovos su sukčiavimu, 2009 m. metinės ataskaitos -.
<SPEAKER ID="419" NAME="Cătălin Sorin Ivan" LANGUAGE="RO">
Ponia pirmininke, šis pranešimas dėl Europos Sąjungos finansinių interesų apsaugos paremtas Komisijos ataskaita, kuri pateikta pagal Sutarties dėl Europos Sąjungos veikimo 325 straipsnį. Šiame straipsnyje aiškiai kalbama apie kovą su sukčiavimu, tačiau Komisijos ataskaitoje nėra labai aiškiai nurodoma, kokia dalis pažeidimų padaroma sukčiaujant ir kokią jų dalį lemia paprasčiausios klaidos.
<P>
Nepaprastai svarbu labai aiškiai apibrėžti, kokia sukčiavimo termino reikšmė, nes šiuo terminu apibrėžiamas tyčinis pažeidimas. Kalbame apie korupciją tiesiogine šio žodžio prasme, o klaidos nėra tyčinis veiksmas. Galime susitarti toleruoti klaidas, tačiau jokiu būdu negalime toleruoti sukčiavimo. Jokiu būdu negalime toleruoti sukčiavimo, kai tai susiję su Europos fondais ir Europos Sąjungos biudžetu.
<P>
Kita didelproblema susijusi su duomenų ir informacijos rinkimu. Privalome labai rimtai diskutuoti apie tai, kaip valstybės narės pateikia Europos Sąjungai, tiksliau Europos Komisijai, informaciją apie ES fondų panaudojimą. Mano nuomone, nacionalinės valdymo deklaracijos būtų kokybiškesnės, kai jomis bus pareikalauta didesnės politinės atsakomybės nacionaliniu lygmeniu. Komisijos dar kartą prašau užtikrinti, kad nacionalinės valdymo deklaracijos būtų pasirašytos atitinkamo ministro arba nacionalinės vyriausybės ministro.
<P>
Kita vertus, Europos biudžete esantys 16,7 mlrd. EUR - tai nuosavi ištekliai ir iš esmės tai pajamos iš muitų. 70 proc. importuojamų prekių įvežama taikant supaprastintą procedūrą. Čia norėčiau remtis Specialiąja Europos Sąjungos Audito Rūmų ataskaita Nr. 1/2010, kurioje rašoma, jog galimybės kontroliuoti tokias supaprastintas procedūras labai ribotos, o Audito Rūmų nustatytas klaidų skaičius kelia nerimą. Šiuo atveju nepaprastai svarbu, kad Komisija įvertintų, koks šių pažeidimų finansinis poveikis.
<P>
Norėčiau pagirti OLAF už "Diabolo II" operaciją, kuri skirta ne tik Europos Sąjungos finansiniams interesams apsaugoti, bet ir užkirsti kelią produktų klastojimui. Be neigiamo šių suklastotų produktų poveikio Europos Sąjungos fiskalinei sistemai ir biudžetui, taip pat kyla grėsmES piliečių saugai, neigiamai veikiama Europos Sąjungos ekonomika.
<P>
Ir toliau kalbėsiu apie tai, kiek tai kainuoja. Viena vertus, užsiminsiu apie Europos fondų panaudojimą, kita vertus, apie nepagrįstai paskirstytų fondų lėšų susigrąžinimą. Kalbėdami apie Europos fondų panaudojimą, privalome paminėti integruotą administravimo ir kontrolės sistemą, kuri yra puiki, tačiau kyla didelių problemų ją taikant, nes ši sistema paremta netiksliomis duomenų bazėmis ir naudojimasis ja apsunkinamas dėl taikomo žemės sklypų identifikavimo.
<P>
Be to, kalbant apie Europos fondų lėšų susigrąžinimą, vienintelis dalykas, kurį galiu pasakyti, yra tas, kad mano nuomone, reikėtų susirūpinti dėl skaičių, rodančių, jog susigrąžinta 42 proc. žemės ūkio fondų ir tik 50 proc. Sanglaudos fondų lėšų. Šie skaičiai verčia sunerimti, todėl fondų susigrąžinimo sritį turime stebėti labai atidžiai.
<SPEAKER ID="420" NAME="Algirdas Šemeta">
Komisijos narys. - Ponia pirmininke, norėčiau padėkoti pranešėjui C. S. Ivanui už konstruktyvų pranešimą. Glaustai pateiksiu savo pastabas dėl šešių labai svarbių jo momentų.
<P>
Pirma, dėl finansinių interesų apsaugos ataskaitoje pateiktos informacijos. 2009 m. ataskaitoje jau pateikiama naujos išsamios informacijos apie sukčiavimo bei pažeidimų mastą ir nurodomas įtariamo sukčiavimo lygis kiekvienoje valstybėje narėje 2000-2006 m. sanglaudos programose. Visuomet galima padaryti geriau, tad į jūsų pasiūlymus atsižvelgsiu.
<P>
Antra, kalbant apie finansinių interesų apsaugos konvenciją, kartu su Komisijos pirmininko pavaduotoja V. Reding rengiu komunikatą kitų metų gegužės mėnesiui. Jame bus pristatyta strategija, kaip apsaugoti viešąsias ES lėšas nuo visų formų neteisėtų veikų, įskaitant sukčiavimą, aptarsiu procedūras, materialinės baudžiamosios teisės nuostatas ir institucinę struktūrą.
<P>
Trečia, kalbant apie nuosavus išteklius, 2010 m. siekdama išnagrinėti, kaip vykdomos supaprastintos importo procedūros, Komisija pradėjo lankytis visose valstybėse narėse. Kai tik bus surinkta pakankamai informacijos išsamiai procedūrų taikymo ir įgyvendinimo analizei atlikti, Komisija pateiks ataskaitą Parlamentui.
<P>
Ketvirta, kalbant apie cigarečių kontrabandą, paminėtina, jog susitarta su keturiais tabako gamintojais. Ir toliau stengsimės, kad būtų priimtas Protokolas dėl neteisėtos prekybos tabako gaminiais panaikinimo pagal PSO tabako kontrolės pagrindų konvenciją.
<P>
Penkta, visiškai sutinku, kad netinkamai taikomos viešųjų pirkimų taisyklės sudaro rimtą pagrindą daryti klaidų ir sukčiauti. Komisija, atsižvelgdama į pažeidimų sunkumą, aktyviai iki 100 proc. paskirtų lėšų atlieka finansinius koregavimus. Siūlome iki 2012 m. ES viešųjų pirkimų direktyvas padaryti paprastesnes ir aiškesnes, atsižvelgiant į anksčiau šiais metais paskelbtą žaliąją knygą.
<P>
Galiausiai pritariu požiūriui, kad neteisėtai išmokėtų lėšų susigrąžinimas - svarbi priemonginant ES finansinius interesus. Kalbant apie daugiametes sanglaudos programas valstybėse narėse, kuriose nustatyta, jog valdymo ir kontrolės sistemos nėra veiksmingos, Komisija plačiai taiko išmokų mokėjimo nutraukimą ir sustabdymą. 2010 m. prevenciškai buvo nutrauktas iš Regioninės plėtros ir Socialinio fondų paskirtų daugiau nei 2,4 mlrd. EUR mokėjimas. Komisija toliau sieks, kad valstybės narės efektyviau valdytų lėšų susigrąžinimą iš galutinių paramos gavėjų.
<P>
Padėtis gerėja. Pvz., 2010 m. pabaigoje žemės ūkio sektoriuje susigrąžintų sumų dalis išaugo iki 53 proc. išnagrinėjus naujus 2007 m. atvejus, palyginti su 10 proc. iki 2006 m. Vis dėlto norėčiau pabrėžti, kad visas daugiamečių programų vaizdas matomas tik programoms pasibaigus ir valstybėse narėse tinkamai išnagrinėjus pažeidimus.
<P>
Baigdamas norėčiau pasakyti, kad Komisija stengsis aktyviai įgyvendinti Parlamento siūlomus veiksmus. Ačiū už dėmesį.
<SPEAKER ID="421" NAME="Monica Luisa Macovei">
PPE frakcijos vardu. - Ponia pirmininke, manau, kad turime kalbėti apie tai, ką mums reikia taisyti, taigi kalbėsiu apie svarbiausius klausimus. Pirma, Komisijos ataskaitoje nėra informacijos apie nustatytą pažeidimų ir sukčiavimo mastą atskirose valstybėse narėse. Taigi neturime aiškaus šios problemos vaizdo valstybių narių lygmeniu. Be to, Komisija bendrai aptarpažeidimus, tačiau sukčiavimo atvejų išsamiai nenagrinėjo. Tikimės, kad kitais metais ataskaitoje bus aptarta ir tai.
<P>
Antras rūpimas klausimas susijęs su viešaisiais pirkimais. Kaip visi žinome, viešųjų pirkimų srityje kyla didžiausia sukčiavimo ir korupcijos rizika. Norėtume, kad Komisijos ataskaitoje būtų skiriamas didelis dėmesys viešųjų pirkimų reglamentavimui: bendrų viešųjų pirkimų sistemų taikymui, aiškių sąlygų dalyvauti konkurse nustatymui ir taikymui, sprendimo priėmimo dalyvauti konkurse kriterijų nustatymui, šių sprendimų skaidrumo užtikrinimui, sprendimų dalyvauti viešuosiuose pirkimuose tikrinimui, skaidrumo ir atskaitomybės viešųjų finansų srityje užtikrinimui. Tikimės, kad Komisija ir Taryba baigs rengti viešųjų pirkimų reformą ir šiuo klausimu konsultuosis su mumis.
<P>
Trečias rūpimas klausimas susijęs su paramos gavėjų finansavimo skaidrumu. Komisijos svetainėje yra puslapis, kuriame galima matyti dalį Europos fondų paramos gavėjų. Vis dėlto reikia siekti didesnio skaidrumo. Tai turi būti pagrįsta "vieno langelio" principu. Reikia vienos svetainės, kurioje būtų paskelbiami visi ES fondų paramos gavėjai nurodant tipinę informaciją, parengtą pagal valstybių narių bent viena ES darbo kalba pateiktus duomenis. Antraip, pasiklysime tarp skirtingos informacijos gausos ir negalėsime susidaryti bendro vaizdo bei užtikrinti skaidrumo.
<P>
Kaip minėjo Komisijos narys, visada galima siekti padaryti geriau, tad tikiuosi, kad mano paminėtose srityse pamatysime pažangą.
<SPEAKER ID="422" NAME="Jens Geier">
S&D frakcijos vardu. - (DE) Ponia pirmininke, ponios ir ponai, Komisijos nary A. Šemeta, žinome, kad 80 proc. ES biudžeto pasidalijamai vykdoma valstybių narių, t. y. lėšos administruojamos ir išleidžiamos valstybėse narėse - būtent ten, kur ir padaroma klaidų, pažeidimų ir pasitaiko sukčiavimo atvejų.
<P>
MetinES finansinių interesų apsaugos ataskaita šiek tiek panaši į valstybių narių nuodėmių sąrašą, todėl norėčiau padėkoti C. S. Ivanui ir šešėliniams pranešėjams iš kitų frakcijų įdėjus daug pastangų. Pastebėjau, kad Komisijos ataskaitoje dėl ES finansinių interesų apsaugos yra vienas išskirtinis sakinys, vokiško varianto p. 11: "Kalbant apie 2 tikslo įgyvendinimo programas, bendram koeficientui įtakos galėjo turėti labai didelis JK ir Nyderlanduose, kurie daugiausia lėšų gauna pagal šias programas, nustatytų pažeidimų skaičius."
<P>
JungtinKaralystir Nyderlandai - tai dvi iš valstybių, kurios pasiūlsumažinti ES biudžetą. Savo ruožtu galėčiau tik paprašyti jų užtikrinti, kad Europos Sąjungos mokesčių mokėtojų pinigai būtų išleidžiami tinkamai ir kad šiose šalyse būtų kovojama su tokiais pažeidimų mastais. Komisijos nary, būtų įdomu išgirsti, ar šiomis aplinkybėmis galėtumėte dar ką nors pridurti.
<SPEAKER ID="423" NAME="Bart Staes">
Verts/ALE frakcijos vardu. - (NL) Pranešti apie sukčiavimo atvejus ir pažeidimus įstatymų leidėjui labai svarbu, nes tai padeda mums suprasti, kaip panaudojami ištekliai. Tai padeda mums suprasti, kas ne taip ir ką būtų galima patobulinti. Šiuo atveju šis pranešimas iš tiesų labai svarbus.
<P>
Mano nuomone, aptarus tai Parlamento kovos su sukčiavimu komitete galime prieiti prie tokių išvadų.
<P>
Visų pirma, ataskaitos turi būti tikslesnės. Jose turi būti nurodytas faktinis pažeidimų ir sukčiavimo mastas.
<P>
Antra, valstybės narės turi pagerinti pranešimų teikimą. Šiuo metu jis neoptimalus ir žodį "neoptimalus" vartoju sąmoningai. Todėl turime daryti spaudimą valstybėms narėms, kad šios pagerintų padėtį, ir, jei reikės, taikyti sankcijas.
<P>
Trečia, šie netinkamai panaudoti ištekliai iš tikrųjų turi būti sugrąžinti ir Komisija privalo imtis būtinų veiksmų, kad tai užtikrintų. Taip pat turėtume tai aptarti kitą mėnesį Strasbūre svarstydami klausimą dėl biudžeto įvykdymo patvirtinimo. Šiuo požiūriu dėl Italijos kyla sunkumų.
<P>
Ketvirta, reikia geriau stebėti, kaip valstybės narės privalomai praneša apie pažeidimus. Šiuo atveju to nepadariusios Ispanija ir Prancūzija atrodo neįprastai.
<P>
Esu nuolatinis pranešėjas apie nuosavus išteklius ir kaip toks taip pat norėčiau padėkoti Komisijai, o labiausiai Europos kovos su sukčiavimu tarnybai (OLAF), ją pasveikinti ir pasidžiaugti jos vykdyta operacija prieš cigarečių ir tabako gaminių klastojimą, kurios rezultatai tiesiog stulbinantys. Vadinamoji "Diabolo II" operacija - tai aukščiausio lygio bendradarbiavimas, o susitarimai su "British American Tobacco" ir "Imperial Tobacco" turi ne ką mažesnę reikšmę. Dėl to gausime 500 mln. EUR.
<P>
Dar vienas svarbus dalykas - užtikrinti, kad šie pinigai nedingtų iš nacionalinių valstybių narių iždų. Sutinku, kad šiuos pinigus iš tiesų privalo panaudoti ir Komisija, tačiau daugiausia jų turi atitekti valstybėms narėms, kad šios sustiprintų kovos su sukčiavimu priemones. Tai išties labai svarbu. Pinigai, kuriuos gauname iš šio susitarimo, privalo būti skirti kovai su korupcija.
<SPEAKER ID="424" NAME="Andrea Češková" LANGUAGE="CS">
Ponia pirmininke, palankiai vertinu šį pranešimą, kuriame pabrėžiamas didesnio skaidrumo siekis ir kova su korupcija, todėl turime jam pritarti. Praeitų metų rudenį Europos Audito Rūmų pristatyme jau diskutavome apie valstybių narių atsakomybę už visų ES fondų lėšų panaudojimo stebėseną.
<P>
Manau, teisinga, kad kiekviena valstybnarturi saugoti ES finansinius interesus, užtikrindama patikimą nacionalinio lygmens kontrolę nustatant pažeidimus ir sukčiavimo atvejus. Be to, valstybėms narėms ir Komisijai reikia bendradarbiauti, kad pateikta informacija būtų išsami ir patikima. Privalomą ataskaitos paskelbimą nacionaliniu lygmeniu turi tinkamai patikrinti nacionalinstebėsenos institucija. Europos Bendrijų finansinių interesų apsaugos konvencija tikrai tinkama pagalbinpriemonė.
<P>
Vis dėlto pranešime paminėta Čekija dar neratifikavo konvencijos, nes tam reikia nustatyti, kad baudžiamoji atsakomybbūtų taikoma ir juridiniams asmenims. Čekijos teisėje tradiciškai numatyta, kad baudžiamoji atsakomybtaikoma tik fiziniams asmenims, tačiau šiuo metu Čekijos Respublikos Parlamente dėl šio klausimo diskutuojama.
<SPEAKER ID="425" NAME="Marta Andreasen">
EFD frakcijos vardu. - Ponia pirmininke, Europos Sąjungoje sukčiavimą ir korupciją linkstama vadinti klaidomis. Dar blogiau, Komisija nusprendpereiti nuo visiško netoleravimo prie toleruotinos klaidų rizikos. Na ir baisiausia, kad dėl pastaruoju metu atskleistos informacijos apie šio parlamento narius, kurie mainais į piniginį atlygį sutiko teikti pakeitimus ar kurti teisės aktus, dar labiau žlunga pasitikėjimas šiuo Parlamentu, ypač kalbant apie jo pastangas kovoti su sukčiavimu ir korupcija.
<P>
Iš keturių Parlamento narių, kurių vardai buvo atskleisti, atsistatydino tik du. Ar Parlamente bus tikrinami teisės aktai, kuriuos rengšie keturi Europos Parlamento nariai? Dar daugiau, vienas Europos Parlamento narys net ėmėsi svarstyti OLAF įgaliojimus tirti šiuos atvejus, teigdamas, kas neįtikėtina, jog, pvz., kai kuriose šalyse tokie veiksmai nebūtų laikomi neteisėtais ir netgi nebūtų tiriami.
<P>
Šis pranešimas turėtų paskatinti Jungtinės Karalystės Vyriausybę sustabdyti visus mokėjimus Europos Sąjungai, kol Europos Parlamentas nepažabos, vadinant tikruoju vardu, sukčiavimo.
<SPEAKER ID="426" NAME="Csanád Szegedi" AFFILIATION="NI">
(HU) Ponia pirmininke, ponios ir ponai, pirmiausia per man skirtą laiką norėčiau pakalbėti apie politinį sukčiavimą ir politinę korupciją. Labai gaila, kad šią ataskaitą svarstome tuo metu, kai įkliuvo trys Europos Parlamento nariai ir yra rimtas pagrindas juos įtarti korupcija. Negalima manyti, kad įkliuvę Parlamento nariai čia, Europos Parlamente, tėra tik ledkalnio viršūnė, t. y. kai kuriais skaičiavimais apie 50 proc. čia dažnai minimų konkursų ir viešųjų pirkimų Europos Sąjungoje organizuojami siekiant pasisavinti ar apgaule įgyti lėšų ir jie yra korupcinio pobūdžio, o šios lėšos patenka į tam tikrų politikų kišenes. Tai netoleruotina!
<P>
Be to, grynai finansinis to aspektas yra antraeilės reikšmės, nes visuomennusigręžia nuo politikos. Jei žmonės nusigręš nuo politikos, įsivyraus pasitraukimo nuotaikos ir nebus galima sustabdyti mokyklų uždarymo, augančių maisto kainų ir darbo vietų praradimo. Štai todėl Europos Parlamentas turi rodyti pavyzdį, o mes turime atsisakyti savo teisinio imuniteto nuo teisminio proceso. Be to, "Jobbik" siūlo, kad būtų padvigubintos bausmės politikams. Labai dėkoju už dėmesį.
<SPEAKER ID="427" NAME="Ingeborg Gräßle" AFFILIATION="PPE">
(DE) Ponia pirmininke, pone A. Šemeta, ponios ir ponai, Komisijos Europos Sąjungos finansinių interesų apsaugos ir kovos su sukčiavimu 2009 m. metinėje ataskaitoje įtvirtinamos kelios naujos nuostatos. Visų pirma, Komisija siekia nustatyti pažeidimų ir sukčiavimo atvejų mastą. Deja, siekdama užgožti pažeidimų ir sukčiavimo problemą, Komisija taip pat nuolat bando remtis statistika. Komisijos nary, man labai nepatiko tai skaityti.
<P>
Pranešime taip pat pateikiama svarbesnių naujienų, būtent: kovai su pažeidimais skirtos ataskaitų teikimo sistemos, žinomos kaip IMS, įgyvendinimas. Duomenis šiuo metu galima pateikti per 800 įstaigų visoje Europoje, palyginti su anksčiau veikusiomis 50 įstaigų. Atitinkamai pažeidimų mastas žemės ūkio sektoriuje išaugo 43 proc., o struktūrinių fondų srityje - 23 proc., na, o bendras skaičius struktūrinių fondų srityje išaugo 109 proc.
<P>
Sistemą reikia toliau tobulinti. Graudu žiūrėti į nepaprastai didelę kantrybę valstybių narių atžvilgiu rodančią Komisiją. Sistema šiose valstybėse įgyvendinama sraigės greičiu. Tai akivaizdžiai parodoma ir pranešime. Taigi prašome visiškai įgyvendinti IMS. Patikimus duomenis turėsime tik tada, kai sistema veiks ir veiks teisingai ir leis mums nustatyti dalį pažeidimų bei sukčiavimo atvejų.
<P>
Mus labai liūdina padėtis Italijoje. Sukčiavimo požiūriu ši valstybgerokai lenkia kitas. Buvo audituojami ES atsiskaitymai iki 2004 m. ir 60 proc. įtariamo sukčiavimo atvejų buvo nustatyta Italijoje. Dėl šios priežasties būtų protinga padėti šiai šaliai parengti veiksmų planą ir specialių priemonių rinkinį.
<P>
Norėčiau nuoširdžiai padėkoti OLAF ir jos komandai atlikus svarbią užduotį. Mes jus palaikome, todėl ir prašome, kad Komisija skirtų didesnę paramą Europos kovos su sukčiavimu tarnybai. Kodėl kyla sunkumų mėginant prieiti prie duomenų bazių, jei Komisija tvirtina, kad remia OLAF darbą ir lygiai taip pat kaip mes mano, jog tai svarbu? Komisijos nary, apsidžiaugtume išgirdę kai kuriuos atsakymus, o Komisijos teisės aktų pasiūlymuose sulaukę tinkamų priemonių.
<SPEAKER ID="428" NAME="Monika Flašíková Beňová" AFFILIATION="S&amp;D">
- (SK) Ponia pirmininke, norėčiau išreikšti paramą pranešėjui dėl visiškai pagrįstos Komisijos metinės ataskaitos kritikos. Komisija tik formaliai susikoncentravo prie to, ką jai pranešvalstybės narės.
<P>
Komisijos nary, specialių įstaigų padedamas turėtumėte žvelgti giliau. Tiesiog reikia dėti daugiau pastangų ir stengtis taikyti naujausias metodikas vertinant pažeidimų ir sukčiavimo mastą. Jei toliau remsimės Komisijos 2009 m. metinėje ataskaitoje numatyta metodika, turėsime tik apytikslius daugelio įtariamo sukčiavimo atvejų skaičius. Pvz., kai kurios didžiosios valstybės, kurios gauna labai didelį finansavimą, praneša apie labai nedidelius pažeidimų ir sukčiavimo atvejų skaičius. Ar tose valstybėse iš tiesų tokia gera padėtis, ar tai tiesiog nepakankamai veiksminga nacionalinmetodika šiems nuokrypiams nustatyti?
<P>
Visiškai sutinku su pranešėjo teiginiu, kad Komisija deda neproporcingai dideles pastangas įtikinti Europos Parlamentą, kad reikia pradėti taikyti "toleruotinos klaidų rizikos" sąvoką, užuot bandžiusi įtikinti valstybes nares, kad joms reikia privalomų nacionalinių valdymo deklaracijų.
<SPEAKER ID="429" NAME="Janusz Wojciechowski" AFFILIATION="ECR">
(PL) Ponia pirmininke, sutinku su pranešėju, kad turėtume nepainioti rimtų sukčiavimo atvejų ir atsitiktinių klaidų, nes tokiu atveju atsitiktinės klaidos atitraukia dėmesį nuo rimtų dalykų. Taip pat sutinku su kritika dėl Komisijos ataskaitos. Ataskaita pernelyg neapibrėžta ir joje pateikiama per mažai informacijos apie konkrečius sukčiavimo ir piktnaudžiavimo atvejus. Mūsų diskusijos šiuo klausimu būtų kryptingesnės, jei būtume gavę konkretesnės informacijos.
<P>
Kovojame su korupcija. Reikėtų pradėti nuo savęs ir, kai šiame Parlamente mums tenka priimti įvairius teisės aktus, turėtume užtikrinti, kad jie visuomet būtų priimami skaidriai, kad poreikį priimti sprendimus lemtų aiškūs kriterijai ir kad nebūtų interesų konflikto. To reikia siekiant užtikrinti, kad ES lėšos būtų naudojamos maksimaliai skaidriai, o patikrinimai būtų vykdomi sistemingai ir nuolat. Tai pagrindinės priemonės, kurias turėtume pasitelkti kovodami su korupcija.
<SPEAKER ID="430" NAME="Lucas Hartong" AFFILIATION="NI">
(NL) Ponia pirmininke, mane nudžiugino šis pranešimas, tačiau dėl gana liūdnos priežasties: jame pateikti stebėsenos duomenys, kurie patvirtina didelį sukčiavimo mastą Europos Sąjungoje.
<P>
Cituoju: Komisija išsamiai nenagrinėja sukčiavimo klausimo ir pažeidimus nagrinėja labai plačiai. Dideldalis ES lėšų išleidžiama netinkamai. Neproporcingai auga pažeidimų Lenkijoje, Rumunijoje ir Bulgarijoje skaičius. Ispanijoje ir Italijoje šių pažeidimų daugiausia. Pastaraisiais metais faktiškai susigrąžinta tik 10 proc. visų susigrąžintinų lėšų. Galiausiai Bulgarijoje įvykdoma daugiausia sukčiavimo atvejų įsisavinant Specialiosios žemės ūkio ir kaimo plėtros programos (SAPARD) lėšas.
<P>
Tai tik keli ataskaitos momentai. Gerai, kad šie faktai buvo pastebėti, tačiau ką dėl šių problemų Europos Sąjungoje iš tiesų ketinama daryti? Ar dar ilgai bus toleruojamas sukčiavimas ir ar ilgai piliečiai už tai mokės?
<P>
(Kalbėtojas sutiko atsakyti į klausimą, pateikiamą pakeliant mėlynąją kortelę pagal Darbo tvarkos taisyklių 149 straipsnio 8 dalį.)
<SPEAKER ID="431" NAME="Bart Staes" AFFILIATION="Verts/ALE">
(NL) Ponia pirmininke, atidžiai klausiau jūsų kalbos, pone L. Hartongai, ir taip pat klausiau J. Geierio ir vienu momentu jis pasakė, kad dviem pagrindiniams finansuotojams: Jungtinei Karalystei ir Nyderlandams, taip pat labai nesiseka. Ką, supeikęs visas kitas valstybes nares, darysite savo šalyje siekdamas užtikrinti, kad reikalai Nyderlanduose taip pat nepasibaigtų nesėkme?
<SPEAKER ID="432" NAME="Lucas Hartong" AFFILIATION="NI">
(NL) Ponia pirmininke, dėkoju B. Staesui už klausimą. Jei būtumėte skaitęs ataskaitą įdėmiau, būtumėte pastebėjęs tokius faktus: būtent Nyderlandai - negaliu kalbėti Jungtinės Karalystės vardu, taigi kalbu atstovaudamas Nyderlandams - viena iš tų valstybių, kuriose sukčiavimo mastas mažiausias, taip pat pabrėžiama, kad ten, kur pasitaiko sukčiavimo atvejų, juos pažaboti labai sudėtinga. Supraskite mane aiškiai - aš labai siekiu padėti išspręsti šią problemą.
<SPEAKER ID="433" NAME="Erminia Mazzoni" AFFILIATION="PPE">
(IT) Ponia pirmininke, ponios ir ponai, žaviuosi pranešėjo C. S. Ivano pastangomis. Turiu pasakyti, kad, deja, jo pranešimu atskleidžiama, jog Komisija savo ruožtu bendraudama su Parlamentu buvo nedėmesinga, nes praeitais metais Parlamentas Komisijai netgi nurodkonkrečias priemones, kurių turėtų būti imtasi siekiant, kaip įsipareigojome, apsaugoti Europos Sąjungos finansinius interesus bei mokesčių mokėtojų interesus kovojant su sukčiavimu ir neteisėtais veiksmais.
<P>
Iš tiesų, kaip C. S. Ivan paaiškino, susirūpinimas dėl neteisėto Europos fondų lėšų panaudojimo nesumažėjo, o pažeidimų ir įtariamo sukčiavimo mastas išlieka gana didelis. Todėl, jei vykdant kontrolę siekta, kad ištekliai būtų susigrąžinti, žvelgdami į pateiktus skaičius turime pripažinti, jog pralaimėjome.
<P>
Kaip jau nurodėme praeitų metų Parlamento pranešime, Komisija turi prisiimti atsakomybę imdamasi spręsti didelį susirūpinimą keliančius klausimus, kuriuos, kaip jau kolegos parlamentarai taip pat minėjo, suskirstyčiau į tris grupes. Pirma, valstybės narės turi prisiimti atsakomybę kurdamos pažeidimų nustatymo ir ataskaitų teikimo mechanizmus. Antra, reglamentavimas turi būti aiškus. Labai svarbu, kad sukčiavimas, pažeidimai ir klaidos būtų apibrėžiami vienareikšmiai ir aiškiai. Galiausiai turime siekti skaidrumo. Tai reiškia, kad reikia ne tik saugoti patikimus aptikimo įrašus, bet ir skelbti šiuos duomenis svetainėje, kuri dabar lyg apmirusi.
<P>
Aptardamas pirmąjį klausimą, jog valstybėms narėms reikia suteikti daugiau atsakomybės, norėčiau atkreipti dėmesį į tai, kad dėl nacionalinių sistemų derinimo stokos atsiranda didelių skirtumų laiko, kurio reikia sukčiavimo atvejams ir pažeidimams patikrinti, atžvilgiu.
<P>
Italija dažnai minima aptariant šiuos klausimus. Ji taip pat paminėta ir C. S. Ivano dokumente. Iš tiesų tikrinimo laikas nepagrįstai ilgas, todėl siekiame patobulinti teisinius ir baudžiamojoje teisėje nustatytus teminus. Vis dėlto turiu pasakyti, kad jei nebus bendro kriterijaus sukčiavimui ir pažeidimams apibrėžti, be jokios abejonės, lėšų susigrąžinimui skirtas laikas tokiose valstybėse kaip Italija atrodys pernelyg ilgas.
<SPEAKER ID="434" NAME="Edit Herczog" AFFILIATION="S&amp;D">
(HU) Ponia pirmininke, savo ruožtu taip pat norėčiau pasveikinti pranešėją. Manau, kad Parlamento, Audito Rūmų ir nacionalinių audito institucijų bei valstybių narių veikla labai svarbi. Nepaprastai svarbu, kad savo darbus atliktume skaidriai, ir jei įmanoma, be klaidų. Žinoma, pasitikėjimas Parlamentu labiausiai susijęs su nepriekaištingu mūsų, Parlamento narių, elgesiu. Taigi Parlamentui reikia nusistatyti geresnes ir veiksmingesnes sau skirtas taisykles. Taip pat norėčiau pabrėžti, kad labai svarbu atskirti pažeidimus nuo sukčiavimo, nes pažeidimas nėra tas pats, kas sukčiavimas. Sukčiautojai privalo būti nubausti. Pažeidimams turi būti taikomas skirtingas metodas. Turi būti siekiama, kad visų valstybių narių organizacijos lėšas naudotų tiksliai žinodamos taisykles ir kad būtų padaroma kuo mažiau klaidų. Neatsitiktinai naujosiose valstybėse narėse, kuriose jau prasidėjo diskusijos ir pradėtos naudoti fondų lėšos, reikšmės turi ir patirties stoka.
<SPEAKER ID="435" NAME="Mairead McGuinness" AFFILIATION="PPE">
Ponia pirmininke, ar galėčiau tik pasveikinti pranešėją ir jo šešėlinę pranešėją savo kolegę Monicą Macovei atlikus didelį darbą rengiant šį pranešimą. Jis labai svarbus, nes mokesčių mokėtojai nori žinoti, kad jų pinigai panaudojami tinkamai.
<P>
Manau, kad svarbu pabrėžti skirtumą tarp pažeidimų ir sukčiavimo atvejų, kaip tai padarpaskutinkalbėtoja. Visuomenės nuomone, sukčiavimas vykdomas iš nusikalstamų paskatų, tačiau daug žmonių klysta, ir tai gali būti priskiriama klaidoms, arba vykdo didelius ar smulkius Europos Sąjungos taisyklių pažeidimus ir jie neturėtų būti suplakami į vieną. Tarp jų labai aiškus skirtumas.
<P>
Kalbant apie žemės ūkį, kurį paminėjo keli kolegos, svarbu, kad būtų užtikrintas visiškas išmokų žemės ūkio sektoriuje mokėjimo skaidrumas. Daug nuveikta šioje srityje, tačiau svarbu, kad judėdami bendros žemės ūkio politikos reformos link ir toliau siektume pažangos. Remiuosi 24 dalimi, kur kalbama apie kontrolės sistemas. Žinau, kad valstybėje narėje, kuriai atstovauju, ūkininkai turi atsisakyti savo planų ir kreiptis pakartotinai. Šiam klausimui skiriamas didžiulis dėmesys, stengiamasi kantriai jį išspręsti, taip ir turi būti.
<P>
Baigsiu pasakydama, kad sistemoje kartais įkliūva smulkios žuvelės, o didieji žaidėjai ir kiti, kurie galbūt turėtų prisiimti didesnę kaltę už sukčiavimą, retai pagaunami. Turime tai suprasti. Nebauginkime pavienių asmenų.
<SPEAKER ID="436" NAME="Zigmantas Balčytis" AFFILIATION="S&amp;D">
(LT) Norėčiau padėkoti kolegai Cătălin Ivan, atlikusiam puikų darbą rengiant šį svarbų pranešimą. Europos Sąjungos mokesčių mokėtojų pinigai turi būti tinkamai ir efektyviai panaudoti. Tam būtina užtikrinti, kad valstybės narės turėtų veiksmingus kontrolės mechanizmus bei tinkamus sukčiavimo atvejų nustatymo pajėgumus. Svarbu, kad Komisijai ir OLAF būtų teikiama kokybiška, tiksli, patikima ir palyginama informacija apie pažeidimus ir sukčiavimus. Dabartinis išieškotų sumų lygis yra labai žemas ir netoleruotinas. Todėl būtina imtis veiksmų, kad būtų susigrąžintos visos neteisėtai panaudotos Europos Sąjungos lėšos. Vienas iš esminių dalykų šioje kovoje - kad Parlamento pranešimuose ir Komisijos metinėse ataskaitose Europos Sąjungos interesų apsaugos klausimu pateikiami faktai sulauktų tinkamo dėmesio iš Tarybos ir valstybių narių ir kad OLAF galėtų imtis visų būtinų priemonių stiprinant kovos su sukčiavimu veiksmus šioje srityje.
<SPEAKER ID="437" NAME="Iliana Ivanova" AFFILIATION="PPE">
(BG) Ponia pirmininke, ponios ir ponai, deja, šioje ataskaitoje vis dėlto pateikiama susirūpinimą keliančių duomenų apie didelę dalį netinkamai panaudotų lėšų ir neproporcingai skubius veiksmus, kurių imtasi šioms lėšoms susigrąžinti. Vis dėlto Europos Komisijos duomenys nėra visiškai tinkami nustatant drausminančias priemones valstybėms, kurių pažeidimų ir sukčiavimo lygis didžiausias.
<P>
Dauguma kolegų Parlamente jau paminėjo, kad sukčiavimas ir pažeidimai nėra tas pats, tačiau šis skirtumas aiškiai nepabrėžtas, nes ataskaitoje sukčiavimas išsamiai nenagrinėjamas, tai tyčinis pažeidimas, o pažeidimai apibūdinti labai apibendrintai ir tai neleidžia mums pateikti veiksmingų rekomendacijų, kaip išspręsti šią problemą.
<P>
Mane džiugina Komisijos išvada, kad atitiktis ataskaitų teikimo reikalavimams žemės ūkio sektoriuje pasiek95 proc. Tačiau taip pat manau, kad įtartina, jog kai kuriose valstybėse narėse sukčiavimo ir pažeidimų koeficientai labai maži ar nuliniai, nes tai galėtų reikšti, kad kontrolės ir aptikimo sistemos veikia prastai.
<P>
Manau, kad Europos fondų lėšų panaudojimo kontrollabai pagerėtų, jei būtų specialių duomenų ir metodų, kuriais būtų galima vertinti įdiegtas valdymo ir kontrolės sistemas tose valstybėse narėse, kurių nacionalinių agentūrų veiksmingas darbas akivaizdus. Štai todėl labai tikėtina, kad valstybės, kurių pažeidimų lygis nulinis, paprasčiausiai turi prastą kontrolės sistemą, kuria nepavyksta nustatyti problemų, o efektyviai veikiančios nacionalinės agentūros gali nustatyti daugiau sukčiavimo atvejų ir pažeidimų ir todėl jų mastas šiose valstybėse gerokai didesnis.
<P>
Pagal Europos Sąjungos Audito Rūmų duomenis, bent 30 proc. klaidų galėtų aptikti ir ištaisyti nacionalinės agentūros dar prieš pateikdamos išlaidų patvirtinimą Europos Komisijai. Tikiuosi, kad visos valstybės narės dės daugiau pastangų, kad pagerintų klaidų nustatymo ir ištaisymo mechanizmus.
<P>
Noriu paprašyti Europos Komisijos imtis reikalingų priemonių, kad būtų užtikrinta, kad būtų pateikiama pakankamai informacijos apie valstybėse narėse įdiegtas kontrolės ir valdymo sistemas, ir adekvačių priemonių kontrolės sistemų aptiktiems trūkumams šalinti.
<SPEAKER ID="438" NAME="Inés Ayala Sender" AFFILIATION="S&amp;D">
(ES) Ponia pirmininke, taip pat norėčiau pasveikinti savo kolegą C. S. Ivaną ėmusis sunkaus darbo sprendžiant tokį prieštaringą ir sudėtingą klausimą kaip sukčiavimo aptikimas ir finansinių interesų saugojimas.
<P>
Norėčiau jam padėkoti už siekį apibrėžti, ką apima sukčiavimo sąvoka, nes iš esmės įtarimai sukčiavimu ir pažeidimais ar klaidomis dažnai suplakami į vieną, o dėl gautų skaičių kyla panika, nors iš tiesų padėtis nėra tokia baisi.
<P>
Norėčiau taip pat atkreipti dėmesį į kalbėtojo norą aptarti klausimą dėl galutinių terminų. Būtent, kyla sunkumų dėl valstybių narių delsimo pranešti apie aptiktus pažeidimus.
<P>
Galiausiai prisimintina, kad galutiniai skaičiai matomi tik ciklui pasibaigus ir kad šiuo metu paskutinis etapas baigėsi 1999 m.: naujame 2000-2006 m. laikotarpyje tepasiekėme 2004 m. pabaigą. Taigi bus galima atsižvelgti tik į galutinius šio etapo skaičius.
<P>
Žinoma, norėčiau išreikšti paramą Europos kovos su sukčiavimu tarnybos priemonėms, skirtoms sukčiavimui, susijusiam su Kinija ir Azijos valstybėmis, neperžengiant etikos kodekso ribų, nustatyti.
<SPEAKER ID="439" NAME="Andrea Cozzolino" AFFILIATION="S&amp;D">
(IT) Ponia pirmininke, ponios ir ponai, aš taip pat norėčiau padėkoti pranešėjui C. S. Ivanui. Pranešime išvardijamos kontrolės ir ataskaitų teikimo sistemose įdiegtos naujovės. Ši informacija taip pat padeda sudaryti daug spalvingesnį vaizdą, ypač kalbant apie valstybių narių pranešimų apie pažeidimus ir sukčiavimo atvejus teikimą.
<P>
Pranešime pakartotinai atkreipiamas dėmesys į įvairių valstybių narių praneštą neįprastai žemą sukčiavimo ir pažeidimų lygį, kuris susijęs su žemės ūkio išlaidomis, struktūriniais ir pasirengimo narystei fondais. Čia mums reikėtų gauti paaiškinimą apie pateiktą statistiką. Padėtis tampa sudėtingesnė, nes neišspręsta problema dėl neveiksmingo patirtų nuostolių susigrąžinimo.
<P>
Bet kokiu atveju vienas skaičius atrodo visiškai aiškus ir parodo ilgalaikę tendenciją. Kova už Europos Sąjungos išteklių panaudojimo teisėtumą ir skaidrumą, palyginti su mokesčių vengimu ir slėpimu, negali būti paremta visišku valstybių narių ir vyriausybių bendradarbiavimu su Europos institucijomis.
<P>
Šiomis aplinkybėmis panašu, kad raginimai imtis reformuoti ES viešųjų pirkimų taisykles ir išsakytas poreikis sukurti, kaip pavadinčiau, viešą ES paramos lėšų gavėjų registrą, yra pačiu laiku.
<SPEAKER ID="440" NAME="Georgios Stavrakakis" AFFILIATION="S&amp;D">
(EL) Ponia pirmininke, aš taip pat norėčiau pasveikinti pranešėją atlikus išskirtinį darbą rengiant pranešimą dėl Bendrijų finansinių interesų apsaugos ir kovos su sukčiavimu metinės ataskaitos. Pranešime išsamiai apžvelgiamos visos sritys, kuriose valstybės narės vykdo biudžetą, pvz., žemės ūkis, sanglaudos, pasirengimo narystei fondai ir ES nuosavų išteklių rinkimas per muitus.
<P>
Visiškai sutinku, jog atsižvelgiant į 2009 m. patirtį reikia pagerinti pasirengimo narystei fondų priežiūrą ir nuolat stebėti OLAF darbą, ne tik tada, kai aptariama metinataskaita.
<P>
Galiausiai norėčiau pabrėžti, kad mūsų pranešime pateikiama svarbių duomenų, kuriais galime remtis diskusijose, prasidėjusiose dėl finansinio reglamento peržiūros ir dėl politinės sanglaudos planavimo po 2013 m.
<SPEAKER ID="441" NAME="Ivailo Kalfin" AFFILIATION="S&amp;D">
(BG) Ponia pirmininke, norėčiau pasveikinti pranešėją atlikus nepaprastai kruopštų darbą rengiant šį pranešimą. Jau kelis kartus Parlamentas įrodesantis institucija, kuri skiria ypatingą dėmesį aiškindamasi, kaip leidžiami Europos mokesčių mokėtojų pinigai.
<P>
Daug kolegų Parlamente kėlšį klausimą. Aš taip pat norėčiau prisidėti prie tų, kurie reikalauja Komisijos priimti aiškesnes metodines taisykles, kurias nagrinėja valstybės narės, nes suplakant "piktnaudžiavimo", "klaidų" ar net "įtariamo piktnaudžiavimo" sąvokas, kas pasitaiko, gauname statistiką, kuria negalime remtis Parlamente norėdami priimti aiškius sprendimus.
<P>
Taip pat pritariu toms pranešimo dalims, kuriose Komisija raginama įgyvendinti aiškesnes nacionalinės atskaitomybės taisykles, kuriose būtų numatyta, kad valstybių narių nacionalinės deklaracijos būtų deramai audituojamos. Valstybės turės automatiškai priimti priemones trūkumams panaikinti.
<SPEAKER ID="442" NAME="Elena Băsescu" AFFILIATION="PPE">
(RO) Ponia pirmininke, ekonominis ir finansinis nusikalstamumas privalo būti sumažintas kiekvienoje valstybėje narėje. Didelės sumos ES fondų lėšų išleidžiamos kitiems tikslams, o sukčiavimo susigrąžinant PVM atvejų daugėja. Jau minėjau ir dar pakartosiu, kad vienintelis veiksmingas būdas, kuriuo būtų galima panaikinti korupciją viešuosiuose pirkimuose - įdiegti elektroninę paraiškų teikimo sistemą.
<P>
ES pasienyje esanti Rumunija prisiima vis daugiau atsakomybės siekdama sušvelninti neteisėtų veiksmų poveikį. Šiuo atžvilgiu valstybės valdžios institucijos pastaruosius du mėnesius vykdo didelio masto veiksmus siekdamos pažaboti korupciją muitinėse.
<P>
Reikia bendradarbiauti ir dalytis patirtimi su Vakarų Balkanų regionu, kad būtų užtikrinta veiksmingesnES finansinių interesų apsauga. Turiu omenyje, pvz., cigarečių kontrabandą, kuri tiesiogiai dideliais mastais kenkia Europos biudžetui.
<SPEAKER ID="443" NAME="Franz Obermayr" AFFILIATION="NI">
(DE) Ponia pirmininke, klaidų padaroma dėl neatidumo ar neišmanymo. Vis dėlto sukčiavimas nėra tai, kas vyksta savaime, norint sukčiauti, reikia dėti daug nusikalstamų pastangų. Tie, kurie siekia iš Briuselio gauti finansinės naudos teikdami melagingus duomenis, kartais laikomi ne nusikaltėliais, o šių dienų robinais hudais. Tačiau taip padaroma žalos ne tik ES, bet ir mūsų mokesčių mokėtojams netinkamai panaudojant jų mokamus mokesčius.
<P>
Turime tobulinti silpnai veikiančias kovai su sukčiavimu skirtas priemones. Kaip sankcijos, manau, turėtų būti skiriamos didelės finansinės nuobaudos, o pažeidėjai pašalinami iš subsidijų schemų. Galiausiai mums iš tiesų reikia siekti didesnio skaidrumo ir aiškiai apibrėžti atsakomybės sritis, kai yra priežastis įtarti sukčiavimu ir aplaidumu. Negalime leisti institucijoms, ypač Europos Parlamentui ir OLAF, kliudyti vienas kito tyrimams.
<P>
Galiausiai pora žodžių apie tai, kas kelia didžiausią galvos skausmą. Tai sanglaudos politika, pagalba rengiantis narystei ir agentūros. Turime iš naujo apsvarstyti savo strategiją ir imtis ryžtingų veiksmų tvarkai įvesti.
<SPEAKER ID="444" NAME="Markus Pieper" AFFILIATION="PPE">
(DE) Ponia pirmininke, norėčiau pradėti sakydamas, kad sukčiavimas siekiant gauti subsidiją ir piktnaudžiavimas finansine pagalba - tai problemos, kurių pastaraisiais metais sumažėjo. Nepaisant padarytos pažangos siekiant skaidrumo ir geresnės kontrolės, visuomenišlieka kritiškai nusiteikusi. Toks kritiškas požiūris pateisinamas, kai aptariame, kaip kai kurios valstybės narės išsprendnetinkamai paskirstytų dotacijų problemą. Tai, kad tik dalelšių pinigų buvo grąžinta į Europos biudžetą, parodo, kad prieš mokesčių mokėtojus giriamasi nepagrįstai.
<P>
Komisija privalo nedelsdama susigrąžinti šiuos pinigus. Būtų netgi geriau kitais finansiniais metais mokėti atitinkamai mažesnes subsidijas atitinkamoms valstybėms narėms ir tai tęsti, kol netinkamai paskirstytos lėšos bus sugrąžintos Briuseliui. Tačiau mums lygiai taip pat kelia nerimą faktas, kad pranešama tik apie labai nedidelę dalį pažeidimų. Vadovaujamasi principu: jei nieko nepranešiu, nereikės nerimauti dėl grąžinimo ir pinigai liks mano šalyje.
<P>
Prisidedu prie pranešime išreikšto kreipimosi į Ispaniją, Prancūziją ir kitas šalis, kad šios atverstų kortas, o Komisijos prašau toliau stiprinti kontrolę.
<SPEAKER ID="445" NAME="Algirdas Šemeta">
Komisijos narys. - Ponia pirmininke, dar kartą norėčiau padėkoti C. S. Ivanui parengus labai konstruktyvų ir gerą pranešimą ir visiems Parlamento nariams už jų indėlį diskutuojant, žinoma, į jų pastabas bus atsižvelgta, kai Komisija rengs 2010 m. ataskaitą.
<P>
Komisija toliau tobulins pagal 325 straipsnį rengiamos finansinių interesų apsaugos ataskaitos formą ir turinį ir atsižvelgs į diskusijose išsakytus siūlymus. Kaip minėjau, statistika pagerėjo, tačiau dar yra ką tobulinti.
<P>
Prašome valstybių narių pateikti daugiau informacijos ir geriau atskirti sukčiavimą ir pažeidimus, kad informacija ir apie sukčiavimo atvejus, ir apie pažeidimus taptų aiškesnė.
<P>
Visiškai pritariu I. Grässlei, jog galime tobulinti pažeidimų valdymo sistemą, ir tai darome labai rimtai. Taip pat iškeltas klausimas dėl skaidrumo paskelbiant paramos gavėjus. Tobuliname tai ir čia išsakytas mintis Komisija taip pat nagrinės.
<P>
Komisija taip pat pritaria požiūriui, kad nors valstybės narės ėmėsi priemonių, kad kovos su sukčiavimu ir korupcija kontrolės sistemas padarytų efektyvesnes, dar yra kur tobulėti. Pagal J. Geierio išsakytą poziciją, sukčiavimas neturi aiškių nacionalinių ribų. Tai nėra kelių valstybių narių ar naujųjų valstybių narių bėda, su šia problema taip pat susiduria valstybės narės, kurias paminėjote kalbėdamas.
<P>
Žinoma, visoje Europos Sąjungoje turime rimtai spręsti šį klausimą ir sieksiu, kad 2010 m. ataskaitos turinys būtų geresnis. Kartu su tarnybomis rimtai rengėme šią ataskaitą, tad manau, kad 2010 m. ataskaita bus pačios aukščiausios kokybės.
<SPEAKER ID="446" NAME="Cătălin Sorin Ivan" LANGUAGE="RO">
Ponia pirmininke, aš taip pat norėčiau padėkoti Komisijos nariui ir kolegoms Parlamente, kurie prisidėjo prie šio pranešimo arba šiandien diskutuodami, arba teikdami pakeitimus. Norėčiau padėkoti ir šešėliniams pranešėjams, su kuriais puikiai bendradarbiavome. Šis pranešimas - tai mūsų bendro darbo ir veiksmingo bendradarbiavimo rezultatas.
<P>
Norėčiau pakartoti, kad privaloma aiškiai atskirti pažeidimus ir sukčiavimą. Jei galime sutarti toleruoti klaidas ir pažeidimus, jokiu būdu negalime taikstytis su sukčiavimu. Antra, nacionalinės valdymo deklaracijos privalo būti pasirašytos už tai atsakingo nacionalinio politinio atstovo, pvz., atitinkamo ministro.
<P>
Trečia, susidomėję laukiame Komisijos atliekamo supaprastintų procedūrų tikrinimo, kadangi Europos Sąjungai nepaprastai svarbu surinkti nuosavus išteklius pačiu efektyviausiu galimu būdu ir užtikrinti, kad biudžetas būtų konsoliduotas kuo veiksmingiau.
<P>
Ketvirta, atsižvelgdami į viešųjų pirkimų teisę ir biurokratiją, susijusią su Europos fondų panaudojimu nacionaliniu lygmeniu, daugelyje valstybių narių turime sumažinti pernelyg didelę biurokratiją, kuri, viena vertus, turi užkirsti kelią sukčiavimui, o kita vertus, sudaro galimybes korupcijai pasireikšti ir sukčiaujant naudoti Europos fondus. Iš kitos pusės, kadangi biurokratinis aparatas labai politizuotas, fondų lėšos nukeliauja politiniams paramos gavėjams.
<P>
Ne ką mažiau svarbus ir paskutinis mano kalbos momentas: norėčiau pasidžiaugti savo kolegos Jenso Geierio pasiūlymu įvesti automatinį Europos fondų lėšų mokėjimo sustabdymą, kai kyla bet kokių įtarimų sukčiavimu. Manau, kad mums paskelbus pavojų tai padės užtikrinti ir greitesnį valstybių narių reagavimą.
<SPEAKER ID="447" NAME="Pirmininkė">
Diskusijos baigtos.
<P>
Balsavimas dėl Cătălino Sorino Ivano pranešimo vyks rytoj 12.00 val.
<P>
Raštiški pareiškimai (Darbo tvarkos taisyklių 149 straipsnis)
<SPEAKER ID="448" NAME="Zuzana Brzobohatá" LANGUAGE="CS">
Jau Biudžeto kontrolės komitete išreiškiau paramą pateiktam pranešimui, tačiau vis dėlto norėčiau atkreipti dėmesį į keletą svarbių šio pranešimo momentų. Visų pirma, norėčiau pabrėžti, kad pranešime buvo kreiptasi į valstybes, kurios dar neratifikavo Europos Bendrijų finansinių interesų apsaugos konvencijos, t. y. į Maltą, Estiją ir Čekiją. Deja, dabartinČekijos Vyriausybnieko nenuveikė, kad sustiprintų kovą su sukčiavimu ir korupcija. Kita vertus, norėčiau pasidžiaugti, kad pranešime pateikta informacija apie nulinį sukčiavimo lygį Čekijoje, Estijoje, Latvijoje ir Slovėnijoje senkant pasirengimo narystei SAPARD fondo lėšoms. Nerimą kelia Audito Rūmų išvados, kad valstybės narės, remdamosi turima informacija, galėjo nustatyti ir ištaisyti daugiau kaip 30 proc. Audito Rūmų nustatytų klaidų 2009 m. imtyse prieš Komisijai pateikdamos išlaidų patvirtinimą. Norėčiau prisidėti prie kreipimosi į OLAF, padaryto praeitų metų Bendrijos finansinių interesų ataskaitoje, kurioje OLAF prašoma kitų metų ataskaitoje pateikti išsamią analizę apie tai, kokias strategijas ir priemones taiko šalys, siekdamos kovoti su sukčiavimu, siekdamos pažaboti ir aptikti Europos fondų lėšų naudojimo pažeidimus, įskaitant korupcinius atvejus.

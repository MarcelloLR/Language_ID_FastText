<CHAPTER ID="005-06">
6. Europos įmonių ir prekybos statistikos modernizavimo programa (EĮPSM) (
<P>
- Prieš balsavimą:
<SPEAKER ID="090" NAME="Christoph Konrad">
pranešėjas. - (DE) Gerb. pirmininke, ponios ir ponai, leiskite man pasakyti tik šiek tiek pastabų dėl šio pranešimo, kurio vienas aspektas, kaip žinote, prisideda prie reglamentavimo panaikinimo ir biurokratizmo mažinimo proceso.
<P>
Pranešime numatytas Komisijos įsipareigojimas kasmet atsiskaityti Parlamentui, informuojant mus, kaip vyksta šis biurokratizmo mažinimo ir reglamentavimo panaikinimo procesas ir, tikimės, kad jis vyksta sėkmingai. Tačiau mes Parlamente dėl šio proceso galime vaidinti daug svarbesnį vaidmenį. Todėl viliuosi ir noriu, kad, be šio pranešamo Komisijos įsipareigojimo, mes patys galėtume daug aktyviau įsitraukti į šį procesą, pavyzdžiui, dirbdami komitete. Ypač Ekonomikos ir pinigų politikos komitetas gali imtis iniciatyvos dėl šių reikalų, tarp jų ir įsipareigojimo užmegzti dialogą su Komisijos nariu G. Verheugenu ir E. Stoiberio grupe.
<P>
Atitinkamai mes Parlamente turime ir toliau dirbti šiais klausimais, ir norėčiau pasinaudoti šia proga, kad tai pabrėžčiau.

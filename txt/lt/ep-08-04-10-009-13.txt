<CHAPTER ID="009-13">
13. 2007 m. Buvusiosios Jugoslavijos Respublikos Makedonijos pa˛angos ataskaita (
<P>
- Prieš balsavimą
<SPEAKER ID="092" NAME="Hannes Swoboda">
PSE frakcijos vardu. - (DE) Gerbiamasis Pirmininke, atleiskite, kad prieš kelias akimirkas pakilau kalbėti per anksti. Kalbėsiu trumpai. Mes visiškai pritariame pagrindiniams Eriko Meijerio pranešimo aspektams; jis atliko labai gerą darbą. Yra vienas opus klausimas - pavadinimo klausimas. Mes norime, kad Makedonijai būtų lengviau plaukti per šiuos akmenuotus vandenis; todėl iki kitos sesijos Strasbūre kartu su pranešėju ir šešėliniu pranešėju norime rasti sprendimą - kad per kitą sesiją Strasbūre galėtume balsuoti. Tai reiškia, kad šiandien balsavimą reikėtų atidėti.
<SPEAKER ID="093" NAME="Daniel Cohn-Bendit">
Verts/ALE frakcijos vardu. - (DE) Hannes Swoboda, tai juokinga! Visi žino, kad per savaitę sprendimo rasti negalėsime. Šis ginčas vyksta ketverius metu, o sprendimas turi būti priimtas - Makedonija vadinama Makedonija, vadinama Makedonija. Graikija turi tai pripažinti ir tada mes balsuosime. Nėra skirtumo, ar tai padarysime šiandien, ar po savaitės; Makedonija vis tiek bus vadinama Makedonija.
<P>
(Plojimai)
<SPEAKER ID="094" NAME="Martin Schulz" AFFILIATION="PSE">
(DE) Gerbiamasis Pirmininke, norėčiau balsuoti už Hanneso Swobodos pasiūlymą, net jei Daniel Cohn-Bendit nemano, kad jis gali būti veiksmingas - galbūt dėl to, kad tai nesuderinama su jo politinės veiklos stiliumi. Galima pasiekti kompromisą per kelias dienas, jei tam skiriama pakankamai laiko; būtent to Hanneso Swobodos pasiūlymu ir siekiama. Taip, mes galime balsuoti kitoje sesijoje, o iki to galime rasti kompromisą dėl mūsų rezoliucijos - atsižvelgiant į tai, kad šioje srityje Parlamentas šio to pasiekė. Turėtume tam skirti laiko, net jei Daniel Cohn-Bendit jaučia spaudimą.
<SPEAKER ID="095" NAME="Erik Meijer">
pranešėjas. - (NL) Gerbiamasis Pirmininke, nors Danieliui Cohn-Benditui dėl pavadinimo kategoriškai neprieštarauju, manau, kad Hanneso Swobodos pasiūlymą reikėtų priimti. Manau, kad būtų protinga, jei Parlamentas šį klausimą išnagrinėtų nuodugniau ir rastų sprendimą. Artimiausiomis dienomis vyks svarbios Graikijos ir Makedonijos derybos ir kontaktai. Todėl manau, kad iš tikrųjų protinga atidėti šį balsavimą iki sesijos Strasbūre.
<P>
(Parlamentas pasiūlymui pritarė. Balsavimas atidėtas)

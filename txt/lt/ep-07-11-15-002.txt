<CHAPTER ID="002">
ES atsakas į pažeidžiamumą 
<SPEAKER ID="006" NAME="Pirmininkė">
Kitas darbotvarkės klausimas yra Komisijos pareiškimas "ES atsakas į pažeidžiamumą - veiksmai sudėtingomis sąlygomis skatinant darnų vystymąsi, stabilumą ir taiką".
<SPEAKER ID="007" NAME="Vladimír Špidla">
Komisijos narys. - (FR) Ponia Pirmininke, ponios ir ponai, nuo 2007 m. liepos mėnesio Komisija ir Europos Sąjungos pirmininkaujančioji valstybPortugalija glaudžiai bendradarbiavo, kad būtų pradėtas rengti labiau strategiškas ir veiksmingas ES atsakas į pažeidžiamumą.
<P>
Šį procesą turėtų tęsti būsimos pirmininkaujančiosios valstybės. Nesiekiama šalims klijuoti etiketes ar jas klasifikuoti, bet pagal specifines aplinkybes pritaikyti jų instrumentus ir atsako formas. Esant šioms pažeidžiamumo aplinkybėms skurdo mažinimą stabdo įvairios didelės kliūtys. Tokiomis aplinkybėmis instituciniai gebėjimai būna labai riboti, kai valstybės būna nepajėgios atlikti valdymo funkcijas, arba kai pasireiškia gaivalinių nelaimių, ginkluotų konfliktų ar vyriausybės politinės valios stokos siekti vystymosi tikslų padariniai. Kraštutiniais atvejais šios aplinkybių poveikis pasireiškia už šalies ribų, keldamos grėsmę regiono stabilumui ar net pasaulio saugumui.
<P>
Pažeidžiamumo idėja nėra nauja, nors tarptautinės diskusijos prasidėjo palyginti neseniai. Donorai, šalys partnerės ir pilietinvisuomenjau seniai suvokė, kad reikia veiksmingiau veikti ypatingai nepalankiomis sąlygomis, siekiant įgyvendinti darnaus vystymosi tikslus.
<P>
Kiekvienas atvejis yra savaip sudėtingas ir savotiškas, tad jam reikia savito atsako, kurį sudaro diplomatiniai veiksmai, humanitarinpagalba, bendradarbiavimas vystymosi klausimais ir saugumo bei krizių valdymas.
<P>
Tam, kad Europos Sąjungos atsakas būtų veiksmingas, reikia ne tik ilgalaikių veiksmų, bet ir aiškiai apibrėžtų tikslų imantis veiksmų pažeidžiamoje šalyje. Pagrindiniu principu turėtų likti gebėjimų tobulinimas ir žmonių saugumas, toliau numatant darnų vystymąsi ir skurdo mažinimą.
<P>
Tačiau reikėtų vengti teikti paramą esant pažeidžiamumo sąlygoms, jeigu tai gali pakenkti išsivysčiusioms šalims. Taigi dėmesio centre vėl atsiduria įsipareigojimai didinti paramą. Europos Komisija pateikkomunikatą, siūlydama Europos Sąjungai pragmatišką požiūrį, kad veiksmai, sudėtingomis sąlygomis skatinant darnų vystymąsi, stabilumą ir taiką, būtų veiksmingesni.
<P>
Šis komunikatas buvo išsiųstas visoms Europos Sąjungos institucijoms. Lapkričio 19-20 d. Bendrųjų reikalų taryba priims išvadas šiuo klausimu. Ji paragins Komisiją parengti specialų darbo planą, skirtą komunikate nurodytų rekomendacijų ir prioritetinių veiksmų įgyvendinimui, kuriuo būtų siekiama veiksmingesnio atsako esant pažeidžiamumo sąlygoms, remiant šalių partnerių pastangas sukurti arba atkurti sąlygas, reikalingas jų darniam vystymuisi.
<P>
2008 m. bus skirtas parengti Europos Sąjungos strateginį požiūrį į pažeidžiamumo sąlygas. Reikia, kad šiame procese aktyviai dalyvautų visos Europos Sąjungos institucijos ir kitos Europos Sąjunoje ir šalyse partnerėse veikiančios organizacijos, kurių veikla yra susijusi vystymosi problema.
<P>
Komisijai yra labai svarbus Europos Parlamento indėlis į šį reikalą ir ji ragina jį aktyviai dalyvauti šiose diskusijose, kad būtų galima parengti bendrą atsako strategiją esant pažeidžiamumo sąlygoms ir taip prisidėti kuriant sąlygas, reikalingas darniam vystymuisi, stabilumui, taikai ir demokratiniam valdymui.
<SPEAKER ID="008" NAME="Nirj Deva">
PPE-DE frakcijos vardu. - Ponia Pirmininke, visada labai naudinga turėti galimybę svarstyti tokį svarbų klausimą prieš besikeičiančius kolegas, kurie nekantriai laukia išgirsti tai, ką Parlamentas turi pasakyti šiuo labai svarbiu klausimu, Rūmuose. Esu taip pat labai dėkingas Komisijos nariui už pagrindinių taisyklių nustatymą ir jo nuomones, kaip mums spręsti šį klausimą.
<P>
Pažeidžiamumas yra sąlyga, kuri turi daugelį, daugelį priežasčių. Pirma, žinoma, yra dekolonizacijos procesas, kai kolonijų valdžia nubrėžsavavališkas ribas žemėlapiuose, kuriais remiantis buvo pažeistos visokio pobūdžio vidaus stabilios pilietinės visuomenės funkcijos ir padalintos į dvi arba tris, arba keturias šalis nepriklausomai nuo jų genčių arba religiniu frakcijų ir t. t. Tai sukėlkažkiek nepastovumo.
<P>
Tuomet pasireiškia natūrali nepastovumo forma, kurią dabar patiria pažeidžiamos valstybės: valstybės, kuriose vanduo linkęs patvinti; mažos valstybės salose, kurioms prieinamas tik vienas ekonomikos produktas. Yra šalių, kurios geografiškai negali išlaikyti savęs, nes Dievas jas apdovanojo labai nežymiomis savybėmis, šalių, kuriose vyrauja dykūmėjimas, sudarant sąlygas masiniai žmonių migracijai.
<P>
Kai kalbame, pasaulyje yra 26 taip vadinamos pažeidžiamos valstybės, o ne dėl jų pačių kaltės kai kuriais atvejais pažeidžiamiausi žmonės pasaulyje susiduria su katastrofiškomis pasekmėmis, o kartais dėl blogo valdymo, kartais dėl vidaus konfliktų, kartais dėl pilietinių karų, kartais dėl genocido diktatorių, kaip neseniai nustatėme Siera Leonėje ir Liberijoje.
<P>
Kad nebūtų pažeidžiama valstybė, dabar galite pakeisti pažeidžiamą valstybę buvusia pažeidžiama tvaria šalimi, kaip prieš mūsų akis matome, kas vyksta Siera Leonėje. Bet tam reikalingos pastangos; tam reikalingas įsipareigojimas; tam reikalingas ilgalaikis įsipareigojimas, kaip Komisijos narys sakė, tos šalies ekonominiam augimui. Tam reikalingas valstybės kūrimo įsipareigojimas, t. y. posakis, kurį sąmoningai naudoju šiuose Rūmuose, nes valstybės kūrimo sąvoka yra kažkas, ką mano šalis, JungtinKaralystė, seniai patyrė, kaip ir Prancūzija ir Ispanija ir kai kurios kitos Europos valstybės. Bet tai visiškai nesutampa su supratimu apie kitas atsirandančias galingiausias pasaulio jėgas, kurios, tiesmukai tariant, neturi supratimo, kaip nuo popierių aplanko praskinti kelią valstybės kūrimo atžvilgiu.
<P>
Turime sugebėti sujungti save su istorinių žinių pagrindu, kuris iš naujo susiformavo Europos valstijų sąmonėje, kad padėtume kitoms valstybėms, kurios visame pasaulyje imasi iniciatyvos valstybių kūrimo procese. Jeigu būtume tai padarę ir ministras pirmininkas Tony Blair būtų tai padaręs, manau, kad, pavyzdžiui, situacija Irake būtų buvusi visiškai skirtinga.
<P>
Ar Irakas pažeidžiama valstybė? Taip ji yra, nes ji nestabili; valdymas nėra saugus; yra su nesaugumu susijusių problemų. Yra kitų šalių Afrikoje, kurios yra labai pažeidžiamos - Sudanas, Somalis, mažos salos - kaip anksčiau sakiau, visoms joms reikia veikti kartu žinių pagrindu, kurį jau turime, ir todėl iš tikrųjų esu labai patenkintas pradėjęs šią diskusiją šį rytą.
<SPEAKER ID="009" NAME="Pirmininkas">
Labai jums ačiū, Nirj Deva. Bijau, kad užmiršote vieną nestabilumo veiksnį. Kai atvykstate į šias šalis, vėl prasideda nestabilumas.
<SPEAKER ID="010" NAME="Alain Hutchinson" LANGUAGE="FR">
Ponia Pirmininke, pone Komisijos nary, ponios ir ponai, visų pirma norėčiau pasakyti, kad džiaugiuosi šiuo komunikatu, kurį - kaip jūs pasakėte, Komisijos nary - Komisija iš tiesų persmelktikru pragmatizmu ir kuris šiandien mus skatina diskutuoti dėl problemos, svarbios ne tik Europos Sąjungos partnerėms pietiniuose regionuose, bet ir mūsų piliečiams, gana dažnai ir visai pagrįstai klausiantiems, kaip veiksminga yra Europos Sąjungos teikiama parama vystymuisi.
<P>
Šiuo konkrečiu atveju esminę mūsų rezoliucijos žinią galima būtų išreiškti vienu sakiniu ir jai turėtų pritarti visi, nežiūrint politinių skirtumų. Tai siūlymas sukurti supaprastintą bendradarbiavimo sistemą, kuri sudarytų galimybę Komisijai ir valstybėms narėms daug greičiau ir efektyviau negu šiandien teikti paramą, pažadėtą šalims partnerėms, atsidūrusioms ypatingai sunkioje krizėje - nekalbėsiu apie šias krizes, nes ponas Deva ką tik apie jas išsamiai papasakojo. Be šios paramos šių šalių gyventojų šansai išgyventi mažėtų kiekvieną dieną. Po paramos patvirtinimo - kuris savaime yra gana sudėtingas darbas - dabar galiojančių Europos paramos teikimo procedūrų sudėtingumas ir ilga trukmgali sąlygoti aplinkybes, dar labiau tragiškas ir tiesiogiai žalingas paramą gaunantiems gyventojams.
<P>
Pavyzdžiui, Burindis - maža šalis, kur lankiausi prieš du metus vadovaudamas Parlamento stebėtojų misijai per paskutinius rinkimus ir į kurią turėsiu malonumo grįžti po kelių dienų. Europos Sąjunga čia atliko svarbų ir reikšmingą darbą, remdama rinkimų ir institucijų demokratizavimo procesą po daugiau nei dešimt metų trukusio kruvino konflikto. Sukurtos institucijos ir demokratiškai išrinkta nauja valdžia labai greitai susidūrsu tikrovės problemomis ir gyventojų poreikiais sveikatos apsaugos, švietimo ir žemės ūkio srityse, kuriais užsiimti reikėjo nedelsiant.
<P>
Projektų šiems sektoriams netrūksta, bet kad jie būtų įgyvendinti Europos parama yra absoliučiai lemiama. Ji yra lemiama ne tik patenkinant neatidėliotinus gyventojų poreikius, bet taip pat stiprinant vis dar silpnas valstybines institucijas, kad jos galėtų pradėti atkūrimo procesą, be kurio šalį galėtų labai greitai vėl apimti chaosas. Praėjo dveji metai, pone Komisijos nary, o ES žadėta finansinparama dar negauta.
<P>
Tai, kas teisinga kalbant apie Didžiųjų ežerų regioną, teisinga ir kitų pasaulio regionų atveju. Štai kodėl, ponia Pirmininke, taikant aiškiai nustatytas sąlygas, kurias būtina atititikti, kad būtų skirta parama, visos pasaulio šalys, su kuriomis Europos Sąjunga bendradarbiauja ir kurios atsiduria sunkioje pažeidžiamumo padėtyje, turėtų turėti galimybę pasinaudoti išimčių sistema, užtikrinančią greitą ir veiksmingą paramą.
<SPEAKER ID="011" NAME="Ryszard Czarnecki" LANGUAGE="PL">
Ponia Pirmininke, džiaugiuosi kalbėdamas po to, kai išklausiau tokių puikių ekspertų ir specialistų, kurie daug metų gilinosi į šias problemas, prie kurių aš priskirčiau ir jūsų, ponia Pirmininke, pasisakymus.
<P>
Norėčiau atkreipti dėmesį į problemą, kad vis daugiau valstybių yra pripažįstamos nestabiliomis. Per šešis metus jų skaičius padvigubėjo - nuo 14 iki 26 - ir tai yra labai reali problema, tampanti vis didesniu iššūkiu Europos Sąjungai.
<P>
Norėčiau pabrėžti, kad daugiau nei pusšių nestabilių valstybių yra Afrikoje, į pietus nuo Sacharos; taigi akivaizdu, kad mes turime skirti ypatingą dėmesį šiam Afrikos regionui, šiam pasaulio regionui.
<P>
Taip pat manau, kad būtina pasakyti keletą svarių žodžių apie būtinybę stiprinti šių šalių vyriausybių valdžią. Afrikos Sąjunga teisingai nurodo, kad atkūrimo problema yra politinis klausimas, in netgi labiau politinis nei techninis. Atsižvelgiant į tai esminiai dalykai yra demokratijos ir skaidrumo mechanizmai.
<P>
Aš visiškai sutinku su prieš mane kalbėjusiu ponu Hutchinson, kad būtina supaprastinti procedūras siekiant mūsų paramą teikti greičiau ir veiksmingiau.
<SPEAKER ID="012" NAME="Raül Romeva i Rueda">
Verts/ALE Frakcijos vardu. - (ES) Ponia Pirmininke, aš taip pat nuoširdžiai sveikinu tai, kad šis klausimas yra svarstomas šiuose Rūmuose, kadangi daugelis šalių praktiškai nepatenka į pažeidžiamų valstybių kategoriją, nes mes neturime išsamaus teisinio apibrėžimo, kas yra pažeidžiama valstybė. Taip, pavyzdžiui, mes svarstėme, be kitų dalykų, Somalio atvejį.
<P>
Ši rezoliucija suteiktų mums galimybę spręsti kai kurias svarbesnes problemas, atsiradusias panašiomis aplinkybėmis - pavyzdžiui, tai, kad šis pažeidžiamumas dažnai būna susijęs su didžiuliu skurdu, kuris sąlygoja institucijų griūtį ir visuotinį nesaugumą.
<P>
Be to, labai svarbu pradėti nuo principo, kad šios valstybės reiškia iššūkį vystymosi srityje, o tai reiškia, kad mes skubiai turime parengti nuoseklią darbotvarkę, pagrįstą humanitariniu principu nepakenkti. Tai pirmasis principas ir labai svarbu išmokti pamoką, atsižvelgiant į neseniai vykusius įvykius Čade, susijusius su agentūros "Zoe's Ark" veikla.
<P>
Tokio tipo aplinkybėmis išorės veiksmų, ypač Europos veiksmų, pagrindą turėtų sudaryti vietoje įgyvendinamos programos, lanksčios ir pritaikomos atsižvelgiant į kintančius poreikius ir pagrįstos trumpalaike, vidutinės trukmės laikotarpio ir ilgalaike strategijomis. Pernelyg dažnai mes pasirenkame priemones, kurios gali būti reikalingos trumpu laikotarpiu, bet nekreipiame dėmesio į vidutinės trukmės laikotarpio ir ilgalaikes pasekmes.
<P>
Baigdamas turiu paminėti, kad labai svarbu sukurti dvejopos atsakomybės sistemą, pagal kurią šalys gavėjos privalo atsiskaityti, be abejo, tiems, kas suteikišteklius, lėšas ir dovanas, bet ir savo gyventojams, kuriuos jos turi ir privalo apsaugoti ir užtikrinti galimybę išgyventi. Donorai taip pat turi užtikrinti, kad jie bus atskaitingi šiems gyventojams.
<SPEAKER ID="013" NAME="Pedro Guerreiro">
GUE/NGL frakcijos vardu. - (PT) Ponia Pirmininke, neabejotina, kad reikia skubiai teikti didesnę ir geresnę humanitarinę paramą kaip niekada nelygiame ir neteisingame pasaulyje, kur turtas sukauptas nedaugelio rankose milijonų išnaudojimo ir vargo sąskaita. Neabejotina, kad reikia daugiau ir geresnio bendradarbiavimo vystymosi klausimais pasaulyje, kuriam gresia naujos ginklavimosi varžybos ir didėjantis tarptautinių santykių militarizavimas, kurį vykdo Jungtinės Amerikos Valstijos ir jų sąjungininkai. Būtent dėl šios priežasties mes esame labai susirūpinę dėl mėginimų vystymąsi sieti su saugumo strategijomis, praktiškai numatomomis tam, kad būtų pasiekti daugiau ar mažiau paslėpti kišimosi, išteklių pasisavinimo ir neokolonializmo tikslai.
<P>
Analizuojant tarptautinę padėtį negalima apeiti ar nepakankamai įvertinti vidines priežastis, aštrinančias ir kurstančias prieštaravimus, kurie dažnai glūdi problemų ištakose. Tereikia tik pažvelgti į labai subjektyvų sąrašą tų, ką Pasaulio Bankas laiko pažeidžiamomis valstybėmis. Kiek išorinio kišimosi ir agresijos atvejų jis atspindi?
<P>
Mums iš tikro reikia bendradarbiavimo ir vystymosi darbotvarkės atsiliepiant į pačius elementariausius milijonų žmonių poreikius, pagrįstos nacionalinio suvereniteto ir nepriklausomybės pagarba ir taikiu tarptautinių konfliktų sprendimu - darbotvarkės, kuri skatintų tarptautinių santykių demilitarizaciją, kuri skatintų lygiateisius ir teisingus ekonominius santykius ir seniai sumokėtos užsienio skolos panaikinimą, darbotvarkės, kuri įveiktų politiką, sukeliančią baisų neteisingumą ir baisią nelygybę, kad būtų sukurtas teisingesnis, taikingesnis ir žmoniškesnis didesnio solidarumo pasaulis.
<SPEAKER ID="014" NAME="Ana Maria Gomes" LANGUAGE="PT">
Pažeidžiamose šalyse valdymo, vystomosi ir saugumo sąsaja yra pati svarbiausia. ES turi nustatyti santykių su tokiomis valstybėmis strateginius prioritetus, kur pagrindinis tikslas būtų žmonių saugumas.
<P>
Neužtenka tik remti valstybines institucijas. Labai svarbu skatinti parlamentinės kontrolės stiprinimą, remti laisvą ir pliuralistinę žiniasklaidą, teismo nepriklausomumą ir pilietinės visuomenės teises, teikiant pirmenybę moterims, pažeidžiamoms grupėms ir mažumoms. Reikia, kad dėl viso to ES prisiimtų įsipareigojimus.
<P>
Šiandien Somalis tragiškai iliustruoja Europos abejingumą. Pažeidžiamumo priežastis, sukeliančios ginkluotą konfliktą, sąlygojančios valstybės nepajėgumą - pavyzdžiui, prastas valdymas, didelis skurdas ir žmogaus teisių pažeidimai - reikia svarstyti dvišaliu dialogu, bet Taryba, Komisija ir valstybės narės to nedaro. Į pažeidžiamumo priežastis būtina atsižvelgti kuriant strategijas ir perkeliant ES finansinius instrumentus į globalinį lygmenį. Vystymosi paramą reikia sutelkti į žmones, o tiesioginę finansinę paramą vyriausybėms skirti tik tada, kai yra neabejotinas pasiryžimas spręsti konfliktus, demokratinę teisinę valstybę, gerinti valdymą ir stiprinti žmonių saugumą.
<P>
Šis aspektas, deja, nepaminėtas Komisijos komunikates ir rezoliucijoje, dėl kurios mes turime balsuoti. Vykdydama saugumo sektoriaus reformą (SSR) ir nusiginklavimo, demobilizavimo ir reintegravimo reformą (DDR) ES turi daugiau dėti pastangų kontroliuoti lengvųjų ginklų platinimą pasaulyje, kadangi tai skatina ginkluotus konfliktus, kurie sąlygoja daugelio valstybių pažeidžiamumą.
<SPEAKER ID="015" NAME="Vladimír Špidla">
Komisijos narys. - (CS) Ponios ir ponai, dėkoju jums už trumpas, bet labai išsamias diskusijas. Leiskite man apibendrinti jas taip: jos iš esmės išreiškParlamento paramą bendrajai pozicijai, bendrajai Komisijos koncepcijai, bendrajai idėjai. Žinoma, diskusijų metu iškilo atskiri klausimai, kuriuos galima apsvarstyti kitų diskusijų metu. Pavyzdžiui, lengvųjų ginklų platinimas ir daug kitų idėjų, mano nuomone, reikšmingai praturtina bendrą koncepciją.
<SPEAKER ID="016" NAME="Pirmininkas">
Gavau pasiūlymą dėl rezoliucijos, pateiktą pagal Darbo tvarkos taisyklių 103 straipsnio 2 punktą.
<P>
Diskusijos baigtos.
<P>
Balsavimas įvyks ketvirtadienį, 12.00 val.

<CHAPTER ID="006">
Balsuoti skirtas laikas
<SPEAKER ID="070" NAME="Pirmininkas">
Kitas klausimas - balsavimas.
<P>
(Dėl balsavimo rezultatų ir kitos išsamios informacijos žr. protokolą)
<P>
- Prieš balsavimą:
<SPEAKER ID="071" NAME="Sajjad Karim" AFFILIATION="ECR">
Pone pirmininke, laikraštyje "Figaro" šį rytą pranešama, kad praeitą savaitę žurnalistas ne tik pateko į Europos Parlamento pastatą turėdamas netikrą ginklą, bet ir sugebėjo labai arti prieiti prie būsimo JK valstybės vadovo princo Charleso.
<P>
Atsižvelgiant į nuogąstavimus dėl saugumo šiuose rūmuose, ar galite šiandien mus patikinti, kad šiuos klausimus vertinate rimtai ir kad Parlamento biuro slaptai atliekamas vadinamasis saugumo priemonių persvarstymas bus ne tuščias darbas, o esminsaugumo priemonių reforma?
<SPEAKER ID="072" NAME="Pirmininkas">
Pone S. Karimai, galiu patikinti jus, kad šį klausimą vertiname labai rimtai. Mano turimais duomenimis, šiuo klausimu diskutuojama Pirmininkų sueigoje, taigi galite būti tikras, kad Parlamentas skiria šiai problemai didelį dėmesį. Tai labai svarbus klausimas.
<SPEAKER ID="073" NAME="Pirmininkas">
Atsižvelgiant į pastaruosius įvykius, tekstas dėl Vengrijos žiniasklaidos įstatymo, dėl kurio buvo siūloma balsuoti šiandien, turės būti persvarstytas, todėl siūlau atidėti balsavimą pagal Darbo tvarkos taisyklių 177 straipsnio 4 dalį. Sprendimas dėl tolesnių veiksmų šiuo klausimu ir būtinų terminų bus priimtas Pirmininkų sueigos posėdyje, kuris vyks 2011 m. kovo 3 d., ketvirtadienį.
<P>
Kas nori pasisakyti už šį pasiūlymą? Kas nori pasisakyti prieš?
<SPEAKER ID="074" NAME="Renate Weber">
ALDE frakcijos vardu. - Pone pirmininke, manau, kad po pastarųjų įvykių, apie kuriuos pranešta Komisijai, bet ne Parlamentui, turime atidėti balsavimą dėl rezoliucijos, nes ji turi būti persvarstyta atsižvelgiant į naujas aplinkybes.
<SPEAKER ID="075" NAME="Pirmininkas">
Taigi tai buvo pasiūlymas už tai, kad balsavimas būtų atidėtas. Kas nori pasisakyti prieš? Niekas? Tuomet pradėsime balsavimą. Kas už tai, kad balsavimas būtų atidėtas? Kas prieš? Kas susilaikė? Pasiūlymas priimtas. Balsavimas šiuo klausimu atidedamas.

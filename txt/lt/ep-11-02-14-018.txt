<CHAPTER ID="018">
Bambagyslės kraujo kamieninės ląstelės (diskusijos) 
<SPEAKER ID="188" NAME="Pirmininkas">
Kitas klausimas - Komisijos pareiškimas dėl bambagyslės kraujo kamieninių ląstelių.
<SPEAKER ID="189" NAME="John Dalli">
Komisijos narys. - Pone pirmininke, gerbiami Parlamento nariai, dėl per paskutinius dešimtmečius pasiektos mokslo pažangos medicinoje pradėta daugiau naudoti bambagyslės kraujo kamienines ląsteles. Tokių ląstelių naudojimas davteigiamų rezultatų gydant pacientus, turinčius problemų dėl kraujo, pvz., sergančius leukemija.
<P>
Ateityje bambagyslės kraujo kamienines ląsteles tikriausiai galima būtų panaudoti gydant kitus sutrikimus, ypač genetines ligas. Taip pat pastebimos galimybės panaudoti suaugusiųjų kamienine ląsteles. Tačiau vis dar reikia mokslinių tyrimų, kurie padėtų įrodyti galimą abiejų rūšių kamieninių ląstelių naudą. Žmogaus kilmės medžiagų, taip pat ląstelių transplantacija kelia ligų perdavimo riziką, todėl galioja Europos teisinsistema, padedanti visoje Europos Sąjungoje užtikrinti žmogaus audinių ir ląstelių kokybę ir saugą.
<P>
Tačiau, jums leidus, norėčiau kai ką paaiškinti: pačios valstybės narės sprendžia, ar naudoti bambagyslės kraujo kamienines ląsteles ir kaip tai padaryti. ES neturi kompetencijos derinti ląstelių naudojimo tvarką. Audinių ir ląstelių direktyvoje aiškiai nurodyta, kad ES neturėtų kištis į nacionalinius sprendimus dėl konkrečios rūšies žmogaus ląstelių naudojimo. Tačiau jeigu valstybnarnusprendžia naudoti bambagyslės kraujo kamienines ląsteles, ji turi įvykdyti direktyvos reikalavimus kokybei ir saugai, apsaugoti visuomenės sveikatą ir užtikrinti, kad nebūtų pažeidžiamos pagrindinės teisės.
<P>
Sutinku su jumis, kad svarbu piliečiams teikti tikslią ir objektyvią informaciją apie bambagyslės kraujo kamieninių ląstelių naudojimo pranašumus ir apribojimus. Dar kartą, teikti tokią informaciją kompetenciją turi valstybės narės. Komisija skatina valstybes nares imtis tokių veiksmų, o kai kurios tai jau padarė.
<P>
Pagaliau, galiu jus užtikrinti, kad Komisija nuolat stebi, kaip perkeliama ir įgyvendinama Audinių ir ląstelių direktyva. Iš tikrųjų Komisija patvirtino komunikatą dėl direktyvos taikymo, kuris buvo išsiųstas Parlamentui 2010 m. sausio mėn.
<SPEAKER ID="190" NAME="Peter Liese">
PPE frakcijos vardu. - (DE) Pone pirmininke, pone Komisijos nary, gera matyti, kad net tokiu vėlyvu metu radote laiko dalyvauti Parlamento diskusijose tokiu svarbiu klausimu. Ponios ir ponai, moksliniai kamieninių ląstelių tyrimai atveria dideles galimybes pacientams, kuriems šiuo metu negalime pasiūlyti tinkamos pagalbos. Šioje srityje daug dalykų dar nepraėjo fundamentinių mokslinių tyrimų etapo ir dėl jų dar yra abejonių, tačiau vis dar yra daugiau nei 70 ligų, kuriomis sergantiems pacientams galima vienaip ar kitaip padėti panaudojant suaugusiųjų kamienines ląsteles ir bambagyslės kraujo ląsteles.
<P>
Šiuo metu bambagyslės kraujo ląstelės daugiausia naudojamos alogeninei transplantacijai, kitaip tariant bambagyslės kraują galima naudoti siekiant padėti vaikams, neturintiems tokio kraujo ir sergantiems tokiomis ligomis kaip leukemija. Taikomi ir autologinės terapijos metodai, tačiau tada, kai vaikas, iš kurio gautas bambagyslės kraujas, iš tiesų jau šiandien iš to gali turėti naudos keliose siaurose srityse. Todėl manau, kad ši politika turi būti orientuota taip, kad pagal mūsų kompetenciją parama visų pirma būtų teikiama viešiems bambagyslės kraujo bankams. Galime tai paskatinti, bet ne liepti padaryti. Be to, neturėtume drausti autologinio gydymo ir atitinkamų priemonių. Galiausiai, patys tėvai turėtų priimti sprendimą, tačiau valstybės politika turėtų būti juos informuoti apie galimybes ir riziką.
<P>
Mums reikia aiškių kokybės ir saugos normų. Šiuo požiūriu turime nuolat akylai stebėti, kad nebūtų siūlomos ląstelės, kurios panaudojimo metu yra netinkamos naudojimui, nes buvo pažeistos kokybės ir saugos normos. Šioje srityje turime teikti prioritetą moksliniams tyrimams, nes akivaizdu, kad tokie moksliniai tyrimai vyksta arti pacientų. Be to, turime užtikrinti, kad pacientai galėtų priimti sprendimą dėl bambagyslės kraujo pašalinimo, nes ateityje jis gali būti naudingas kitiems vaikams ar netgi jų pačių vaikui. Atsižvelgdami į tai, turėtume susiimti, kiek mums leidžia turima kompetencija, kaip aš sakau, tačiau yra nemažai, ką šioje srityje galime padaryti jau dabar.
<SPEAKER ID="191" NAME="Frédérique Ries" LANGUAGE="FR">
Pone pirmininke, pone Komisijos nary, ponios ir ponai, aš taip pat norėčiau padėkoti bendraautoriams, ypač ką tik kalbėjusiam P. Liese ir A. Peterle, už šią gerą iniciatyvą dėl bambagyslės kraujo donorystės, gyvenimą dovanojančios donorystės, dėl kurios ir dėl gausiai tiekiamų kamieninių ląstelių transplantacijos per daugiau nei 20 paskutinių metų medicinoje padaryta išskirtinir didelpažanga. Šiuo metu kamieninės ląstelės naudojamos daugiau kaip 80 ligų, ypač vėžio - smegenų vėžio, kraujo vėžio, leukemijos, limfomos - anemijos, autoimuninių ligų, tam tikrų retų ligų ir daugelio kitų ligų, kurių sąrašas vis ilgėja, gydyme.
<P>
Nepaisant to, tik 1 proc. šio bambagyslės kraujo, kuris suteikia tiek galimybių ir vilčių, saugoma Europoje, 1 proc. iš daugiau nei 15 mln. gimdymų per metus. Be to, tarp šalių yra didelių skirtumų: 7 000 registruotų donorystės atvejų Belgijoje ir 7 000 Prancūzijoje, nors Prancūzija turi šešiskart daugiau gyventojų nei jos šiaurinkaimynė.
<P>
Todėl raginame Komisiją, žinoma, kartu su 27 valstybėmis narėmis, kaip minėjo Komisijos narys, pradėti informavimo kampaniją, skirtą būsimiems tėvams, kad tokia donorysttaptų jei ne būtinybe, tai realybe. Aišku, kad gerai informuotos Europos motinos pasirengusios duoti gyvybę dukart.
<P>
Todėl ir aš, ir mes manome, kad labai svarbu ne tik vienodai perkelti šią 2004 m. direktyvą dėl audinių ir ląstelių kokybės ir saugos, kuri jau buvo minėta ir kuri yra mūsų antro klausimo tema, bet ir tvirtai paraginti valstybes nares supaprastinti savo gimdymo namų akreditavimo tvarką ir sistemas. Gimdymo namų, įgaliotų išsaugoti ir laikyti bambagyslės kraują, vis dar per mažai, ir statistika tai įrodo. Negalime daugiau leisti, kad toliau vyktų karštos diskusijos, kurių mes neišspręsime, ir ginčai dėl šio kraujo paskirties ir naudojimo, kur jis galiausiai beatsidurtų: viešuose ar privačiuose kraujo bankuose, ir kad faktiškai sutrukdytų mums svarstyti šį metodą; tai profesorės Eliane Gluckman, kuri visą savo karjerą skyrtam, kad bambagyslės kraujo donorysttaptų gyvenimą dovanojančia donoryste, inicijuotas prašymas.
<SPEAKER ID="192" NAME="Margrete Auken" LANGUAGE="DA">
Pone pirmininke, žinoma, aš taip pat sutinku su tuo, kas pasakyta apie šių bambagyslės kraujo ląstelių bankų kūrimą mokslinių tyrimų ir gydymo tikslams svarbą. Šias kamienines ląsteles lengva gauti, jeigu tik kažkas yra pasirengęs tai padaryti, o aš asmeniškai nemanau, kad tai reikėtų laikyti transplantacijos klausimu. Iš tiesų manau, kad turėtume paprasčiausiai gebėti paimti šias ląsteles, o tėvai turėtų turėti galimybę tam paprieštarauti, bet neprivalėtų duoti sutikimą. Manau, kad šis aspektas ne toks svarbus.
<P>
Tačiau manau, kad svarbu, jog be saugos priemonių, į kurias atkreipdėmesį P. Liese ir kiti, prisimintume, kad dar nedaug žinome apie šios srities vystymo galimybes. Todėl svarbu turėti šiuos bankus. Manau, kad visų pirma šie bankai, žinoma, turėtų būti vieši, nes juos turėtų būti galima panaudoti kiekvienu atveju. Pati didžiausia taikymo sritis bus kitų žmonių gydymas. Tačiau taip pat svarbu atkreipti dėmesį į šiuo atveju slypinčius spąstus. Matėme, kaip buvo stengiamasi priversti tėvus sumokėti tam tikrą užstatą už tai, kad jų vaikui banke būtų paliktos "rezervinės atsargos". Toks mokėjimas nereikalingas.
<P>
Gana retas atvejis, kai savam vaikui reikia tokio gydymo, todėl, mano giliu įsitikinimu, šie bankai visų pirma turėtų būti steigiami bendrų mokslinių tyrimų ir bendro gydymo tikslams. Turėtume siekti, kad pradžia būtų tokia. Manau, leisti tėvams galvoti, kad jie galės gerokai prisidėti prie savo pačių vaiko apsaugos, beveik prilygtų apgavystei. Bambagyslės kraują jie turėtų skirti visuomenės apsaugai apskritai, ir aš labai tikiuosi, kad galėsime užtikrinti, kad jis bus prieinamas platesniu mastu. Apmaudu, kad tokia svarbi šiuo metu turima medžiaga paprasčiausiai švaistoma, nes tam skiriama per mažai dėmesio.
<SPEAKER ID="193" NAME="Marisa Matias" LANGUAGE="PT">
Pone pirmininke, pone Komisijos nary, aš taip pat norėčiau pasakyti mananti, kad šis klausimas mums pernelyg svarbus, kad toliau gyventume meluodami, kaip gyvenome Europoje. Vadinkite tai, kaip jums labiau patinka, melu arba netikru pažadu, nes ypač kamieninių ląstelių surinkimo iš bambagyslės srityje veikėme remdamiesi klaidinančia informacija.
<P>
Kaip žinome ir jau buvo minėta, Europoje kamieninių ląstelių iš bambagyslės surenkama vos 1 proc. Tačiau taip pat žinome, kad galimybės jomis gydyti ligas, pvz., jau minėtą vėžį, Alzheimerio ligą ir retas ligas, gali būti neribotos. Galimybės begalinės.
<P>
Tačiau leidome, kad būtų įsteigti keli privatūs ląstelių bankai ir kad tėvams būtų pasakyta, jog gimus vaikams jie gali laikyti savo vaikų ląsteles, kurios prireikus ateityje galės būti panaudotos vaikams gydyti.
<P>
Manau, kad turime elgtis atsakingiau, nes, kaip žinome, tikimybė, kad tai įvyks, labai maža. Šis netikras tėvams parduodamas pažadas kainuoja pinigus. Pvz., Portugalijoje šis netikras pažadas kainuoja tris su puse kartų daugiau nei minimalus mėnesinis darbo užmokestis.
<P>
Todėl akivaizdus sprendimas - kurti kamieninių ląstelių bankus, nes tik turėdami viešus bankus galime garantuoti lygybę naudojant ląsteles, vienodą prieigą, veiksmingą gydymą ir daugiau visiems vienodų mokslinių tyrimų, kuriuose kamieninės ląstelės nelaikomos tam tikra preke arba verslu, kuris plečiasi, bet yra skirtas tik keliems privilegijuotiesiems.
<P>
Todėl manau, kad solidarumas, sveikas protas ir objektyvi informacija galiausiai nėra laikomi papildomu poreikiu. Neturime galios reikalauti, bet turime galią skatinti. Tam mes turime pajėgumų, ir manau, kad turime tai padaryti lygybės vardan.
<SPEAKER ID="194" NAME="Alojz Peterle." AFFILIATION="PPE">
(SL) Pone pirmininke, pone Komisijos nary, džiaugiuosi, kad skiriate dėmesio šiam klausimui. Mano nuomone, kartu mes siekiame priartėti arba dar labiau priartėti prie piliečių.
<P>
Kartą buvau pranešėjas, kai reikėjo patvirtinimo dėl vandeniliu varomų automobilių, ir manau, kad bambagyslės kraujo kamieninėms ląstelėms turime skirti ne mažiau dėmesio. Iš tiesų patys pasakėte, kad šis faktas jums paliko teigiamą įspūdį, ir jis jaudina ne tik sergančius arba pacientus, bet ir tyrėjus, kurie randa vis daugiau taikymo sričių.
<P>
Tai, ką sakėte apie Europos Komisijos raginimus valstybėms narėms šiuo požiūriu imtis priemonių, labai svarbu. Iš tiesų atrodo, kad tai atvejis, kai tai, ką dabar daugiausia laikome atliekomis, vėliau galėtų tapti mūsų ar kieno kito sveikatos šaltiniu.
<P>
Šiuo atveju manau, kad mums reikia strategijos. Turime žinoti, ką skatiname, kokią informaciją teikiame tėvams ir kitiems žmonėms ir, žinoma, kokius mokslinius tyrimus vykdome. Esu įsitikinęs, kad turime didelę galimybę įrodyti žmonėms, kad esame jų pusėje ir kad remiame teisingą pasirinkimą.
<SPEAKER ID="195" NAME="Antonio Cancian" AFFILIATION="PPE">
(IT) Pone pirmininke, pone Komisijos nary, ponios ir ponai, nors šį klausimą svarstome vėlyvu metu, manau, kad vyksta svarbi diskusija, kuri turi būti itin vertinama, nes reikėtų palaikyti idėją bambagyslės kamienines ląsteles naudoti gydymo tikslams ir visuose lygmenyse, ypač Europos lygiu, skatinti iniciatyvas bei informavimo kampanijas, kuriomis siekiama platesniu mastu suteikti galimybę dovanoti kamienines ląsteles.
<P>
Ką tik minėjote, kad Europa šiuo požiūriu kompetencijos neturi. Tačiau ar nebūtų galima perkeliant Direktyvą 2004/23/EB nustatyti kokybės ir saugos normas tų pačių ląstelių donorystei, bandymams, išsaugojimui ir platinimui?
<P>
Šiuo atveju būtina užtikrinti, kad įvairiose Europos šalyse skirtingi nacionaliniai teisės aktai būtų taikomi sklandžiai ir kad visi Europos pacientai ir tėvai turėtų vienodas teises ir jiems būtų taikomos tos pačios taisyklės.
<P>
Ypač svarbu bambagyslės kraują saugoti viešuose bankuose nacionaliniu ir Europos lygiu, kad jį būtų galima veiksmingai skirti visiems pacientams, kuriems to išties reikia, užkertant kelią mirčiai ir visiems užtikrinant vienodas teises.
<SPEAKER ID="196" NAME="Seán Kelly" AFFILIATION="PPE">
Pone pirmininke, per paskutinius rinkimus Airijoje embriono kamieninių ląstelių tyrimai sukėldideles diskusijas. Šįkart vykstant rinkimams medicina vargu ar minima. Akivaizdu, kad ekonomika atsidūrdėmesio centre, tačiau medicinos mokslas taip pat gerokai pažengį priekį. Mums labai pasisekė, kad įvairiose visos Europos Sąjungos institucijose gauname tokią medicinos tyrimų, taip pat gydytojų darbo kokybę.
<P>
Bambagyslės kraujo kamieninės ląstelės - tai vienas pažangos pavyzdys. Jau minėta, kad šie moksliniai tyrimai gali padėti gydyti nuo 70 iki 80 ligų. Būtent tai turėtume skatinti, todėl svarbu, kad tokie moksliniai tyrimai ir tokia galimybbūtų prieinami, aišku, nepažeidžiant etinių apribojimų. Kaip jūs, pone Komisijos nary, pabrėžėte, daug priklausys nuo pačių valstybių narių sprendimo ypač dėl taikymo ir dėl tolesnio laiku vykdomo stebėjimo.
<SPEAKER ID="197" NAME="Nicole Sinclaire" AFFILIATION="NI">
Pone pirmininke, kaip daugelis mano kolegų jau minėjo, tai labai svarbios diskusijos ir klausimas, kurį reikia svarstyti ne tik čia, šiame Europos Sąjungos Parlamente, bet ir kuo platesniu mastu. Tai klausimas, dėl kurio dar pati neapsisprendžiau. Blaškausi tarp dviejų dalykų: viena vertus, katalikiškas auklėjimas, kita vertus, šiuolaikinis mokslas ir nauda, kurią jis gali teikti.
<P>
Todėl tikriausiai pirmą kartą pagirsiu Komisijos narį. Tai, ką jis pasakė, visiškai teisinga: šį klausimą reikia leisti spręsti valstybėms narėms. Reikia atsižvelgti į kultūrinius ir religinius Europos Sąjungos šalių skirtumus, ir jokiomis aplinkybėmis iš valstybių narių neturėtų būti atimta teispriimti sprendimą šiuo klausimu.
<SPEAKER ID="198" NAME="Miroslav Mikolášik" AFFILIATION="PPE">
(SK) Pone pirmininke, norėčiau kalbėti apie bambagyslės kraujo, kuris yra pagrindinis kamieninių ląstelių šaltinis, rinkimą ir saugojimą. Po gimdymo surinkdami bambagyslės kraują, kuris praeityje būdavo išmetamas kartu su placenta, galime gauti svarbų visais atvejais tinkamų kamieninių ląstelių šaltinį nesukeliant nepatogumo motinai ir vaikui, o šias ląsteles galima bet kuriuo metu ateityje moduliuoti ir sėkmingai panaudoti leukemijos ir ne mažiau kaip 70 kitų ligų gydyme. Norėčiau paklausti, kodėl Europoje po gimdymo surenkame mažiau nei 1 proc. kamieninių ląstelių, ir, žinoma, norėčiau pritarti Komisijos nariui, kuris sako, kad šį klausimą iš esmės turi reglamentuoti valstybės narės, nors Komisija kartu su valstybėmis narėmis galėtų neabejotinai padėti geriau informuoti pacientus dėl kamieninių ląstelių pranašumų, atsižvelgiant į pažangą gydymo kamieninėmis ląstelėmis ir regeneracinės medicinos srityje. Tai sakau kaip buvęs pranešėjas svarstant direktyvą dėl pažangių gydymo būdų.
<SPEAKER ID="199" NAME="Brian Crowley" AFFILIATION="ALDE">
Pone pirmininke, aš taip pat norėčiau padėkoti Komisijos nariui už jo indėlį šiose diskusijose.
<P>
Bet kadangi buvo iškelti tam tikri klausimai, galbūt vienas sprendimas galėtų būti panaudoti kraujo bankų nacionalinį registrą kaip bambagyslės kamieninių ląstelių registratorių ir jų naudojimo ateityje išteklių. Tai padėtų įveikti kai kurias problemas ir sunkumus, kuriuos minėjo kai kurie kolegos, kalbėdami apie saugojimo sąnaudas.
<P>
Be to, jau turime esamuose nacionaliniuose kraujo bankuose veikiančią sistemą, kuri gali padėti reglamentuoti ir kontroliuoti ląstelių kokybę. Tai būtų geras būdas kai kuriems sunkumams įveikti. Aš, kaip ir daugelis kolegų, manau, kad yra didelės galimybės panaudoti kamienines ląsteles ateityje gydant ligas.
<P>
Tačiau taip pat turime būti atsargūs, kad nesuteiktume netikros vilties, nes pernelyg dažnai girdėjome, kad žmonėms suteikiama netikra viltis ne tik dėl kamieninių ląstelių, bet ir dėl biotechnologijos kitose srityse. Mums reikia esminių mokslo vertybių ir pagrindinių mokslinių tyrimų, kad užtikrintume galimybę faktiškai pristatyti paskelbtus rezultatus.
<SPEAKER ID="200" NAME="John Dalli">
Komisijos narys. - Pone pirmininke, akivaizdu, kad pažanga, padaryta panaudojant kamienines ląsteles gydymo tikslams, yra apskritai vertinama. Sutinkame, kad tai reikia skatinti.
<P>
Gerbiami Parlamento nariai iškėlklausimus, kurie visų pirma susiję su informavimu, o antra, su saugojimu.
<P>
Dėl informacijos, visi sutinkame, kad svarbu tėvams ir visuomenei teikti tikslią ir objektyvią informaciją apie kamieninių ląstelių, taip pat bambagyslės kraujo kamieninių ląstelių naudojimo pranašumus ir apribojimus. Teikti tokią informaciją kompetenciją turi valstybės narės, kurių nuomonir politika dėl kamieninių ląstelių pranašumų, apribojimų ir naudojimo kartais skiriasi. Daugelis valstybių narių vykdo informavimo kampanijas ir kitą informavimo veiklą. Komisija ragina valstybes nares imtis tokių veiksmų.
<P>
Dėl saugojimo, žinome, kad privačios įmonės tėvams jau siūlo bambagyslės kraujo ląstelių saugojimo paslaugą. Tačiau keletas valstybių narių įsteigviešus bambagyslės kraujo bankus, kuriems bambagyslės kraujas dovanojamas altruistiniais tikslais ir savanoriškai.
<P>
ES teisės aktas dėl audinių ir ląstelių reglamentuoja visas viešas ir privačias audinių srityje veikiančias įstaigas. Jame išdėstyti savanoriškos ir neatlygintinos donorystės, anonimiškumo, donoro altruizmo ir donoro bei gavėjo solidarumo principai. 2004 m. Europos etikos gruprekomendavo viešai saugoti bambagyslės kraujo bankus, siekiant užtikrinti solidarumą visiems pacientams, kuriems to reikia.
<SPEAKER ID="201" NAME="Pirmininkas">
Diskusijos baigtos.
<P>
Raštiški pareiškimai (Darbo tvarkos taisyklių 149 straipsnis)
<SPEAKER ID="202" NAME="Elena Oana Antonescu" LANGUAGE="RO">
2010 m. bambagyslės kraujo kamieninių ląstelių pasaulio rinkos vertsudarmaždaug 3,34 mlrd. EUR. Prognozės, sudarytos atsižvelgiant į apytikriai 27 proc. metinį augimą per ateinančius metus, rodo, kad iki 2015 m. ši suma pasieks 11 mlrd. EUR. Kai rodos, kad kamieninės ląstelės medicinos tyrimų srityje yra naujasis Eldoradas, daugelis tyrėjų skuba užimti šią nišą, neužtikrindami, kad būtų laikomasi šioms procedūroms taikomų visų kokybės ir saugos normų reikalavimų. Manau, kad Komisija turi labiau stengtis, kad pacientams ir medicinos darbuotojams būtų teikiama informacija apie bambagyslės kraujo kamieninių ląstelių naudą. Tačiau ji taip pat privalo pasistengti užtikrinti, kad visos valstybės narės dabar ir ateityje laikytųsi mažiausių kokybės ir saugos normų, taikomų žmogaus ląstelių ir audinių donorystei, gavimui, bandymui, apdorojimui, laikymui, saugojimui ir platinimui.
<SPEAKER ID="202" NAME="Anna Záborská" LANGUAGE="SK">
Iš Komisijos nario J. Dalli išgirdome labai atsargią Europos Komisijos nuomonę dėl bambagyslės kraujo kamieninių ląstelių mokslinių tyrimų. Vargu ar tai stebina. Pagal Septintąją bendrąją programą Komisija pasiūldidelį dokumentų rinkinį dėl paramos ginčytiniems kamieninių ląstelių moksliniams tyrimams ir pasiekė, kad jis būtų priimtas, todėl bijo pripažinti, kad šie moksliniai tyrimai nepateisino lūkesčių. Be to, dabar aišku, kad iš negimusių vaikų kūnų gautų kamieninių ląstelių moksliniai tyrimai nedavtokių rezultatų kaip bambagyslės kraujo ląstelių moksliniai tyrimai. Dar visai neseniai šis kraujas buvo laikomas biologine atlieka. Atsižvelgiant į naujausias ataskaitas apie sėkmingus bandymus ir net gydymą bambagyslės kraujo kamieninėmis ląstelėmis, kaip Komisija gali ginti moraliai nepriimtiną žmogaus embrionų gamybą mokslinių tyrimų tikslams? Be to, kodėl užuot išreiškęs nereikšmingą nuomonę Komisijos narys J. Dalli šiandien mums nepateikkonkretaus plano, kaip Komisija galėtų pasiekti, kad po gimdymo būtų surenkama daugiau bambagyslės kraujo? Tikiuosi, todėl, kad jo darbuotojai vis dar sunkiai dirba rengdami tokį planą. Manau, kad Komisija plane pasiūlys mechanizmą, kuris palengvins tėvų, mokančių už bambagyslės kraujo surinkimą ir saugojimą, naštą. Taip pat tikiuosi, kad plane bus iš naujo įvertinti prioritetai kamieninių ląstelių mokslinių tyrimų srityje.

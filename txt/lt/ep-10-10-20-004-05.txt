<CHAPTER ID="004-05">
5. Taisomasis biudžetas Nr. 6/2010. II skirsnis (Europos Vadovų Taryba ir Taryba). III skirsnis (Komisija). X skirsnis (Europos išorės veiksmų tarnyba) (
<SPEAKER ID="118" NAME="Pirmininkas">
Ponios ir ponai, baigėme su Europos išorės veiksmų tarnyba susijusią teisėkūros procedūrą. Pirmiausia norėčiau padėkoti daugeliui šiuo metu su mumis plenarinių posėdžių salėje esančių Parlamento narių už ypač sunkų ir iššūkių kupiną darbą. Šiame darbe lemiamas vaidmuo atiteko keleto Europos Parlamento komitetų pirmininkams. Norėčiau padėkoti jiems už patikimai atliktą darbą, bet ypač norėčiau pareikšti padėką kai kuriems kolegoms, kurie atstovavo šiems rūmams būdami derybininkais ir pranešėjais, kurių pavardes norėčiau paminėti. Tai Elmar Brok, Guy Verhofstadt, Roberto Gualtieri, Ingeborg Gräßle, Crescenzio Rivellini ir Bernhard Rapkay, kartu su biudžetą rengusiais Parlamento nariais, László Surján ir Sidonia Jędrzejewska.
<P>
Paminėjau juos todėl, kad jie labai daug dirbo, kad galėtume tinkamai susitarti dėl Europos išorės veiksmų tarnybos. Esame įsitikinę, kad šis susitarimas bus naudingas Europos Sąjungai. Norėčiau pasveikinti visus, bet labiausiai baronienę C. Asthon ir jos derybininkus, taip pat su pasiektais rezultatais - Tarybą. Tarp mūsų taip pat yra derybose dalyvavęs ambasadorius P. Christoffersen. Paplokime.
<P>
(Plojimai)

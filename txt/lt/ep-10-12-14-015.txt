<CHAPTER ID="015">
Kredito reitingų agentūros (diskusijos)
<SPEAKER ID="509" NAME="Pirmininkas">
Kitas klausimas - J. P. Gauzèso pranešimas Ekonomikos ir pinigų politikos komiteto vardu dėl pasiūlymo dėl Europos Parlamento ir Tarybos reglamento, kuriuo iš dalies keičiamas Reglamentas (EB) Nr. 1060/2009 dėl kredito reitingų agentūrų - C7-0143/2010 -.
<SPEAKER ID="510" NAME="Jean-Paul Gauzès" LANGUAGE="FR">
Pone pirmininke, pone Komisijos nary O. Chasteli, dabar svarstome trečią 2010 m. finansinių teisės aktų dokumentą. Po priežiūros, po direktyvos dėl alternatyvaus investavimo fondų valdytojų vėl grįžtame prie kredito reitingų agentūrų. Sakau "vėl", nes Europa nedelssu reglamentu šioje srityje ir priėmjį 2009 m., o dabar jis jau veikia.
<P>
Apskritai kredito reitingų agentūros reitingų forma teikia nuomones dėl įmonių ir valstybių kreditingumo, taip pat dėl sudėtingų finansinių produktų. Reitingai atspindi riziką, kad finansinių priemonių emitentai negalės sumokėti savo skolų. Dėl įvairių priežasčių šios agentūros finansų pasaulyje tampa vis svarbesnės.
<P>
Pirma, į reitingus atsižvelgiama bankų nuostatuose, siekiant nustatyti nuosavų lėšų, kurios bus naudojamos investicijoms padengti, sumas. Antra priežastis - reitingai yra emisijos sėkmės veiksnys, nes investuotojams jie tapo pagrindiniu rodikliu.
<P>
Tačiau, nors kredito reitingų agentūros ir nebuvo pagrindinpastarosios finansų krizės priežastis, žalingos įtakos jos tikrai turėjo. Iš tikrųjų, jos nepakankamai įvertino galimybę, kad tam tikrų sudėtingų finansinių priemonių emitentai galėtų neįvykdyti įsipareigojimų.
<P>
Susidūrusi su poreikiu atkurti rinkose pasitikėjimą ir sustiprinti investuotojų apsaugą, 2009 m. Europos Komisija pasiūlkredito reitingų agentūrų stebėjimo ir priežiūros mechanizmą. Taigi tais pat metais priimtas Reglamentas (EB) Nr. 1060/2009 dėl kredito reitingų agentūrų.
<P>
Per diskusijas Europos Parlamente prieš šio reglamento priėmimą pabrėžiau, kad reikia ES masto bendros kredito reitingų agentūros produktų stebėjimo ir jų integruotos priežiūros. Tuo metu tokios rūšies Europos priežiūra teisiškai buvo negalima. Tačiau Komisija į tai atsižvelgdama ėmėsi rengti teisės aktų pasiūlymą, o jūs, Komisijos nary, laikėtės šio pažado.
<P>
Dėl Tarybos ir Europos Parlamento susitarimo dėl Europos priežiūros struktūros, įsigaliosiančio 2011 m. sausio 1 d., veiksmingas kredito reitingų agentūros priežiūros įgyvendinimas dabar tampa galimas.
<P>
Reglamente, kuriuo įsteigiama Europos vertybinių popierių ir rinkų institucija, pabrėžiama, kad ši institucija vykdys savus priežiūros įgaliojimus, susijusius visų pirma su kredito reitingų agentūromis. Toks buvo papildomo keičiančio reglamento, dėl kurio susitarėme ir dėl kurio balsuosime ryt, tikslas.
<P>
Aš norėjau - ir mano kolegos parėmšį mano prašymą - kad kiti klausimai, susiję su kredito reitingų agentūromis, suverenios skolos paskirstymu, atlyginimo schemomis ir kompensacijomis, būtų atidėti ir sprendžiami atliekant tyrimą, kurio forma būtų pranešimas savo iniciatyva, pateiktas prieš pasiūlymą dėl įstatymo galią turinčio akto, kurį turėtumėte pateikti pirmą 2011 m. pusmetį ir dėl kurio pradėjote konsultaciją.
<P>
Manau, kad sukurdami Europos kredito agentūrų priežiūrą žengiame didelį žingsnį, kaip ir su priežiūros tvarka, kuri jau įdiegta. Dabar noriu padėkoti Tarybai pirmininkaujančiai Belgijai už nenuilstamas pastangas, dėtas finansinės dokumentacijos srityje, jums, Komisijos nary, ir jūsų komandoms ir, žinoma, kolegoms Europos Parlamento nariams, dalyvavusiems šiame tyrime ir palaikiusiems mūsų pozicijas.
<SPEAKER ID="511" NAME="Olivier Chastel" LANGUAGE="FR">
Pone pirmininke, pone Komisijos nary, ponios ir ponai, po J. P. Gauzèso kalbos ir tokio pranešimo tikrai malonu Belgijos finansų ministro Didiero Reynderso vardu būti su jumis diskusijos dėl reglamento dėl kredito reitingų agentūrų pakeitimo dieną.
<P>
Dar kartą, kaip ką tik sakėte, kalbame apie priemonę, susijusią su finansinėmis paslaugomis, dėl kurių trys institucijos ką tik susitarper rekordinį laiką.
<P>
Taip pat labai džiaugiamės, kad dėl šio susitarimo Parlamente bus balsuojama ryt, kaip susitarvisos trys institucijos.
<P>
Todėl šis reglamentas bus keičiamas siekiant Europos vertybinių popierių ir rinkų institucijai suteikti papildomų įgaliojimų. Tai institucijai leis vykdyti griežtesnę kredito reitingų agentūrų veiklos priežiūrą visoje Europos Sąjungoje. Tai svarbus žingsnis, padėsiantis, mūsų manymu, padidinti finansų rinkų stabilumą ir paremsiantis gerokai efektyvesnės priežiūros sistemos kūrimą.
<P>
Todėl reglamentui įsigaliojus institucija turės daugiau įgaliojimų, susijusių su kredito reitingų agentūrų registravimu ir tiesiogine priežiūra. Ji taip pat turės įgaliojimus nustatyti, kad kredito reitingų agentūra pažeidgaliojantį reglamentą, ir įgaliojimus skirti atitinkamas nuobaudas.
<P>
Žinoma, bus taip pat užtikrinta valstybių narių kompetentingų institucijų ir Europos vertybinių popierių ir rinkų institucijos bendradarbiavimo sistema. Tačiau esame pasirengę renti išsamesnes diskusijas dėl to, kaip sureguliuoti patį kredito reitingų agentūrų sektorių, kai Komisija mums pateiks pasiūlymą dėl išsamios šio sektoriaus peržiūros, o tai numatyta kitais metais. Tikėdamasis, aišku, teigiamo jūsų balsavimo ryt rezultato, norėčiau ypač padėkoti Ekonomikos ir pinigų politikos komiteto pirmininkei Sh. Bowles, Parlamento pranešėjui J. P. Gauzèsui ir, žinoma, jo šešėliniams pranešėjams, taip pat Komisijos nariui M. Barnier'ui, kuris kartu su Belgijos finansų ministru D. Reyndersu šešis mėnesius dirbo svarbų darbą užtikrindamas greitus susitarimus, kurie šiame Parlamente transformavosi į realius finansų sektoriaus sprendimus. Bet kuriuo atveju dėkui už jūsų vaisingą ir veiksmingą bendradarbiavimą šioje srityje. Esu tikras, kad tęsite šį darbą Tarybai pirmininkausiant kitoms valstybėms.
<SPEAKER ID="512" NAME="Michel Barnier" LANGUAGE="FR">
Pone pirmininke, laba diena visiems. Šiandien labai gerai kalbėjote, pone J. P. Gauzèsai, kaip ir ką tik D. Reynderso vardu kalbėjęs O. Chastel, apie didžiulio rizikos draudimo fondų ir privačiojo akcinio kapitalo sektoriaus priežiūrą ir reguliavimą ir apie šį antrą kredito reitingų agentūrų reglamento etapą rytoj, ir to imtasi su jumis ir dėka jūsų, ponios ir ponai, taip pat dėka Tarybos ir pradinio darbo, kurį atliko Komisija. Kalbant apie reglamentą, Europa daro konkrečią ir veiksmingą pažangą ir mokosi iš krizės pamokų, kaip reikalauja visi mokesčių mokėtojai, kurie kartu yra ir Europos piliečiai.
<P>
Ponios ir ponai, susitarimas dėl kredito reitingų agentūrų priežiūros - svarbus žingsnis ir aš taip pat norėčiau padėkoti jums, pone J. P. Gauzèsai, ir, žinoma, visiems, dirbusiems su jumis, komiteto pirmininkei Sh. Bowles, šešėliniams pranešėjams W. Klinzui, S. Giegoldui, G. Pittellai ir A. Foxui. Už kelių dienų šis pirmininkavimo Tarybai etapas bus baigtas, jis buvo gana sėkmingas, padaryta didelpažanga, ir noriu perduoti nuoširdžiausius sveikinimus D. Reyndersui ir jo visai komandai, nes visus šešis mėnesius palaikėme gerus ryšius.
<P>
Tai geras susitarimas, nors ir turiu pasakyti, kad būtų buvę puiku, jei, kaip kad su paskutiniu kompromisu, būtume sutikę su taisyklėmis, kurias Komisija iš pradžių siūldėl didesnio skaidrumo, susijusio su struktūrinėmis finansinėmis priemonėmis. Tačiau, kaip buvo nurodyta reglamento konstatuojamosiose dalyse, dar grįšime prie šios temos, jei norėsite, per kitą reglamento peržiūrą 2011 m.
<P>
Kaip ką tik sakO. Chastel, nuo 2011 m. liepos mėn. šis 2009 m. pakeitimas suteiks ESMA, naujajai vertybinių popierių ir rinkų institucijai, tiesioginius įgaliojimus vykdyti kredito reitingų agentūrų priežiūrą Europos lygmeniu. Ponios ir ponai, tikrai būtina suvokti šio sprendimo, kurį šiandien priimate, svarbą. Tai pirmas kartas, kai ESMA, ši nauja Europos institucija, turės įgaliojimą vykdyti tiesioginę finansų įstaigų priežiūrą visoje Europoje.
<P>
Šis pakeitimas užbaigia naują Europos priežiūros sistemą. Juo labai sustiprinami ESMA įgaliojimai, kaip jūs, pone J. P. Gauzèsai, labai gerai paaiškinote, ir kaip čia esantis S. Giegold taip pat labai troško pasakyti per diskusiją dėl priežiūros. Todėl jums tai labai svarbi tema, tai labai svarbi tema ir mums.
<P>
ESMA taps institucija, atsakinga už reitingų agentūrų registravimą ir priežiūrą visoje Europos Sąjungoje, ir ji vykdys griežtą kontrolę. Šiuo teisės aktu jai bus suteikti priežiūros įgaliojimai, laikomi būtinais siekiant priversti reitingų agentūras laikytis reglamento nuostatų.
<P>
ESMA galės vykdyti priežiūrą - dabar galvoju apie informacijos prašymus ir įgaliojimą atlikti patikras vietoje - ir jei pastebės, kad kredito reitingų agentūra daro pažeidimą, turės imtis priemonių, būtinų siekiant priversti agentūrą nustoti darius tą pažeidimą. ESMA taip pat turės įgaliojimą, griežtai reglamentuojamą aiškiomis taisyklėmis, reitingų agentūroms, nesilaikančioms reglamento, skirti baudas ir nuobaudas. Neabejotina, kad šis reglamentas taip pat garantuoja reitingų agentūrų apsigynimo teises, visų pirma teisę į nagrinėjimą, prieigą prie dokumentų ir į kitas procedūrines garantijas. Galiausiai, vykdydama priežiūros įgaliojimą ESMA paisys teisių, nustatytų Pagrindinių teisių chartijoje, ir kitų Europos Sąjungos teisės principų bei nuostatų, įskaitant proporcingumo principą.
<P>
Naujuoju reglamentu dėl reitingų agentūrų visoms reitingų agentūroms taip pat bus užtikrintas vienas bendras informacinis punktas, visoje Europos Sąjungoje suderinta reguliavimo sistema su vienodu požiūriu ir nuoseklesniu agentūroms nustatytų taisyklių taikymu visoje Europos Sąjungoje.
<P>
Todėl manau, kad tai - nemažas laimėjimas bendrosios veiksmingumo, skaidrumo ir saugumo struktūros, kurią kuriame kiekvieną savaitę siekdami sukurti pažangią priežiūrą ir veiksmingą reguliavimą, požiūriu.
<P>
Pone pirmininke, nenoriu ilgai kalbėti, kaip ką tik dariau, bet turbūt norėčiau dar pakalbėti apie tai, ką pasakO. Chastel, ir paminėti kitą etapą, nes pats sakiau, kad turime eiti toliau ir užtikrinti tinkamą reitingų agentūrų reguliavimą, kartu atkreipiant dėmesį į tai, kad agentūros finansų rinkose nekuria problemų ir neramumų. Ne termometras sukelia karščiavimą, tačiau jis vis tiek turi veikti tinkamai, o praeityje to nebuvo, ir tai norime ištaisyti, taip sakant, vėlesniais reglamentais.
<P>
Komisija jau svarsto kitą etapą: siekiant išplėsti šią diskusiją ir sužinoti visų suinteresuotųjų šalių požiūrį 2010 m. lapkričio 5 d. pradėta vieša konsultacija, ir, kaip žinote, diskusijos dėl šių reglamentų tikrai nėra dirbtinės. Ponios ir ponai, laikau itin vertingu dalyku išklausyti kiekvieną kalbą, kritiką ar idėją, išsakytą per šias konsultacijas.
<P>
Dabar turime apsvarstyti, pirma, modelio "emitentas moka", plačiai paplitusio tarp reitingų agentūrų, pasekmes; antra, bankų ir kitų institucinių investuotojų priklausomybę nuo kredito reitingų; trečia, suverenios skolos reitingus, kurie nėra lengvas klausimas; ketvirta, didesnį skaidrumą, siekiant geriau valdyti interesų konfliktus; ir, penkta, didesnės konkurencijos ir įvairovės šioje reitingų agentūrų rinkoje, kuri dabar sutelkta keliose rankose, sukūrimą.
<P>
Ši konsultacija vyks iki kito sausio mėn. ir, remdamiesi visais gautais atsakymais ir W. Klinzo pranešimu savo iniciatyva, kuriuo nors metu, bet ne per vėlai, 2011 m. priimsime sprendimą dėl priemonių, kurias norime įgyvendinti, kad trečiajame etape užbaigtume šiuos du reitingų agentūrų reglamentus, kurie dabar beveik įgyvendinti.
<SPEAKER ID="513" NAME="Sebastian Valentin Bodu">
Teisės reikalų komiteto nuomonės referentas. - Pone pirmininke, kaip Teisės reikalų komiteto pirmininko pavaduotojas, norėčiau pristatyti kelis svarbius aspektus, kurie buvo šio komiteto diskusijų ir pateiktų pakeitimų temomis.
<P>
Pirma, dabar už agentūrų įvertintas struktūrizuotas priemones moka bendrovemitentė. Gali būti interesų konfliktų, nes bendrovės, kurioms skiriami reitingai, suinteresuotos, kad jie būtų geri. Alternatyva galėtų būti tai, kad moka reitingų naudotojai. Naudotojų interesai įvairesni, todėl yra ne vienintelis interesas, galintis paskatinti interesų konfliktą. Yra naudotojų, kurie labiau nori gerų reitingų, pvz., tada, kai nori parduoti akcijas, ir tokių, kurie labiau nori blogų reitingų, kai, pvz., nori pirkti akcijų.
<P>
Antra, reitingų agentūroms taikomai tvarkai galėtų būti naudingos tokios taisyklės, kokios nustatytos auditoriams. Reitingų agentūroms ir auditoriams tenka didelatsakomybuž gerą bendrovių reputaciją ir tinkamą rinkos veikimą. Tačiau atrodo, kad auditoriams taikomos daug griežtesnės taisyklės negu reitingų agentūroms.
<P>
Trečia, Europos vertybinių popierių ir rinkų institucija, ESMA, turėtų būti kompetentinga prižiūrėti kredito reitingų agentūras, kad galėtų patikrinti galimus esminius įvairių agentūrų tai pačiai struktūrizuotai finansinei priemonei suteiktų reitingų skirtumus. ESMA taip pat turėtų turėti didesnius vykdymo užtikrinimo įgaliojimus.
<P>
Ketvirta, direktyvoje nustatytas naujas principas, paimtas iš naujausių JAV teisės aktų. Kai tą pačią priemonę gali vertinti ne tik ta agentūra, kuri tai turi daryti pagal sutartį, bet ir kita agentūra, turi būti atliekamas sutartinis vertinimas. Tam pirmoji agentūra turi atskleisti tam tikrą informaciją apie vertinamą priemonę. Taigi gaunamas dvejopas teigiamas poveikis - pirma, yra antra nuomonė, o antra, sutartinei agentūrai tenka mažesnatsakomybė.
<P>
Galiausiai noriu pabrėžti, kad šios direktyvos, nustatančios naują reguliavimo sistemą, nuostatos turėtų būti taikomos tik struktūrizuotoms finansinėms priemonėms, o pačios kredito reitingų agentūros yra svarbi struktūrizuotų finansų dalis. Likusios finansinės priemonės, 150 metų senumo akcinis kapitalas ar paprastosios obligacijos, nekeliančios sisteminės rizikos, neturėtų būti įtrauktos į šią direktyvą, jei norima, kad ji būtų griežta, bet kad ja nebūtų pernelyg reguliuojama, jei norima konkurencingumo, bet ne didelių administracinių išlaidų, ir jei norima kapitalą išlaikyti Europoje ir nestumti jo į atsirandančias užsienio rinkas.
<SPEAKER ID="514" NAME="Gianni Pittella" LANGUAGE="IT">
Pone pirmininke, ponios ir ponai, dėl dabar jau išbandyto bendradarbiavimo su J. P. Gauzèsu prie šio reglamento dirbome produktyviai, kad būtų užtikrinti tam tikri svarbūs taisyklių, kuriomis reglamentuojamos vienos prieštaringiausių sričių, siekiant finansų rinkų stabilumo, pakeitimai.
<P>
Vienas iš tokių pakeitimų neabejotinai yra planas, kad naujai įsteigta Europos vertybinių popierių ir rinkų institucija (ESMA) kredito reitingų agentūroms už netinkamą elgesį galėtų tiesiogiai skirti nuobaudas. Tai buvo punktas, kurio primygtinai reikalavau. Taip Parlamentas parodo, kad kovoja už stiprios Europos priežiūros institucijos, turinčios tikrus įgaliojimus, sukūrimą.
<P>
Taip pat žinome, kad šiuo reglamentu vis tiek neišsprendžiamos visos sektoriaus, kuris pastaraisiais metais pasunkino krizę, problemos. Kliūtys, kurias reikia įveikti - jos yra W. Klinzo jau rengiamo parlamentinio pranešimo tema - visų pirma susijusios su dviem dalykais: valstybių narių suverenios skolos vertinimu ir bendrąja rinkos, kuriai būdinga akivaizdi oligopolija, struktūra.
<P>
Europos Sąjunga turi turėti aiškų tikslą, susijusį su šiais dalykais, būtent pasiekti, kad finansinveikla būtų mažiau priklausoma nuo reitingų. Dabar įstatymuose ir reglamentuose, skirtuose kredito reitingų agentūroms, pateiktos nuorodos turi būti pakeistos alternatyviais kreditingumo standartais. Jungtinės Valstijos ir G 20 jau pasuko ta linkme.
<P>
Tarptautiniu lygmeniu mums reikia drąsos ir siekio pakeisti taisykles, kuriomis pagrįsta sistema "Bazelis II", o tai sakydamas turiu omenyje įsipareigojimą naudoti reitingus, mechanizmą, bankininkystės sektorių praeityje privedusį ir dabar tebevedantį link visiško priežiūros atsisakymo, ir to padariniai aiškiai matomi.
<P>
Užbaigsiu trumpai paminėdamas suverenios skolos reitingų klausimą: tai nebeturi būti kredito reitingų agentūrų atsakomybė, nes per dažnai savo reitingais jos kaitino atmosferą rinkoje ir kurstspėliones. Užuot tai darę, turėtume pagalvoti apie Europos institucijos - galbūt jau veikiančios institucijos, pavyzdžiui, Europos Audito Rūmų - galimybę šioje srityje atlikti vaidmenį.
<P>
Tikrai tikiuosi, kad kolegos nariai pritars mano pasiūlymams ir kad juos visiškai ir autoritetingai palaikys Komisijos narys M. Barnier, ir noriu pakartoti, kad aš apie jį labai geros nuomonės.
<SPEAKER ID="515" NAME="Wolf Klinz" LANGUAGE="DE">
Pone pirmininke, pone Komisijos nary, ponios ir ponai, po kelių savaičių Europoje turėsime naują priežiūros struktūrą, prie kurios sukūrimo daug prisidėjo Europos Parlamentas. Iš šių trijų naujų priežiūros institucijų viena bus atsakinga už rinkas ir vertybinius popierius: Europos vertybinių popierių ir rinkų institucija (ESMA).
<P>
EMSA tars paskutinį žodį registruojant kredito reitingų agentūras ir atliekant jų priežiūrą ir privalės užtikrinti, kad kredito reitingų agentūros tikrai laikytųsi šių naujų reglamentų. Jei norės, ESMA galės perduoti šią tarpvalstybinę atsakomybę nacionalinėms priežiūros institucijoms, jei tos priežiūros institucijos bus mažos ir veiks tik savo šalyje.
<P>
Todėl šis pasiūlymas yra viso labo tik 2009 m. balandžio mėn. reglamento pritaikymas prie naujų sąlygų, tačiau jis sustiprina ESMA vaidmenį. Juo naujajai priežiūros institucijai suteikiama daugiau galių ir - tai visiškai nauja - juo ESMA suteikiama galių bausti už reglamento netaikymą. Labai palankiai vertinu tai, nes manau, kad Europoje sukurtos naujos priežiūros institucijos pozicijos stiprinimas tikrai padidins jos patikimumą rinkoje.
<P>
Noriu pakritikuoti tik vieną dalyką. 2009 m. balandžio mėn. rengdami reglamentą priėmėme politinį sprendimą dėl to, kaip Europoje turėtume traktuoti trečiųjų šalių reitingus. Tuo metu sakėme, kad Europoje juos naudoti galima, jei jie arba atitinka ekvivalentiškumo procedūrą, arba juos paremia Europoje įregistruota ir patvirtinta kredito reitingų agentūra, tai vadinamoji patvirtinimo procedūra.
<P>
Dabar Komisija esant antram lygmeniui tai pakeitir pasakė, kad patvirtinimas nebebus galimas. Todėl faktiškai taikoma tik ekvivalentiškumo procedūra. Laikau tai - kadangi to imtasi vienašališkai - nedemokratišku veikimo būdu ir manau, kad turėtume laikytis sprendimo, priimto 2009 m. balandžio mėn.
<P>
Kaip Komisijos narys taip pat minėjo, dar yra daug neišspręstų klausimų, susijusių su kredito reitingų agentūromis, būtent konkurencijos stoka, nepakankamas skaidrumas, verslo modelis - mokėti turėtų emitentas ar investuotojas, ir į juos reikėtų pažvelgti kritiškai. Yra klausimų dėl mokėjimo sistemos, taip pat dėl per didelio priklausomumo, nes tikrovėje yra taip, kad dėl reguliavimo nuostatų daugelis reitingų agentūrų tapo de facto reguliuojančiomis sertifikavimo institucijomis. Aš apie tai kalbu pranešime savo iniciatyva ir džiaugiuosi, kad Komisija ateinančiais metais ketina pateikti teisės akto pasiūlymą šiuo klausimu.
<SPEAKER ID="516" NAME="Sven Giegold" LANGUAGE="DE">
Pone pirmininke, pone O. Chasteli, M. Barnier'ai, pone J. P. Gauzèsai, ponios ir ponai, tikrai džiaugiuosi, kad dabar žengėme šį žingsnį ir kad pirmą kartą bus vykdoma tiesioginEuropos finansų sistemos sektoriaus europinpriežiūra. Tai taip pat žingsnis link stiprios Europos vidaus rinkoje ir tvirtos sektoriaus, prisidėjusio prie krizės, kontrolės. Norėčiau pateikti dar vieną pastabą šia tema. Pone M. Barnier'ai, dabar, žinoma, vyksta atrankos į naujas institucijas procesas, o jos tik tiek geros, kiek geri jų darbuotojai. Galiu tik tikėtis, kad darbuotojai bus atrenkami pagal kompetenciją, nepriklausomumą nuo finansų pramonės, kurią turės kontroliuoti, ir pagal aiškų norą tarnauti viešajam interesui ir kad atrankos procese nematysime vėl nacionalinių kvotų, kuriomis nepaisoma šių svarbių kriterijų.
<P>
Be to, dar daug turime padaryti kredito reitingų agentūrų srityje. Kalbant apie informaciją, kurią naudoja kredito reitingų agentūros, neturime tikro skaidrumo, ir finansų sektoriuje bei finansų pramonę reguliuojančiuose reglamentuose gerokai per daug naudojamasi norminiais reitingais. Turime rimtų interesų konfliktų, gana aiškiai turime trijų pagrindinių tiekėjų įtaką rinkoje ir jokios atsakomybės už aplaidžiai suteiktus reitingus. Pone Komisijos nary, gerai, kad dabar vyksta konsultacijos, ir susidomėję laukiame rezultatų. Šioje konsultacijoje turėtų visų pirma dalyvauti pilietinvisuomenė, bet turite pateikti drąsų pasiūlymą. Jau dabar laukiu jūsų pasiūlymo. Prašau, būkite ne mažiau drąsūs, nei buvote lig šiol, ir kartu ateinančiais metais sukurkime teisaktą, kuris tikrai europietišku būdu išspręstų problemas, kurių dar yra kredito reitingų rinkoje. Mes skolingi tai savo piliečiams.
<SPEAKER ID="517" NAME="Ashley Fox" LANGUAGE="FR">
Pone pirmininke, norėčiau padėkoti J. P. Gauzèsui už puikų darbą šia tema. Man malonu, kad trišaliame dialoge pašalinti 8a ir 8b straipsniai. Iš pat pradžių Komisijos projekte siūlyta sukurti saugias interneto svetaines. Manęs tai niekada neįtikino. Galime matyti, kaip padėtis rutuliojasi Jungtinėse Valstijose, ir jei svetainės pasirodys naudingos, visada vėliau galėsime įdiegti jas čia, Europoje.
<P>
Pone pirmininke, su džiaugsmu jus informuoju, kad mano frakcija rytoj balsuos už šį pranešimą, ir dar kartą dėkoju J. P. Gauzèsui.
<SPEAKER ID="518" NAME="Jürgen Klute" LANGUAGE="DE">
Pone pirmininke, pone O. Chasteli, pone M. Barnier'ai, ponios ir ponai, pastarieji keli mėnesiai nuo šių metų pradžios parodžalą, kurią gali padaryti kredito reitingų agentūros. Todėl reikia skubiai imtis veiksmų. Todėl ir aš palankiai vertinu direktyvą ir visų pirma tai, kad kredito reitingų agentūrų priežiūra ir registravimas bus perduota EMSA. Tai svarbus ir teigiamas žingsnis teisinga linkme.
<P>
Tačiau daugybgerų ir progresyvių pasiūlymų per derybas dėl pranešimo atkrito. Norėčiau tai dar kartą pakartoti. Taigi ESMA paskyrimas ir toliau yra vienintelis realus ir teigiamas pokytis. Pasiūlymai dėl viešos duomenų bazės, kurioje būtų skiriami kredito reitingai, atkrito, kaip ir bet kokia nuoroda į viešosios kredito reitingų agentūros steigimą. Pamiršta ir apie nuoseklų ir nuolatinį priežiūros institucijų vykdomą suteiktų reitingų patikrinimą. Be to, Komisija pasiūlskatinti neužsakomąjį kredito rizikos vertinimą, kad būtų išspręstas klausimas dėl pražūtingų emitento nurodymų, kaip įvertinti finansų rinkos produktus. Tai taip pat nebuvo priimta.
<P>
Tikiuosi, kad į šiuos aspektus bus atsižvelgta šia tema rengsimuose pranešimuose, kuriuos minėjo J. P. Gauzès ir jūs, pone M. Barnier'ai.
<SPEAKER ID="519" NAME="Hans-Peter Martin" AFFILIATION="NI">
(DE) Pone pirmininke, pone Komisijos nary, paklausius šiandienos žinių - ir vėl apie euro, atrodo, kad artėja laikas, kai reikės karštų maldų, ir aš už tai dėkingas. Labai tikiuosi, kad su jūsų drąsiu požiūriu jūs to laiko labai nesibaiminate. Norėčiau pritarti tam, ką sakankstesnis kalbėtojas, ir primygtinai paprašyti jūsų užtikrinti, kiek leidžia jūsų įtaka, kad atranka ne tik nebūtų atliekama pagal nacionalines kvotas, bet ir kad būtų atsisakyta politinių pirmenybių, kad galiausiai galėtume užbaigti labai blogą tradiciją, susijusią su pareigūnais ir būdingą Europai, ir kad iš tikrųjų surinktume geriausius žmones.
<P>
Mano antras prašymas - daugiau skaidrumo kalbant apie konkurentus tarptautinėje rinkoje už ES ribų, nuolat iš savo reitingų dariusius politinę problemą ir bandžiusius teigti, kad viską žino, nors tai niekaip neatitiko to, kas faktiškai vyko rinkoje ar net tų įvykių svarbos.
<SPEAKER ID="520" NAME="Ildikó Gáll-Pelcz" AFFILIATION="PPE">
(HU) Pone pirmininke, pone Komisijos nary, pone J. P. Gauzèsai, ponios ir ponai, man tikrai labai malonu paminėti, kad ponas J. P. Gauzès parengtokį puikų pranešimą. Tema be galo svarbi ir, atsižvelgiant į kredito reitingų agentūrų įpročius ir veikimą, ji visada aktuali. Pranešėjo pastangos užtikrinti, kad kredito reitingų agentūros ir jų produktai būtų kontroliuojami integruotai, remiantis vienodais ES standartais, vertos palaikymo. Tačiau svarbu žinoti, kas tiksliai reitinguojama ir kaip tai daroma. Turime užduoti šiuos klausimus, nes visi žino, kad iki krizės šios kredito reitingų agentūros skyrlabai gerus reitingus kelių tūkstančių milijardų dolerių vertės abejotiniems ar blogiems vertybiniams popieriams, taip, deja, suteikdamos neribotas galimybes spekuliacijai.
<P>
Pirmiausia turime išnagrinėti nepriklausomumo klausimą, nes tiesa, kad bankai ir tam tikros investuotojų grupės finansuoja vertinimo mokesčius, galėtume užduoti klausimą, ar kredito reitingų agentūrų sprendimai tikrai laisvi nuo išorės interesų. Antras klausimas - reitingų metodika. Trečias klausimas - suderintais prastais reitingais ir neigiamais gandais bet kuri šalis gali būti padaryta nemokia, ir taip ji gali būti priversta imti naujų paskolų, taigi būti vis pažeidžiamesnis klientas skolininkų rinkoje. Ypač pažeidžiamos mažos atviros ekonomikos šalys ir euro zonai nepriklausančios valstybės narės.
<P>
Todėl esu įsitikinęs, kad neteisinga sutikti, kad kredito reitingų agentūros neatsakingos už skirtus reitingus. Ponios ir ponai, nurodykime reitingams tikrą jų vietą ir pasikliaukime jais tik tiek, kiek jie patikimi, bei laikykime juos gairėmis kurdami reguliavimo sistemą. Šis pranešimas daugiau negu vertas palaikymo. Pasaulinekonomikos krizparodė, kad būtinas šių įstaigų veiklos reguliavimas ir ES lygmens priežiūra.
<SPEAKER ID="522" NAME="Evelyn Regner" AFFILIATION="S&amp;D">
(DE) Pone pirmininke, pone O. Chasteli, Pone Komisijos nary, kredito reitingų agentūros, turint omenyje finansų krizę, atliko ir tebeatlieka negarbingą vaidmenį. Jų per mažai, jos per galingos ir joms trūksta skaidrumo, o jų struktūra ir svarba - pavyzdys, kaip viskas gali būti blogai mūsų pasaulinėje finansų sistemoje.
<P>
Pasitikėjimas kredito reitingų agentūromis gali būti atkurtas tik nustačius joms naujas, patikimas taisykles. Ryt balsuosime už vieną šių pakeitimų etapą, būtiną kredito reitingų agentūrų pritaikymą naujai Europos finansų rinkos priežiūrai ir naujai komiteto procedūrai, deleguotiems teisės aktams.
<P>
Atsiras ESMA. Ji įgaliota visam laikui peržiūrėti reitingus, atlikti nuodugnų kredito reitingų agentūrų patikrinimą ir skirti nuobaudas, didesnes negu pelnas, gautas pažeidus įstatymus. Visi šie pakeitimai - nauji ir, mažiausiai, absoliučiai būtini.
<P>
Tačiau norėčiau atkreipti dėmesį, kad Europos vertybinių popierių ir rinkų institucijos darbuotojai turėtų būti surinkti taip, kad institucija galėtų iš tikrųjų veiksmingai atlikti savo užduotis, ir tai turėtų daryti ne palyginti mažai ESMA darbuotojų, iš kurių tikimasi beveik antžmogiškų užduočių atlikimo.
<P>
Turėtume būti visiškai atviri kalbėdami apie būsimą esminę kredito reitingų agentūrų reformą ir šiandien turėtume diskutuoti apie tai, kas atrodo beveik neįmanoma ar sunkiai įsivaizduojama. Galų gale, specialiosios paskirties įmonės, kuriose bankai deponuoja savo didelio rizikos laipsnio ir pajamingumo obligacijas, iš kredito reitingų agentūrų gauna didžiausius kredito reitingus. Taigi, atlikdami esminę peržiūrą turėtume apsvarstyti, ar nereikėtų steigti Europos viešosios kredito reitingų agentūros ir keisti bei nagrinėti mokėjimo modelį. Galiausiai, turėtume, žinoma, apsvarstyti, ar reikia antrinio reitingavimo. Mums reikia rimtos, patikimos reguliavimo formos, kad negalėtų vėl nutikti taip, jog trims didelėms agentūroms tenka tiek daug atsakomybės už šią dabartinę apgailėtiną finansinę padėtį.
<SPEAKER ID="523" NAME="Seán Kelly" AFFILIATION="PPE">
Pone pirmininke, tai man primena lotynišką frazę quis custodiet custodes, kas prižiūrės prižiūrėtojus? Tas pats galioja ir čia. Kas reitinguos kredito agentūras? Laimei, dabar turime priemonę, kuria tai bus daroma ir, žinoma, kredito reitingų agentūros prarado pasitikėjimą; savo elgesiu jos netgi diskreditavo save per pastaruosius kelerius metus ir finansinę padėtį pasunkino, o ne palengvino.
<P>
Taigi džiaugiuosi, kad Europos Parlamentas ir mūsų institucijos imasi kontroliuoti padėtį, ir sveikinu J. P. Gauzèsą, M. Barnier'ą ir Tarybą sukūrus tokią priemonę, kuria bus sprendžiamos šios problemos. Žinoma, laukiu rytdienos balsavimo šiuo klausimu ir, jei tik turėsiu galimybę, balsuosiu tris ar keturis kartus, kad šie grobuonys taptų kontroliuojami.
<SPEAKER ID="524" NAME="Zigmantas Balčytis" AFFILIATION="S&amp;D">
(LT) Pirmiausia, norėčiau pasveikinti pranešėją parengus ši labai svarbų dokumentą. Šiuo metu jau nemažai yra padaryta dėl finansinės kontrolės sistemos kūrimo ir jos veikimo Europos Sąjungoje. Kredito reitingų agentūrų vaidmuo yra labai svarbus, nes jos daro tiesioginę įtaką finansinės sistemos veikimui, jos patikimumui ir stabilumui. Manau, kad didelproblema yra ta, kad kuriamos Europos Sąjungos finansų priežiūros institucijos dar neturi realių galios svertų, kuriais galėtų daryti tiesioginę įtaką ir priimti įpareigojančius sprendimus. Todėl palaikau pasiūlymus, kuriais vienai iš Europos priežiūros institucijų, šiuo atveju, tai Europos vertybinių popierių ir rinkų institucijai, suteikiamos didesnės galios užtikrinant bei tikrinant Europos Sąjungos sertifikuotų kreditų reitingų agentūrų veiklos skaidrumą siekiant išvengti finansinės rinkos ir bendrosios vidaus rinkos principų iškraipymų.
<SPEAKER ID="525" NAME="Csanád Szegedi" AFFILIATION="NI">
Pone pirmininke, ponios ir ponai, pirmiausia, jei norime būtų sąžiningi, turime, deja, pareikšti, kad kredito reitingų agentūros iš esmės yra tarptautinės plutokratijos filialai. Per agentūras daromas spaudimas šalims, stengiantis daryti įtaką jų sprendimams. Didžiausia su reitingais susijusi problema yra ta, kad jie beveik visiškai subjektyvūs ir nesuteikia tikslaus ekonominės šalių padėties tam tikru metu vaizdo. Šie reitingai, labai nutolę nuo tikrovės, aiškiai trukdo šalims atsigauti po krizės.
<P>
Tačiau, žinoma, yra objektyvių rodiklių, pvz., bendrasis valdžios sektoriaus deficitas ar išorės ir vidaus įsiskolinimas. Kita vertus, organizacijos, priežiūros institucijos, kuri iš esmės gerai kontroliuotų šias institucijas ir, taigi, neleistų joms skirti dažnai klaidingų reitingų, įsteigimas - didelis žingsnis pirmyn sprendžiant šią problemą. Tačiau, šiaip ar taip, M. Barnier'ui norėčiau užduoti klausimą dėl ESMA: daug kalbėjome apie tai, kaip ji skirs įvairias sankcijas, bet kada žinosime, kokios tos sankcijos bus, koks bus jų mastas ir kada jos bus pradėtos taikyti? Iš anksto dėkoju už atsakymą.
<SPEAKER ID="526" NAME="Elena Băsescu" AFFILIATION="PPE">
(RO) Pone pirmininke, J. P. Gauzèso pranešime siūlomų pakeitimų tikslas - suteikti papildomų detalių, susijusių su naujais ESMA įgaliojimais nacionalinių agentūrų atžvilgiu. Mano požiūriu, kompetencija turėtų būti apibrėžta labai aiškiai. Be to, finansų rinkos dalyviai turėtų gebėti atpažinti kompetentingą instituciją reitingų agentūrų sektoriuje.
<P>
Manau, kad naujoji institucija turėtų būti atsakinga tik už esamų reitingų agentūrų registravimą ir priežiūrą. Jos turėtų turėti galimybę gauti informaciją apie konkurentų vertinamas finansines priemones. Kartu prieiga prie interneto svetainių turėtų būti suteikta tik tuo atveju, jei galima garantuoti prašomos informacijos konfidencialumą.
<P>
Galiausiai, noriu pabrėžti, kaip svarbu, kad kredito reitingų agentūrą registruotų kompetentinga institucija ir kad ji būtų pripažinta visoje ES.
<SPEAKER ID="527" NAME="Gay Mitchell" AFFILIATION="PPE">
Pone pirmininke, man malonu, kad tai vyksta šį vakarą. Turiu pasakyti, kad vienas iš dalykų, labai retai minimų, yra tai, kad dar visai neseniai viešasis sektorius Airijoje buvo reguliuojamas privačiojo sektoriaus; jį veiksmingai reguliavo kredito reitingų agentūros ir rinkos. Esu vienas iš tų, kurie palankiai vertina tai, kad tolstame nuo privačiojo sektoriaus ir dabartinėmis aplinkybėmis turime bent ECB, ES ir TVF apsaugą.
<P>
Galbūt nesutikčiau su visu dokumentų rinkiniu, bet manau, kad mums tai geresnpadėtis negu ta, kai priklausėme nuo kredito reitingų agentūrų ir rinkų. Rinkos turėtų būti laisvos; bet manau, kad apie tai galėtume diskutuoti kurią nors kitą dieną. Bet, kalbant apie kredito reitingų agentūras, viena iš tų agentūrų gaudavo 800 mln. USD per metus už struktūrizuotų finansinių priemonių reitingavimą. Dėl jų nešališkumo tikrai reikia pareikalauti pasiaiškinimo ir, įvertinus tai, ką jos daranksčiau, ir netgi tai, ką jos daro dabar, manau, turėtų apimti nerimas. Laikas pareikalauti jų pasiaiškinimo, ir džiaugiuosi, kad šių įstaigų priežiūra bus stipresnė.
<SPEAKER ID="528" NAME="Michel Barnier" LANGUAGE="FR">
Pone pirmininke, visiems kalbėjusiems - dėkoju jiems - norėčiau atsakyti labai tiksliai, bet glaustai.
<P>
Pirmiausia, pone S. V. Bodu, tikrai pritariu jūsų požiūriui į modelio "emitentas moka" riziką. Pats ką tik savo kalboje tai minėjau. Todėl tai tema, sudaranti dalį mūsų konsultacijos dėl būsimo pasiūlymo, trečias etapas. Kaip sakiau A. Foxui ir E. Băsescu, taip pat turėsime grįžti prie struktūrizuotų produktų temos. Pone A. Foxai, atidžiai išklausiau jūsų išreikšto susirūpinimo dėl saugumo keičiantis informacija, stebėsime tai; dar grįšime prie šios temos. Taip pat toliau kliausimės ESMA kompetencija šioje srityje. Mums tai efektyvumo klausimas.
<P>
Pone G. Pittella, ačiū už jūsų padrąsinimą. Manau, kad gerai, kad jūs, kaip ir J. Klute ir I. Gáll-Pelcz, pabrėžiate šios naujos priežiūros institucijos svarbą.
<P>
Dar yra keli sudėtingi klausimai, kurių reikia imtis, kuriuos identifikavome, ir jūs patys visai teisingai mums apie juos priminėte: konkurencijos šiame sektoriuje stoka, suverenios skolos reitingavimo klausimas, kurį ką tik paminėjo S. Kelly ir dėl kurio kyla konkreti problema. Atsižvelgsime į šias idėjas naujame konsultacijų etape.
<P>
Pritariu W. Klinzo požiūriui į nuobaudų svarbą ir ESMA gebėjimą jas skirti. E. Regner taip pat minėjo tai.
<P>
Dėl trečiųjų šalių klausimo, pone W. Klinzai, tikslas yra užtikrinti, kad mūsų reikalavimai išliktų griežti, tą patį sakau ir G. Mitchellui, minėjusiam Europos patikimumą sprendimų, kurie turi būti priimti, atžvilgiu.
<P>
Dėkoju S. Giegoldui už jo teigiamą pažangos, padarytos mūsų iki šiandien, vertinimą. Kalbant apie žmonių samdymą Europos institucijoms valdyti, akivaizdu, kad šiuo metu aš negaliu pateikti jokios konkrečios informacijos nurodydamas pavardes, bet norėčiau pasakyti jums, pone S. Giegoldai, taip pat pone H. P. Martinai, kad procesas jau vyksta, jis vykdomas visiškai objektyviai ir kad, kiek tai susiję su manimi, kriterijai, pagal kuriuos turi būti renkamasi, yra kompetencija ir nepriklausomumas.
<P>
Taip pat pasakyčiau poniai E. Regner, kad agentūros įgaus galių. Nuo pat pirmų komandų jos plėtosis pagal kompetenciją, kuri joms nustatyta dabar ir bus nustatyta ateityje. Labai rūpinamės, kad užtikrintume agentūrų darbo patikimumą metodų ir kompetencijos požiūriu.
<P>
Pone J. Klute, ačiū už jūsų pastabas. Aiškiai nurodėte problemas, kurias dar reikia spręsti, ir aš suvokiu, kaip sakiau keliems nariams, kad turėsime atidžiai išnagrinėti šiuos klausimus. Štai kodėl mintis imtis šio agentūrų reguliavimo klausimo trimis etapais man atrodo konstruktyvi ir teigiama.
<P>
Pone Z. Balčyti, agentūros, kaip pats sakiau, nekuria problemų. Jos tik turi tinkamai įvertinti problemas, ir termometras turi veikti gerai. Kalbant apie produktus, įmones ir valstybes, turime teisę, atsižvelgdami į šių reitingų svarbą, tikėtis objektyvių ir patikimų vertinimų ar reitingų ir imtis veiksmų, kad juos gautume. Manau, kad šiuo požiūriu, pone Z. Balčyti, neturėtumėte per menkai vertinti ESMA atliekamą vaidmenį.
<P>
Galiausiai, atsakydamas C. Szegedi, norėčiau pasakyti, kad, kalbant apie nuobaudų lygį, tekste, kurį tvirtinsite ryt, EMSA nustatytose specifikacijose išsamiai tai nurodyta ir kad EMSA skirs tas nuobaudas laikydamasi proporcingumo principo.
<P>
Pone pirmininke, ponios ir ponai, dėkoju jums iš anksto už jūsų balsus, palaikančius šį naują etapą, kuris parodys - dar kartą kartoju - kad Europa daro konkrečią ir objektyvią pažangą, kad ji mokosi iš krizės pamokų, dėl Tarybai pirmininkaujančios Belgijos suteiktos paramos ir stimulo ir dėl visų Europos Parlamento frakcijų paramos.
<SPEAKER ID="529" NAME="Olivier Chastel" LANGUAGE="FR">
Pone pirmininke, ponios ir ponai, pirmiausia norėčiau pasakyti, kad per šias diskusijas užduota daug gerų klausimų. Komisijos narys M. Barnier atsakį kiekvieną jų. Aš tiesiog norėčiau pasakyti jums, kad šis reglamento pakeitimas, šis dalinis pakeitimas yra pirmas žingsnis Europos vertybinių popierių ir rinkų institucijai suteikiant būtinus priežiūros įgaliojimus ir kad, kaip sakyta, netrukus bus atliekamos kitos šio reglamento peržiūros. Manau, kad dėl šio klausimo ir daugelio kitų svarbių šiandien keltų klausimų bus galimybdiskutuoti vykdant peržiūrą, kurią Komisija rengiasi mums pasiūlyti.
<P>
Kartu norėčiau grįžti kelioms minutėms prie nuostatų dėl kredito reitingų ir susijusios informacijos skaidrumo pašalinimo, kurį ką tik paminėjo pats Komisijos narys M. Barnier. Nemanau, kad tai kaip nors reiškia, kad Europos institucijos nepalaiko kredito reitingų skaidrumo minties - visai atvirkščiai. Tačiau šiame etape, kai priimamas sprendimas, geriausias sprendimas buvo susiderinti iš anksto atsižvelgiant į pokyčius tarptautinėje scenoje, kad nebūtų paveiktas Europos rinkų konkurencingumas. Todėl šiuo metu geresnis šio klausimo sprendimas dar tiriamas, aptariamas ir kuriamas, ir manome, kad geriausias politinis kompromisas yra tas, dėl kurio ryt balsuosime.
<P>
Baigdamas noriu pakartoti, kad tai svarbus žingsnis, kaip daugelis pabrėžėte, padėsiantis padidinti finansų rinkų stabilumą ir palaikysiantis veiksmingesnės priežiūros sistemos kūrimą.
<SPEAKER ID="530" NAME="Jean-Paul Gauzès">
pranešėjas. Pone pirmininke, pone O. Chasteli, pone M. Barnier'ai, išgirdę pastabas galite padaryti dvi išvadas.
<P>
Pirma - dauguma Parlamento ryt balsuos už šį pranešimą, ir tai dar kartą parodys, kad Parlamentas, arba jo didžioji dauguma, vertina veiksmus dėl reguliavimo ir priežiūros, kurių imasi Komisija ir kuriuos labai rėmTarybai pirmininkaujanti Belgija.
<P>
Antra išvada, kurią galime daryti - šiandien negalėsiu padaryti išvados, bet bus pradėta nauja diskusija, remiantis šia konsultacija, dėl W. Klinzo pranešimo savo iniciatyva, siekiant išnagrinėti visus šiuos sunkius klausimus.
<P>
Taigi negalime atmesti fakto, kad jau 2009 m., kai priėmėme pirmąjį reglamentą, kėlėme sau šiuos klausimus. Šių klausimų neišsprendėme dėl to, kad neradome tinkamo atsakymo. Todėl tikiuosi, kad, W. Klinzo pranešimo paskatinti vėl grįžti prie šios temos, diskutuodami dėl vykstančios konsultacijos šį kartą rasime atsakymus ir užbaigsime reglamentą dėl reitingų agentūrų.
<P>
Tačiau, jei leisite, baigdamas pakartosiu Vertybinių popierių ir rinkų institucijos pirmininko frazę; jis pasakė, kad bus gerai, jei finansų rinkos bent apsivalys nuo reitingų agentūrų intoksikacijos, kad investuotojai galėtų patys geriau vertinti situacijas ir riziką. Manau, kad tai taip pat bus garantija .
<SPEAKER ID="531" NAME="Pirmininkas">
Diskusija baigta.
<P>
Balsavimas vyks rytoj (2010 m. gruodžio 15 d., trečiadienį).
<P>
Raštiški pareiškimai (Darbo tvarkos taisyklių 149 straipsnis)
<SPEAKER ID="532" NAME="George Sabin Cutaş" LANGUAGE="RO">
Dėl nepakankamo kredito rizikos vertinimo kredito reitingų agentūros buvo vienas veiksnių, paskatinusių pasaulinę finansų krizę. Kita vertus, kredito reitingų agentūrų sektoriuje nėra tikros konkurencijos. Dėl šios padėties didėja interesų konflikto pavojus ir, papildomai, didėja pavojus, kad nepakanka skaidrumo ir kokybės reitingų skyrimo įvairioms finansinėms priemonės požiūriu. 2011 m. sausio 1 d. įsigalios reglamentas, kuriuo sukuriama Europos vertybinių popierių ir rinkų institucija. Jos pagrindinis įgaliojimas bus tokios rūšies agentūrų priežiūra. Pasirodo, kad būtina pradėti taikyti kredito reitingų agentūrų stebėjimo ir priežiūros ES lygmeniu mechanizmą. Manau, kad ši nauja institucija turės pradėti vykdyti savo mandatą vos įsteigta. Norėčiau atkreipti dėmesį, kad Jungtinių Valstijų priimtas sprendimas nustatyti griežtesnes priežiūros taisykles, nutieskelią derinimui pasauliniu lygmeniu.
<SPEAKER ID="745" NAME="Alfredo Pallone" LANGUAGE="IT">
Europos Sąjunga jau įgyvendino taisykles, įsigaliosiančias metų pabaigoje. Taisyklės, taikomas kredito reitingų agentūroms, norinčioms veikti ES, taigi įgyjančioms licenciją, be kitų dalykų, apima prievolę įsiregistruoti ir laikytis konkrečių skaidrumo ir "gero elgesio taisyklių". Netikiu, kad šios taisyklės pakankamai griežtos, ir palankiai vertinu tolesnę priemonę, apie kurią diskutuojame Ekonomikos ir pinigų politikos komitete. Šios agentūros dabar turi daug galių; vienu iš savo reitingų jos gali įstumti valstybę ir (arba) net sistemą (skirdamos šalims prastus reitingus ir sukeldamos grandininę baimės pasaulio rinkose reakciją) į krizę. Jų darbas svarbus patikimumo ir stabilumo garantavimo požiūriu, bet kyla abejonių dėl taisyklių ir kriterijų, kuriais pagrįsti jų reitingai. Todėl J. P. Gauzèso pranešimas, kuriame siūloma, kad kredito reitingų agentūras prižiūrėtų Europos vertybinių popierių ir rinkų institucija, labai tinkamas.

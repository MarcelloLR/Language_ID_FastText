<CHAPTER ID="022">
Bendroji gaminių sauga ir rinkos priežiūra (trumpas pristatymas) 
<SPEAKER ID="177" NAME="Pirmininkas">
Kitas klausimas - pranešimas dėl direktyvos dėl bendros gaminių saugos peržiūros ir rinkos priežiūros, kurį Vidaus rinkos ir vartotojų apsaugos komiteto vardu pateikCh. Schaldemose.
<SPEAKER ID="178" NAME="Christel Schaldemose" LANGUAGE="DA">
Pone pirmininke, labas vakaras visiems kolegoms Parlamento nariams, kurie vis dar yra čia, Parlamente. Trumpai aptarsiu pranešimą, kurį parengėme Vidaus rinkos ir vartotojų apsaugos komitete. Nusprendėme jį pavadinti pranešimu dėl Bendros gaminių saugos direktyvos peržiūros ir rinkos priežiūros.
<P>
Priežastis, dėl kurios savo iniciatyva parengėme šį pranešimą, yra ta, kad Komisija ketina pradėti Bendros gaminių saugos direktyvos peržiūrą, ir taip mūsų Vidaus rinkos komitetui atsirado gera proga pristatyti savo rekomendacijas dėl šios peržiūros turinio. Nusprendėme padalyti savo pranešimą į dvi dalis. Pateikiame keletą rekomendacijų dėl rinkos priežiūros srityje apskritai reikalingų atlikti darbų ir, žinoma, dar pateikiame keletą konkrečių rekomendacijų dėl Bendros gaminių saugos direktyvos peržiūros turinio.
<P>
Pirmiausia verta paminėti tai, kad prieš kelerius metus patvirtinus Bendros gaminių saugos direktyvą joje buvo numatyti svarbūs gaminių saugos ES etapai. Direktyva vis dar yra tinkama, tačiau ją reikia tobulinti. Dabartinės problemos iš esmės susijusios su tuo, kad mūsų rinkos priežiūra nėra pakankamai veiksminga užtikrinant pakankamą gaminių saugumą vidaus rinkoje. Todėl Vidaus rinkos ir vartotojų apsaugos komitetas rekomenduoja labiau stengtis siekiant stiprinti rinkos priežiūrą ES. Deja, būtent per krizę kyla pavojus, kad valstybės narės skirs ne daugiau, bet mažiau lėšų siekdamos užtikrinti rinkos priežiūros vykdymą. Tai rimta problema ir ne tik vartotojams; tai lygiai taip pat svarbu įmonėms, kurios laikosi mūsų nustatytų vidaus rinkos taisyklių.
<P>
Rengdama šį pranešimą kalbėjau su daugeliu vidaus rinkoje veikiančių įmonių ir dauguma jų teigniekada nežinojusios apie tai, kad esama kokių nors gaminių, kuriais jos prekiauja vidaus rinkoje, kontrolės mechanizmų, rinkos patikrinimų arba rinkos priežiūros. Akivaizdu, kad tai kelia problemų, nes įmonių atžvilgiu tai reiškia, kad jeigu atliekame tinkamus rinkos patikrinimus, taip pat galime būti tikri, jog egzistuoja pagrįstas konkurencijos lygis - kitaip sakant, tie, kurie apgaudinėja, bus faktiškai nustatyti, o tie, kurie gamina tinkamus ir gerus gaminius, galės prekiauti jais vidaus rinkoje. Todėl rinkos priežiūra yra labai svarbi ne tik įmonėms, bet, žinoma, ir vartotojams. Konkretūs pasiūlymai, kuriuos teikiame Bendros gaminių saugos direktyvos peržiūrai, savaime suprantama, iš esmės yra orientuoti į vartotojus.
<P>
Manome, kad labai svarbu pasiekti didesnį gaminių vidaus rinkoje atsekamumą. Gaminių atsekamumas yra svarbus, jeigu norime gebėti greičiau pašalinti gaminius. Taip pat manome, kad būtina iš esmės užtikrinti greitesnį valstybių narių reagavimą nustačius pavojingus arba problemiškus gaminius vidaus rinkoje. Be to, manome, būtina visų pirma ištirti gaminius, kuriuos tiekia trečiosios šalys, kitaip sakant, ES nepriklausančios šalys. Į vidaus rinką patenka vis daugiau gaminių. Turime užtikrinti, kad jie faktiškai atitiktų mūsų vidaus rinkos taisykles.
<P>
Siekdami ateityje užtikrinti gebėjimus priimti tikslingesnius teisės aktus, pranešime taip pat siūlome ES lygmeniu nustatyti privalomą nelaimingų atsitikimų statistikos vedimą, kad atsižvelgdami į nelaimingų atsitikimų, kurie įvyksta su gaminiais vidaus rinkoje, rūšį galėtume tiksliau nustatyti sritis, kuriose reikia priimti teisės aktus. Tai suteiktų galimybę mums parengti tikslesnius ir tikslingesnius teisės aktus tose srityse, kuriose jų iš tikrųjų reikia, kad užtikrintume gaminių saugą nesukeldami nepatogumų toms įmonėms, kurios gamina puikios kokybės gaminius.
<P>
Taip pat manome, kad turime atkreipti dėmesį į internete parduodamus gaminius. Galime pastebėti, kad šioje srityje yra problemų. Bet kuriuo atveju dauguma žmonių skundžiasi, kad internete parduodami gaminiai neatitinka tokių pat saugumo reikalavimų, kaip tie, kurie perkami įprastu būdu. Žinoma, taip pat manome, kad esama bendro poreikio užmegzti naudingą dialogą su muitinės institucijomis siekiant, be kita ko, užtikrinti geresnius ir saugesnius gaminius vidaus rinkoje.
<P>
Galiausiai norėčiau tik pasakyti, kad, žinoma, tikėjausi, jog turėsime galimybę išsamiau išnagrinėti, kaip galėtume apsaugoti savo vaikus vidaus rinkoje. Tačiau tai nesulaukpalaikymo Vidaus rinkos komitete. Tai reiškia, kad neketiname parengti kokių nors atskirų vaikų apsaugos priemonių; mes paprasčiausiai ketiname padidinti mūsų gaminių saugą apskritai.
<P>
Baigdama norėčiau pasakyti Komisijai, kad mes iš tikrųjų manome, jog būtina peržiūrėti Bendros gaminių saugos direktyvą. Manome, kad būtina stiprinti rinkos priežiūrą. Manome, kad vidaus rinkoje būtina taikyti nuoseklią rinkos priežiūrą, kad reikalavimai nebūtų pateikiami skirtinguose teisės aktuose. Manome, kad būtinas bendras nuoseklus teisės aktas siekiant užtikrinti aktyvesnę rinkos priežiūrą. Tai paprasčiausias klausimas dėl piliečių galimybės pasitikėti gaminiais vidaus rinkoje, o įmonėms turi būti užtikrinamos sąžiningos ir vienodos konkurencinės sąlygos vidaus rinkoje. Šiais žodžiais norėčiau baigti savo kalbą ir paraginti Komisiją netrukus pradėti Bendros gaminių saugos direktyvos peržiūrą. Taip pat norėčiau paraginti valstybes nares skirti pakankamai lėšų siekiant užtikrinti tinkamą rinkos priežiūros vykdymą.
<SPEAKER ID="179" NAME="Lara Comi" AFFILIATION="PPE">
(IT) Pone pirmininke, ponios ir ponai, dėkoju Ch. Schaldemose už mūsų konstruktyvų ir naudingą bendradarbiavimą.
<P>
Šiuo atveju norėčiau atkreipti dėmesį į vieną aspektą, kurį pateikiau Pramonės, mokslinių tyrimų ir energetikos komiteto nuomonėje ir kuriam pritarCh. Schaldemose (kuriai dar kartą dėkoju) ir apie kurį ji dar kartą užsiminsavo pranešime, kitaip sakant, mano raginimas, kad Komisija įvertintų naujų technologijų, pvz., mikroschemų arba radijo dažnių, ir medžiagų naudojimą siekiant geriau identifikuoti gaminį ir taip ekonomiškiau laikytis vartotojų saugos reikalavimų.
<P>
Tai padėtų užtikrinti visišką atsekamumą, nes vartotojas galėtų sužinoti visas gaminio specifikacijas, kitaip sakant, įvairius gamybos etapus, medžiagos kilmę ir atsakingas įmones. Tai taip pat padėtų pašalinti problemą, susijusią su kilmės nustatymo kriterijaus suradimu ir gaminio gamybos vietos nustatymu. Tiesą sakant, būtent dėl šios priežasties susidūrėme su atvejais, kai nuoroda, kad produktas "pagamintas Prancūzijoje", klaidina vartotoją, nes toje šalyje vyko tik galutinis gamybos etapas.
<P>
Todėl tvirtai raginu Komisijos narį išnagrinėti šį Europos Parlamento, kuris iš tikrųjų kalba Europos piliečių ir vartotojų vardu, reikalavimą.
<SPEAKER ID="180" NAME="Silvia-Adriana Ţicău" AFFILIATION="S&amp;D">
(RO) Pone pirmininke, aš taip pat sveikinu savo kolegę Parlamento narę su pranešimu. Noriu padėkoti jai už tai, kad ji atsižvelgį mūsų, Pramonės, mokslinių tyrimų ir energetikos komiteto, pakeitimus. Noriu paminėti Europos standartų, kuriais supaprastinamas pirkimo - ar tai būtų įprastas pirkimas, ar elektroniniu būdu - procesas ir užtikrinamas produktų saugos taisyklių laikymasis, svarbą.
<P>
Raginome Komisiją ir visus suinteresuotuosius subjektus užtikrinti Europos standartizavimo sistemos finansinį tvarumą, įskaitant pasinaudojimą viešojo ir privačiojo sektorių partnerystėmis ir daugiamečiu finansiniu planavimu, kuris yra labai svarbus užtikrinant šios sistemos veiksmingumą ir efektyvumą. Taip pat atkreipėme dėmesį į stabilumo, Europos standartų supaprastinimo ir laiko standartams tobulinti sutrumpinimo poreikį. Raginome nacionalines standartizacijos įstaigas supaprastinti standartus sumažinant nuorodų į kitus standartus skaičių ir pateikiant vartotojams aiškias rekomendacijas.
<SPEAKER ID="181" NAME="Ilda Figueiredo" AFFILIATION="GUE/NGL">
(PT) Pone pirmininke, labai svarbu skirti didesnį dėmesį gaminių saugos standartams siekiant apsaugoti ne tik gaminius, bet ir vartotojus. Negalima leisti, kad dėl standartų supaprastinimo ir jiems parengti reikalingo laiko sutrumpinimo kiltų pavojus būtinam mūsų vartotojų apsaugos lygiui. Be to, kai nagrinėjame šiuos saugos standartų aspektus, neturime pamiršti importuojamų gaminių, taip pat labai svarbu apsaugoti kilmės šalies ženklą. Todėl tikimės, kad Komisija atsižvelgs į šiuos šio pranešimo aspektus, taip pat į Pramonės, mokslinių tyrimų ir energetikos komiteto pastabas, į kurias pranešėja atsižvelgė, ir kad galiausiai sugebėsime padaryti nedidelę pažangą gindami gaminių saugą, gamintojus ir vartotojus.
<SPEAKER ID="182" NAME="Franz Obermayr" AFFILIATION="NI">
(DE) Pone pirmininke, pranešime rašoma apie didelę pažangą, tačiau nerimą kelia tai, kad nepaisant Bendros gaminių saugos direktyvos, Žaislų saugos direktyvos ir RAPEX maždaug 60 proc. gaminių, apie kuriuos pranešta, importuojami iš Kinijos, taigi daugelis pavojingų gaminių importuojama iš rinkos, kurios ES negali kontroliuoti. Tikiuosi, kad naujoji sistema RAPEX padės ištaisyti šią padėtį. Siekdama apsaugoti vartotojus ir jų sveikatą ES turi laikytis tvirtos pozicijos.
<P>
Ypač šokiruoja tai, kad, RAPEX praėjusios savaitės duomenimis, maždaug ketvirtadalis pavojingų gaminių yra skirti vaikams: lėlės, vandens pistoletai, vaikiški peiliai ir šaukštai, vaikų kėdutės. Tokiais atvejais ES reaguoja per lėtai. Tik dabar buvo uždrausta naudoti bisfenolį gaminant buteliukus vaikams, nors jo žalingas poveikis pastaraisiais metais buvo žinomas. Tai paminėjau klausime Komisijai. Be to, Žaislų saugos direktyvoje vis dar nėra draudžiami kancerogeniniai gaminiai. Galiausiai pavojingi gaminiai turi būti atšaukiami greičiau ir veiksmingiau, o atsekamumas visoje maisto grandinėje neabejotinai gerinamas.
<SPEAKER ID="183" NAME="Zuzana Roithová" AFFILIATION="PPE">
(CS) Pone pirmininke, ilgą laiką čia, Parlamente, ieškojome veiksmingesnių būdų, kaip užkirsti kelią nuolat didėjančiam pavojingų gaminių, kurie patenka į rinką, srautui. Sutinku su pranešimo autore, kad teisės aktai turi būti peržiūrėti ir kad tai turėtų padėti geriau susieti visas priemones, įskaitant geresnį baudžiamojo persekiojimo įstaigų veiklos koordinavimą valstybių narių lygmeniu. Taip pat pritariu pasiūlymui priimti reikalavimą prieš pradedant gaminti naują gaminį atlikti rizikos analizę ir pranešti apie jos išvadas. Atsižvelgiant į tai, kad daugelis pavojingų gaminių importuojami iš trečiųjų šalių, manau, kad labai svarbu šį reikalavimą nustatyti tarptautiniuose prekybos susitarimuose, net jeigu jis anksčiau nustatytas Europos gamintojams. Taip pat pritariu kitiems pasiūlymams ir džiaugiuosi aukšta Ch. Schaldemose pranešimo kokybe.
<SPEAKER ID="184" NAME="Åsa Westlund" AFFILIATION="S&amp;D">
(SV) Pone pirmininke, norėčiau padėkoti Ch. Schaldemose už puikų pranešimą. Be to, norėčiau pabrėžti, kad reikia daugiau lėšų, taip pat daugiau atsitiktinių gaminių saugos patikrinimų. Būdami vartotojai dažnai laikraščiuose ir kitose žiniasklaidos priemonėse skaitome, kaip vartotojų organizacijos atlieka bandymus ir nuolat nustato, kad gaminiai neatitinka nustatytų reikalavimų. Tai pažeidžia vartotojų pasitikėjimą ir kartais gali sukelti pavojų gyvybei, visų pirma kai kalbame apie vaikus, kurie ypač pasitiki parduotuvėse parduodamų gaminių naudojimo saugumu.
<P>
Mano nuomone, galbūt svarbiausia yra cheminės saugos trūkumas. Šiandien daugelyje gaminių yra chemikalų, kurie jau draudžiami ES. Pavieniam vartotojui tai ypač sunku pastebėti gaminyje. Šiuo atžvilgiu valstybės narės turi labai stengtis ir daugiau bendradarbiauti siekdamos pašalinti šiuos gaminius iš rinkos ir užkirsti kelią gamintojams pateikti gaminius į rinką, kuriuose yra pavojingų chemikalų.
<SPEAKER ID="185" NAME="Maria Damanaki">
Komisijos narė. - Pone pirmininke, šiuo klausimu valstybių narių lygmeniu vyko labai įdomios diskusijos ir daugumai šių valstybių narių - norėčiau į tai atkreipti dėmesį - atstovavo moterys.
<P>
Komisijos vardu leiskite pasveikinti Parlamentą su jo rezoliucija dėl Bendros gaminių saugos direktyvos peržiūros ir rinkos priežiūros. Komisija palankiai vertina šią rezoliuciją ir pripažįsta jos aukštą kokybę.
<P>
Rezoliucijos išvadose aiškiai atsispindi Komisijos ketinimai dėl to, kaip peržiūrėti bendras gaminių saugos taisykles ES. Mums reikia aiškios ir veiksmingos rinkos priežiūros sistemos. Šiuo klausimu sutinku su visais. Mums reikia sistemos, kuria būtų užtikrinama veikianti saugių prekių rinka. Komisija jau pradėjo išsamias konsultacijas su daugybe suinteresuotųjų subjektų siekdama nustatyti, kaip geriausiai pasiekti šį tikslą.
<P>
Siekdami rasti visiems skirtingiems gaminių sektoriams tinkamą sprendimą Pirmininko pavaduotojas A. Tajani ir Komisijos narys J. Dalli nusprendbendradarbiauti, kad būtų konsoliduotos ES taisyklės dėl rinkos priežiūros. Komisija pasiryžusi užtikrinti, kad vartotojai ir įmonės turėtų naudos iš ES saugių gaminių vidaus rinkos. Todėl siekdami pagerinti vartotojų sveikatos apsaugą ir saugą paaiškinsime ir atnaujinsime galiojančias ES gaminių saugos taisykles.
<P>
Turime atsižvelgti į savo finansavimo galimybes ir ribas, taip pat turime gerbti valstybių narių kompetenciją, tačiau remdamiesi taisyklėmis turime gebėti veiksmingai nustatyti ir tada tinkamai reaguoti į kylančius naujus pavojus, sutinku, kad pasaulinėse tiekimo grandinėse kyla naujų pavojų. Taip pat sutinku su Parlamentu, kad ypatingą dėmesį reikia skirti vaikams skirtiems gaminiams.
<P>
Kartu vykdant priežiūrą turėtų būti užtikrinamos vienodesnės veiklos sąlygos ES ekonominės veiklos vykdytojams ir sumažinamos nereikalingos administravimo išlaidos. Be to, bendrųjų gaminių saugos taisyklių, nustatytų Bendroje gaminių saugos direktyvoje, ir 2008 m. "prekių pakete" esančių taisyklių suderinamumą dabar turėtų būti nesunku pasiekti. Todėl bus sukurtos aiškesnės ekonominės veiklos vykdytojų pareigos, susijusios su gaminių sauga. Dabartiniai valstybių narių rinkos priežiūros bendradarbiavimo ir koordinavimo mechanizmai taip pat bus tobulinami.
<P>
Galiausiai greitos įspėjimo apie pavojų sistemos RAPEX, skirtos ne maisto gaminiams, veikimas turėtų būti pagerintas. Ši sistema labai svarbi ir ji jau naudojama mums bendradarbiaujant su Kinija ir kitomis šalimis, tačiau siekdami įveikti visus čia paminėtus uždavinius iš tikrųjų turime ją pagerinti.
<P>
Pirmininko pavaduotojas A. Tajani ir Komisijos narys J. Dalli kartu ketina pristatyti pasiūlymą dėl bendros ir nuoseklios ES rinkos priežiūros sistemos. Noriu dar kartą padėkoti Parlamentui už šią labai gerą rezoliuciją.
<SPEAKER ID="186" NAME="Pirmininkas">
Diskusijos baigtos.
<P>
Balsavimas vyks kovo 8 d., antradienį, 12.00 val.
<P>
Raštiški pareiškimai (Darbo tvarkos taisyklių 149 straipsnis)
<SPEAKER ID="186" NAME="Ildikó Gáll-Pelcz" LANGUAGE="HU">
Valdžios institucijų, atsakingų už vartotojų apsaugos užtikrinimą ir gaminių saugos taisyklių įgyvendinimą, bendradarbiavimas yra labai svarbus vidaus rinkos veikimui. Rinkos priežiūra ir greito įspėjimo sistema RAPEX turi būti toliau tobulinamos, o Vengrijos specialistai turi ypatingą dėmesį skirti tam, kad iš apyvartos būtų pašalinti pavojingi gaminiai. Manau, norint sumažinti susiskaldymą vidaus rinkoje reikia stiprinti vartotojų aspektą, kad būtų pagerintas mažmeninės prekybos rinkos veikimas ir kad vartotojai galėtų priimti geresnius sprendimus. Visa tai galėtų atlikti pagrindinį vaidmenį užtikrinant svarbiausias Europos vertybes, pvz., vientisumą, atvirumą, solidarumą ir skaidrumą. Manau, stipresnis nei kada nors anksčiau valstybių narių bendradarbiavimas taip pat yra labai svarbus veiksmingam rinkos priežiūros sistemos veikimui, todėl siekiant nuoseklumo būtina užtikrinti vienodą prižiūrinčių valdžios institucijų supratimą ir dalyvavimą. Valdžios institucijų pagrindinis tikslas turi būti aukšto lygio bendradarbiavimas ne tik su nacionalinėmis valdžios institucijomis partnerėmis, bet ir su kitomis valstybėmis narėmis. Pvz., atsižvelgiant į šį tikslą, mano šalyje taip pat neseniai buvo sudaryta arba atnaujinta keletas bendradarbiavimo susitarimų. Šiuose susitarimuose ypatingas dėmesys skiriamas bendradarbiavimo rinkos priežiūros srityje klausimui. Apibendrinant reikia pasakyti, kad turime savo piliečiams parodyti - ne tik savo žodžiais, bet ir savo veiksmais - Europos kuriamą pridėtinę vertę ir kad globalizacijos amžiuje Europos Sąjunga yra svarbesnnei kada nors anksčiau.

<CHAPTER ID="005-23">
23. Europos ekonomikos atkūrimo planas (
<P>
Prieš balsavimą:
<SPEAKER ID="151" NAME="Gunnar Hökmark" AFFILIATION="PPE-DE">
Ponia pirmininke, norėčiau informuoti mūsų frakciją, kad yra klaida mūsų balsavimo sąrašuose dėl 113 pakeitimo - balsavimo sąraše turi būti pliusas, o ne minusas.
<SPEAKER ID="153" NAME="Elisa Ferreira">
pranešėja. - Ponia pirmininke, reikia pakeisti formuluotę 93 skirsnyje dėl patikimų valstybės finansų į "kaip galima greičiau" vietoj "kai leis ekonominės sąlygos", kaip sutarta su šešėliniais pranešėjais.
<SPEAKER ID="155" NAME="Alain Lipietz" AFFILIATION="Verts/ALE">
(FR) Ponia pirmininke, tai grynai techninis pakeitimas. Mūsų pakeitime yra spaudos klaida. Ten yra taip suformuluota pastraipa: "suintensyvinti kliūčių panaikinimą". Pakeitėme į "pašalinti nepagrįstas kliūtis", tačiau, deja, senasis skirsnis išliko pakeitimo formuluotėje. Todėl tai trečias skirsnis, kurį šiek tiek pakeitėme ir nėra jokio reikalo išsaugoti senąją versiją.
<SPEAKER ID="157" NAME="Martin Schulz" AFFILIATION="PSE">
(DE) Ponia pirmininke, iš entuziastingos Europos liaudies partijos (krikščionių demokratų) ir Europos demokratų frakcijos reakcijos į mano įsikišimą galite spręsti, kaip gerai pavyko balsavimas.
<P>
Norėčiau padėkoti savo kolegei E. Ferreirai, kuri atliko milžinišką darbą, kad pateiktų šį rezultatą. Taip pat ypač norėčiau padėkoti G. Hökmarkui, E. Herczog, U. Bullmannui ir K. H. Lehne, kurie, mano nuomone, sunkiai dirbo dėl panašios Lisabonos rezoliucijos.
<P>
Tačiau matote iš PPE-DE frakcijos reakcijos, kad būta jaudinimosi. Norėtume padėkoti jums už balsavimą kartu su mumis dėl mokesčių rojaus uždarymo ir solidarumo su valstybėmis narėmis. Vos prieš kelias minutes viskas atrodvisai kitaip. Tai į naudą jūsų reputacijai, kad paskatinote socialinės demokratijos sklaidą. Tai gerai Europos Parlamentui, kuris pajudėjo į kairę.
<P>
(Plojimai iš kairės ir protestai iš dešinės)
<SPEAKER ID="158" NAME="Daniel Cohn-Bendit" AFFILIATION="Verts/ALE">
(FR) Ponia pirmininke, tik norėčiau priminti Socialistų frakcijai Europos Parlamente ir Europos liaudies partijos (krikščionių demokratų) ir Europos demokratų frakcijai, kad be dviejų didžiųjų šiame Parlamente yra ir kitų frakcijų.
<SPEAKER ID="159" NAME="Hartmut Nassauer" AFFILIATION="PPE-DE">
(DE) Ponia pirmininke, vienas dalykas, susijęs su darbotvarke. Galbūt jūs galėtumėte paaiškinti Rūmams, pagal kurį Darbo tvarkos taisyklių straipsnį M. Schulz buvo suteiktas žodis.
<SPEAKER ID="160" NAME="Pirmininkė">
Ponios ir ponai, aš, žinoma, ketinu pasakyti H. Nassaueriui, kad jis visiškai teisus. Tačiau kartais demokratijos vardan, žmogus turi turėti galimybę šiek tiek peržengti liniją.
<P>
Tuo, ponios ir ponai, noriu pasakyti, kad suteikiau žodį M. Schulzui pagal Darbo tvarkos taisyklių 141 straipsnį. Jis turėjo visišką teisę pasisakyti.
<SPEAKER ID="161" NAME="Joseph Daul" AFFILIATION="PPE-DE">
(FR) Ponia pirmininke, ar jis kalbėjo Komisijos vardu? Todėl, kad jis nori tapti Komisijos nariu? Ar jis kalbėjo kaip frakcijos pirmininkas?
<SPEAKER ID="163" NAME="Vittorio Prodi" AFFILIATION="ALDE">
(IT) Ponia pirmininke, norėčiau aiškumo. Kiek žinau, nebuvo balsuota dėl H. Reulo pranešimo. Ar galėtumėte patvirtinti, kad tai tiesa?
<SPEAKER ID="164" NAME="Pirmininkė">
V. Rodi, priėmėme 3 pakeitimą, kuris pakeičia visą rezoliuciją.

<CHAPTER ID="017">
Paaiškinimai dėl balsavimo
<P>
Raštu pateikti paaiškinimai dėl balsavimo
<SPEAKER ID="977" NAME="Jean-Pierre Audy  " LANGUAGE="FR">
Balsavau už Europos Parlamento rezoliuciją dėl Algirdo Šemetos paskyrimo Europos Komisijos nariu patvirtinimo. Tačiau abejoju dėl šio sprendimo teisinių aspektų. Remiantis Europos Bendrijų steigimo sutarties 215 straipsnio 3 dalimi, kurioje yra nustatytos taisyklės tuo atveju, kai Komisijos narys atsistatydina, pakeičiantį Komisijos narį skiria Taryba kvalifikuota balsų dauguma. Manau, kad šiuo konkrečiu atveju Europos Parlamentas neturi jokių įgaliojimų ir jo Darbo tvarkos taisyklių XVII priedo 2 dalies 2 punktas, kuriame nustatomos slapto balsavimo sąlygos, neatitinka Sutarties. Europos Parlamentui ši Darbo tvarkos taisyklių sąlyga, žinoma, yra privaloma, tačiau ji nėra privaloma tinkamai paskirtam Komisijos nariui. EB sutarties 214 straipsnio 2 dalis, kuri yra keistai įvardijama kaip rezoliucijos teisinis pagrindas, yra susijusi ne su Komisijos nario skyrimu atsistatydinimo atveju, bet su balsavimu patvirtinant visą Komisiją. Taip pat keista matyti, kad ši rezoliucija yra priimta remiantis Darbo tvarkos taisyklių 106 straipsnio 4 dalimi, kuri yra susijusi su visos Komisijos išrinkimu, o ne Komisijos nario pakeitimu.
<SPEAKER ID="038" NAME="Rareş-Lucian Niculescu  " LANGUAGE="RO">
Balsavau už A. Šemetą, kurį norėčiau pasveikinti su suteiktu paskyrimu, ir jam linkiu visokeriopos sėkmės. Tačiau galiu tik pareikšti susirūpinimą - dar kartą, nes tai jau padariau Žemės ūkio ir kaimo plėtros komitete - dėl jo pateikto pasiūlymo, kad dalį lėšų, reikalingų Europos ekonomikos atkūrimo plano finansavimui, reikėtų gauti mažinant tiesioginės paramos žemės ūkio sektoriui skirtas lėšas. Tikiuosi, kad tai buvo tiesiog nesusipratimas ir kad tokia priemonė, kuriai būtų neįmanoma pritarti, nebus įgyvendinta.
<SPEAKER ID="040" NAME="Jean-Pierre Audy  " LANGUAGE="FR">
Balsavau už Europos Parlamento rezoliuciją dėl Paweło Sameckio paskyrimo Europos Komisijos nariu patvirtinimo. Tačiau abejoju dėl šio sprendimo teisinių aspektų. Remiantis Europos Bendrijų steigimo sutarties 215 straipsnio 3 dalimi, kurioje yra nustatytos taisyklės tuo atveju, kai Komisijos narys atsistatydina, pakeičiantį Komisijos narį skiria Taryba kvalifikuota balsų dauguma. Manau, kad šiuo konkrečiu atveju Europos Parlamentas neturi jokių įgaliojimų ir jo Darbo tvarkos taisyklių XVII priedo 2 dalies 2 punktas, kuriame nustatomos slapto balsavimo sąlygos, neatitinka Sutarties. Europos Parlamentui ši Darbo tvarkos taisyklių sąlyga, žinoma, yra privaloma, tačiau ji nėra privaloma tinkamai paskirtam Komisijos nariui. EB sutarties 214 straipsnio 2 dalis, kuri yra keistai įvardijama kaip rezoliucijos teisinis pagrindas, yra susijusi ne su Komisijos nario skyrimu atsistatydinimo atveju, bet su balsavimu patvirtinant visą Komisiją. Taip pat keista matyti, kad ši rezoliucija yra priimta remiantis Darbo tvarkos taisyklių 106 straipsnio 4 dalimi, kuri yra susijusi su visos Komisijos išrinkimu, o ne Komisijos nario pakeitimu.
<SPEAKER ID="042" NAME="Jean-Pierre Audy  " LANGUAGE="FR">
Balsavau už Europos Parlamento rezoliuciją dėl Karelo De Guchto paskyrimo Europos Komisijos nariu patvirtinimo. Tačiau abejoju dėl šio sprendimo teisinių aspektų. Remiantis Europos Bendrijų steigimo sutarties 215 straipsnio 3 dalimi, kurioje yra nustatytos taisyklės tuo atveju, kai Komisijos narys atsistatydina, pakeičiantį Komisijos narį skiria Taryba kvalifikuota balsų dauguma. Manau, kad šiuo konkrečiu atveju Europos Parlamentas neturi jokių įgaliojimų ir jo Darbo tvarkos taisyklių XVII priedo 2 dalies 2 punktas, kuriame nustatomos slapto balsavimo sąlygos, neatitinka Sutarties. Europos Parlamentui ši Darbo tvarkos taisyklių sąlyga, žinoma, yra privaloma, tačiau ji nėra privaloma tinkamai paskirtam Komisijos nariui. EB sutarties 214 straipsnio 2 dalis, kuri yra keistai įvardijama kaip rezoliucijos teisinis pagrindas, yra susijusi ne su Komisijos nario skyrimu atsistatydinimo atveju, bet su balsavimu patvirtinant visą Komisiją. Taip pat keista matyti, kad ši rezoliucija yra priimta remiantis Darbo tvarkos taisyklių 106 straipsnio 4 dalimi, kuri yra susijusi su visos Komisijos išrinkimu, o ne Komisijos nario pakeitimu

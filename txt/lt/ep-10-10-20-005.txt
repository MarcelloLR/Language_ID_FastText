<CHAPTER ID="005">
Iškilmingas posėdis - Europos Parlamento pirmininko Jerzio Buzeko kadencijos vidurio kalba
<SPEAKER ID="121" NAME="Pirmininkas">
Kolegos, kaip žadėjau prieš metus, parengiau trumpą kalbą.
<P>
Baigėsi pirmoji mano pirmininkavimo kadencijos pusė. Pačioje pradžioje pažadėjau informuoti jus apie savo veiklą.
<P>
Būdamas Europos Parlamento pirmininku atstovauju jums visiems. Kad ir kur nuvykčiau ir kad ir ką veikčiau, visuomet jaučiau garbę ir atsakomybę atstovauti šiems garbingiems rūmams.
<P>
Bet ši kalba - ne apie mane: ši kalba - apie jus ir jūsų veiklą. Ji apie mus visus, apie tai, ką per pastaruosius 15 mėn. kartu nuveikėme Europos Parlamente, ir apie tai, kas mūsų laukia.

<CHAPTER ID="014">
Vienos minutės pasisakymai svarbiais politiniais klausimais
<SPEAKER ID="030" NAME="Pirmininkas">
Kitas klausimas - Vienos minutės kalbos svarbiais politiniais klausimais.
<SPEAKER ID="031" NAME="Jörg Leichtfried" AFFILIATION="S&amp;D">
(DE) Pone pirmininke, nežinau, ar tai, ką ketinu pasakyti, susiję su darbotvarke, tačiau manau, kad tai pats tinkamiausias laikas priminti apie šį klausimą. Viena iš Lisabonos sutarties pasekmių, be abejo, yra pasikeitęs EP narių skaičius, ir Austrijos atveju tai reiškia, kad prie šių rūmų prisijungs du nauji nariai. Šie nariai išrinkti ir pasirengę darbui. Svarbu, kad jie kuo greičiau pasirodytų šiuose rūmuose.
<P>
Norėčiau pasiteirauti, kokių priemonių jau imtasi, kad šie nariai galėtų užimti savo vietas kaip stebėtojai arba visateisiai nariai, arba ką ketinate daryti, kad tai įvyktų kuo greičiau.
<SPEAKER ID="032" NAME="Pirmininkas">
Pirmąjį žingsnį sprendžiant šį klausimą turi žengti Europos Vadovų Taryba. Praėjusį ketvirtadienį Europos Vadovų Tarybos posėdyje aiškiai pasakiau, jog Parlamentui labai svarbu, kad Taryba imtųsi pirminių teisinių priemonių ir sudarytų mums sąlygas priimti papildomus narius bei sužinoti, iš kokių šalių jie atvyks. Ši procedūra turi būti atliekama pagal teisės principus, ir čia turi veikti Taryba. Nuolat kreipiuosi į Tarybą reikalaudamas, kad ji imtųsi reikiamų veiksmų. Tarybai priėmus pirminį sprendimą, tolesnius veiksmus turi atlikti Parlamentas.
<SPEAKER ID="033" NAME="Carlos José Iturgaiz Angulo" AFFILIATION="PPE">
(ES) Pone pirmininke, šiame Parlamente norėčiau pasmerkti nuolatines Venesuelos prezidento Hugo Chávezo provokacijas, piktnaudžiavimą valdžia ir grasinimus. Tokia vyriausybės diktatūra kelia grėsmę žodžio laisvei Venesueloje ir demokratinei Lotynų Amerikos santvarkai.
<P>
Prezidentas Hugo Chávez uždartrisdešimt radijo stočių ir uždraudkai kuriuos televizijos kanalus. Jis grasina Venesuelos žurnalistams ir juos baudžia, nes šie žurnalistai prieštarauja jo autokratiniam režimui.
<P>
Be to, pone pirmininke, reikėtų pažymėti, kad Venesueloje, be nutraukto elektros energijos tiekimo, vandens trūkumo ir maisto stygiaus, toliau didėja skurdas dėl blogo H. Chávezo vyriausybės valdymo. Venesuelos tironas bando viską nuslėpti pasienio tiltų sprogdinimais, keldamas grėsmę Kolumbijai. Hugo Chávez garbina tarptautinius teroristuos ir lygina save su despotiškais pasaulio diktatoriais, o jo žodžiai ir kalbos - tai nuolatinės provokacijos ir karo kurstymas, kuriais siekiama sugriauti pusiausvyrą Amerikos žemyne.
<P>
Todėl Parlamentas, kuriam visada rūpi visų pasaulio šalių laisvir demokratija, turi griežtai pasmerkti autokratinę ir diktatorišką Hugo Chávezo politiką Venesueloje.
<SPEAKER ID="034" NAME="Alain Cadec" AFFILIATION="PPE">
(FR) Pone pirmininke, norėčiau gauti daugiau informacijos apie pasaulio tunų žvejybos kvotų sumažinimo apie 40 proc. padarinius.
<P>
Lapkričio 15 d. Recife TarptautinAtlanto tunų apsaugos komisija (TATAK) nusprendė, kad visos susitariančiosios šalys turi bent 40 proc. sumažinti žvejybos pajėgumus. Ši priemonreiškia, kad pasaulio mėlynųjų tunų žvejybos kvota sumažės nuo šiuo metu galiojančios 22 000 tonų kvotos iki 13 500 tonų kvotos 2010 m.
<P>
Iš tikrųjų, TATAK valstybės narės nusprendperpus sumažinti perteklinius žvejybos laivyno pajėgumus iki 2011 m. Žvejybos sezonas tunų seineriams taip pat bus sutrumpintas iki vieno mėnesio be galimybės jį pratęsti. Šios priemonės, kurios būtinos siekiant išsaugoti šias rūšis ir kurios bus perkeltos į Europos Sąjungos teisės aktus, kelia grėsmę Europos žvejų veiklai.
<P>
Norėčiau sužinoti, kokie veiksmai numatyti, kad žvejų pragyvenimas būtų palengvintas, o planai mažinti laivyną būtų sustabdyti. Kokių priemonių imtasi, kad būtų sumažinti labai reikšmingi socialiniai ir ekonominiai šių TATAK sprendimų perkėlimo į ES teisės aktus padariniai?
<SPEAKER ID="035" NAME="Vasilica Viorica Dăncilă" AFFILIATION="S&amp;D">
(RO) Kaip visiems gerai žinoma, strategijų ir veiksmų programų 2007-2013 m. laikotarpiui įgyvendinimas vis dar pradiniame etape, ir Rumunija pirmą kartą turi galimybę pasinaudoti ES fondų, sudarančių sandraugos politikos dalį, parama. Regioninės plėtros politika - viena iš svarbiausių ir sudėtingiausių Europos Sąjungos politikos sričių. Šios politikos tikslas turi būti ekonominių ir socialinių skirtumų mažinimas skirtinguose Europos regionuose.
<P>
Norėčiau paminėti visų valstybių narių pastangas įtraukti bendruosius sandraugos politikos prioritetus į veiksmų programas. Vis dėlto manau, kad Europos Sąjunga privalo imtis strateginio vaidmens, kad veiksmų programos būtų kuo greičiau įgyvendintos visose valstybėse narėse, skatinant priemones, skirtas konsoliduoti jos institucinius gebėjimus, atsižvelgiant į konkrečius kiekvienos valstybės narės poreikius.
<SPEAKER ID="036" NAME="Ramon Tremosa i Balcells" AFFILIATION="ALDE">
Pone pirmininke, norėčiau pranešti apie gilią ekonomikos krizę, nuo kurios jau keletą metų kenčia Katalonijos ir Europos riešutų sektorius. Nuolatinis riešutų kainų kritimas kelią grėsmę Europos gamintojų ateičiai.
<P>
Norėčiau įspėti apie neintervencinę Turkijos vyriausybės politiką. Viešoji Turkijos institucija, atsakinga už riešutų supirkimą, sandėliuoja 500 000 tonų riešutų. Ši institucija nori parduoti šiuos 500 000 tonų riešutų 2010 m. sausio mėn. Atsižvelgiant į Turkijos valdžios institucijų atstovų nuomonę, išsakytą dvišaliame Turkijos ir Europos Sąjungos posėdyje 2009 m. spalio 2 d., tokia padėtis gali stipriai pakenkti Europos gamintojams ir sukelti naują dramatišką riešutų kainų kritimą.
<P>
Prieš du mėnesius pateikiau šį klausimą Europos Komisijai, tačiau matyti, kad nesiruošiama taikyti jokių esamų specialių apsaugos priemonių mūsų gamintojams apginti. Norėjau pasidalyti su jumis šiais savo nuogąstavimais.
<SPEAKER ID="037" NAME="Petru Constantin Luhan" AFFILIATION="PPE">
(RO) Pone pirmininke, ponios ir ponai, kaip jau žinote, Rumunija norėtų prisijungti prie Šengeno erdvės nuo 2011 m. Atsižvelgdama į tai, ji sutiko atlikti kelis vertinimus, konkrečiai - penkis vertinimus, iš kurių keturi jau baigti.
<P>
Ypač norėčiau priminti jūros sieną, kurią Šengeno ekspertai taip gerai įvertino, jog Rumunija buvo pristatyta kaip gerosios patirties pavyzdys. Vis dėlto mūsų laukia dar vienas patikrinimas, ir esu tikras, kad mums jis bus sėkmingas.
<P>
Remdamasis Rumunijos pavyzdžiu, siūlau optimistiškiau vertinti Šengeno erdvės plėtrą. Kitaip tariant, turime laikyti šį procesą ne grėsme mūsų sienoms, o galimybe sustiprinti valstybių narių bendradarbiavimą teisingumo, laisvės ir saugumo srityse.
<P>
Džiaugiuosi galėdamas pažymėti, kad šios idėjos taip pat atsispindi ir praėjusią savaitę Europos Vadovų Tarybos priimtoje Stokholmo programoje. Šioje programoje numatyta, kad Šengeno erdvės plėtra - Europos Sąjungos vidaus politikos prioritetas.
<SPEAKER ID="038" NAME="Luis Yáñez-Barnuevo García" AFFILIATION="S&amp;D">
(ES) Pone pirmininke, kaip visiems žinoma, birželio 28 d. Hondūre įvyko valstybės perversmas. Prabėgo jau beveik šeši mėnesiai, o Parlamentas vis dar nerado laiko šiam perversmui pasmerkti. Negana to, šalyje lankėsi Europos liaudies partijos (krikščionių demokratų) frakcijos ir Europos konservatorių ir reformuotojų frakcijos nariai, savo buvimu pritardami šio perversmo padariniams. Tokiu savo palaikymu jie sukėlsumaištį Europos Parlamento frakcijose ir palaikde facto vyriausybės vykdomus rinkimus, kurių rengimo sąlygos neužtikrino jų teisėtumo.
<P>
Perversmas Hondūre sukūrydingą precedentą, nes nuo šiol nuosaikius, laikinus ir sąlyginai be kraujo praliejimo įvykdytus perversmus ne tik pripažins žemyno dešinieji, bet jiems iš tikrųjų pritars ir juos rems Europos ir Šiaurės Amerikos dešinieji. Tai, kas įvyko Hondūre - apgailėtina!
<SPEAKER ID="039" NAME="Sarah Ludford" AFFILIATION="ALDE">
Pone pirmininke, noriu pasmerkti didelį nerimą keliantį penktadienį priimtą Turkijos konstitucinio teismo nutarimą panaikinti Demokratinės visuomenės partiją, kuri atstovauja daugiausia kurdų interesams, ir uždrausti žymiausiems parlamento nariams iš šios partijos dalyvauti politikoje. Tai žingsnis atgal, ir ekstremistai pasinaudos juo kaip pretekstu vėl pradėti smurtą. Tai užkerta kelią demokratiniam politiniam sprendimui, kurio įsipareigojo siekti ministras pirmininkas R. T. Erdoğan.
<P>
Viena iš problemų yra ta, kad AK partijos sudarytai vyriausybei nepavyko pakeisti įstatymo, kuriuo nutraukta Demokratinės visuomenės partijos veikla - tiesą sakant, to paties įstatymo, kuriuo remiantis vos nebuvo panaikinta pati AK partija. Taigi, tai nėra naudinga nei Turkijos vyriausybei, nei jos žmonėms.
<P>
Liberalų ir demokratų aljanso už Europą frakcija kitais metais prašys kuo greičiau surengti plenarines diskusijas šiuo klausimu, nes Turkija iš tiesų žengdidžiulį žingsnį atgal.
<SPEAKER ID="040" NAME="Marina Yannakoudakis" AFFILIATION="ECR">
Pone pirmininke, visi suprantame perdirbimo svarbą ir tikimės, jog mūsų panaudotas popierius bus perdirbtas.
<P>
Neseniai lankiausi vienoje spaustuvėje savo rinkimų apygardoje Londone, kurioje daug sužinojau apie rašalinį spausdinimą. Perdirbti rašalinių spausdintuvų popierių sudėtinga, šis procesas brangus, o dėl naudojamo papildomo baliklio toks perdirbimas nėra aplinką tausojantis. Rašalą sunku atskirti nuo popieriaus, todėl dideldalis šiandieninės spausdintos medžiagos negali būti perdirbta.
<P>
Turime skatinti tokias įmones, kaip mano aplankyta spaustuvLondone, kurios naudoja kitas aplinką tausojančias spausdinimo formas, ir suteikti joms lengvatų, kad procesas ekonominiu požiūriu būtų teisingesnis. Norėčiau, kad į rinką orientuotas sprendimas, kurį palaikytų valstybės narės, sprendimas, kai pramonpati save reguliuoja pagal praktikos kodeksą, būtų pirmasis dalykas, svarstomas darbotvarkėse aplinkos apsaugos klausimais.
<P>
ES turi atlikti svarbų vaidmenį - atskleisti šias problemas, o prireikus remti rašalinio spausdinimo alternatyvas.
<SPEAKER ID="041" NAME="Nikolaos Chountis" AFFILIATION="GUE/NGL">
(EL) Pone pirmininke, prašiau žodžio, norėdamas atkreipti Europos Parlamento dėmesį į imigracijos politikos aspektą, susijusį su nelydimų nepilnamečių ir vaikų teisėmis - klausimą, kurį turi spręsti visa Europos Sąjunga, ne tik atvykimo šalys, pvz., Graikija.
<P>
Kaip visiems gerai žinoma, remiantis Bendrijos teisės aktais, kiekvienas prieglobsčio prašymas arba prašymas išduoti leidimą gyventi turi būti svarstomas tos valstybės narės, į kurią atvyksta pareiškėjas, nepaisant jo ar jos galutinio kelionės tikslo.
<P>
Tokia padėtis apsunkina atvykimo šalies struktūras ir yra nepalanki pareiškėjų, kurių prašymai svarstomi masiškai, taikant trumpiausias procedūras, teisėms. Dažnai jie siunčiami toliau be jokių garantijų, kad jų teisės ir gyvybbus gerbiamos, arba lieka šalyje be jokios globos ar socialinės priežiūros, todėl vaikai tampa įvairių gaujų prievartos ir išnaudojimo aukomis.
<P>
Manau, kad mes, Europos Parlamento nariai, turime spręsti šią problemą ir pakeisti Bendrijos teisės aktus, kad nelydimi nepilnamečiai pasiektų tą šalį, kuri yra jų galutinis tikslas, nebūtų deportuoti, ir kad jiems būtų užtikrintas orus ir saugus buvimas Europos Sąjungoje.
<SPEAKER ID="042" NAME="Niki Tzavela" AFFILIATION="EFD">
(EL) Pone pirmininke, praėjusią savaitę susitikau su daugeliu politikų iš arabų valstybių, būtent iš Jungtinių Arabų Emyratų, Egipto ir Jordanijos. Norėčiau perteikti jų susirūpinimą dėl Irano branduolinės programos.
<P>
Susitikau su Izraelio piliečiais, kurie nepaprastai susirūpinę esama padėtimi, o labiausiai nerimauja dėl šiuo metu Turkijos teikiamos paramos Iranui. Šie žmonės teiravosi, kokia oficiali Europos Sąjungos pozicija dėl ministro pirmininko R. T. Erdoğano paramos Teherano administracijai ir R. T. Erdoğano pareiškimo, kad Irano branduolinprograma kuriama taikiais tikslais.
<P>
Turiu pripažinti, kad nežinojau, kokia mūsų oficiali pozicija dėl Turkijos pareiškimų ir veiksmų Irano branduolinės programos atžvilgiu. Pažangos ataskaitoje numatyta viena, o R. T. Erdoğan kalba visai ką kita.
<SPEAKER ID="043" NAME="Georgios Papastamkos" AFFILIATION="PPE">
(EL) Pone pirmininke, palankiai vertinu tai, kad Komisijos narM. F. Boel viešame Europos Parlamento žemės ūkio ir kaimo plėtros komiteto posėdyje tekstą dėl Bendrijos biudžeto persvarstymo pavadino netinkamu bendros žemės ūkio politikos atžvilgiu.
<P>
Mano nuomone, diskusijos dėl finansinio persvarstymo jokiu būdu negali vykti anksčiau, nei bus persvarstyta bendra žemės ūkio politika laikotarpiui nuo 2013 m. Mes ne tik prašome nustatyti žemės ūkiui numatytų išlaidų ir viso Bendrijos biudžeto santykį - visų pirma siekiame, kad būtų apibrėžta žemės ūkio politika, galutinai nustatyta žemės ūkio sektoriaus pagalba viešųjų prekių gamybai, o tada nuspręsta, kokie ištekliai skiriami visiems nustatytiems tikslams įgyvendinti.
<P>
Norėjau pasidalyti šiomis mintimis su Komisijos nare M. F. Boel.
<SPEAKER ID="044" NAME="Iliana Ivanova" AFFILIATION="PPE">
(BG) Pone pirmininke, ponios ir ponai, laisvas asmenų judėjimas - viena iš pagrindinių Europos Sąjungos laisvių ir vienas iš pagrindinių bendrosios rinkos principų. Vis dėlto kai kurios valstybės narės ir toliau nustato apribojimus bulgarams ir rumunams patekti į šių šalių darbo rinką.
<P>
Šių apribojimų taikymo argumentai prieštarauja rinkos logikai, ypač krizės laikotarpiu. Net už užimtumą atsakingas Komisijos narys kartą pareiškė: "Teisdirbti kitoje valstybėje - pagrindinžmonių laisvES." Jis visiškai teisus. Šių apribojimų taikymas darbuotojams iš naujųjų valstybių narių sukuria iškraipymus rinkoje ir prieštarauja nediskriminavimo principui, įtvirtintam Sutartyse, kurių pagrindu įsteigta Europos Sąjunga. Be to, šie apribojimai menkina Europos Sąjungos įvaizdį.
<P>
Raginu Europos Komisiją kuo greičiau susitarti su valstybėmis narėmis dėl darbo rinkos apribojimų panaikinimo neseniai prisijungusioms valstybėms narėms. Kolegos nariai, prašau ir jūsų palaikymo, kad galėtume sukurti tikrai laisvą rinką ir užtikrinti visiems Europos piliečiams vienodas teises.
<SPEAKER ID="045" NAME="Françoise Castex" AFFILIATION="S&amp;D">
(FR) Pone pirmininke, norėčiau grįžti prie neseniai įvykusio šveicarų balsavimo dėl minaretų. Be abejo, balsavimas surengtas šalyje, kuri nepriklauso Europos Sąjungai, bet aiškiai susijęs su mums visiems žinomu klausimu.
<P>
Norėčiau grįžti prie šio įvykio, nes jis taip pat suteikia pagrindą kalbėti apie sekuliarizmą, o šiame Parlamente kalbų apie sekuliarizmą niekada nebus per daug. Sekuliarizmo principas turi dominuoti mūsų visuomenės organizacijoje, ir šis poreikis - neatidėliotinas. Norėčiau kalbėti aiškiai ir paprastai.
<P>
Pirmiausia, sekuliarizmui priešingas principas - ne religingumas ir tikrai ne dvasingumas. Sekuliarizmui priešingas principas - religinis komunitarizmas, kur nustatomos taisyklės ir įstatymai, viršesni už civilinę teisę, o individai skirstomi į socialines grupes.
<P>
Istoriškai Europos Sąjunga - daugiakultūrir daugiatautė. Tokia ji yra, tokia ir bus - ši tendencija tik didės. Todėl tik sekuliarizmas gali suteikti emancipuotiems individams ir jų bendruomenėms galimybę gyvuoti ir klestėti.
<SPEAKER ID="046" NAME="Teresa Riera Madurell" AFFILIATION="S&amp;D">
(ES) Pone pirmininke, klinikiniai bandymai - tai svarbus klinikiniuose tyrimuose naudojamas metodas. Šie bandymai laikomi patikimiausiu informacijos šaltiniu, kuriuo remiantis priimami gydymo sprendimai.
<P>
Tačiau norėčiau atkreipti šio Parlamento narių dėmesį į tai, kad naujausi Europos kardiologų draugijos atlikti tyrimai dar kartą parodė, jog ši metodika - labai ribota dėl mažo moterų dalyvavimo tokiuose bandymuose skaičiaus.
<P>
Moksliškai įrodyta, kad vyrų ir moterų ligos rizikos veiksniai ir reakcija į gydymą skiriasi, skiriasi ir ligos pasireiškimas.
<P>
Todėl įspūdingi pastarųjų metų laimėjimai širdies ir kraujagyslių ligų prevencijos ir gydymo srityje nedavreikšmingų rezultatų, mažinant moterų mirtingumo koeficientą.
<P>
Todėl Europos institucijos privalo skatinti tyrimus, pritaikytus būtent moterims, didindamos jų įsitraukimą į klinikinius tyrimus arba numatydamos tyrimus, atliekamus vien tik moterims.
<SPEAKER ID="047" NAME="Frieda Brepoels" AFFILIATION="Verts/ALE">
(NL) Pone pirmininke, ir aš norėčiau tarti žodį dėl praėjusį penktadienį Turkijos konstitucinio teismo nutarimo nutraukti Demokratinės visuomenės partijos (DVP) veiklą. Šio nutarimo padariniai: ne mažiau kaip 22 Turkijos parlamento nariai išvaryti iš parlamento arba iš jų penkeriems metams atimtos politinės teisės. Deja, tarp šių parlamento narių - Leyla Zana, kuriai 1995 m. skyrėme Sacharovo premiją. Tai jau ketvirtas kartas, kai uždraudžiama kurdų partija; ne kartą kurdai, prisidengdami kitais vardais, stengėsi kovoti už savo žmonių teises, ir ne kartą buvo nubausti už tariamas idėjas prieš Turkijos valstybės vienybę. Tačiau demokratija reiškia ir laisvę jungtis į asociacijas bei žodžio laisvę. Taigi šie įvykiai verčia abejoti vadinamosiomis "demokratinio atsivėrimo" iniciatyvomis, kurių šiais metais ėmėsi ministras pirmininkas R. T. Erdoğan, spręsdamas kurdų klausimą. Labai norėčiau pritarti S. Ludford prašymui sausio mėn. surengti diskusijas šiuo klausimu.
<SPEAKER ID="048" NAME="Hélène Flautre" AFFILIATION="Verts/ALE">
(FR) Pone pirmininke, pacituosiu ištrauką iš Williamo Bourdono, Taoufiko Beno Briko advokato, laiško Prancūzijos Respublikos prezidentui N. Sarkozy: "Turėjau galimybę pasmerkti, kaip padarvisi jo advokatai Tunise, juridinį "farsą", po kurio Taoufik Ben Brik buvo nuteistas kalėti stulbinančiai ilgą šešių mėnesių laikotarpį, neatlikus jokio nuodugnaus aplinkybių tyrimo. Galiu tvirtai ir oficialiai patvirtinti, kad bylos dokumentų rinkinys, privedęs prie šio nuosprendžio, buvo iš esmės suklastotas ir pagrįstas asmeniniu prezidento Beno Ali keršto planu.
<P>
Per visus 2009 m. šis asmuo negalėjo keliauti, nes jo imuninsistema tokia silpna, kad visą laiką rizikuoja susirgti sunkiomis ligomis. Tikiuosi, jo šeimai pavyko perduoti jam būtinus vaistus, bet nesu tuo įsitikinęs. Advokatai Tunise gali tik nereguliariai pasimatyti su savo klientu, o kai kuriems nuolat kliudoma jį lankyti. Prieš kelias dienas žmonai pirmą kartą buvo leista aplankyti savo vyrą kelioms minutėms, tačiau šiuo metu ir vėl draudžiama jį lankyti."
<P>
Pone pirmininke, prašau kreiptis į Tuniso valdžios institucijas ir reikalauti paleisti Taoufiką Beną Briką.
<SPEAKER ID="049" NAME="Marie-Christine Vergiat" AFFILIATION="GUE/NGL">
(FR) Pone pirmininke, norėčiau pratęsti H. Flautre kalbą ir paraginti kreiptis į Tuniso valdžios institucijas.
<P>
Šiais metais skirsime Sacharovo premiją - Europos Parlamento įsipareigojimo žmogaus teisėms simbolį. Su Tunisu esame pasirašę partnerystės susitarimą, kuriame daug nuostatų, susijusių su demokratija ir žmogaus teisėmis.
<P>
Nepaisant to, prezidento rinkimai Tunise surengti apgailėtinomis sąlygomis, kurios neatitinka nuostatų, išdėstytų susitarime su Europos Sąjunga. Negalime tylėti. Žmogaus teisių gynėjai Tunise niekinami, sulaikomi ir žeminami. Tai negali tęstis.
<P>
Todėl, pone pirmininke, raginu kreiptis į prezidentą Beną Ali ir reikalauti paleisti Taoufiką Beną Briką, atsidavusį žurnalistą, kuris nusikalto tik tuo, kad kritikavo vadinamąją demokratiją Tunise.
<SPEAKER ID="050" NAME="Fiorello Provera" AFFILIATION="EFD">
(IT) Pone pirmininke, ponios ir ponai, pateikiau prašymą, kad Briuselyje šalia Aung San Suu Kyi nuotraukos būtų pakabinta ir jaunos iranietės Nedos Agha-Soltan nuotrauka.
<P>
N. A. Soltan nužudyta, nes sieklaisvės ir skaidrumo Irane. Ši moteris tapo laisvės, ir, visų svarbiausia - moterų, kovojančių už laisvę, simboliu. Mano prašymą pasiraš75 nariai ir penkios frakcijos. Manau, labai svarbu, kad mano prašymas būtų patenkintas, ypač šiuo metu, kai Irane Ayatollah Khamenei tvirtina nuslopinsiąs bet kokį protestą ir bet kokią opoziciją. Tikiuosi, mano prašymas bus patenkintas.
<SPEAKER ID="051" NAME="Alajos Mészáros" AFFILIATION="PPE">
Pone pirmininke, kartu su artėjančiu žiemos sezonu iš Rytų kyla nauja dujų krizės grėsmė. Prieš kelias savaites ministras pirmininkas V. Putinas mums leido aiškiai suprasti, kad Rusija gali vėl pažeisti savo dujų tiekimo sutartis su ES valstybėmis narėmis. Kad būtų to išvengta, jis ragino ES paskolinti Ukrainai 1 mlrd. EUR, kad ši galėtų vykdyti savo dujų tranzito įsipareigojimus. Taigi, galime tikėtis kito keisto politinio žaidimo, kuriam vadovauja mūsų partnerRusija, etapo. Tai nepriimtina.
<P>
Nors įvairių valstybių narių susirūpinimo šiuo klausimu mastas skiriasi, ES turės imtis bendrų priemonių ir solidariai priimti tvirtą poziciją šiuo svarbiu klausimu. Be to, tai gerokai paspartintų mūsų naujus ilgalaikio energijos tiekimo įvairinimo projektus, kad sumažėtų Rusijos įtaka.
<SPEAKER ID="052" NAME="Eduard Kukan" AFFILIATION="PPE">
(SK) Pone pirmininke, ponios ir ponai, Lisabonos sutarties įsigaliojimas sudarpalankias sąlygas ES toliau plėstis. Niekas negali teigti, kad Europos Sąjungai trūksta institucinių gebėjimų, kad ji galėtų plėstis ir priimti sprendimus, nes ši problema jau išspręsta.
<P>
Todėl nėra priežasčių atidėlioti tolesnės plėtros procesą ar jam kliudyti. Tai ypač taikytina Vakarų Balkanų regionui. Pastaruoju metu šiame regione vyko intensyvūs ir daugiausia teigiami pokyčiai. Tai patvirtina neseniai paskelbtos ataskaitos apie pažangą įvairiose šalyse bei Komisijos paskelbta ES plėtros strategija 2010 metams.
<P>
Įvedus bevizį režimą vykstantiems į Šengeno erdvės šalis, regiono valstybėms atsirado reali galimybdaryti pažangą, einant Europos taku. Tik nuo šių valstybių priklauso, ar jos pasinaudos šia galimybe. ES taip pat turi nedvejoti ir atsakingai bei racionaliai tęsti šį procesą, atsižvelgdama į visas aplinkybes, o Europos Parlamentas turi atlikti aktyvų vaidmenį.
<SPEAKER ID="053" NAME="Tanja Fajon" AFFILIATION="S&amp;D">
(SL) Nuo šios savaitės pabaigos, praėjus daugiau nei dviem dešimtmečiams, Buvusiosios Jugoslavijos Respublikos Makedonijos, Serbijos ir Juodkalnijos piliečiai vėl galės vykti į Europos Sąjungą be vizų. Tai bus svarbi diena, ir puiki proga švęsti.
<P>
Norėčiau pasinaudoti šia proga ir dar kartą paraginti Europos Komisiją ir Tarybą dėti visas pastangas, kad Bosnijos, Hercegovinos ir Albanijos gyventojams būtų kuo greičiau panaikintas vizos reikalavimas. Vakarų Balkanuose neturi būti naujų pasidalijimų, ir negalime gaišti laiko, nes šiuo gaišimu labiausiai kenkiame jaunajai kartai. Sunku patikėti, kad dauguma jaunimo šiose valstybėse vis dar nieko nežino apie Europos Sąjungą.
<P>
Mūsų pareiga - nugriauti naujas vizų sienas, kurios iškilo Vakarų Balkanuose, griuvus Berlyno sienai. Tą patį galime pasakyti ir apie Kosovo gyventojus. Vakarų Balkanams reikia aiškios perspektyvos Europoje. Nepasiduokime nepagrįstoms baimėms.
<SPEAKER ID="054" NAME="Cristian Silviu Buşoi" AFFILIATION="ALDE">
(RO) Pone pirmininke, ponios ir ponai, 2009 m. pabaigą pažymėjo du iš tiesų istoriniai įvykiai: Lisabonos sutarties įsigaliojimas ir Kopenhagos aukščiausiojo lygio susitikimas.
<P>
Šioje kalboje norėčiau pasidalyti džiaugsmu dėl to, kaip Europos Sąjunga įrodė, kad šiuo metu ji - pagrindinveikėja ieškant perspektyvių sprendimų kovoje su klimato kaita. Taip pat esu patenkintas, kad valstybėms narėms pavyko pasiekti susitarimą ir pristatyti bendrą poziciją, nes pasiekti susitarimą tarp 27 valstybių narių - nelengva užduotis.
<P>
Rezultatai galbūt ir nepateisins mūsų lūkesčių ir siekių, bet Europos Sąjungos valstybių narių priimtas sprendimas skirti besivystančioms šalims 7,2 mlrd. EUR - labai svarbus, nes šioms šalims būtinai reikia finansinės paramos. Taip pat tikėtina, kad šis pavyzdys paskatins kitas JT šalis skirti paramą.
<P>
Be to, reikia džiaugtis, kad net tos Europos Sąjungos šalys, kurios iki šiol smarkiai kenčia nuo finansų krizės, pareišksolidarumą, stengėsi ir ketina įnešti savo indėlį, net jeigu kai kurioms valstybėms šis indėlis - tik simbolinis gestas, kaip įsipareigojimo kovoti su visuotiniu atšilimu ženklas.
<SPEAKER ID="055" NAME="Charalampos Angourakis" AFFILIATION="GUE/NGL">
(EL) Pone pirmininke, savo kalbą norėčiau pradėti pareikšdamas savo visišką solidarumą su profesinių sąjungų narių vykdoma kova ir palinkėti jiems sėkmės.
<P>
Graikijos vyriausybnusprendtaikyti daugelį priemonių, nukreiptų prieš darbo žmones, o lanksčios darbo formos tapo taisykle, kuri taikoma visiems. Naikinama ir socialinės apsaugos sistema, o atlyginimų ir pensijų mokėjimas sustabdomas.
<P>
Graikijos vyriausybė, Europos Sąjunga ir kapitalo atstovai mėgina įbauginti darbininkus Graikijos deficitu ir valstybės skola. Jie įtraukia darbininkus į socialinį dialogą, kuris tėra tik gudrybė, siekiant priversti juos sutikti, numalšinti jų teisėtą pyktį ir masinę reakciją.
<P>
Pirmasis atsakas į prieš liaudį nukreiptą vyriausybės ir Europos Sąjungos puolimą - nacionalinis streikas gruodžio 17 d., kurį paskelbir organizavo Visų kovotojų darbininkų frontas (PAME). Šio fronto nariai reikalauja imtis priemonių, kad būtų patenkinti šiuolaikinių paprastų žmonių poreikiai. Tai gali pasiekti tik susivienijęs dirbančių, neturtingų ir vidurinės klasės žmonių iš miestų ir kaimų frontas, kuris gali pasipriešinti prieš liaudį nukreiptai Europos Sąjungos politikai ir su ja susidoroti
<SPEAKER ID="056" NAME="Martin Ehrenhauser" AFFILIATION="NI">
(DE) Pone pirmininke, gruodžio 8 d. Europos saugumo ir gynybos politikos misijai - operacijai "Atalanta" - sukako vieni metai. Pasak Tarybai pirmininkaujančios Švedijos, operacija parodė, kad ji pajėgi veiksmingai priešintis piratavimui, ir užpuolimų atvejų gerokai sumažėjo. Vis dėlto pastarasis teiginys labai abejotinas.
<P>
Remiantis Tarptautinio laivybos biuro ataskaitos duomenimis, per pirmus devynis 2009 m. mėnesius buvo įvykdyta daugiau užpuolimų nei per visus 2008 m. Bendras ginkluotų užpuolimų skaičius išaugo 200 proc. Šios operacijos finansinis efektyvumas taip pat labai abejotinas. Šiame regione piratų padarytos žalos vertiš viso siekia 200 mln. JAV dolerių, o ES ir valstybės narės kasmet investuoja 408 mln. JAV dolerių.
<P>
Nauja planuojama misija pagal Europos saugumo ir gynybos politiką Somalyje vėl iš esmės neišspręs šios problemos, o tik kovos su pavieniais jos pasireiškimais. Būtų kur kas naudingiau, jei ES pradėtų veiksmingą pakrančių stebėjimą siekiant užkirsti kelią nelegaliai žvejybai...
<P>
(Pirmininkas nutraukkalbėtoją)
<SPEAKER ID="057" NAME="Dominique Baudis" AFFILIATION="PPE">
(FR) Pone pirmininke, programa SESAR, kurios tikslas - modernizuoti oro eismo vadybą Europoje, yra plataus užmojo projektas.
<P>
Kaip Komisija ketina pasirengti artėjančiam programos SESAR įgyvendinimo etapui, ir ypač šios programos, kuri turi esminę reikšmę tiek aplinkai, tiek mūsų mokslinei ir techninei reputacijai, finansavimui? Ar Komisija vadovausis 2007 m. ataskaitoje pateiktomis rekomendacijomis, kuriomis remiantis politinę šios programos vykdymo priežiūrą turėtų užtikrinti aukštą kvalifikaciją turintis asmuo? Be abejo, reikės įveikti keletą teisinio, psichologinio ir techninio pobūdžio kliūčių, kad suvienytume šalių oro erdves ir paragintume kontrolierius iš įvairių šalių pradėti dirbti drauge.
<P>
Jei Europa nesugebės sukurti bendros oro erdvės, kaip ji pajėgs sukurti stiprią politinę sąjungą?
<SPEAKER ID="058" NAME="Edit Bauer" AFFILIATION="PPE">
(HU) Pone pirmininke, atsižvelgdama į tai, kad kartu su Komisija pareiškėte ketinimą kontroliuoti Slovakijos valstybinės kalbos įstatymo įgyvendinimą, norėčiau atkreipti jūsų dėmesį į šiuos dalykus. Vyriausybpaskelbįgyvendinimo nuostatą, kurioje ne tik pažeidžiami įstatymai, bet ir įvedami papildomi suvaržymai. Įgyvendinimo pasiūlyme nurodoma, kad teisėtas šio įstatymo tikslas - apsaugoti ir išlaikyti valstybinę kalbą oficialiuose reikaluose bei ginti valstybinės kalbos vartotojų teises. Pasiūlyme nurodoma, kad fizinių ir juridinių asmenų atveju teisėtas tikslas ginant šias teises - kišimasis į pagrindines teises ir laisves. Todėl visiškai aišku, kad kalbama apie mažumoms priklausančių žmonių teises ir laisves. Įgyvendinimo priemonėje taip pat nustatyta, kad, neatsižvelgiant į tai, ar santykis didesnis, ar mažesnis už 20 proc., mažumos kalbą galima vartoti tik tada, jei sutinka dalyvaujantis trečiasis asmuo. Manau, kad tokios absurdiškos nuostatos Europoje nepriimtinos.
<SPEAKER ID="059" NAME="Bogdan Kazimierz Marcinkiewicz" AFFILIATION="PPE">
(PL) Pone pirmininke, paskutiniame ES ir Rusijos aukščiausiojo lygio susitikime šalys pasirašmemorandumą dėl išankstinio įspėjimo mechanizmo energijos srityje principų. Europos Komisija mano, kad ateityje tai padės išvengti energijos krizių, panašių į tą, kurią patyrėme metų pradžioje, kai ginčas tarp Rusijos ir Ukrainos dėl dujų tiekimo ir tranzito baigėsi tuo, kad Maskva nutraukdujų tiekimą beveik trims savaitėms, iš esmės paralyžiuodama keletą Europos valstybių.
<P>
Artėjanti žiema ir su tuo susijęs padidėjęs dujų vartojimas reiškia, kad turime suformuluoti principus, kuriais būtų vadovaujamasi Europos energijos rinkoje. Europos Sąjungoje svarbu suprasti, kad dujų tiekimo nutraukimas kelia grėsmę ne tik šalių ūkiui, bet ir Europos integracijos, kurią stiprina Europos solidarumas ir kuri remia laisvą rinką, pagrindams. Taip pat tikiuosi, kad ši žiema nebus viešų pareiškimų teisingumo patikrinimas, taip pat nereikės įrodinėti, kad solidarumas nėra tik nereikšmingas, tuščias žodis, o tikras Europos Sąjungos valstybių narių bendradarbiavimo garantas.
<SPEAKER ID="060" NAME="Ioan Mircea Paşcu" AFFILIATION="S&amp;D">
Pone pirmininke, tikriausiai pastebėjote, kad Rumunijoje neseniai baigėsi dvejų metų laikotarpis, per kurį kas šešis mėnesius buvo rengiami įvairūs rinkimai. Paskutinių rinkimų metu, renkant šalies prezidentą, šiuos rinkimus nedidele 70 000 balsų, gautų daugiausia iš emigrantų, persvara laimėjo dabartinis prezidentas.
<P>
Man, kaip piliečiui, nerimą kelia tai, kad visos rinkiminės kampanijos metu savo tinklaraštyje "Europolis" negalėjau paskelbti jokios dabartinį prezidentą kritikuojančios informacijos, o vieša prieiga prie mano tinklaraščio buvo visiškai nutraukta. Manau, kad tai nepriimtina, nes tai reiškia teisės į žodžio laisvę cenzūrą ir parodo, kad ir internetą kontroliuoja valdžioje esantys asmenys ir (arba) jų rėmėjai.
<P>
Apskritai, apgailėtina, kad praėjus dvidešimčiai metų po revoliucijos, per kurią žuvo daug žmonių, siekusių įtvirtinti demokratiją, tokį elgesį toleruoja, o gal net ir skatina tie, kurie laikinai mėgaujasi demokratijos vaisiais, tokia maža balsų persvara išrinkti į valdžią.
<SPEAKER ID="061" NAME="Frédéric Daerden" AFFILIATION="S&amp;D">
(FR) Pone pirmininke, nuo 2007 m. prekių vežimo geležinkeliu srityje vyksta masinis pasiūlos liberalizavimas. Operatoriai, nevykdantys viešųjų paslaugų misijos, nuo šiol susidurs su augančia konkurencija.
<P>
Daugelyje šalių tai reiškia didėjančią pasiūlą pelningiausiuose rinkos segmentuose, būtent kombinuoto vežimo ir vežimo sąstato siuntomis srityse. Priešingai, vežimas vagono siuntomis mažai domina privačias įmones dėl labai riboto pelningumo.
<P>
Jei iš tiesų siekiame išplėtoti tokį krovinių vežimą geležinkeliu, kad šis taptų varomąja tvaraus mobilumo jėga, būtina remti vežimą vagono siuntomis. Priešingu atveju kroviniai bus vežami keliais, o tai prieštarauja mūsų tikslui mažinti išmetamo anglies dioksido kiekį. Todėl vežimo vagono siuntomis rėmimas turi būti laikomas viešųjų paslaugų misija, nes tai - neatskiriama tvaraus mobilumo strategijos dalis.
<P>
Dėl Europos Komisijos gairių, aprašančių valstybės įsikišimo sąlygas, manome, kad visiškai įmanoma įtraukti paramą krovinių vežimui vagono siuntose kaip kompensaciją už viešųjų paslaugų įsipareigojimus arba kaip pagalbą...
<P>
(Pirmininkas nutraukkalbėtoją)
<SPEAKER ID="062" NAME="Vilja Savisaar" AFFILIATION="ALDE">
(ET) Pone pirmininke, norėčiau tarti žodį labai praktišku, bet mano gimtajai šaliai Estijai ypač svarbiu klausimu. Prieš keletą metų trys Baltijos šalys - Estija, Latvija ir Lietuva - iš esmės neturėjo geležinkelio jungties su Europa. Pati infrastruktūra buvo labai blogos būklės ir labai mažai naudojama. Nuo tada įvyko teigiamų pokyčių: atnaujintas esamas geležinkelio tinklas ir atlikti tyrimai, siekiant nutiesti Europos standartus atitinkančius geležinkelius. Norint įgyvendinti "Rail Baltica" - gerai žinome apie projektą šiuo pavadinimu - ypač svarbu, kad Europos Parlamentas ir Europos Komisija tvirtai palaikytų šį projektą, nepaisant to, kad gyventojų skaičius šiame regione nėra didžiausias, o Baltijos šalys susiduria su labai sudėtinga finansine padėtimi.
<P>
Šis projektas svarbus ne vien tam, kad būtų užtikrinta normali geležinkelio jungtis; jis turės didžiulės įtakos visoms trims šalims regioninės ir socialinės politikos atžvilgiu. Estijai, Latvijai ir Lietuvai reikia geležinkelio jungties su Europa tiek dėl ekonominių priežasčių, tiek skiriant aplinkos ekonomikai didžiausią dėmesį, nes geležinkelio transportas leidžia pervežti didesnius krovinius mažiau teršiant aplinką. Šiuo metu pagrindinjungtis - "Via Baltica"...
<P>
(Pirmininkas nutraukkalbėtoją)
<SPEAKER ID="063" NAME="Angelika Werthmann" AFFILIATION="NI">
(DE) Pone pirmininke, norėčiau tarti kelis žodžius dviem klausimais. Pirmiausia, lygių galimybių klausimu, kuris susijęs su vyrų ir moterų lygių galimybių problema ir kurį reikia neatidėliotinai spręsti. Turėtų būti savaime suprantama, kad moterys ir vyrai, turintys vienodą išsilavinimą ir kvalifikaciją bei užimantys tas pačias pareigas, turėtų gauti vienodą atlyginimą. Austrijoje viskas priešingai, nes kuo aukštesnmoterų kvalifikacija, tuo lėtesnis jų kilimas karjeros laiptais, palyginti su jų kolegomis vyrais, turinčiais tokią pačią kvalifikaciją. Naujausi duomenys rodo, kad moterų padėtis blogėja, atsižvelgiant į jų amžių, pvz., vyresnės nei 60 m. moterys uždirba apie 34 proc. mažiau nei jų kolegos vyrai.
<P>
Antra, norėčiau pažymėti, kad apsaugos reikia ir vaikams. Norėčiau, kad JT vaiko teisių konvencija būtų įtvirtinta Austrijos konstitucijoje. Tikiuosi, Austrijoje dar kartą vyks diskusijos šiuo klausimu, ir bus pasiekta teigiamų rezultatų.
<SPEAKER ID="064" NAME="Iosif Matula" AFFILIATION="PPE">
(RO) Džiaugiuosi galėdamas šiame Parlamente pranešti, kad Traian Băsescu buvo pakartotinai išrinktas Rumunijos prezidentu. Į Europos Sąjungą įstojome 2007 m. pirmos prezidento Traiano Băsescu kadencijos metu, kuris įneštiesioginį indėlį į šio klausimo sprendimą. Naujas mandatas suteiks galimybę prezidentui tęsti reformas ir galutinai Rumunijoje įdiegti Europos normas ir vertybes.
<P>
Po šių prezidento rinkimų galima daryti vienintelę išvadą: Rumunijoje įvyko griežtus tarptautinius reikalavimus atitinkantys prezidento rinkimai, kaip buvo patvirtinta ESBO stebėtojų, taip pat Rumunijos konstitucinio teismo sprendime ir perskaičiavus negaliojančius balsus, po ko dabartinis prezidentas tik dar didesne persvara aplenksavo oponentą.
<P>
Manome, kad prezidento T. Băsescu demokratinpergalė, kurią palaikLiberalų demokratų partija, žymi ir Europos liaudies partijos (krikščionių demokratų) frakcijos pergalę. Mūsų kolegos iš PPE frakcijos, vadovaujami Wilfriedo Martenso ir Josepho Daulio, pareišksavo paramą prezidentui T. Băsescu, už ką jiems dar kartą dėkojame.
<SPEAKER ID="065" NAME="Silvia-Adriana Ţicău" AFFILIATION="S&amp;D">
(RO) Per antrą 2009 m. ketvirtį 27 valstybių narių pajamos siek43,9 proc. BVP, o išlaidos sudar49,7 proc. Tuo pačiu laikotarpiu 27 ES valstybėse mokesčiai ir socialinio draudimo įmokos sudarbeveik 90 proc. bendrųjų valstybių narių pajamų, o socialinės apsaugos išlaidos sudartik 42,2 proc. BVP. 27 valstybių narių biudžeto deficitas išaugo nuo 0,8 proc. per antrą 2008 m. ketvirtį iki 5,8 proc. per antrą 2009 m. ketvirtį. Per tą patį laikotarpį užimtumo lygis nukrito 2 proc., o pramonės gamyba smuko 10,2 proc. Labiausiai nukentėjo statybos, žemės ūkio, pramonės gamybos, prekybos, transporto ir susisiekimo sektoriai. Manau, būsimos kadencijos Europos Komisija būtinai turi pateikti ekonomikos plėtojimo, nedarbo mažinimo ir tinkamų gyvenimo sąlygų užtikrinimo darbo programą.
<SPEAKER ID="066" NAME="Alf Svensson" AFFILIATION="PPE">
(SV) Pone pirmininke, pasaulyje, net čia, Europoje, ES šalyse, plinta antisemitizmas. Savaime suprantama, Europos Parlamentas turi įveikti šį blogį, kuris vis labiau įsivyrauja ir vis sparčiau plinta, ir pasistengti sunaikinti jį dar pačioje užuomazgoje.
<P>
Be abejo, reikia aiškiai pasakyti, kad Izraelio valstybės politiką galima kritikuoti, kaip galima kritikuoti ir bet kurios kitos valstybės politiką, nes nviena valstybneveikia tobulai. Vis dėlto Izraelio valstybės politika - tai atskiras, su antisemitizmu nesusijęs klausimas.
<P>
Manau, kad Europos Parlamentas smarkiai priešinsis bet kokioms antisemitizmo tendencijoms. Šiuo metu tokios tendencijos dažnos ir paplitusios.
<SPEAKER ID="067" NAME="Diogo Feio" AFFILIATION="PPE">
(PT) Pone pirmininke, klausimas, kurį šiandien noriu aptarti Parlamente, susijęs su Portugalijos ūkininkų apmokestinimo pridėtinės vertės mokesčiu tvarka. Remiantis Bendrijos teisės aktais, galimos trys schemos: bendroji schema su organizuota apskaita; galimybpasirinkti schemą, skirtą mažam ir vidutiniam verslui; arba vienodo tarifo schema, kai nevykdomi jokie grąžinimai, bet ūkininkai turi teisę į kompensaciją. Deja, nuo to laiko, kai Portugalija įstojo į ES, šia teise į kompensaciją pasinaudota 0 proc.
<P>
Šiuo metu prieš Portugalijos valstybę pradedamos pažeidimo procedūros. Tokia apmokestinimo forma paliečia maždaug 18 000 ūkininkų 5,3 proc. jų pardavimų atžvilgiu. Norėčiau aiškiai pasakyti, kad reikia surasti būdą, kaip pasiekti, kad Portugalijos teisės aktai atitiktų Bendrijos acquis.
<SPEAKER ID="068" NAME="Pirmininkas">
Kolegos, artėjame prie vienos minutės kalbų pabaigos. Norėčiau paaiškinti, kad savo sąraše turiu daug pavardžių - bent du kartus daugiau, nei turime laiko išklausyti. Šiandien laiko turėjome daugiau nei įprastai, bet turite nepamiršti, kad tie, kurie kalbėjo per vienos minutės kalbas praėjusį kartą, prieš mėnesį ar du, turėjo mažiau galimybių vėl išsakyti savo nuomonę šiandien. Turime skirti dėmesį tiems, kurie dar iš viso nekalbėjo. Apgailestauju, tačiau tokios taisyklės. Sąraše dvigubai daugiau narių pavardžių, negu galime išklausyti. Apgailestauju, kad ne visi galėjo kalbėti.
<SPEAKER ID="069" NAME="James Nicholson" AFFILIATION="ECR">
Pone pirmininke, vertinu tai, ką pasakėte, bet tai, kad sulaukėte dvigubai daugiau narių, norinčių kalbėti, rodo, kokia iš tiesų svarbi ši mūsų darbo dalis - atstovavimas žmonėms.
<P>
Ar galėčiau paprašyti, kad būtų atšauktas kalbų pabaigos paskelbimas ir būtų rastas kitas būdas, kad nenutiktų taip, jog išsėdėję čia valandą taip ir nebūsime pakviesti tarti žodžio? Nesiskundžiu, suprantu, kad jūsų darbas sunkus, tačiau bent jau galėjote pranešti mums, kad šią savaitę neateitume ar pan. Jeigu iš anksto nuspręstumėte, kiek narių galės kalbėti, visi kiti galėtume ateiti kitą kartą arba savo klausimus iškelti kitais būdais. Manau, taip būtų geriau negu gaišinti narių laiką.
<SPEAKER ID="070" NAME="Pirmininkas">
Man regis, visada naudinga būti Parlamente ir pasiklausyti diskusijų. Nemanau, kad reikėtų taip kalbėti. Šiandien beveik visiems, kurie nekalbėjo per paskutinę mėnesinę sesiją, buvo suteiktas žodis.

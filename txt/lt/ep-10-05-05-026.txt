<CHAPTER ID="026">
Bendrijos finansinių interesų apsauga ir kova su sukčiavimu. 2008 m. metinataskaita (diskusijos)
<SPEAKER ID="631" NAME="Pirmininkas">
Paskutinis darbotvarkės klausimas -A. Cozzolino pranešimas Biudžeto kontrolės komiteto vardu dėl Bendrijos finansinių interesų apsaugos ir kovos su sukčiavimu. 2008 m. metinataskaita.
<SPEAKER ID="632" NAME="Andrea Cozzolino" LANGUAGE="IT">
Pone pirmininke, ponios ir ponai, kadangi Lisabonos sutartimi Europai suteiktas aktyvesnis vaidmuo milijonų europiečių gyvenime, ypač svarbus yra skaidrumo ir teisėtumo klausimas. Todėl mūsų pateikiamas pranešimas yra labai koordinuotų pastangų rezultatas. Daugiausia darbo visų pirma buvo skiriama Audito Rūmų pateiktam planui, pagal kurį finansinis pažeidimų poveikis nuo 1 mlrd. eurų 2007 m. sumažėjo iki 783 mln. eurų 2008 m.
<P>
Šis sumažėjimas susijęs su visomis išlaidų sritimis, išskyrus tiesiogines išlaidas ir pasirengimo narystei pagalbos lėšas. Tebėra didelį rūpestį keliančių sričių, susijusių su struktūriniais fondais. Tačiau vien absoliučios sumos ir vertės nenurodo, kur slypi tikrosios problemos ir kur padėtis kontroliuojama. Remdamiesi pastarųjų mėnesių analizėmis ir susitikimais pirmenybę galėjome suteikti dviem reikalavimams. Pirma, skubiam poreikiui padaryti valstybes nares atsakingesnes už sukčiavimo ir pažeidimų nustatymą ir už dalijimąsi informacija, reikalinga kovai su sukčiavimu, švaistymu ir išlaidų iškreipimu bei surenkant mokesčius.
<P>
Antra, svarbai teikti pasiūlymus ir darbo hipotezes, kad būtų lengviau įgyvendinti priemones valstybėse narėse, taikant administracines procedūras ir valdymo strategijas, kuriomis pirmenybteikiama projektų kokybei bei jų poveikiui Europos piliečių gyvenimo ir darbo sąlygoms.
<P>
Šiems tikslams pasiekti siūlome Europos Parlamentui primygtinai raginti nustatyti tam tikrus prioritetus: pirma, siūlome OLAF parengti 27 profilius, atidžiai ištyrus strategijas, kuriomis, kovodama su sukčiavimu ir pažeidimais naudojant Europos lėšas, vadovaujasi kiekviena valstybnarė, ir tikslų institucijų, atsakingų už patikrų atlikimą kiekvienoje atskiroje šalyje, sąrašą bei duomenis apie atliktų patikrų kiekį, kokybę bei padarinius.
<P>
Antra, mažinti pažeidimų skaičių ir smarkiai gerinti taisykles. Imamės įgyvendinti teisėkūros ir reguliavimo supaprastinimo programą, visų pirma skirtą struktūriniams fondams. Be to, kova su korupcija, finansiniais nusikaltimais ir viešųjų pirkimų taisyklių pažeidimu turi būti sustiprinta. Šių metų ataskaitoje padedant visam komitetui šiuo klausimu padarėme pažangą. Dėl aktyvių ir suderintų pastangų parengti pasiūlymai pagrindinėms šios srities problemoms spręsti. Pradedant ES ir mokesčių rojų santykiu ir baigiant Europos lėšų gavėjų duomenų bazėmis, ataskaitoje padedama praktinėmis priemonėmis didinti išlaidų skaidrumą ir stiprinti kovos su sukčiavimu bei korupcija strategijas.
<P>
Galiausiai, kalbant apie OLAF, ypač svarbu užtikrinti visišką šios tarnybos veiklos nepriklausomumą, visokeriopą valstybių narių bendradarbiavimą ir tinkamą žmogiškųjų išteklių strategiją, kurios jai labai reikia. Turime toliau palaikyti diskusijas ir raginti Europą, kad ji sukurtų vieno Europos prokuroro pareigybę.
<P>
Galiausiai tikiu, kad ypač svarbu kartu kovoti už skaidrų ir ekonomišką Europos išteklių valdymą. Šiuo atžvilgiu turime užtikrinti, kad esamomis problemomis nebūtų niekaip naudojamasi, siekiant suabejoti esminės reikšmės Europos projektui turinčiomis priemonėmis, pvz., sanglaudos politika ir parama vystymuisi. Veikiau turime aiškiai matyti problemas, tebesančius iškreipimus įvairiose Europos išlaidų srityse ir naudodami šiuos duomenis imtis naujų, ryžtingų veiksmų bei taip padaryti mūsų finansų valdymą efektyvesnį ir skaidresnį.
<P>
Tikiu, kad, dėdamos šias pastangas, įvairios Europos institucijos iš tikrųjų padarys pažangą kuriant stipresnę, integruotesnę ir geriau europiečių poreikius tenkinančią Europą.
<SPEAKER ID="633" NAME="Elena Băsescu" AFFILIATION="PPE">
- (RO) Manau, Europos lėšos turi būti padarytos prieinamomis piliečiams sąžiningai ir skaidriai. Vienas iš galimų korupcijos viešuosiuose pirkimuose panaikinimo metodų yra nustatyti skaidrią sistemą - internetinę konkursų sistemą.
<P>
Remiantis Komisijos ataskaita, mažėjantis pažeidimų finansinis poveikis 2008 m. rodo, kad kai kurios teisėkūros ir institucinės priemonės, skirtos atgrasyti nuo sukčiavimo, valstybių narių įgyvendintos sėkmingai. Tebereikia didesnės finansinės kontrolės, taip pat veiksmingų kovos su sukčiavimu mokesčių, visų pirma PVM srityje, teisės aktų.
<P>
Europos Sąjungos finansinių interesų apsauga yra ir Rumunijos vyriausybės prioritetas. To siekiant buvo įkurtas Kovos su sukčiavimu departamentas. Jame yra vienas Rumunijoje ryšių centras su OLAF Europos fondų klausimu.
<SPEAKER ID="634" NAME="Monica Luisa Macovei" AFFILIATION="PPE">
Pone pirmininke, kaip EPP šešėlinpranešėja, pirmiausia norėčiau išreikšti padėką pranešėjui ir kitiems frakcijų kolegoms už nepriekaištingą bendradarbiavimą. Ypatingą dėmesį skyrėme skaidrumo didinimui ir geresnėms viešųjų pirkimų taisyklėms, nes ši sritis pažeidžiamiausia sukčiavimo ir korupcijos, kuri iškreipia rinką ir dėl kurios didėja vartotojų mokamos kainos, atžvilgiu.
<P>
Be to, ES lėšų gavėjai iš visų valstybių narių turėtų būti skelbiami vienoje interneto svetainėje ir remiantis tais pačiais kriterijais. Be to, paraginau abipusį diskvalifikacijų pripažinimą, pvz., neleidimą sukčiavusiems pažeidėjams būti vadovais. OLAF veiklą reikėtų remti; prašome pateikti statistinius duomenis ir nurodyti priežastis, dėl kurių nacionalinės institucijos nepateikia kaltinimų po OLAF ataskaitų, nes taip nutinka 73 proc. OLAF pradėtų bylų.
<P>
Be to, ataskaitoje siūloma uždrausti įmonėms, kurios veikia naudodamosi lengvatinių mokesčių zonomis, sudaryti verslo susitarimus su Europos Sąjungoje reziduojančiomis įmonėmis, jeigu jų lengvatinių mokesčių zona vienašališkai atidėjo bendradarbiavimo su Europos Sąjunga susitarimų priėmimą.
<P>
Pabaigai norėčiau pasakyti, kad Europos Sąjunga turi laikyti sukčiavimą ir korupciją tarpusavyje susijusiais reiškiniais ir teikti jiems pirmenybę.
<SPEAKER ID="635" NAME="Seán Kelly" AFFILIATION="PPE">
Pone pirmininke, manau, kad neperdėsiu, sakydamas, jog dabartinį ekonomikos sunkmetį sukėliš pradžių nedidelkrizė, kurios metu godumas užgoždosnumą, korupcija - sąžiningumą ir savanaudiškumas - solidarumą; kol vėl grįšime prie dosnumo, sąžiningumo ir solidarumo vertybių, kurios yra įmonių ir valdžios reikalų esmė, niekada neišbrisime iš šiuo metu mus kamuojančių sunkumų.
<P>
Visiškai pritariu visoms kovos su sukčiavimu pastangoms. Airijoje esu matęs programų, rodančių asmenis, prašančius socialinės paramos Airijos Respublikoje, Šiaurės Airijoje ir Anglijoje kiekvieną savaitę, asmenis, skraidančius į Korko oro uostą ir atgal socialinės paramos. Blogiausi iš visų buvo bankai Allied Irish Bank ir Irish Nationwide, žaidę pingpongą su apskaitos praktika, kad nuslėptų tikrąją savo padėtį.
<P>
Dėl to Airijoje papuolėme į didžiulę bėdą, ir turi būti dedamos visos įmanomos pastangos sukčiavimui sustabdyti. Turi būti garsiai ir aiškiai pasakyta, kad ši problema bus labai aktyviai nagrinėjama ir sprendžiama Europos lygmeniu ir visais kitais lygmenimis.
<SPEAKER ID="636" NAME="John Dalli">
Komisijos narys. - Pone pirmininke, gerbiami nariai, savo kolegos Komisijos nario A. Šemetos vardu pirmiausia norėčiau padėkoti pranešėjui už šį konstruktyvų pranešimą ir pateiktus pasiūlymus gerinti Europos Sąjungos finansinių interesų apsaugą.
<P>
Komisija vertina tai, kad Europos Parlamentas tvirtai pabrėžia bendrą ES institucijų ir valstybių narių atsakomybę šiuo atžvilgiu. Tik norėčiau pateikti kelias pastabas.
<P>
Dėl valstybių narių pranešimo apie pažeidimus OLAF sukūrnaują internetinę pranešimo sistemą IMS (pažeidimų valdymo sistema, angl. Irregularities Management System). Taip gerokai patobulinta valstybių narių, įskaitant tas, kurias kritikuojate savo pranešime, pranešimo apie pažeidimus tvarka. Struktūriniai fondai yra ypatingą rūpestį kelianti sritis ir Europos Parlamentui, ir Komisijai. Komisija ėmėsi aktyvių veiksmų labiausiai paveiktų sričių ir programų trūkumams ištaisyti, 2008 m. įgyvendindama bendrąjį struktūrinių veiksmų planą, įskaitant platų supaprastinimo planą.
<P>
Kartu su savo kolegomis Komisijos nariais mano kolega Komisijos narys A. Šemeta mėgins imtis veiksmų, skirtų toliau mažinti sanglaudos politikos klaidų lygį. Komisija padės valstybėms narėms užbaigti 2000-2006 m. programas, stebės jų užbaigimą ir rūpinsins, kad naujojo programavimo laikotarpio valdymo ir kontrolės sistemos duotų naudos. Be to, Komisija palaikys ryšius su valstybių narių institucijomis, kad užtikrintų, jog jos visiškai prisiimtų atsakomybę pasidalijamojo valdymo srityje, sustiprintą naujomis Lisabonos sutarties nuostatomis.
<P>
Nemaža pažanga pasiekta ES lėšų gavėjų skaidrumo srityje. Žemės ūkio srityje Taryba sutiko, kad už lėšų gavėjų viešą skelbimą atsakingos valstybės narės. Informacija turi būti pateikiama vienoje interneto svetainėje kiekvienoje valstybėje narėje, laikantis pasidalijamojo valdymo principo. Siekiant pateikti apibendrintą informaciją ir padėti lengviau prisijungti prie valstybių narių interneto svetainių, nuorodos į jas pateiktos interneto svetainėje Europa.
<P>
Dabar grįžtu prie OLAF. Dėkoju pranešėjui už tvirtą paramą, kurią jis aiškiai išreiškia OLAF darbui. Mano kolega Komisijos narys A. Šemeta visiškai sutinka, kad ši tarnyba daugiausia dėmesio turėtų skirti pagrindiniams uždaviniams - tyrimams atlikti, nors OLAF turi ir kitų svarbių pareigų, ypač sukčiavimo prevencijos srityje. Be to, jis sutinka, kad OLAF turėtų skirti dėmesio svarbesnėms byloms, o mažesnio masto sukčiavimo atvejus turėtų tirti kitos tarnybos.
<P>
2008 m. OLAF persvarstfinansinio įgyvendinimo procedūras, susijusias su OLAF bylomis, ir nustatde minimis ribas. Komisijos narys A. Šemeta atidžiai atsižvelgį jūsų pastabas dėl poreikio OLAF dirbti kartu su vidaus audito tarnybomis, ir visiškai joms pritaria. OLAF ir IAS glaudžiai bendradarbiauja nuo 2003 m. Jos keičiasi informacija ir rengia viena kitai specialius mokymus, kad gerintų savo atitinkamų darbuotojų žinias abipusio susidomėjimo klausimais. OLAF nori dar glaudžiau bendradarbiauti su IAS.
<P>
Kalbant apie procedūrines teises, 2009 m. gruodžio mėn. priimtame naujajame OLAF vadove, kuris pateiktas Europos Parlamentui, jau pateiktos išsamios gairės OLAF tyrėjams. Išsamesnės taisyklės dėl procedūrinių teisių bus įtrauktos į teisės akto pasiūlymą, kuriuo bus siūloma persvarstyti OLAF reglamentą. Šiuo atžvilgiu Komisija taip pat norėtų priminti, kad Europos Parlamentui ir Tarybai iki vasaros atostogų bus pateiktas svarstymų dokumentas dėl OLAF teisėkūros reformos.
<P>
Komisijos narys A. Šemeta nekantrauja pateikti šį dokumentą Biudžeto kontrolės komitetui per liepos mėn. posėdį. Galiausiai jis labai tikisi dirbti kartu su Europos Parlamentu gerinant OLAF efektyvumą ir ES mokesčių mokėtojų pinigų apsaugą.
<SPEAKER ID="639" NAME="Pirmininkas">
Diskusija baigta.
<P>
Balsavimas vyks rytoj.
<P>
Raštiški pareiškimai (Darbo tvarkos taistyklių 149 straipsnis)
<SPEAKER ID="640" NAME="Alain Cadec  " LANGUAGE="FR">
Kova su sukčiavimu yra esminis iššūkis, kurį turi įveikti Europos Sąjunga ir valstybės narės. Dėl sanglaudos politikos biudžeto eilutėje skiriamų viešųjų lėšų svarbos būtinas didžiausias budrumas, atsižvelgiant į tai, kad yra šių lėšų pasisavinimo galimybė. Sprendžiamas struktūrinių fondų patikimumo europiečių požiūriu klausimas. Šiuo atžvilgiu palankiai vertinu Europos Komisijos ir Europos kovos su sukčiavimu tarnybos (OLAF) pastangas veiksmingiau kovoti su sukčiavimu. Kaip pažymi pranešėjas, finansinis pažeidimų poveikis struktūrinėms priemonėms gerokai sumažėjo. Be to, tai, kad Komisijai pranešama apie daugiau pažeidimų, rodo sukčiavimo prevencijos sistemų pažangą. Komisijai ir valstybėms narėms svarbu toliau tęsti šią kovą kuo griežčiausiomis priemonėmis. Tačiau vienodai svarbu neatgrasyti galimų struktūrinių fondų lėšų gavėjų pernelyg griežtais apribojimais. Tarptautinis sukčiavimas yra viena, tikslumo trūkumas rengiant projektus yra kas kita. Nors tarptautinis sukčiavimas turi būti laikomas nusikalstama veikla, svarbu supaprastinti procedūras, siekiant apriboti tikslumo trūkumo poveikį.
<SPEAKER ID="783" NAME="Tamás Deutsch  " AFFILIATION="PPE">
raštu. - (HU) Kai kuriose euro zonos valstybėse prasidėjusi krizyra beprecedentis įspėjimas Europos sprendimus priimantiems asmenims be išlygų saugoti viešąsias lėšas ir Bendrijos finansus. Ekonomika ir tarptautinės rinkos ypač jautriai reaguoja į bet kokią priemonę, kurios imasi Europos Sąjunga, pavyzdžiui, į visai neseniai patvirtintas pagalbos priemones. Jeigu kriznebus valdoma tinkamai ir Europos lygmeniu, grėsmgali kilti ištisiems nacionaliniams ūkiams. Todėl neperdėsiu sakydamas, kad viso pasaulio žvilgsnis nukreiptas į mūsų finansų ministrus ir Europos institucijas. Šiandien kai kurių valstybių narių vyriausybės, siekdamos asmeninių interesų ir veikdamos kaip oligarchijos, yra privedusios savo ūkį prie bankroto ribos ir atėmusios iš verslininkų, šeimų ir kvalifikuoto jaunimo visas ateities perspektyvas. Dėl to galime tik pasveikinti pranešėjo ketinimą didinti valstybių narių atsakomybę. Dabar tai yra vienas iš svarbiausių klausimų siekiant sėkmingai suvaldyti krizę. Griežta kontrolė, siekiant padaryti galą korumpuotų vyriausybių laikotarpiui, šiuo kritiniu laikotarpiu yra svarbesnnei bet kada.
<SPEAKER ID="782" NAME="Franz Obermayr  " AFFILIATION="NI">
raštu. - (DE) Pranešimas dėl kovos su sukčiavimu rodo iš esmės teigiamą poslinkį. 2007-2008 m. neigiamas pažeidimų finansinis poveikis sumažėjo visuose sektoriuose. Tačiau taip neįvyko pasirengimo narystei pagalbos atveju. Šioje srityje neigiamų padarinių padaugėjo 90,6 proc. Šiuo atžvilgiu pažymėčiau, kad nuo 2002 m. ES teikia finansinę paramą Turkijos "pastangoms" rengiantis narystei ES ir kasmet mokamos sumos laipsniškai didėja. 2007-2013 m. laikotarpiu Turkija gaus 4,84 mlrd. eurų sumą. Taip yra, nors Komisija žino, kad Turkija nedaro jokios pažangos, kuri būtina, norint įvykdyti stojimo kriterijus. Nepaisant to, pinigų ir toliau skiriama ir jų skiriama vis daugiau. Be to, naujausioje Europos Audito Rūmų ataskaitoje nurodyta, kad pasirengimo Turkijos narystei pagalbos srityje pinigai investuojami be pakankamai aiškių tikslų ir kriterijų. Nesant aiškios strategijos, pinigai naudojami be konkretaus plano ir nekonstruktyviai. Turime padaryti galą šiai beprotybei.

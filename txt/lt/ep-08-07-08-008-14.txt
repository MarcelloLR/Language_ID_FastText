<CHAPTER ID="008-14">
14. Parlamento darbo tvarkos taisyklių, susijusių su Komisijos tvirtinimu, pakeitimas (
<P>
Prieš balsavimą:
<SPEAKER ID="143" NAME="Stavros Dimas">
Komisijos narys. - Gerb. pirmininke, Komisija dėkoja A. Duffui už pranešimą.
<P>
Mes pritariame Parlamento sprendimui pertvarkyti klausymų procedūrą, kad paskyrimo procedūra taptų dar skaidresnir padidėtų jos demokratinis teisėtumas nustačius aiškias, skaidrias ir vienodas procedūras bei vertinimo kriterijus.
<P>
Vis dėlto Komisija mano, kad pranešime paminėtos skirtingais atvejais taikomos procedūros turi visiškai atitikti sutarčių nuostatas, visų pirma 215 straipsnį, ir Pagrindų susitarimą, kad būtų atspindėti jų teisiniai ir instituciniai skirtumai.
<P>
Keičiantis Komisijos sudėčiai turėtų būti taikomos paprastesnės procedūros nei tvirtinant visą Komisiją, ir turėtų būtų gerbiama Europos Komisijos Pirmininko išimtinteispaskirstyti postus.
<P>
Manau, kad tuo suinteresuotos abi institucijos. Be to, Komisiją teisiškai įpareigoja Sutartys ir Pagrindų susitarimas, todėl ji pasilieka teisę sutikti, kad atitinkamos procedūros būtų taikomos atskirais atvejais ir remiantis konstruktyviu bendradarbiavimu, kaip buvo iki šiol. Toks požiūris buvo priimtinas abiem institucijoms.

<CHAPTER ID="005-03">
3. 2010 finansinių metų Europos Sąjungos bendrojo biudžeto pakeitimų projektas su Tarybos pakeitimais (balsavimas)
<P>
Prieš balsavimą:
<SPEAKER ID="106" NAME="László Surján">
pranešėjas. - Pone pirmininke, mes ketiname surengti tikriausiai trumpiausią balsavimą dėl biudžeto pagal Nicos sutartį, ir be abejo, tai bus paskutinis balsavimas pagal šią sutartį.
<P>
Dėl kokių priežasčių balsavimo sąrašas yra toks trumpas? Būtent dėl puikaus frakcijų bendradarbiavimo. Aš, kaip pranešėjas, norėčiau padėkoti visoms frakcijoms, kurios dalyvavo rengiantis šiam balsavimui. Be to, norėčiau padėkoti sekretoriatui už jo darbą. Be jo taip pat nebūtų buvę įmanoma visko sudėti į du puslapius. Labai ačiū jums visiems.
<P>
(Plojimai)
<P>
Be to, manau, ši trumpa versija pateisinama, nes per krizę turime dirbti siekdami įveikti krizę ir negaišti laiko ilgam balsavimui.
<SPEAKER ID="107" NAME="Vladimír Maňka" LANGUAGE="SK">
Pone pirmininke, siūlau balsuoti dėl Kitų institucijų klausimų bloko vienu balsavimu, nes nemanau, kad kils kokių nors problemų. Ačiū.
<SPEAKER ID="108" NAME="Pirmininkas">
Susiklostpadėtis, kuriai esant balsuojame dėl skirtingų institucijų, o pagal taisykles privalome balsuoti dėl kiekvienos institucijos atskirai. Negalima viso to sujungti į vieną bloką. Tai prieštarautų tvarkai.
<SPEAKER ID="109" NAME="Hans Lindblad" LANGUAGE="SV">
Pone pirmininke, Taryba su pasitenkinimu pažymi, kad Parlamentas patvirtino susitarimą, kurį mes pasiekėme taikinimo posėdyje šių metų lapkričio 18 d. Manome, kad per antrąjį Tarybos svarstymą ir antrąjį Parlamento svarstymą pasiektus rezultatus galima laikyti dviejų biudžeto valdymo institucijų bendru tekstu, kaip nustatyta naujajame Lisabonos sutarties 314 straipsnyje.
<P>
Taryba pritaria bendram tekstui. Taigi dabar Europos Parlamento pirmininkas turi paskelbti, kad biudžetas galutinai patvirtintas. Vis dėlto norėčiau pabrėžti, kad jums, pone pirmininke, paskelbus, kad biudžetas galutinai priimtas, Tarybos nuomone, jį turėtų pasirašyti abi šalys, nes naujoje Sutartyje numatyta, kad už jį atsako ir Taryba, ir Parlamentas.
<P>
Taryba apgailestauja dėl to, kad į šią poziciją nebuvo atsižvelgta. Tai sakau pabrėždamas, kad visiškai neabejojame mūsų susitarimo rezultatu. Vis dėlto tikimės, kad per kitų metų biudžeto procedūrą turėsime pakankamai laiko apsvarstyti šiems dalykams.
<P>
Taip pat norėčiau padėkoti Biudžeto komiteto pirmininkui Alainui Lamassoure'ui ir trims pranešėjams L. Surjánui, V. Maňkai ir J. Haug už konstruktyvų požiūrį, kurio jie laikėsi per biudžeto procedūrą, o tai rodo, kad mums pavyko puikiai bendradarbiauti.
<P>
Norėčiau baigti kalbą pateikdamas savo asmeninę nuomonę. Einančiojo Tarybos pirmininko pareigas postas - tikriausiai aukščiausias mano kada nors užimtas postas. Man buvo didelgarbtokiu būdu tarnauti Europai, todėl norėčiau išreikšti padėką už šią galimybę. Labai jums ačiū.
<P>
(Plojimai)
<SPEAKER ID="110" NAME="Pirmininkas">
Ponios ir ponai, aš, atsižvelgdamas į tai, kad mes jau baigėme šią balsavimo dalį, taip pat norėčiau išreikšti labai nuoširdžią padėką ir pasveikinti mūsų pranešėjus L. Surjáną ir V. Maňka bei poną R. Böge, kurio pranešimą svarstėme anksčiau, taip pat visus, kurie rengbiudžetą. Jį rengti buvo nepaprastai sunku. Be to, norėčiau pasveikinti mūsų kolegas narius, taip pat ir visą Parlamentą, nes priėmėme šį sprendimą kartu. Tai iš tikrųjų puikus rezultatas. Sveikinu visus!
<P>
(Plojimai)
<P>
Dabar turiu paskelbti keletą labai svarbių dalykų, kurie susiję su ypatingu būdu, kuriuo priėmėme biudžetą. Tai labai svarbu, nes mes perėjome nuo Nicos sutarties prie Lisabonos sutarties taikymo. Tai buvo labai sudėtingas dalykas. Pradėjome darbą pagal Nicos sutartį, o jį baigsime pagal Lisabonos sutartį. Štai dėl ko šis pareiškimas yra būtinas. Prašau paklausyti šio pareiškimo.
<P>
"2010 m. biudžeto sudarymo procedūra išskirtinė. Ji pradėta remiantis EB sutarties 272 straipsniu, o baigta įsigaliojus Lisabonos sutarčiai. 2009 m. lapkričio 18 d. Parlamentas, Taryba ir Komisija susitartęsti biudžeto sudarymo procedūrą laikantis EB sutarties, tačiau taip pat susitardėl šios procedūros užbaigimo, įskaitant balsavimą Parlamente, kuris vyko visapusiškai laikantis daugiametės finansinės programos. Taryba neseniai patvirtino savo susitarimą dėl biudžeto, dėl kurio mes ką tik balsavome. Vadinasi, Parlamentas ir Taryba pasieksusitarimą dėl bendro teksto, laikantis Sutarties dėl Europos Sąjungos veikimo 314 straipsnyje nubrėžto tikslo. Taigi tvirtinu, kad biudžeto sudarymo procedūra, pradėta pagal EB sutarties 272 straipsnį ir tęsta pagal Sutarties dėl Europos Sąjungos veikimo 314 straipsnį, užbaigta laikantis Sutarties dėl Europos Sąjungos veikimo 314 straipsnio ir daugiametės finansinės programos. Taigi biudžeto sudarymo procedūra gali būti laikoma baigta ir biudžetas skelbiamas galutinai priimtu."
<P>
Tai labai svarbus pareiškimas. Kitą kartą nebebus tokių komplikacijų, nes Lisabonos sutartis jau bus įsigaliojusi. Dabar oficialiai pasirašysiu dokumentą.
<P>

<P>
Ponios ir ponai, leiskite pridurti, kad didelį su tuo susijusį darbą atliko Biudžeto komiteto pirmininkas ponas A. Lamassoure. Norėčiau paminėti jo vardą ir kaip asmens, kuris labai aktyviai dalyvavo šios srities darbe.

<CHAPTER ID="008-01">
1. Trečiųjų šalių piliečiai - tie, kurie kirsdami išorės sienas privalo turėti vizas, ir tie, kuriems toks reikalavimas netaikomas (
<SPEAKER ID="076" NAME="Tanja Fajon">
pranešėja. - Pone pirmininke, kaip vakar paskelbta per diskusiją, Europos Parlamentas ir Taryba susitardėl jungtinės politinės deklaracijos kaip dviejų institucijų įsipareigojimo, kuriai pritarKomisija, kad kaip galima greičiau būtų užbaigtas Bosnijos ir Albanijos procesas. Norėčiau perskaityti deklaraciją.
<P>
"Europos Sąjunga remia pastangas panaikinti vizų režimą visoms Vakarų Balkanų šalims. Europos Parlamentas ir Taryba pripažįsta, kad Buvusioji Jugoslavijos Respublika Makedonija, Juodkalnija ir Serbija atitinka visas vizų režimo liberalizavimo sąlygas. Ši aplinkybleido laiku priimti Reglamento (EB) Nr. 539/2001 pakeitimus, kad šios trys šalys galėtų prisijungti prie bevizio režimo iki 2009 m. gruodžio 19 d.
<P>
Europos Parlamentas ir Taryba tikisi, kad Albanija ir Bosnija ir Hercegovina taip pat greitai atitiks vizų režimo liberalizavimo sąlygas. Todėl Europos Parlamentas ir Taryba ragina šias dvi šalis dėti pastangas, kad įvykdytų visus Komisijos veiksmų plane nustatytus reikalavimus.
<P>
Europos Parlamentas ir Taryba prašo Komisijos pateikti teisės akto pasiūlymą dėl Reglamento (EB) Nr. 539/2001 pakeitimo, kai ji įvertins, kad visos šalys atitinka veiksmų plano standartus, kad kaip įmanoma greičiau būtų liberalizuotas vizų režimas šių šalių piliečiams.
<P>
Europos Parlamentas ir Taryba skubos tvarka išnagrinės pasiūlymą dėl Reglamento, susijusio su Albanija ir Bosnija ir Hercegovina."
<SPEAKER ID="077" NAME="Algirdas Šemeta">
Komisijos narys. - Komisija džiaugiasi, kad vakar vykusioje plenarinėje sesijoje Parlamentas palankiai įvertino šį teisės akto pasiūlymą. Šio pasiūlymo priėmimas padarys apčiuopiamą poveikį suinteresuotųjų šalių piliečiams.
<P>
Kaip vakar minėta, Bosnija ir Hercegovina ir Albanija nebus užmirštos. Kai tik šios šalys įvykdys būtinas išankstines veiksmų plano sąlygas, Komisija pasiūlys panaikinti vizų išdavimo reikalavimą šioms šalims kaip įmanoma anksčiau 2010 m.
<P>
Šiuo požiūriu Komisija remia jungtinę Tarybos ir Parlamento deklaraciją.
<SPEAKER ID="078" NAME="Anna Maria Corazza Bildt" AFFILIATION="PPE">
Pone pirmininke, tik norėčiau pasakyti, kad tenka apgailestauti, jog šiandien čia negali būti atstovaujama ES pirmininkaujančiai Švedijai deramu ministrų lygmeniu, nes ji nebuvo pakviesta.
<P>
ES pirmininkaujanti Švedija vedderybas dėl jungtinės deklaracijos, kuri yra svarbiausias politinis pasiekimas vizų režimo liberalizavimo srityje. Už tai esame dėkingi ES pirmininkaujančiai valstybei, tačiau net negalime jai pasakyti ačiū. Norėčiau, kad į protokolą būtų įrašyta, jog ES Tarybai pirmininkaujančios valstybės atstovų posėdyje nėra ne todėl, kad jie to nenorėtų, bet todėl, kad nebuvo teiktasi juos pakviesti.
<SPEAKER ID="079" NAME="Pirmininkas">
Ponia A. M. Corazza Bildt, visiškai suprantu jūsų mintį. Vis dėlto norėčiau paaiškinti, kad Taryba gali dalyvauti mūsų posėdžiuose bet kada. Todėl ji turi teisę čia būti; nebūtina ją kviesti.

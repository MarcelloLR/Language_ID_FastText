<CHAPTER ID="006-01">
1. Vakcinavimas nuo mėlynojo liežuvio ligos (
<P>
Prieš balsavimą:
<SPEAKER ID="102" NAME="Paolo De Castro" LANGUAGE="IT">
Ponia pirmininke, ponios ir ponai, norėčiau kalbėti trumpai, tik pabrėždamas J. Wojciechowskio pranešimo dėl mėlynojo liežuvio ligos kaip institucinio klausimo, kuris liečia mus visus, svarbą.
<P>
Aptariant turinį, Komisijos, Parlamento ir Tarybos tarpusavio prieštaravimų nebuvo. Tačiau atitikties lentelių įtraukimas į tekstą tebėra labai opus klausimas. Nepaisant to, kad Taryba labai tam prieštaravo, Žemės ūkio ir kaimo plėtros komitetas nusprendbalsuoti dėl teksto, į kurį įtrauktos atitikties lentelės, kurias taikant valstybės narės įpareigojamos pranešti apie direktyvos perkėlimą.
<P>
Toliau Taryba turės nuspręsti, ar pritarti atitikties lentelių įtraukimui ir sudaryti susitarimą per pirmąjį svarstymą, ar pranešti Europos ūkininkams, kad šiais metais nebus pradėta vakcinavimo nuo mėlynojo liežuvio ligos kampanija siekiant išlaikyti tvirtą poziciją dėl atitikties lentelių klausimo.
<P>
Manau, ateityje šis pranešimas derybose su Taryba gali tapti precedentu. Iš valstybių narių reikalaudami kuo didesnio skaidrumo ir gindami visišką ES teisės aktų laikymąsi turime būti vieningi ir ryžtingi.
<SPEAKER ID="103" NAME="Pirmininkė">
Manau, pranešėjas taip pat pageidautų tarti žodį.
<SPEAKER ID="104" NAME="Janusz Wojciechowski">
pranešėjas. - (PL) Ponia pirmininke, iš esmės P. De Castro pasakviską, ką norėjau pasakyti. Paprasčiausiai prisidėsiu prie kreipimosi, kad Komisija nedarytų kliūčių sparčiam naujosios direktyvos įgyvendinimui. Atitikties lentelės yra pradžia ir precedentas, kuris, mano nuomone, taps geru pavyzdžiu ateičiai ir sudarys sąlygas lengviau stebėti Europos teisės aktų derinimą su nacionaline teise.

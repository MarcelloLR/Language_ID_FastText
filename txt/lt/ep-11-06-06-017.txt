<CHAPTER ID="017">
Naujojo TVF valdančiojo direktoriaus atrankos procedūra ir atstovavimas euro zonai išorėje (diskusijos)
<SPEAKER ID="063" NAME="Pirmininkė">
Kitas klausimas - Komisijos pareiškimas dėl naujojo TVF valdančiojo direktoriaus atrankos procedūros ir atstovavimo euro zonai išorėje.
<SPEAKER ID="064" NAME="Olli Rehn">
Komisijos narys. - Ponia pirmininke, gerbiami nariai, labai ačiū už labai aktualius klausimus. Komisija teigiamai vertina šių metų gegužės 20 d. TVF valdybos sprendimą, kuriuo aiškiai išdėstomas naujojo TVF valdančiojo direktoriaus atrankos procesas.
<P>
Komisija sutinka, kad atrankos procesas turi būti viešas, skaidrus ir pagrįstas nuopelnais. Vadovaujantis šiomis nuostatomis kandidatai iš visų TVF dalyvaujančių šalių galės varžytis pagal nuopelnus, atsižvelgiant į visus aktualius aspektus.
<P>
ES valstybės narės sutarė, kad parems kvalifikuočiausią kandidatą, atitinkantį aukščiausius standartus, kurie būtini norint eiti šias svarbias pareigas. Šis kandidatas, svarbiausia, turės įrodyti tvirtus gebėjimus, atsidavimą daugiašaliam koordinavimui ir geras tarptautinių ekonominių, finansinių ir piniginių reikalų žinias. Komisija šį sutarimą palaiko.
<P>
Komisija visiškai pritaria ministrės Christine Lagarde kandidatūrai. Ji - kompetentinga ir patyrusi kandidatė, įgijusi mūsų tarptautinės bendruomenės partnerių pagarbą. Ji ne tik labai gerai žino Europos ekonomiką ir ES sprendimų priėmimo procesą (o šiais laikais tokios žinios yra pranašumas), bet ir turi solidžią pasaulinės ekonomikos valdysenos patirtį, įgytą, pvz., pirmininkaujant Didžiajam dvidešimtukui (G20).
<P>
Be to, norėčiau pridurti, kad praėjusiais metais Seule (Korėja) vykusiame G20 aukščiausiojo lygio susitikime pasiektas susitarimas dviem vietomis sumažinti santykinį atstovavimą Europai TVF valdyboje, kad būtų stipresnis besiformuojančios ekonomikos šalių balsas ir atstovavimas joms.
<P>
Atstovavimo euro zonai išorėje klausimas susijęs su bendrąja Tarptautinio valiutos fondo reforma, tačiau nėra tiesiogiai susijęs su TVF valdančiojo direktoriaus atranka. Komisija mano, kad Europa, ES ir jos valstybės narės bendrai suinteresuotos laipsniškai siekti Tarptautiniame valiutos fonde turėti vieną bendrą vietą Europos Sąjungai arba bent jau euro zonai. To siekiame pamažu, laipsniškai.
<P>
Pone Pirmininke, gerbiami nariai, kaip žinote, esu visapusiškai įsipareigojęs ir viduje, ir išorėje atlikti ir įtvirtinti ES ekonomikos valdysenos reformą. To siekdamas pirmenybę teikiu išbandytam Jeano Monnet metodui: Europa kuriama darant konkrečią pažangą tikrame gyvenime, laipsniškai, žengiant didesnius ir mažesnius žingsnius.
<P>
Taigi, pirmiausia užbaikime mūsų vidaus valdysenos reformą, kurios skubiai reikia ir kurią įgyvendinę būsime žengę didžiulį žingsnį pirmyn. Tada imkimės atstovavimo išorėje iššūkio, kuris bus dar vienas didelis žingsnis pirmyn, kai dėl jo bus susitarta ir kai jis bus įgyvendintas. Pirmiau ženkime vieną didelį žingsnį, paskui kitą.
<SPEAKER ID="065" NAME="Corien Wortmann-Kool" LANGUAGE="NL">
Ponia pirmininke, kai pareigas pradėjo eiti buvęs Tarptautinio valiutos fondo (TVF) valdantysis direktorius, buvo kilę daug klausimų dėl TVF aktualumo ir jo veiklos veiksmingumo. Dabar, patyrę skaudžią krizės pamoką, geriau žinome, kaip tarpusavyje susiję tarptautiniu mastu esame. Būtent tokiu krizės laikotarpiu išmokstama geriau susivienyti ir matėme, koks svarbus TVF vaidmuo ir žinios, net ir mums čia, Europoje. Taigi, svarbu ir tai, kad ateinančius kelerius metus TVF turėtų atlikti itin svarbų vaidmenį pasaulinės valdysenos ir didesnio piniginio stabilumo visame pasaulyje požiūriu.
<P>
Gaila, kad per šią euro krizę mes labai skaudžiai pasimokėme iš patirties. Matote, kur aš lenkiu. Šiandien aptariame naują kandidatę į būsimas TVF valdančiojo direktoriaus pareigas. Visiškai teisingai sakote, kad tai turi būti atviras procesas, tačiau nereikia slėpti fakto, kad mes, europiečiai, turime puikią kandidatę. Džiaugiuosi, kad mes, EP nariai, šiomis diskusijomis taip pat galime išreikšti konkrečią paramą šiai kandidatei.
<P>
Krizės laikotarpiu svarbu šiose vadovaujamose pareigose turėti puikios kvalifikacijos moterį, nes per krizę moters savybės, papildytos kokybe, gali suteikti tikros papildomos naudos. Be to, C. Lagarde turi patirties abiejose Atlanto pusėse, taip pat daugiapakopio valdymo srityje. Ji puiki kandidatvertinant ir šiuo aspektu. Tikiuosi, kad remdamiesi šiais argumentais galime jus papildomai paraginti apginti C. Lagarde kandidatūrą į naujojo TVF valdančiojo direktoriaus postą.
<SPEAKER ID="066" NAME="Pervenche Berès" LANGUAGE="FR">
Ponia pirmininke, pone Komisijos nary, iš esmės stebiuosi, kodėl norėjote padaryti tą pareiškimą. Savo kalbą faktiškai baigėte sakydamas: "Šiandien visą mūsų laiką užima ekonomikos valdysenos reforma; atstovavimas euro zonai išorėje bus aptariamas vėliau".
<P>
Prašau man atleisti, kad nesutinku su jūsų požiūriu, nes viena iš pagrindinių Europos Sąjungos problemų šiandien - atstovavimas euro zonai išorėje. Šiandien aišku, kaip lengvai valiutų karas niekais pavertvisas taupymo ir valstybių skolos mažinimo pastangas, kurias euro zonos piliečiai raginami dėti. Todėl europiečiai negali būti labai reiklūs viduje ir kartu visiškai nesidomėti, ko jų valiuta, taip rinkų blaškoma tarptautinėje arenoje, verta išorėje. Apsaugos viduje nebus be apsaugos išorėje.
<P>
Prašau atleisti, kad šiuo klausimu su jūsų požiūriu nesutinku. Žinau, kad šis uždavinys sunkus, bet Europos Parlamentas jau kelerius metus remia siūlymą pereiti prie atstovavimo euro zonai išorėje, ypač Tarptautiniame valiutos fonde (TVF).
<P>
Turime pripažinti, kad, kai TVF valdančiuoju direktoriumi buvo paskirtas Dominique Strauss-Kahn, padėtis buvo visiškai kitokia: buvo kalbama, kad organizacija bus valdoma paeiliui. Pats D. Strauss-Kahn sakė, kad jis - tikriausiai paskutinis TVF vadovaujantis europietis. Vis dėlto nuo tada padėtis gerokai pasikeitė. Regionas, kuriame TVF intervencija šiandien itin svarbi, yra Europa. Matome, kad po TVF intervencijos svarbų vaidmenį atliks didelių investicinių JAV bankų intervencija. Taip pat matome, kad anksčiau ar vėliau gali būti keliamas ir teisėtai TVF aptariamas JAV ekonominės padėties klausimas.
<P>
Visa tai lemia, kad esmdaug sudėtingesnnegu vien nuspręsti, kas turėtų vadovauti TVF ir priimti sprendimus dėl jo ateities. Žinoma, europiečiams turėtų būti atstovaujama - jie turėtų atlikti savo teisėtą vaidmenį vienoje iš pagrindinių institucijų, tačiau, dar svarbiau, iš jūsų noriu sužinoti štai ką: kokią politiką norime vykdyti tarptautinėje arenoje? Kokius įgaliojimus europietis turėtų vykdyti tarptautinėje arenoje atsižvelgiant į pastangas, kurias dedame viduje, atsižvelgiant į rinkų, esančių už Europos ribų, įtaką ir poveikį investicijoms, spekuliacijoms ir užimtumui Europoje?
<P>
Be to, manome, kad tam, kas ateityje valdys TVF, teks didžiulužduotis: jis arba ji neturi sugriauti Dominique'o Strausso-Kahno padarytos pažangos - šiek tiek išplėstų Vašingtono susitarimo ribų. Jau dabar matome, kaip šioje institucijoje stabarėja požiūris; manome, kad tai - klaidingas kelias.
<P>
Galiausiai taip pat reikės kelti TVF vietos Jungtinių Tautų sistemoje klausimą, ir, jeigu europiečiai pateiks kandidatą, jie turi užtikrinti, kad tam asmeniui suteiktų įgaliojimų struktūra leistų jam arba jai siekti tokios pasaulinės valdysenos, kuri būtų tinkamas atsakas į mūsų patiriamus pokrizinius iššūkius.
<SPEAKER ID="067" NAME="Olle Schmidt" LANGUAGE="SV">
Ponia pirmininke, ačiū už atsakymą, pone O. Rehnai. Tikimės, kad iki birželio mėn. pabaigos Tarptautinis valiutos fondas (TVF) paskirs naująjį valdantįjį direktorių, pakeisiantį Dominique'ą Straussą-Kahną, kuris, kaip visi žinome, kaltinamas labai sunkiu nusikaltimu, deja, tikriausiai padariusiu žalą ir TVF reputacijai. Todėl dabar, šiais neramiais laikais, tokiai svarbiai institucijai turi būti paskirtas naujas kompetentingas valdantysis direktorius ir procesas turi būti viešas.
<P>
Kaip ir mano kolegos nariai, teigiamai vertinu Prancūzijos finansų ministrės Christine Lagarde kandidatūrą. Manau, visi įsitikinome, kad ji labai kompetentinga. Ją remia ir keletas valstybių narių bei Europos Komisija. Vis dėlto, kodėl nesugebėjome susitarti dėl bendros kandidatūros iškėlimo procedūros? Taip būtų padidėjusi Europos įtaka. Būtent to mums trūksta. Jeigu būtume turėję bendrą procedūrą ir jeigu Komisija būtų prisiėmusi bendrą atsakomybę, būtų sustiprėjusi ir ES reputacija, euro ir Europa.
<P>
Lisabonos sutarties 138 straipsnyje teigiama, kad reikia stiprinti euro padėtį tarptautinėje pinigų sistemoje. Tai kodėl šia galimybe nepasinaudota? Komisijos narys kalbėjo apie laipsnišką tikslų įgyvendinimą, tačiau kartais norėdami sustiprinti savo poziciją, ypač neramiais laikais, turime padaryti ir nedidelį šuolį. Be to, manau, jog svarbu pažymėti, kad reikia plačios TVF reformos, tai savo pranešime aiškiai sako ir P. Berès. Ši reforma jau pradėta rengti. Nepaisant to, reikia aptarti ir stiprinti atstovavimą Europos Sąjungai Tarptautiniame valiutos fonde.
<P>
Mums reikalingas stiprus TVF, veikiantis kaip pasaulinis skolintojas. Apibendrindamas galiu pasakyti, kad mums naujame globaliame pasaulyje reikia stipresnio ir reprezentatyvesnio TVF ir stipresnės ES, kurios balsas būtų aiškesnis. Pagaliau, pone O. Rehnai, kartais reikia padaryti ir šuolį į priekį.
<SPEAKER ID="068" NAME="Kay Swinburne">
ECR frakcijos vardu. - Ponia pirmininke, neapibrėžtomis šiandienos ekonomikos aplinkybėmis labiau negu bet kada svarbu, kad pasaulinės institucijos, įsteigtos siekiant užtikrinti finansinį ir ekonominį stabilumą, nuo kurio priklauso daugelis pasaulio šalių, nebūtų naudojamos simboliniams politiniams pareiškimams.
<P>
TVF - ne simbolis, o veikianti institucija, kuriai turi vadovauti tas, kas gerai suvokia finansų rinkas, turi reikiamų gebėjimų, įgytų valdant didelę ekonomiką, ir gebėjimą sunkius sprendimus paaiškinti visuomenei. Christine Lagarde kandidatūra gera ne todėl, kad ji europietė, o todėl, kad ji - labai kompetentingas asmuo, per visą finansų krizę parodęs puikias lyderio savybes. Kadangi svarbiausia TVF funkcija - rengti sąlygomis pagrįstus struktūrinių reformų paketus, taikomus kartu skiriant lėšas sunkioje padėtyje atsidūrusiems nariams, manau, jog C. Lagarde įrodė, kad ji gerai sugeba pasiekti sudėtingus susitarimus ginčytinais klausimais, sėkmingai suartindama nesutariančias šalis naudingiems sprendimams priimti.
<P>
Negalima visko vertinti tik iš šiandienos euro zonos krizės perspektyvos, reikia aiškintis, su kokiomis problemomis TVF gali susidurti ateityje. Manau, jog C. Lagarde turi reikiamų gebėjimų ir patirties, kad galėtų šiuo ekonomikos sumaišties laikotarpiu vadovauti TVF ir ten eiti reformų keliu siekdama užtikrinti tolesnį TVF aktualumą būsimoms kartoms.
<P>
Pereinant prie atstovavimo euro zonai tarptautinėse organizacijose klausimo, kadangi finansų rinkos nepaiso valstybių sienų, itin svarbu, kad pasaulinės institucijos veiksmingai koordinuotų nacionalinę politiką. Nors pritariu glaudesniam koordinavimui, didesniam našumui ir politikos susiejimui siekiant išvengti reglamentavimo spragų, manau, kad ES neturi prarasti galimybės tarptautinėse institucijose išsakyti keletą nuomonių. Per krizę paaiškėjo didžiuliai ES šalių ekonomikos skirtumai, netgi euro zonoje, o ką ir kalbėti apie euro zonai nepriklausančių šalių skirtumus. Visos mūsų šalys nuo krizės nukentėjo skirtingai ir mūsų patirtis - skirtinga. Vienas balsas nėra toks stiprus kaip daugybtarpusavyje sutariančių balsų.
<SPEAKER ID="069" NAME="Philippe Lamberts" LANGUAGE="FR">
Ponia pirmininke, pone Komisijos nary, ponios ir ponai, norėčiau pateikti keturias pastabas. Pirmiausia norėčiau grįžti prie O. Schmidto kalbos ir dar kartą aptarti procesą. Kadangi kalbama apie tokią svarbią pareigybę kaip Tarptautinio valiutos fondo valdantysis direktorius, manau, kad palyginti su energija, su kuria bendrovėse kartais verbuojami trečiojo lygio vadovai, šio proceso administravimas atspindi profesionalumo stoką.
<P>
Vietoj gana viešo, skaidraus ir kriterijais grindžiamo proceso, ką mes turime? Pasitarimus, į kuriuos susirenka valstybių ar vyriausybių vadovai ir vienas kitam sako: "Aš tikrai teikčiau šį ar kitą asmenį". Tai anaiptol negerina Europos Sąjungos reputacijos. Faktas tas, kad po įvykių su Dominique'u Straussu-Kahnu Europa negali sau rinktis lengviausią kelia sprendžiant, kas bus kandidatas.
<P>
Mano nuomone, tai - neišnaudota galimybė. Nelaikau jūsų už tai atsakingu - šį klausimą sprendžiate ne jūs, tačiau, be abejo, mums būtų naudingas daug organizuotesnis, geriau suderintas ir profesionalesnis požiūris.
<P>
Antra, norėčiau atsakyti K. Swinburne. Laikas be užuolankų atsakyti tokiems kaip jūs, ponia K. Swinburne, ir jūs, pone N. Farage'ai, kurie toliau stengiatės įpiršti klaidingą idėją, kad mes, europiečiai, kalbėdami daugeliu įvairių balsų galėsime daryti įtaką pasauliniams reikalams, kurie mums irgi turi poveikį.
<P>
Ponia K. Swinburne, kalbėti apie tarpusavyje sutariančius balsus gerai, bet puikiai žinote, kad taip nebūna. Kad ir kokia būtų mūsų dabartinar būsima santvarka - jeigu ji nėra demokratinfederacija, balsai tarpusavyje nesutars, nes kiekvienas sieks atstovauti savo rinkėjų interesams. Bus būtent taip.
<P>
Be to, pone N. Farage'ai ir ponia K. Swinburne, jeigu manote, kad apginsite vadinamąjį Jungtinės Karalystės suverenumą - ir tai pasakytina apie visas valstybes nares, nesvarbu, ar jos mažos kaip manoji, ar didelės kaip Vokietija, Prancūzija ir JungtinKaralyst- jeigu manote, kad likę vieni vis tiek galėsite pasaulyje turėti įtakos, manau, kad skaudžiai klystate.
<P>
Trečioji mano pastaba - apie TVF požiūrį per krizę, palyginti su Europos Sąjungos požiūriu. Šiuo klausimu, pone Komisijos nary, manau, kad atsakingas būtent jūs. Galiausiai juk visi prisimename, kad visose į įvairias valstybes nares, kurioms bandome padėti, vykusio Trejeto diskusijose - ir po viso to, ką mes, Žaliųjų frakcija, apie TVF sakėme devintąjį ir dešimtąjį dešimtmetį, man beveik skaudu tai sakyti - būtent TVF elgiasi protingiausiai, o Komisija ir Centrinis bankas yra tie, kurie nustato sunkiausias sąlygas.
<P>
Mes, europiečiai, negalime leisti, kad viskas taip klostytųsi. Nesuprantu, kodėl bandote vaidinti didesnį kataliką už popiežių - nesu tikras, ar galiu tai sakyti suomiui, bet jau vis tiek pasakiau!
<SPEAKER ID="070" NAME="Jürgen Klute" LANGUAGE="DE">
Ponia pirmininke, ponios ir ponai, kalbama ne tiek apie konkrečius žmones; pirmiausia ir svarbiausia, kalbama apie atrankos procesą. Mano nuostabai, kiekvienas, internete ieškantis informacijos apie Tarptautinio valiutos fondo (TVF) valdančiojo direktoriaus atrankos procesą, iš esmės ras tik tai, kad Jungtinės Valstijos ir Europa sutaria dėl dviejų pagrindinių pozicijų. Tai reiškia, kad ekonomiškai stipriausios valstybės, būdamos mažuma, jeigu taip galima pasakyti, tarpusavyje pasidalija pasaulio ekonomikos kontrolę.
<P>
Tai - feodalizmas, nieko bendra neturintis su demokratija, todėl negalime tam pritarti. Mūsų nuomone, Dominique'o Strausso-Kahno atsistatydinimas - puiki galimybšiuo metu iš esmės pakeisti kandidatų kėlimo ir atrankos procesą, padaryti jį viešą, skaidrų ir, svarbiausia, grindžiamą nuopelnais ir kvalifikacija, kaip neseniai reikalavo kai kurios NVO.
<P>
Tai turėtų reikšti, kad būtų taikomas TVF narių balsų daugumos ir TVF balsavimo teisių daugumos derinys. Iki šiol buvo atsižvelgiama tik į TVF balsavimo teises, o taip užtikrinama struktūrindauguma ekonomiškai stiprioms valstybėms. Tokia atrankos proceso reforma ir pakeitimai atitiktų TVF reformą, pastaroji atitiktų ir pasaulio ekonominių santykių pokyčius, o besivystančioms šalims būtų suteikta galimybpasinaudoti savo patirtimi formuojant tolesnę TVF raidą.
<P>
Baigdamas norėčiau pasakyti, kad TVF turi būti įpareigotas siekti pasaulyje mažinti disbalansą ir skurdą.
<SPEAKER ID="071" NAME="Nigel Farage">
EFD frakcijos vardu. - Ponia pirmininke, norėčiau Komisijos nariui O. Rehnui pasakyti, kad skaičiau TVF įstatus. Čia nėra nieko, dėl ko nustebtumėte; čia siekiama skatinti pusiausvyrą, ekonomikos augimą, valiutų kursų stabilumą, mažinti disbalansą ir padėti sunkumų turinčioms šalims. Klasikiniai naudojimo būdai - sustiprinti finansus ir surengti konkurencinę devalvaciją.
<P>
Įstatuose niekur nesakoma, kad TVF galima naudoti politiniams eksperimentams, o būtent tai įvairiais būdais darDominique Strauss-Kahn. Jis naudojo TVF žlungančiam euro projektui gelbėti ir todėl jis buvo labai prastai pasirinktas kandidatas. Dabar jūs norite šio darbo rezultatus dar labiau sustiprinti patvirtindami Christine Lagarde - dar vieną Europos politinio elito narę, dar vieną euro fanatikę, dar vieną tikinčiąją, kad šį euro projektą galima ramstyti - o aš būčiau pagalvojęs, kad ji, būdama suinteresuota, iš tikrųjų yra labai netinkama kandidatė.
<P>
Atrodo, lyg ES būtų užgrobusi TVF - jis dabar tapo euro ramstymo mechanizmo dalimi, tad dabar, kasdien gilėjant Graikijos problemai, eurą turi ramstyti ne tik euro zonos ir jai nepriklausančių ES narių mokesčių mokėtojai, bet ir visas pasaulis.
<P>
Na, manau, tam tikru požiūriu jums gali prireikti C. Lagarde, nes bankrutuoja ne tik Graikija, einame ne vien ketvirtojo gelbėjimo paketo link, tačiau, kaip jau anksčiau įspėjau šioje asamblėjoje, labai greitai bus suabejota paties Europos Centrinio Banko veiklos pagrįstumu. Įspėjau, kad negalite toliau supirkinėti savo pačių blogų skolų, jau atėjo metas, kai per kelias savaites pats ECB gali tapti nemokus, taigi, gal jūsų draugC. Lagarde sugebės padėti išgelbėti ir jį.
<P>
Aš būčiau pagalvojęs, kad tai - labai blogas pasirinkimas. Kada nors tarptautinbendruomenjums pasakys, kur eiti, nors gal dar ne dabar.
<SPEAKER ID="072" NAME="Jean-Paul Gauzès" AFFILIATION="PPE">
(FR) Ponia pirmininke, pone Komisijos nary, ponios ir ponai, kalbėsiu ir A. Lulling bei W. Langeno vardu; jie turėjo savo laiką kalbėti, bet patikinu, kad viso jo neišnaudosiu.
<P>
Norėčiau tiesiog pažymėti, kaip čia pažymėjote visi, kad prasidėjo naujojo TVF valdančiojo direktoriaus atrankos procesas.
<P>
Europos Sąjungai svarbu pareikšti vieningą ir tvirtą poziciją, kuriai atstovautų ne tik įvairios valstybės narės, bet ir Komisija, o tą padaryti jūs, Komisijos nary, įsipareigojote.
<P>
Daugelis iš mūsų, šio Parlamento narių, išskyrus N. Farage'ą, labai nori, kad TVF valdančiojo direktoriaus ir Pasaulio banko pirmininko skyrimo procese būtų išlaikyta iki šiol populiari Jungtinių Amerikos Valstijų ir Europos pusiausvyra.
<P>
Visiškai suprantame, kad besiformuojančios ekonomikos šalys, ypač didžiausios, norėtų turėti daugiau galios TVF priimant sprendimus. Todėl svarbu tęsti vykdomas tos tarptautinės institucijos valdymo reformas, ypač tas, kurias minėjote ir jūs, Komisijos nary. Vis dėlto dar tikrai per anksti radikaliai keisti pusiausvyrą, pasiektą dėl atitinkamų valstybių narių finansinių įnašų į TVF.
<P>
Tinkamą kampaniją, megzdama ryšius su įvairiomis valstybėmis narėmis, pradėjo tik viena Europos kandidatė. Ta kandidatė, beje, moteris, turi reikiamų savybių. Turėdama gebėjimų, politinės patirties, moralinį autoritetą ir puikiai kalbėdama angliškai, o kartu ir turėdama darbo visame pasaulyje patirties, ji yra ideali kandidatį TVF valdančiojo direktoriaus pareigas.
<P>
Kaip jau sakyta, valdantysis direktorius turi būti tas, kas siekia sutarimo ir veiksmingai dirba tada, kai institucija turi atlikti gyvybiškai svarbų vaidmenį padedant labai tikslingai spręsti ekonominės ir finansinės pusiausvyros problemą. Todėl mūsų ES turi padaryti viską, kas reikalinga, kad užsitikrintume Christine Lagarde paskyrimą.
<SPEAKER ID="073" NAME="Pervenche Berès" AFFILIATION="S&amp;D">
(FR) Ponia pirmininke, manau, kad šiose diskusijose vis tiek susidardidelis paradoksas. Iš esmės gyvybiškai svarbu, kad nepakistų Pasaulio banko ir TVF santykiai. Iš veikiančio daugiašališkumo laimėsime būtent mes, europiečiai, tačiau daugiašališkumas neveiks, jeigu besiformuojančios ekonomikos šalys dalyvaus tik ribotai, pvz., G20 ar kituose susitikimuose. Šį klausimą tikrai turime spręsti dinamiškai, jausdami perspektyvą. Be to, manau, gana paradoksalu, jog dabar, mums pradėjus skubią kampaniją siekiant europietę paskirti TVF vadove, mes, kaip europiečiai, nerodome pavyzdžio sakydami, Komisijos nary, kad tai - žingsnis siekiant atstovauti euro zonai išorėje.
<P>
Kaip paaiškinti didelį jūsų nekantrumą ir ryžtą pasiekti, kad būtų paskirta europietė, jeigu ne jūsų noru žengti šį žingsnį, kuris, kaip sakote, nėra skubus ir gali šiek tiek palaukti? Jeigu norime siekti daugiašališkumo, tai patys turime rodyti pavyzdį, elgtis nuosekliai ir parodyti, kaip gerai tai gali veikti ateityje, nes TVF turi atlikti itin svarbų vaidmenį tarptautinės valdysenos srityje, vaidmenį, apimantį daugiau nei Europos ir sunkumus patiriančių Europos šalių valstybės skolų klausimą. Tai - itin svarbus uždavinys, tačiau TVF vaidmuo - ne tik stabilizuoti rinkas, bet ir padėti išspręsti pasaulinio disbalanso problemas, dėl kurių kilo ši krizė.
<P>
Šiandien aišku, kad propaguodami konkrečią kandidatę ar kitaip spręsdami šį klausimą jūs į šį tokį svarbų valdysenos klausimą neatsižvelgiate. O mums, socialistams, svarbu būtent tai: matyti, kaip TVF dalyvauja pasaulinėje valdysenoje siekdamas ištaisyti krizę sukėlusį disbalansą.
<SPEAKER ID="074" NAME="Patrick Le Hyaric" AFFILIATION="GUE/NGL">
(FR) Ponia pirmininke, Komisijos nary, kaip ir visiems kitiems šio Parlamento nariams, man įdomus būsimo Tarptautinio valiutos fondo valdančiojo direktoriaus atrankos metodas, tačiau žmonėms svarbiausia žinoti, kokį naują vaidmenį ta tarptautininstitucija planuoja atlikti siekdama padėti padaryti galą sunkioms šiandienos ekonomikos, finansų, biudžeto ir pinigų krizėms.
<P>
Tarptautinis valiutos fondas turi tapti daug demokratiškesnis, orientuotas į žmogaus raidą, švietimą ir užimtumą. Blokavimo teisę turinti Jungtinių Amerikos Valstijų mažuma, mano nuomone, turėtų būti panaikinta. Turėtų būti gerokai padidintos besivystančių šalių balsavimo teisės.
<P>
TVF turėtų būti priemonprieš šiomis dienomis gyventojus dusinančią spekuliaciją, veiksminga priemonstabilizuoti žemės ūkio ir žaliavų rinkas, kad būtų galima kovoti su mokesčių rojaus valstybėmis, apie kurias žmonės dažnai kalba. Užuot įsitraukęs į valiutų karą, TVF turėtų pradėti didelį naują projektą: bendros pasaulinės bendradarbiavimo valiutos projektą, pakeisiantį ekonomikos ir konkurencijos karą.
<P>
Būtent tai turėtume aptarti prioritetine tvarka, kad pagerėtų žmonių gyvenimo kokybė, o bankininkai nustotų turtėti apiplėšdami ištisas valstybes.
<SPEAKER ID="075" NAME="Róża Gräfin von Thun und Hohenstein" AFFILIATION="PPE">
(PL) Ponia pirmininke, gaila, kad TVF pastaruoju metu aptariamas tik įvykių su buvusiu jo vadovu Dominique'u Straussu-Kahnu aplinkybėmis. Nukentėjo ne tik šios svarbios pareigybės ir visos institucijos prestižas, bet ir Europos politiko, einančio tokias svarbias pareigas, prestižas. Manau, kad jeigu po tokių įvykių galiausiai nustotume toleruoti elgesį, apie kurį visi žinojo ir su kuriuo pernelyg visuotinai taikstomasi, tai būtų vienas iš teigiamų viso šio reikalo rezultatų. Vis dėlto dabar turime kovoti, kad atkurtume šios pareigybės ir visos TVF institucijos reputaciją. Norėdami tai padaryti, turime į šias pareigas pasiūlyti kompetentingą asmenį, kuris labai sudėtingomis šiandienos aplinkybėmis galės išlaikyti rinkų, žiniasklaidos ir visuomenės nuomonės ramybę. Svarbu, kad kandidatas būtų patikimas, o Christine Lagarde leidinys Financial Times pripažino geriausia 2009 m. euro zonos finansų ministre. Komisijos narys jau minėjo, kaip gerai ji pirmininkavo G20. Ji - asmuo, kurio patikimumu negalima abejoti. Turime pakankamai įvertinti TVF vaidmenį, ypač dabar, kai finansų ir ekonomikos krizdaro poveikį daugeliui Europos šalių. Todėl šioje institucijoje turėtų būti mastoma europietiškai. Reikia, kad šias pareigas eitų tas, kas supranta dabartinės krizės reikšmę. Žinau, kad, TVF tvarkydama pasaulio finansus ir naudodamasi Europos Sąjungoje įgytais gebėjimais ir tarptautine patirtimi, Christine Lagarde nepamirš Europos interesų. Ji pati sakė, kad jeigu ji būtų išrinkta eiti pareigas, į TVF atsineštų visą savo, kaip teisininkės, valdančiosios direktorės, ministrės ir moters, patirtį. Ypatingą dėmesį atkreipkime į paskutinį aspektą, kuris šiuo atveju labai svarbus.
<SPEAKER ID="076" NAME="João Ferreira" AFFILIATION="GUE/NGL">
(PT) Ponia pirmininke, Tarptautinio valiutos fondo (TVF) valdančiojo direktoriaus pakeitimo procesas neatsiejamas nuo sunkumų ir prieštaravimų, su kuriais dabar, gilėjant krizei, susiduria kapitalistinsistema. Vykstantys vienos iš sistemos viršūnėje esančių institucijų pokyčiai neatskiriamai susiję su įvairių stambiojo kapitalo grupuočių ginčais, kai kyla didžiųjų valstybių konfliktai. Jie taip pat neatskiriami nuo neišspręsto pinigų sistemos reformos klausimo, taip pat nuo valiutų karo dėl dolerio viešpatavimo visame pasaulyje. Tai - karas, kurio padariniai, kaip matome Europos Sąjungoje, užkraunami pakraščio regionų darbuotojams ir gyventojams.
<P>
Bent kartą neslepiant, kaip dėl šio proceso kalti centro kairieji ir seni jų ryšiai su neoliberalizmu, galima pasakyti, jog tai glaudžiai susiję su tų, kurie pritaria, kad euro zonoje reikia restruktūrizuoti skolas, ir tų, kurie ragina aklai skubėti pirmyn siekiant naujų institucinės ir atvirai kolonijinės intervencijos priemonių, konfliktu.
<P>
Bet kuriuo atveju atrodo, kad abi pusės pasiryžusios darbuotojų ir tautų išnaudojimą ir priespaudą pakelti į naują lygmenį.
<SPEAKER ID="077" NAME="Niki Tzavela" AFFILIATION="EFD">
(EL) Ponia pirmininke, pone Komisijos nary, atrodytų, kad XXI a. bus prisimenamas kaip politinės valdžios ir finansų įstaigų galios karo amžius. Šioje planetoje yra šalių, kurias tiesiog valdo anonimiškos finansų įstaigos, o tų šalių piliečiai blaškomi įvairiomis kryptimis ir jų likimą lemia rinkų veikla.
<P>
Manau, kad C. Lagarde bus nusipelniusi ir pajėgi Europos Sąjungos atstovė; dėl savo patirties, įgytos audringu ekonomikos krizės laikotarpiu, ji turi šiam darbui labai tinkamą kvalifikaciją ir manau, kad pasaulio ekonomikos valdysenos klausimais ji deramai atstovaus Europos ekonomikai.
<SPEAKER ID="078" NAME="Paul Rübig" AFFILIATION="PPE">
(DE) Ponia pirmininke, manau, svarbu, kad C. Lagarde būtų paskirta į šias vadovo pareigas. Prancūzijoje ji įrodė, kad supranta ekonomiką, konkrečiai remia mažąsias ir vidutines įmones ir gerbia tuos, kurie tikrai dirba ir prisideda prie gerovės. Be abejo, stengtis gerinti žmonių gyvenimo lygį irgi yra vienas iš Tarptautinio valiutos fondo principų. Perskirstymas įmanoma tik tada, kai kas nors pagaminama, ką būtų galima perskirstyti.
<P>
Todėl Tarptautinio valiutos fondo ir Pasaulio banko reforma yra vienas iš būtinųjų prioritetų. Turime užtikrinti, kad finansinių problemų turinčios šalys gautų reikiamus nurodymus ir kad apie tai, kaip Europos Sąjungoje stengiamės išspręsti šias problemas, būtų perduodamos tinkamos žinios.
<SPEAKER ID="079" NAME="Ilda Figueiredo" AFFILIATION="GUE/NGL">
(PT) Ponia pirmininke, šiose mūsų diskusijose vengiama svarbiausių klausimų. Kitaip tariant, jomis nesprendžiama tarptautinio kapitalizmo keliama rimta problema: problema ta, kad finansų rinkos kontroliuoja mūsų šalių ekonomiką; jos bando primesti savo taisykles pačioms šalims; jos dar labiau didina nelygybę, diskriminaciją ir kėsinasi į darbuotojų teises bei būtinąsias viešąsias paslaugas; jos prisideda prie skurdo ir socialinės atskirties didėjimo ne tik tarptautiniu mastu, mažiau išsivysčiusiose šalyse, bet ir čia, Europos Sąjungoje, daugelyje mūsų valstybių narių.
<P>
Todėl Komisija turėjo patvirtinti griežtą poziciją padėčiai pakeisti; padaryti galą mokesčių rojams; kontroliuoti finansų rinkas; užtikrinti, kad nedidėtų nelygybir išnaudojimas.
<SPEAKER ID="080" NAME="Olli Rehn">
Komisijos narys. - Ponia pirmininke, gerbiami nariai, pirmiausia leiskite padėkoti už labai konstruktyvias diskusijas. Manau, kad šiame Parlamente pasiektas platus sutarimas - ne visiškas, bet platus sutarimas - dėl naujojo TVF valdančiojo direktoriaus atrankos proceso. Jis turi būti viešas, skaidrus ir grindžiamas nuopelnais.
<P>
Taip pat jaučiu, kad daugelis - galbūt ne visi, bet daugelis - pritaria ES valstybių narių ir Komisijos patvirtintai C. Lagarde kandidatūrai į TVF valdančiojo direktoriaus pareigas.
<P>
Atsakydamas į kai kurias diskusijose išreikštas nuomones, noriu aptarti keletą aspektų. Pirma, TVF, bendradarbiaudamas su Europos Sąjunga, atliko itin svarbų vaidmenį Europoje įveikiant valstybių garantuotų skolų krizę, o daug prie šio darbo prisidėjo Tarptautinio valiutos fondo valdantysis direktorius Dominique Strauss-Kahn.
<P>
Nors kai kuriose šalyse vis dar susiduriame su sąmyšiu tam tikruose valstybių garantuotų skolų rinkų segmentuose, valstybių garantuotų skolų krizę sugebėjome suvaldyti ir apsaugoti atsigaunančią Europos ekonomiką. Žinoma, darbą reikia tęsti ir dar reikia priimti sudėtingus sprendimus, tarp jų ir sprendimus, kuriuos reikės priimti ateinančiomis birželio mėn. savaitėmis. Tačiau prisiminkime, kad Europos teritorijoje nebuvo tokios katastrofos kaip "Lehman Brothers", ir turime užtikrinti, kad ir nebūtų. Tai trukdytų augti Europos ekonomikai ir kurti darbo vietas.
<P>
Antra, Komisija, ECB ir TVF bendradarbiavo labai sėkmingai, o tai nebuvo savaime aišku, kai prieš pusantrų metų pradėjome kovoti su finansų suirute. Kiekviena iš šių trijų institucijų turi savas taisykles, savą filosofiją ir savą patirtį, ir anaiptol nebuvo savaime aišku, ar jos galės bendradarbiaudamos įveikti šiuos iššūkius. Vis dėlto drįstu pasakyti, kad pragmatinis krizės suvokimas nugalėjo ir padėjo mums bendradarbiauti siekiant sustabdyti valstybių garantuotų skolų krizę ir apsaugoti ekonomikos atsigavimą.
<P>
Trečia, sutinku, kad turime reformuoti mūsų atstovavimą išorėje. Kaip jau minėjau pateikdamas pradines pastabas, dabar turime milžinišką uždavinį - pirmiausia užbaigti vidaus ekonomikos valdysenos reformą. Kaip tik rengiamės tai daryti ir tikiu, kad birželio mėn., prieš vasaros atostogas, sudarysite mums sąlygas tai atlikti. Tai itin svarbu norint šiais krizės laikais išsaugoti Europos Sąjungos patikimumą. Taigi, padarykime viską, ką galime, siekdami užtikrinti, kad užbaigtume šią būtiną ES ekonomikos valdysenos reformą.
<P>
Ilguoju laikotarpiu mūsų tikslas - viena bendra vieta, bent jau euro zonai. Trumpuoju laikotarpiu turime praktiškiau ir pragmatiškiau koordinuoti Didžiajame dvidešimtuke (G20), Didžiajame septynete (G7) ar TVF atstovaujamų ES valstybių narių politiką. Turiu pasakyti, kad šiuo klausimu mačiau daug konkrečios pažangos siekiant, kad G20, TVF ar G7 atstovaujamos ES valstybės narės iš esmės turėtų bendrus tikslus ir dažniausiai veiktų išvien kaip orkestras, o ne kalbėtų atskirais balsais.
<P>
Taip, turime daug ką tobulinti ir turime tai išsamiai aptarti. Tačiau, kaip sakiau, pirmiausia baikime vidaus valdysenos reformą ir tada galėsime grįžti prie klausimo, kaip tobulinti atstovavimą išorėje. Besiformuojančios ekonomikos šalių teisės reiškia, kad Europos Sąjungai, jos piliečiams ir valstybėms narėms naudinga būti vieningesniems ir taip veiksmingiau ginti savo reikalus ir interesus pasaulinėje arenoje.
<SPEAKER ID="081" NAME="Pirmininkė">
Diskusijos baigtos.
<P>
Raštiški pareiškimai (Darbo tvarkos taisyklių 149 straipsnis)
<SPEAKER ID="082" NAME="Edward Scicluna" AFFILIATION="S&amp;D">
raštu. - Kad ir kas taptų naujuoju TVF valdančiuoju direktoriumi, jis turės didžiulį uždavinį. Atrodo, kad ateinančius kelerius metus reikalai suksis apie didžiąsias tarptautines finansų ir ekonomikos valdysenos reformas. Yra daug puikių kandidatų ir tikiuosi, kad atranka grindžiama nuopelnais, ne politika. Tikrovtokia, kad ES pasaulio lygmeniu, nesvarbu, G20, TVF ar PPO, nuveikia mažiau negu leidžia jos galios. Ji kalba ne vienu nuosekliu balsu, o daugeliu balsų. Tai - rimtas trūkumas, itin didelį poveikį turintis mažesnėms valstybėms narėms, kurioms trūksta didelių valstybių turimos diplomatinės jėgos. Jeigu dėl politinių pozicijų būtų susitariama skaidriai ir demokratiškai, ES atliktų aktyvesnį vaidmenį formuojant tarptautinę pinigų ir finansų sistemą ir tai mums būtų naudinga. Ekonomikos ir pinigų politikos komitetas dabar rengia pranešimą pasaulio ekonomikos valdysenos klausimais, kuris, tikiuosi, bus pradžia Komisijos pasiūlymams, kaip tobulinti išorinį atstovavimą Europos Sąjungai šioje srityje. ES - ekonominis blokas, atstovaujantis daugiau kaip 450 mln. žmonių, o jo valiuta - antroji pagal svarbą tarptautinių atsargų valiuta. Tačiau jeigu to nevertinsime rimtai, nevertins ir likęs pasaulis.

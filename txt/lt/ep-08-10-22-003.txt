<CHAPTER ID="003">
Vartotojų apsauga, susijusi su kai kuriais pakaitinio naudojimosi bendra nuosavybe aspektais (diskusijos) 
<SPEAKER ID="045" NAME="Pirmininkas">
Kitas darbotvarkės punktas - Toine Manders pranešimas Vidaus rinkos ir vartotojų apsaugos komiteto vardu dėl pasiūlymo dėl Europos Parlamento ir Tarybos direktyvos dėl vartotojų apsaugos, susijusios su kai kuriais pakaitinio naudojimosi bendra nuosavybe, ilgalaikiais atostogų produktais, perpardavimo ir keitimosi aspektais - C6-0159/2007 -.
<SPEAKER ID="046" NAME="Toine Manders">
pranešėjas. - (NL) Gerb. pirmininke, kaip visada norėčiau prieš pradėdamas padėkoti visiems, prisidėjusiems prie pranešimo rengimo - Komisijos narei M. Kunevai, pagalbiniams pranešėjams ir taip pat trims Tarybos pirmininkėms. Pradėjome rengti šį pranešimą 2007 m. Tarybai pirmininkaujant Portugalijai, vėliau pirmininkavimą perėmSlovėnija ir galiausiai, padedant Tarybai pirmininkavusiai Prancūzijai, pavyko pasiekti kompromisą. Gaila, kad šiandien negali dalyvauti ministras Luc Chatel, nes labai malonu pažymėti, kad mums pavyko pasiekti kompromisą per pirmąjį svarstymą.
<P>
1994 m. buvo pritarta direktyvai dėl pakaitinio naudojimosi bendra nuosavybe, visiškai pertvarkiusio sektorių. Didelių problemų kilo dėl jos skirtingo įgyvendinimo valstybėse narėse. Tai buvo teisės aktas, sudarytas iš nuostatų kratinio, todėl sąmoningai ar nesąmoningai juo buvo skirtingai vadovaujamasi įvairiose šalyse ir vartotojams kilo abejonių įsigyjant pakaitinio naudojimosi bendrą nuosavybę kitoje valstybėje.
<P>
Šiuo metu taisome naująją direktyvą. Praplėtėme jos taikymo sritį, nes 1994 m. direktyvoje, tam tikri produktai buvo nepakankamai apibrėžti ar paminėti, pvz., ilgalaikiai atostogų produktai ar produktų keitimas. Manau, kad sugebėjome gerokai tai patobulinti, todėl pramonir vartotojai džiaugiasi pasiektais rezultatais. Tikiuosi, kad tai džiugina ir mus kaip politikus. Glaudžiai bendradarbiavome su savo kolegomis EP nariais įvairiose frakcijose ir gavome puikų rezultatą.
<P>
To pavyzdys būtų išankstinių mokėjimų draudimas, nes tai erzino daugelį vartotojų. Vieną kartą sumokėjus, buvo neįmanoma atgauti tų 1 000 ar 1 500 EUR, sumokėtų iš anksto.
<P>
Manau, labai svarbus yra keturiolikos dienų persigalvojimo terminas.
<P>
Taip pat labai džiaugiuosi, kad bus nustatytas kontrolinis sąrašas, standartininformacija apie pirkinį ir leidimas atsisakyti nuo sutarties per keturiolika dienų be jokių išsisukinėjimų.
<P>
Taip pat yra numatyti savanoriški elgesio kodeksai sektoriui ir skiriamieji ženklai, atpažinimo ar kokybės ženklai bei Komisijos pasižadėjimas juos kontroliuoti. Šie žodžiai skamba kaip muzika mano ausims - Komisijos pasižadėjimas prižiūrėti šių elgesio kodeksų taikymą. Labai džiaugiuosi, kad Komisija trišaliame susitikime pasižadėjo prižiūrėti, kaip yra laikomasi reglamento valstybėse narėse.
<P>
Kai kuriais atvejais vartotojams taps lengviau dalyvauti teisme. Mane liūdina tai, kad šioje direktyvoje nėra aiškiai pasisakoma dėl teismingumo ir kompetentingo teismo sukūrimo. Dėl to labai apgailestauju, bet kompromiso vardan kartais tenka kai ką aukoti. Taip pat gaila, kad pvz., nepateikus reikalingos informacijos, sutartis toliau galioja vienus metus.
<P>
Visur galima rasti kompromisą. Didelpažanga buvo padaryta vartotojų ir sektoriaus srityje, ypač kalbant apie labiausiai įmanomą suderinamumą. Bet kuriuo atveju taip bus galima paduoti skundą į teismą savo šalyje. Šiame sektoriuje bus lengviau prekiauti tarp valstybių.
<P>
Manau, kad prieš mus puikus dokumentas, kuriuo Parlamentas kartu su Komisija ir Taryba gali didžiuotis.
<SPEAKER ID="047" NAME="Meglena Kuneva">
Komisijos narė. - Gerb. pirmininke, pirmiausia norėčiau padėkoti pranešėjui T. Mandersui ir pagalbiniams pranešėjams, ypač M. Harbourui ir A. McCarthy už politinį atsidavimą ir paramą bei IMCO sekretoriatui ir Sveikatos ir vartotojų reikalų generalinio direktoratui (DG SANCO) už labai glaudų bendradarbiavimą. Tikėkimės, kad pavyks jį priimti per pirmąjį svarstymą. Labai dėkoju už jūsų didžiules pastangas bei galiausiai pavykus susitarti. Dėl tų pačių priežasčių norėčiau padėkoti Tarybai pirmininkaujančiai Prancūzijai.
<P>
Šiuo pasiūlymu bus padaryti didžiuliai patobulinimai vartotojams pakaitinio naudojimosi bendra nuosavybe ir panašių atostogų produktų rinkoje. Akivaizdu, kad reikia skubiai persvarstyti esamą tvarką dėl pakaitinio naudojimosi bendra nuosavybe. Vartotojai pralaimi įsigydami produktus, ekonomiškai panašius į pakaitinio naudojimosi bendra nuosavybe produktus, bet nepatenkančius į dabartinės direktyvos apibrėžimą. Čia kalbu apie tokius produktus, kaip sumažintų tarifų atostogų klubai, kur dažnai vartotojai turi iš anksto sumokėti didelį įnašą nuo 6 000 iki 20 000 EUR už narystę klube, tik ją turint gaunama teisį nuolaidas atostogoms ateityje. Taip pat tai yra perpardavimų ir pasikeitimais pakaitinio naudojimosi bendra nuosavybe atvejais, kurie šiuo metu nėra reglamentuoti.
<P>
Esu tvirtai įsitikinusi, kad turime sukurti duomenų apie skundus tinklalapį bei surinkti duomenis apie skundus, kad parodytume, kiek vartotojų susiduria su problemomis dėl šių nereglamentuotų produktų, ypač dėl sumažintų tarifų atostogų klubų, lyginant su pakaitinio naudojimosi bendra nuosavybe. Turėtume taikyti panašiais taisykles šiems produktams norėdami užtikrinti teisingumą atostogų rinkoje.
<P>
Pasiūlymu, dėl kurio šiandien vyks balsavimas, užpildomos dabartinių teisės aktų spragos išplečiant direktyvos taikymo sritį, apimant ne tik pakaitinio naudojimosi bendrą nuosavybę, bet ir ilgalaikius atostogų produktus, perpardavimą ir keitimosi teise pakaitomis naudotis bendra nuosavybe aspektus.
<P>
Esant naujai tvarkai, prekiautojai šiais produktais turės vartotojui pateikti išsamią informaciją prieš pasirašant sutartį, kad vartotojas būtų informuotas ir galėtų pasirinkti.
<P>
Dėl šiame Parlamente pateiktų pakeitimų, kuriems aš visa širdimi pritariu, informacija turės būti teikiama standartiniame informacijos lape, kad vartotojai galėtų lengviau ją įsisavinti. Standartinis informacijos lapas palengvins ir prekiautojų gyvenimą, nes bus prieinamas visomis ES kalbomis. Šiuos produktus įsigyjantys vartotojai taip pat galės pasinaudoti sutarties atsisakymo galimybe ir išankstinių mokėjimų draudimu, kaip padaryti gali pakaitinio naudojimosi bendra nuosavybe atveju.
<P>
Taip pat buvo patikslinta, kad apie sutarties atsisakymą pardavėjui galima pranešti laišku, elektroniniu paštu, faksu ar kitomis panašiomis priemonėmis. Be to, vartotojai, įsigyjantys ilgalaikius atostogų produktus, bus papildomai apsaugoti. Daugiau nebus galima iš anksto reikalauti narystės mokesčio, bet reikės jį išdalyti į kelias metines įmokas. Vartotojas turės teisę nutraukti sutartį prieš kiekvieną kasmetinį mokėjimą.
<P>
Visiškai suderintos direktyvos nuostatos bus naudingos vartotojams. Šiuo metu vartotojai per atostogas būdami kitoje šalyje ir norėdami įsigyti pakaitinio naudojimosi bendrą nuosavybę privalo vadovautis tos valstybės teisės aktais, kurie gali mažiau saugoti jo teises, nei jų šalies teisės aktai. Priėmus šią naują, visiškai suderintą direktyvą, vartotojai žinos, kad bus taikoma ta pati vartotojų apsauga, nepriklausomi nuo to, kur jie įsigijo pakaitinio naudojimosi atostogų produktus - savo šalyje ar per atostogas - kitoje šalyje.
<SPEAKER ID="048" NAME="Emanuel Jardim Fernandes">
Transporto ir turizmo komiteto nuomonės referentas. - (PT) Gerb. pirmininke, Komisijos nare, norėčiau padėkoti pranešėjui T. Mandersui, pagalbiniam pranešėjui Hasse Ferreirai ir kitiems referentams bei savo kolegoms už jų bendradarbiavimą, norą dalyvauti dialoge ir pasirengimą pasiekti konsensusą.
<P>
Pakaitinio naudojimosi bendra nuosavybe direktyva bus papildyta naujais punktais ir teigiamai paveiks turizmą, turizmo veiklą vykdančius subjektus ir vartotojus Europoje. Vartotojai yra mažiausiai informuoti apie savo teises ir pareigas bei mažiausiai kompetetingi derėtis. Todėl Transporto ir turizmo komitete pasisakiau už aukšto lygio vartotojų apsaugą, ypač papildant ir atnaujinant pagrindinius direktyvos apibrėžimus, sustiprinant reikalavimus dėl kalbos ir gerinant informaciją sutartyje bei sutarties atsisakymo teises užtikrinant aiškią ir stabilią rinką be jokių papildomų išlaidų vartotojams.
<P>
Prasidėjus šiam procesui, buvo inicijuota horizontali Bendrijos vartotojų teisės acquis peržiūra. Argumentavau, kad neturėtume laukti šios peržiūros, atsižvelgdami į rimtas problemas, su kuriomis susiduria vartotojai, įgyvendindami savo teises, labiausiai tarptautiniu lygmeniu bei - į naują veiklą, patenkančią į pakaitinio naudojimosi bendra nuosavybe srityje. Šios problemos kyla ne dėl nesuderintos Bendrijos teisės šioje srityje, bet dėl aiškios Bendrijos teisinės sistemos nebuvimo, galbūt papildytos griežtesnėmis valstybių narių teisinėmis sistemomis, ginančiomis sąžiningus verslininkus ir vartotojus. Toks pagrindinis šios direktyvos, kuriai kviečiu pritarti, tikslas.
<SPEAKER ID="049" NAME="Antonio López-Istúriz White" LANGUAGE="ES">
Gerb. pirmininke, ponios ir ponai apgailestauju, kad Pirmininkų sueiga nesugebėjo labiau bendradarbiauti Teisės reikalų bei Vidaus rinkos ir vartotojų apsaugos komitetams rengiant šį pranešimą.
<P>
Manau, kad Teisės reikalų komitetas nenorėjo pakeisti Europos Komisijos pasiūlyto teisinio pagrindo ar pakeisti teisinio dokumento. Svarbiausias tikslas buvo apsaugoti vartotojus nuo tam tikrų "atostogų klubų" piktnaudžiavimų, netrukdant teisėtas ir darbo vietas kuriantiems verslininkams vystyti "pakaitinio naudojimosi bendra nuosavybe" verslo.
<P>
Manau, kad neturime tiesiog taikyti apsaugos, tinkamos pakaitiniam naudojimusi bendra nuosavybe atostogų klubams. Privalome padaryti daugiau, nes šių dviejų sistemų teisinprigimtis iš esmės skiriasi.
<P>
Pakaitinis naudojimasis bendra nuosavybe susijęs su nuosavybės teise, o atostogų klubai yra tiesiog paslaugų sutartis. Iš tikrųjų atostogų klubų atveju vartotojas moka pinigų sumą už galimybę gauti ilgalaikes turizmo paslaugas.
<P>
Neturėtume pamiršti, kad daugiausia iš vartotojų gaunamų skundų yra susiję su atostogų klubų piktnaudžiavimais, o ne su pakaitiniu naudojimusi bendra nuosavybe, kuris yra visiems suprantamas. Kaip pažymėjo Komisijos narM. Kuneva tikslas, kuriam pritaria Teisės reikalų komitetas, yra reglamentuoti neaiškių sektorių veiklą ir nustatyti taisykles, kuriomis vadovaudamiesi sąžiningi verslininkai galėtų vystyti savo verslą vartotojų labui.
<P>
Esu įsitikinęs, kad šis pranešimas ir jame siūlomos priemonės yra teisingas žingsnis pirmyn.
<SPEAKER ID="050" NAME="Malcolm Harbour">
PPE-DE frakcijos vardu. - Gerb. pirmininke, frakcijos ir savo, kaip antrojo pagalbinio pranešėjo vardu džiaugiuosi dėl kartu su Taryba šiandien priimto sprendimo. Taip pat norėčiau padėkoti Tarybai už bendradarbiavimą.
<P>
Taip pat norėčiau padėkoti Luisai Rudi Ubedai, šią vasarą išrinktai į Ispanijos parlamentą, atlikusiai didelę darbo dalį rengiant šią direktyvą. Pritardamas pranešėjui iš Teisės reikalų komiteto, tik norėčiau pabrėžti, kad dalis dėl atostogų klubų, kuri yra didžiausia pažanga šioje direktyvoje, sprendžiant konkretaus produkto klausimą, buvo parengta L. Rudi Ubeda dėka, užtikrinusios, kad šis klausimas būtų svarstomas. Taryba ir ypač Komisija nelabai noriai tai darė, bet malonu, kad pavyko pasiekti sutarimą, nes manau, kad tai labai svarbu.
<P>
Pranešėjas Toine Manders atliko puikų darbą rengdamas šį pranešimą ir įtraukdamas kitus klausimus, todėl jam ir visiems kartu su juo dirbusiems bei M. Kunevai norėčiau padėkoti. Tačiau norėčiau pasisakyti dėl kitų labai svarbių klausimų, kur, manau, buvo padaryta didelpažanga.
<P>
Vienas iš jų susijęs su reklama. Jei pažiūrėtumėte į nuostatas dėl reklamos, aiškiai nustatoma, kad reklama dėl pakaitinio naudojimosi bendra nuosavybe turi būti aiški ir apibrėžta. Taip standartininformacijas turi būti prieinama vykdant bet kokio pobūdžio reklamines akcijas, kad žmonės nebūtų klaidinami dėl patrauklios kelionės, vizito ar pasiūlymo. Turi būti visiškai aišku, apie ką eina kalba, ir tai neturėtų būti parduodama kaip investicija.
<P>
Antra, kreipiuosi į Tarybą, nors ministras šiuo metu nedalyvauja, labai svarbu skatinti valstybes narės parengti elgesio kodeksus ir nustatyti ikiteisminio ginčo procedūras.
<P>
Bendrai, tai - didelpažanga vartotojų apsaugos srityje. Labai tam pritariu ir esu tikras, kad šiandien jam pritars didžioji Parlamento dauguma.
<SPEAKER ID="051" NAME="Joel Hasse Ferreira" LANGUAGE="PT">
Gerb. pirmininke, po metų darbo Parlamente, šiandien svarstomas pasiūlymas dėl direktyvos gerokai patobulina dokumentą, pateiktą 2007 m. dėl vartotojų teisių Europoje, ar tai būtų dabartiniai ar galimi pakaitinio naudojimosi bendra nuosavybe, atostogų kortelių ir klubų naudotojai, ir sustiprina įvairiais lygmenimis.
<P>
Šiame pasiūlyme numatomi trys skirtingi laikotarpiai, kuriems taikomos skirtingos sąlygos, todėl vartotojas galės vienašališkai nutraukti sutartį. Taip pat jame dėstomi svarbūs punktai, kuriuos privaloma įtraukti į sutartis. Be to, paaiškinamas kalbų naudojimas, tai labai padės vartotojams bei numatomos taisyklės dėl reklamos, kurioms skirtas ypatingas dėmesys. Todėl šiandien, po ryžtingų ir išsamių derybų įvairiose frakcijose, Parlamentui teikiamas geras pasiūlymas dėl direktyvos, kuriam jau pritarKomisija ir Taryba. Gerb. pirmininke, norėčiau padėkoti Tarybai pirmininkavusiai Slovėnijai už pastangas sprendžiant ir įveikiant nuomonių skirtumus dėl teksto. Taip pat norėčiau labai padėkoti Tarybai pirmininkaujančiai Prancūzijai, ypač ambasadoriui P. Léglise-Costai už galutiniame derybų etape atliktą nuostabų darbą bei Komisijos atstovams už ryžtą ir parodytus techninius sugebėjimus tiek trišaliame, tiek dvišaliame susitikime.
<P>
Parlamente ypatingos padėkos yra vertas Transporto ir turizmo komiteto nuomonės referentas Manuel Jardim Fernandes, Vidaus rinkos ir vartotojų apsaugos komitetas bei jo referentas, pagalbiniai pranešėjai ir koordinatoriai ir, be abejo, pirmininkArlene McCarthy.
<P>
Prieš baigdamas, norėčiau padėkoti vartotojų asociacijoms, ypač Didžiosios Britanijos asociacijoms ir Portugalijos asociacijai DECO bei Europos verslininkų asociacijai šiame sektoriuje už naudingą indėlį per visą procesą. Ši direktyva dėl pakaitinio naudojimosi bendra nuosavybe, atostogų kortelių ir klubų yra puiki. Todėl kviečiu visus jai pritarti.
<P>
Gerb. pirmininke, Komisijos nare, ponios ir ponai, mūsų "Europos vidaus rinka" yra ir privalo toliau būti Europa, kurioje vartotojų teisės yra ginamos.
<SPEAKER ID="053" NAME="Heide Rühle">
Verts/ALE frakcijos vardu. - (DE) Gerb. pirmininke, Komisijos nare, aš taip pat norėčiau padėkoti pranešėjui savo frakcijos pagalbinio pranešėjo vardu, kuris, deja, šiandien negalėjo dalyvauti, už konstruktyvų bendradarbiavimą. Manau, bendradarbiavimas su T. Mandersu buvo tikrai konstruktyvus ir davgerų rezultatų, kuriais galime didžiuotis.
<P>
Papildymas dėl atostogų klubų - pagrindinės problemos, taip pat kruizinių laivų, gyventi pritaikytų valčių ir karavanų, yra labai svarbus. Mums pavyko užkamšyti spragas, kurios, deja, egzistavo senojoje direktyvoje. Taip pat labai svarbus didesnio skaidrumo sukūrimas, remiantis ikisutartine informacija ir informacijos lapais, kelis kartus šiandien minėta standartine informacija.
<P>
Taip pat manau, kad svarbu ir norėčiau tai pabrėžti, kad buvo įtrauktas papildymas dėl 14 dienų termino, per kurį galima atsisakyti sutarties, jei netinkamai naudojama informacija, taip pat numatyta galimybvartotojui pasinaudoti trijų mėnesių terminu, o jei nesilaikoma pareigos teikti informaciją, toks terminas pratęsiamas iki vienų metų. Taip sukuriamas didesnis skaidrumas ir teisinis aiškumas, o tai naudinga ne tik vartotojams, bet ir pramonei, suinteresuotai atsiriboti nuo abejotinos reputacijos paslaugų teikėjų šioje srityje.
<P>
Kartu su pramone, valstybėmis narėmis ir vartotojų organizacijomis galime visam laikui padaryti šį sektorių gerbtiną. Todėl, manau, tam pritars visas mūsų frakcija. Nepasiekėme visko, ko norėjome, bet tai - didelis žingsnis pirmyn.
<SPEAKER ID="054" NAME="Leopold Józef Rutowicz" LANGUAGE="PL">
Gerb. pirmininke, Komisijos nary, turizmo pramonatlieka vis svarbesnį vaidmenį Europos Sąjungos šalių ekonomikoje, tai apima pakaitinį naudojimąsi bendra nuosavybe, ilgalaikius atostogų produktus, keitimosi ir perpardavimo pakaitinio naudojimosi bendra nuosavybe klausimus, todėl dažnai kenkiama vartotojams.
<P>
Direktyvoje yra sprendžiama ši problema ir sudaromos sąlygos suderinti šias paslaugas Europos rinkoje priimant svarbių nuostatų, gerinančių skaidrumą ir apsaugančių vartotojus, rinkinį. Be to, sukurta vienodos formos sutartis, numatoma pareiga pateikti sutartį vartotojui suprantama kalba, gerinama vartotojų galimybpriimti apgalvotą sprendimą ir numatomas persigalvojimo terminas, kai vartotojas gali atsisakyti sutarties be jokios priežasties. Kartu su pakeitimais ši direktyva sudaro sąlygas vystyti tokias paslaugas ir didina vartotojų pasitikėjimą jomis.
<P>
Gerb. T. Mandersai, dėkoju už puikų pranešimą. Sąjungos už tautų Europą frakcija pritaria šiai direktyvai.
<SPEAKER ID="055" NAME="Andreas Schwab" AFFILIATION="PPE-DE">
(DE) Gerb. pirmininke, ponios ir ponai, iš pradžių norėčiau padėkoti pranešėjui, pagalbiniam pranešėjui bei Europos liaudies partijos (krikščionių demokratų) ir Europos demokratų frakcijos pranešėjui Teisės reikalų komitete. Šis Parlamentas parodė, kad pradėjus žlugti verslui, kaip tai vyksta pakaitinio naudojimosi bendra nuosavybe sektoriuje, esame pasirengę veikti kartu. Norėčiau pakartoti, kad į pakaitinio naudojimosi bendra nuosavybe rinką vis labiau prasiskverbia prastą reputaciją turintys pardavėjai - klubuose ir kurortuose visoje Europoje. Jiems iš tikrųjų nepavyko pateikti vartotojams skaidrios informacijos apie tokio pobūdžio investicijos galimybes ir trūkumus. Priėmus naują tvarką aplinkybės taps palankesnės.
<P>
Buvo paminėtas atsisakymo termino pratęsimas nuo 10 iki 14 dienų. Taip pat manau, kad teisingai padarėme, nepaminėję daugiamečių viešbučio rezervacijų, nes jos visiškai skiriasi nuo to, kai vartotojai turi nuolat, kasmet, investuoti į atostogų klubą ar kurortą.
<P>
Nors jau daug buvo apie tai kalbėta, taip pat norėčiau pažymėti, kad taisyklė, kad vartotojai privalo gauti informaciją savo gyvenamosios vietos arba gimtąja kalba, taip pat panaikins didelę dalį rinkoje esančių abejotinos reputacijos sutarčių. Taip pakaitinio naudojimosi bendra nuosavybe rinka vėl taps gerbtina ir užsitikrins vartotojų, norinčių pirkti atostogas tokiomis sąlygomis, visišką pasitikėjimą.
<P>
Peržiūros punktas, kurio nebuvo ankstesnėje direktyvoje, suteiks šiam Parlamentui galimybę po trejų metų įvertinti, ar mūsų pasiūlymas problemos sprendimas tikrai veikia ar kilo naujų problemų, kurias reikėtų spręsti.
<P>
Gerb. Komisjos nare M. Kuneva, manau, kad ši priemonvidaus rinkos atžvilgiu yra labai teigiama.
<SPEAKER ID="056" NAME="Evelyne Gebhardt" AFFILIATION="PSE">
(DE) Gerb. pirmininke, Komisijos nare, manau, puikiai pasidarbavome ne tik vidaus rinkos, kaip ką tik minėjo A. Schwab, bet ir piliečių labui, o tai daug svarbiau. Norime užtikrinti, kad jie jaustųsi esantys augančioje Europoje, būtent tai čia ir vyksta.
<P>
Kaip koordinatorė, ypač esu dėkinga mūsų pagalbiniam pranešėjui Hasse Ferreirai už puikų darbą kartu su pranešėju ir kitais pagalbiniais pranešėjais. Europos Parlamento socialistų frakcija taip pat norėtų, kad sutarties taikymo sritis būtų didesnė, tačiau kartais būtini kompromisai. Vis dėlto pavyko rasti labai gerą sprendimą. Pasiūlymų palyginimo pagerinimas, atsisakymo teisir reklama sudarys geresnes sąlygas mūsų piliečiams ateityje, kad jie jaustųsi tvirtai rinkoje, anksčiau buvusioje tikromis džiunglėmis.
<P>
Tai reiškia, kad daugybžmonių, galbūt anksčiau nekreipusių daug dėmesio į savo atostogas atsidūrlabai sudėtingoje padėtyje. Galime užkirsti kelią tam ateityje. Tikiu, kad priėmus kompromisą pavyks tai padaryti.
<SPEAKER ID="057" NAME="Charlotte Cederschiöld" AFFILIATION="PPE-DE">
(SV) Gerb. pirmininke, deja, mums labai gerai žinoma ši problema mano šalyje - Švedijoje. Apimti atostogų nuotaikos turistai perka akcijas butuose, kuriais nebūna labai patenkinti grįžę namo ir tokie pirkiniai dažnai neatitinka jų lūkesčių. Naujoji direktyva dėl pakaitinio naudojimosi bendra nuosavybe užtikrins geresnę apsaugą, jei tos pačios taisyklės bus taikomos bet kur ES įsigyjamai pakaitinio naudojimosi bendrai nuosavybei. Būtina tinkama vartotojų apsauga, jeigu žmonės nori saugiai naudotis vidaus rinkos laisvėmis. Vartotojai privalo jaustis tvirtai ir saugiai.
<P>
Pardavėjams draudžiama reikalauti mokėjimų persigalvojimo laikotarpiu, kuris pratęstas nuo 10 iki 14 dienų. Taip vartotojai galės nesijaudinti dėl mokėjimų, jei jiems netinka pirkinys arba norėtų jo atsisakyti persigalvojimo laikotarpiu. Ši direktyva greičiausia atbaidys lengvabūdiškas bendroves, neatitinkančias sąžiningos rinkodaros ir pagrįstų pirkimo sutarčių reikalavimų. Manau, šiuo metu dauguma žmonių neapsiprendžia įsigyti paslaugas kitose valstybėse, nes nesijaučia saugūs ir nepasitiki vartotojų apsauga.
<P>
Išsamus suderinimas ir priemonės, numatytos direktyvoje, užtikrins didesnę vartotojų apsaugą. Galbūt tai prisidės prie to, kad daugiau žmonių sugebės pasinaudoti tokiomis paslaugomis, įskaitant ir pakaitinio naudojimosi bendros nuosavybės įsigijimą už savo valstybės narės ribų. Aišku, tam labai pritarime. Kitaip tariant, šis puikus pasiūlymas yra vertas didelės paramos. Saulę mylintys šiauriečiai norėtų padėkoti Komisijai ir pranešėjui bei pagalbiniams pranešėjams.
<SPEAKER ID="058" NAME="Arlene McCarthy" AFFILIATION="PSE">
Gerb. pirmininke, šis pakaitinio naudojimosi bendra nuosavybe teisės aktas priimamas pavėluotai. Pirmą kartą šio klausimo svarstymas Vidaus rinkos ir vartotojų apsaugos komitete vyko 2001 m., atskleidžiant visas rinkoje esančias problemas. Aišku, labai malonu, kad šiandien galime pateikti vartotojams rezultatą. Papildome teisės aktą, kad būtų apimti visi pakaitinio naudojimosi bendra nuosavybe produktai, ypač problematiniai sumažinto tarifo atostogų klubai. Taip pat apimame perpardavimą ir keitimą bei suteikiame vartotojams geresnę apsaugą ir geresnes teises. Manau, labai svarbu, kad vartotojai turėtų tokias pačias teises, nesvarbu, ar jie nuosavybę įsigyja Varnoje prie Juodosios jūros, ar Valensijoje, Costa Blanca regione.
<P>
Priėmus šį teisės aktą, bus privaloma teikti vartotojams pagrindinę informaciją standartinės informacijos lape, nurodant kainą ir visus mokesčius. Bendrovei to nepadarius, numatoma teisatsisakyti pratęsti sutarties terminą iki trijų mėnesių. Nepranešus vartotojui apie atsisakymo teisę, sutartis pratęsiama iki vienų metų. Šios teisės labai geros vartotojams. Taip pardavėjai taps atsakingi, o mes turėsime informuotus ir apsaugotus vartotojus. Taip iš rinkos pašalinsime nesąžiningus prekiautojus ir suktus komersantus.
<P>
Šiandien parodėme, kad gavęs vartotojų skundus, Parlamento Vidaus rinkos ir vartotojų apsaugos komitetas ne tik į juos reaguoja, bet ir veikia. Komisijos nary, norėčiau, kad kaip visada pasisakytumėte vykdymo klausimais. Dabar privalome naudotis naujuoju tarpvalstybiniu vykdymo tinklu kovodami su besitęsiančiomis vartotojų problemomis ir sumažinti skundų, gaunamų visose 27 valstybių narių esamuose vartotojų centruose dėl pakaitinio naudojimosi bendros nuosavybės.
<SPEAKER ID="059" NAME="Marian Zlotea" AFFILIATION="PPE-DE">
(RO) Mūsų tikslas - užtikrinti, kad pateiktas teisės aktas būtų naudingas vartotojams. Todėl norėčiau pritarti šiai naujajai direktyvai, numatančiai paprastesnę sistemą pakaitinio naudojimosi bendrosios nuosavybės produktams. Pritariu pasiūlymams, kuriuose numatomas 14 dienų persigalvojimo terminas atsisakyti sutarties ir draudžiama reikalauti išankstinių mokėjimų per jį. Tikiuosi, kad pakeitimais bus užtikrinta tinkamai veikianti vidaus rinka, suderinus reikiamus teisės aktus Europoje ir taip padidinus vartotojų apsaugą.
<P>
Turime užtikrinti, kad pasirašydami sutartį vartotojai būtų visiškai informuoti, gautų visą būtiną ikisutartinę informaciją apie išlaidas ir paslaugas. Turime skatinti pakaitinio naudojimosi bendrosios nuosavybės ir ilgalaikiais atostogų produktais vystymą. Todėl turime didinti vartotojų pasitikėjimą perkant pasiūlymus atostogoms užsienyje ir skatinti įmones, parduodančias nuosavybę užsienyje, pasinaudoti bendros rinkos teikiamais pranašumais.
<P>
Taip pat norėčiau paprašyti Komisijos narės M. Kunevos pabandyti sureguliuoti kreditų sutarčių sritį, nes dėl šiuo metu vyraujančios finansinės painiavos, daugelis bankų taip pat pakeitšias kredito sutartis ir toliau apgaudinėja vartotojus. Norėčiau padėkoti pranešėjui už pastangas ir tikiuosi, kad sukursime rinką, palankią vartotojams.
<SPEAKER ID="060" NAME="Bernadette Vergnaud" AFFILIATION="PSE">
(FR) Gerb. pirmininke, M. Kuneva, ponios ir ponai, balsuosime už būtiną 14 metų senumo direktyvos, veikiančios milijonus žmonių Europoje, tiek profesionalus turizmo pramonėje, tiek pakaitinio naudojimosi bendra nuosavybe ar atostogų klubų naudotojus, atnaujinimą.
<P>
Ši pramonyra verta daugiau nei 2 mlrd. EUR per metus, joje dirba 200 000 žmonių. Tai svarbiausia vidaus rinkos pagal Lisabonos strategiją varomoji jėga, ypač tada, kai numatomas didelis tokių paslaugų augimas. Ekonominės priežastys, nors ir nežymios, neturėtų trukdyti užtikrinti didesnės šių paslaugų naudotojų, kurie gali skirti nedidelę sumą atostogoms, siekia būti labiau apsaugoti ir teisinio aiškumo, apsaugos.
<P>
Sutarties atsisakymo sąlygų suderinimas bei draudimas vykdyti tokią nesąžiningą komercinę veiklą kaip išankstiniai mokėjimai persigalvojimo laikotarpiu, reikalavimas pateikti tikslią, aiškią ir teisėtą sutartį pirkėjo pasirinkta kalba - didelpažanga vartotojų apsaugos ir galių suteikimo srityje. Šiuo dokumentu sustabdysime nepriimtiną praktiką, kuri šiuo metu galima dėl dabartinėje direktyvoje esančių silpnų vietų ir grąžinsime pasitikėjimą pramone, turinčia neigiamą įvaizdį. Galime tikėtis, kad pardavėjai, išsilaisvinę nuo negarbingų konkurentų, ims aktyviai veikti, taip pat - grąžinti vartotojų pasitikėjimą.
<P>
Todėl labai noriu padėkoti pranešėjui T. Mandersui ir pagalbiniams pranešėjams, ypač savo draugui Joel Hasse Ferreirai atlikus puikų darbą, nes per pirmąjį svarstymą bus pasiektas susitarimas, kuriame bus įtvirtinta daug pažangių pokyčių, kurių siekParlamentas, bet Taryba atmetė.
<SPEAKER ID="061" NAME="Philip Bradbourn" AFFILIATION="PPE-DE">
Gerb. pirmininke, jau daug metų man rūpi tai, kad dabartiniame teisės akte dėl pakaitinio naudojimosi bendrąją nuosavybe nėra įtraukti nauji rinkoje pasirodę šios srities produktai. Todėl pritariu šiame pasiūlyme padarytiems pataisymams.
<P>
Direktyvos taikymo srities išplėtimas, apimantis atostogų klubus ir kitus panašius produktus - didelis žingsnis pirmyn saugant vartotojus nuo nesąžiningų spekuliantų. Ši direktyva rodo, kad ES imasi tinkamų veiksmų šioje srityje.
<P>
Tačiau prisipažinsiu, esu nusivylęs, kad Parlamentas turėjo atsisakyti nuostatų dėl 21 dienų persigalvojimo termino dėl bendro susitarimo su Taryba. Tačiau, tai nereiškia, kad patobulinimai nepadarpoveikio dabartinei direktyvai. Džiugu, kad nebus išankstinių mokėjimų iki persigalvojimo termino pabaigos. Buvo įdėta daug pastangų siekiant kompromiso su Taryba, ir tikiuosi, kad šiandien šiam pranešimui didžioji dauguma pritars.
<SPEAKER ID="062" NAME="Zuzana Roithová" AFFILIATION="PPE-DE">
(CS) Pritariu penkiolikos metų senumo pakaitinio naudojimosi bendra nuosavybe direktyvos persvarstymui. Taip bus praplėstas ilgalaikio poilsio produktų sąrašas, užtikrinant didesnį vartotojų apsaugos lygmenį ir sąžiningų paslaugų teikėjų konkurencingumą. Kitaip tariant, ši direktyva neleis atsirasti naujiems produktams, skirtiems apeiti esamą tvarką. Pakaitinio naudojimosi bendra nuosavybe produktai - paslaugos, dažnai teikiamos kitose valstybėse. Todėl man labai malonu, kad Europoje ši rinka bus visiškai suderinta ir vartotojas galės turėti tokias pačias teises visos valstybėse, pvz., keturiolikos dienų terminas, per kurį bus galimas atsisakyti sutarties be išankstinio mokėjimo arba reikalavimas paslaugų teikėjui parengti sutartį kliento pageidaujama kalba. Tai - geros žinios Čekijos vartotojams, norintiems vykti atostogauti. Taip pat pritariu minčiai dėl Europos registravimo sistemos sukūrimo, kokią turi kelionių agentai, kuri taptų informacijos šaltiniu teismų ginčuose ir taip pat apimtų garantinio fondo sukūrimą vartotojams bendrovės bankroto atveju. Sveikinu Komisijos narį ir pranešėjus.
<SPEAKER ID="063" NAME="Meglena Kuneva">
Komisijos narė. - Gerb. pirmininke, turime užtikrinti, kad visoje ES vartotojai vienodai būtų ginami nuo agresyvių pardavimų veiksmų, naudojamų sukčių prekiautojų pakaitinio naudojimosi bendra nuosavybe ir atostogų produktų rinkose. Veiksmai ES lygmeniu labai reikalingi dėl tarptautinio daugumos pakaitinio naudojimosi bendra nuosavybe pobūdžio.
<P>
Be to, turime užtikrinti, kad vartotojai pakankamai pasitikėtų reguliavimo sistema ir toliau pirktų pakaitinio naudojimosi bendra nuosavybe produktus iš teisėtų prekiautojų. Sveika pakaitinio naudojimosi bendra nuosavybe ir panašiais atostogų produktais rinka prisidės prie augimo ir darbo vietų kūrimo Europos Sąjungoje.
<P>
Tvirtai tikiu, kad šis kompromisinis paketas, dėl kurio šiandien balsuosite, bus žymus indėlis siekiant šių tikslų. ALDE, PPE-DE ir PSE frakcijų pasiūlyti pakeitimai, kuriems Taryba pritarė, mano nuomone, yra teisingi ir pagrįsti. Paketas taip pat atitinka pirminį Komisijos pasiūlymą.
<P>
.
<P>
Manau, kad šis paketas - geriausias pasirinkimas vartotojams ir prekiautojams. Balsuodami už šį paketą, balsuosime už vartotojų pasitikėjimą atostogų produktais, aiškios informacijos vartotojui suteikimą ir už konkurencingą ir atsakingą atostogų pramonę.
<P>
Todėl tikiuosi, kad šio Parlamento nariai šiandien balsuos už pakaitinio naudojimosi bendra nuosavybe ir panašiais produktais taisykles, kurios sukurs tikrą pridėtinę vertę atostogautojams visoje Europoje.
<SPEAKER ID="064" NAME="Toine Manders">
pranešėjas. - (NL) Gerb. pirmininke, jei šią popietę bus pritarta šiai direktyvai, reguliuojančiai galbūt tik nedidelę dalį vidaus rinkos, tai bus didžiulis žingsnis pirmyn vartotojams Europoje. Šiaip ar taip, ši direktyva yra horizontalios priemonės, skirtos vartotojų apsaugai, pradininkė.
<P>
Aš, kaip pranešėjas, pirmiausia siūliau sureglamentuoti tam tikrus klausimus. Galiausiai atlikome didžiulį darbą suderindami viską. Manau, kad tai užtikrins pakankamą apsaugą ne tik vartotojams, bet taip pat bona fide bendrovėms, dalyvaujančioms prekyboje. Turizmas bus labiau skatinamas, o vidaus rinka gali veikti tik tada, jei ja pasitiki vartotojai.
<P>
Džiaugiausi, kad atlikus šį didžiulį suderinimą, vartotojai Europoje turės vienodas teises. Iš tikrųjų, manau, kad vartotojai Europoje, neatsižvelgiant į jų kilmės šalį, turi turėti vienodas teises įsigydami prekes, paslaugas ar kitus dalykus vidaus rinkoje. Tai užtikrinama šia direktyva.
<P>
Tikiuosi, kad valstybės narės reglamentuos laikymosi ir kontrolės procedūras vienodai, užtikrindamos didžiulį vartotojų pasitikėjimą. Vidaus rinka gali veikti gerai tik esant pramonės, vyriausybės ir vartotojų pasitikėjimui. Dėl to aš tikiu Europa.
<P>
Manau, kad tai - didžiulis žingsnis į priekį. Mes užtikrinome kiek galima geresnę tvarką įvairiose vidaus rinkos srityse, išskyrus vartotojų pasitikėjimo. Manau, kad ši direktyva - svarbus žingsnis šia linkme. Norėčiau padėkoti visiems prisidėjusiems ją rengiant
<SPEAKER ID="065" NAME="Pirmininkė">
Diskusijos baigtos.
<P>
Balsavimas vyks šiandien vidurdienį.
<P>
Raštiški pareiškimai
<P>
(Darbo tvarkos taisyklių 142 straipsnis)
<SPEAKER ID="066" NAME="Małgorzata Handzlik  " LANGUAGE="PL">
Pakaitinis naudojimasis bendra nuosavybe - tam tikra atostogų produkto forma. Daugelis vartotojų nusprendžia įsigyti tokias paslaugas sužavėti savo atostogų vietovės. Deja, tuo naudojasi nesąžiningi prekiautojai, nesuteikiantys vartotojams išsamios informacijos apie siūlomas paslaugas.
<P>
Direktyvoje numatomi pokyčiai užtikrins didesnę vartotojų apsaugą nuo tokių veiksmų. Vartotojams suteikiamas 14 dienų persigalvojimo terminas, per kurį jie gali atsisakyti sutarties be jokių padarinių. Taip jie galės dar kartą apgalvoti savo sprendimą. Taip pat padaugės informacijos, kurią prekiautojai privalės suteikti galimiems paslaugų pirkėjams. Vartotojas turės teisę gauti išsamią informaciją nesvarbu, kokioje valstybėje narėje jie pirks paslaugas. O svarbiausia, kad ši informacija turės būti pateikiama raštu ir vartotojo gimtąja kalba arba jo kilmės šalies kalba. Jei vartotojai nebus supažindinti su teise pasinaudoti 14 dienos persigalvojimo terminu, jis galės bus pratęstas vieniems metams ir 14 dienų.
<P>
Šie sprendimai labai naudingi vartotojui, ypač šiais laikais, kai užsienio kelionės labai paplitusios ir dėl to vartotojai vis dažniau tampa kai kurių subjektų nesąžiningų veiksmų aukomis.
<SPEAKER ID="067" NAME="Zita Pleštinská  " LANGUAGE="SK">
Europos Parlamentui visada rūpėjo vartotojų teisės turizmo srityje. Dėl to savo rezoliucijose dėl naujų perspektyvų ir ilgalaikio tvaraus turizmo Europoje, buvo pripažintas poreikis persvarstyti direktyvą 94/47/EB.
<P>
Neatsakingos agentūros lengvai apeina šios direktyvos reikalavimus, todėl siekiant užtikrinti geriausią įmanomą vartotojų apsaugą šioje srityje, IMCO komitetas primygtinai reikalavo nustatyti suderintas taisykles tam tikrose srityse. Tai padės vartotojams priimti teisingus sprendimus, neatsižvelgiant į jų kilmės šalį ar tai, kur jie vyksta atostogauti.
<P>
Pakaitinio naudojimosi bendrąją nuosavybe sąvoka apima laike apibrėžtą nuosavybės ar kito vertingo turto naudojimą pagal sutartis ilgesniam nei vienų metų laikotarpiu, kai vartotojas sumokėjęs mokestį, įgyja teisę naudotis viena ar keliomis patalpomis daugiau nei vieną kartą. Sutartyse turi nurodyti tam tikri sąrašai, skirti atkreipti vartotojų dėmesiui ir padėti jiems lengviau suprasti teisę atsisakyti sutarties.
<P>
Pritariu dėl verslininkų etikos kodekso šioje srityje, kokybės ženklo, tarptautinių bendrovių ir standartinių formų. Svarbu tai, kad reklamos turi informuoti vartotojus, o ne juos klaidinti. Direktyvoje išdėstoma teisinsistema, skirta ilgalaikiams atostogų produktams. Vartotojai galės priimti sprendimus nejausdami jokio spaudimo. Tikiu, kad šia direktyva bus išspręstos rimtos problemos dėl ilgalaikių atostogų produktų, su kuriomis susiduria vartotojai.
<SPEAKER ID="068" NAME="Salvador Domingo Sanz Palacio  " LANGUAGE="ES">
Gerb. pirmininke, džiaugiuosi galėdamas pritarti šiam pranešimui ir dėkoju pranešėjui T. Mandersui bei savo kolegai M. Harbourui už puikų pagalbinių pranešėjų darbą. Tai - puikus komandinio darbo pavyzdys. Šis priemonių paketas - didelių Komisijos, Parlamento ir Tarybos pastangų rezultatas.
<P>
Ispanijos delegacija visada teigia, kad suprantamumas, skaidrumas ir teisinis aiškumas bei visiškas suderinamumas užtikrina geriausią vartotojų apsaugą.
<P>
Norėjome, kad būtų nustatyta aiškesntvarka ir geresnis rinkos reguliavimas dėl dviejų priežasčių - verslininkai galėtų vykdyti aukštos kokybės ir saugią veiklą, o vartotojai pasitikėtų šia rinka, gaudami visą reikalinga informaciją prieš pasirašydami bet kokias sutartis ir turėtų visą būtiną jų teisių apsaugą.
<P>
Geras reglamentavimas skatina rinkos veiklą ir yra naudingas vartotojams ir verslininkams. To mes norėjome ir tai pavyko pasiekti šiuo susitarimu.
<P>
(Posėdis buvo sustabdytas 10.55 val. dėl "Lux" apdovanojimo įteikimo ir atnaujintas 11.30 val.)

<CHAPTER ID="008-02">
2. ES ir Rusijos aukščiausiojo lygio susitikimas (
<P>
- Balsuoti skirto laiko metu:
<SPEAKER ID="146" NAME="Werner Langen" AFFILIATION="PPE">
(DE) Pone pirmininke, norėčiau paklausti, kodėl Parlamento narys, sėdintis 56 numeriu pažymėtoje vietoje, tuo pačiu metu balsavo ir už 56, ir už 57 vietą. R. Bütikofer balsavo vietoj C. Turmeso. Prašau Parlamento nariui už tokį elgesį pareikšti papeikimą.
<P>
(Sujudimas)
<P>
Praėjusioje Parlamento kadencijoje, kai R. Bütikofer dar nebuvo Parlamento narys, nuobauda buvo skirta frakcijos pirmininkui, nes jis balsavo už savo kaimyną. D. Cohnui-Benditui galbūt pasirodytų kvaila ir galbūt jis taip galėtų elgtis Žaliųjų frakcijoje / Europos laisvajame aljanse, tačiau Parlamento taisyklės vis dėlto yra aiškios. Joks Parlamento narys negali balsuoti už kitą Parlamento narį, sėdėdamas kito nario vietoje. Tai galioja ir Žaliųjų frakcijai.
<P>
(Garsūs plojimai)
<SPEAKER ID="147" NAME="Pirmininkas">
Tęskime. Man atrodo ganėtinai aišku, kad negalima balsuoti už kitą asmenį.

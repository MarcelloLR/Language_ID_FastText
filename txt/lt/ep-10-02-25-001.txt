<CHAPTER ID="001">
Posėdžio pradžia
<SPEAKER ID="005" NAME="María Muñiz De Urquiza" AFFILIATION="S&amp;D">
(ES) Pone pirmininke, kadangi vakar čia, šiame Parlamente, buvo daug darbo, neturėjome galimybės paminėti ką tik mirusio Orlando Zapatos, kurio Ispanijos delegacija nuoširdžiai gedi. Jis mirpo ilgo bado streiko. Jis yra pirmasis per 40 metų Kuboje miręs politinis kalinys, raginame paleisti visus politinius kalinius Kuboje ir visame pasaulyje. Taip pat norėtume pareikšti solidarumą su jo šeima ir Kubos gyventojais jiems siekiant pliuralizmo ir vystymosi.
<P>
Ši labai liūdna proga galėtų būti paskata surengti diskusijas dėl Europos Sąjungos ir Kubos santykių raidos, numatant išsamią dvišalę sistemą, pagal kurią būtų galima plėtoti konstruktyvų dialogą žmogaus teisių klausimais ir kuri būtų sudaryta tokiais pat pagrindais, kokiais sudaromi Europos Sąjungos susitarimai su trečiosiomis šalimis.

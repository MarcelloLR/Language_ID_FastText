<CHAPTER ID="014">
Darbų programa
<SPEAKER ID="019" NAME="Pirmininkas">
Galutinis šio sesijos darbotvarkės projektas, kurį, remdamasi Darbo tvarkos taisyklių 130 ir 131 straipsniais, 2008 m. birželio 3 d., ketvirtadienį, parengPirmininkų sueiga, yra išdalytas. Buvo paprašyta padaryti šiuos šio projekto pakeitimus.
<P>
Pirmadienis, antradienis, trečiadienis: pakeitimų nėra.
<P>
Ketvirtadienis: Socialistų frakcija Europos Parlamente paprašiš darbotvarkės išbraukti pirmąjį šios popietės diskusijų dėl žmogaus teisių punktą "Kaltinimai dėl masinių kapaviečių Indijos valdomame Kašmyre".
<P>
Žodis suteikiamas PSE frakcijos pirmininkui Martinui Schulzui - kad paaiškintų šį prašymą.
<SPEAKER ID="020" NAME="Martin Schulz">
PSE frakcijos vardu. - (DE) Gerb. pirmininke, Pirmininkų sueigoje jau bandžiau įtikinti frakcijų pirmininkus, kad šiuo metu šio darbotvarkės punkto svarstyti visiškai nereikėtų. Jis pagrįstas tik organizacijos "Amnesty International" prielaidomis. "Amnesty International" teigia, kad yra įtarimų, tačiau realių šių masinių kapaviečių buvimo įrodymų dar nėra.
<P>
Žmogaus teisių pakomitečio pirmininkHélene Flautre į šiuos teiginius sureagavo labai protingai. Ji pakviet"Amnesty International" atstovus liepos 16 d. apsilankyti šiame komitete ir pagrįsti bei apibrėžti kaltinimus. Todėl manome, kad prieš priimant sprendimą dėl šio darbotvarkės punkto, būtų protinga palaukti, kol įvyks šis svarstymas.
<P>
Be to, norėčiau pažymėti, kad šis regionas nėra eilinis regionas; šioje pasaulio dalyje Europos Parlamentas, būdamas tarptautinės politikos subjektu, turi veikti ypač atsargiai ir nepriimti prielaidomis pagrįstų sprendimų, kurie, priešingai nei tikimės, gali paskatinti nestabilumą regione.
<P>
Todėl raginame šį punktą iš darbotvarkės pašalinti.
<SPEAKER ID="021" NAME="Monica Frassoni">
Verts/ALE frakcijos vardu. - Gerb. pirmininke, būsimose diskusijose - tikiuosi, kad jos įvyks - mes raginsime vykdyti nepriklausomą masinių kapaviečių tyrimą, taip pat jas apsaugoti ir baigti šį tyrimą vykdančių žmonių puolimą. Manau, kad šis prašymas šiuo klausimu nedelsiant surengti diskusijas ir liepos 16 d. Hélene Flautre rengiamas svarstymas yra visiškai suderinami.
<SPEAKER ID="022" NAME="Martin Schulz" AFFILIATION="PSE">
(DE) Gerb. pirmininke, kaip galima reikalauti dėl pasiūlymo balsuoti vardiniu balsavimu, jei ką tik jį pateikiau?
<SPEAKER ID="023" NAME="Pirmininkas">
Gerb. Martinai Schulzai, jei ką nors planuojate, žinios apie tai pasklinda greitai; taigi, manau, kad visi greitai apie tai sužinojo. Manau, kad kai man pateikiamas pasiūlymas, privalau dėl jo surengti balsavimą.
<SPEAKER ID="024" NAME="Martin Schulz" AFFILIATION="PSE">
(DE) Gerb. pirmininke, remdamasis Darbo tvarkos taisyklėmis, manau, kad tai neįmanoma. Mano frakcija prieš maždaug 25 minutes įgaliojo mane pateikti pasiūlymą. Taigi, manau, kad per tą laiką pateikti prašymą dėl vardinio balsavimo dėl pasiūlymo, kurį ką tik pateikiau, yra neįmanoma. Jei jis yra pateiktas, jis pateiktas nesilaikant terminų, ir jūs galite į atmesti.
<SPEAKER ID="025" NAME="Pirmininkas">
Gerb. Martinai Schulzai, man pranešė, kad šis pasiūlymas buvo pateiktas prieš valandą, - dėl to darau išvadą, kad tai prevencinpriemonė. Bet kokiu atveju, Martinai Schulzai, - toks mano įtarimas. Kodėl tai tokia didelproblema? Jūs turite savo įsitikinimus, kiti turi savo. Visi turėkime savo įsitikinimus. Remiantis mano turima informacija, prieš valandą - tai yra, laiku - buvo pateiktas tinkamas prašymas dėl vardinio balsavimo, jei bus sprendžiama dėl atitinkamo klausimo.
<P>
(Šūksniai)
<P>
Jūs galite nuspręsti, ar pateikti savo pasiūlymą - tai jūsų reikalas.
<SPEAKER ID="026" NAME="Martin Schulz" AFFILIATION="PSE">
(DE) Gerb. pirmininke, prašau dviem minutėms sustabdyti posėdį - kad visi nariai galėtų pasiimti savo balsavimo korteles.
<SPEAKER ID="027" NAME="Pirmininkas">
Skelbiu trumpą pertrauką, kad visi galėtų pasiimti korteles.
<P>
(Posėdis buvo kelioms minutėms sustabdytas.)
<P>
(Parlamentas vardiniu balsavimu pasiūlymą atmetė)
<SPEAKER ID="029" NAME="Hannes Swoboda" AFFILIATION="PSE">
(DE) Gerb. pirmininke, pradžioje pasakėte, kad labai malonu, kad šiame posėdyje dalyvauja ministras Jean-Pierre Jouyet - iš tikrųjų taip ir yra. Ar raginsite Tarybai pirmininkausiančias šalis sekti Jean-Pierre Jouyet pavyzdžiu ir pradėti lankytis Parlamente nuo pirmadienio?
<SPEAKER ID="030" NAME="Stavros Lambrinidis" AFFILIATION="PSE">
(EL) Gerb. pirmininke - labai trumpa pastaba apie mūsų ketvirtadienio programą. Į Parlamentą atvyksta Prancūzijos prezidentas N. Sarkozy, kuris kalbės Europos ateities klausimais - tai susiję su labai rimta Europos krize.
<P>
Kiek žinau, Europos Parlamento Socialistų frakcija šiuo klausimu gali kalbėti tik 18 minučių. Įsivaizduoju, kad pirmininkui bus suteiktos tik kelios minutės; kitiems kalbėtojams - dar mažiau.
<P>
Europos Parlamentas jo nariams yra pati geriausia vieta, kurioje jie gali kalbėti ir iš kurios juos gali išgirsti valstybių narių vadovai. Manau, kad esant dabartiniam kalbėjimo laiko paskirstymui šiose diskusijose netenkame svarbių galimybių.
<SPEAKER ID="031" NAME="Pirmininkas">
Gerb. Stavrosai Lambrinidi, protokolo paskirstymo tvarka yra tinkama. Ketvirtadienis visiškai nesiskiria nuo kitų dienų, ir jūsų frakcija gali paskirstyti kalbėjimo laiką taip, kaip laiko tai tinkama. Viskas daroma vadovaujantis d'Hondt sistema, o ketvirtadienį neplanuojama nieko neįprasto.

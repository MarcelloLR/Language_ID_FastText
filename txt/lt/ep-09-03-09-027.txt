<CHAPTER ID="027">
2006 ir 2007 m. konkurencijos politikos ataskaitos (trumpas pristatymas) 
<SPEAKER ID="229" NAME="Pirmininkas">
Kitas darbotvarkės klausimas yra Jonathano Evanso trumpas pristatymas pranešimo, Ekonomikos ir pinigų politikos vardu, dėl 2006 ir 2007 m. konkurencijos politikos ataskaitų.
<SPEAKER ID="230" NAME="Jonathan Evans">
pranešėjas. - Gerb. pirmininke, Europos Komisija teikia savo metinę konkurencijos ataskaitą. Yra įprasta, kad Europos Parlamentas peržiūri šią ataskaitą ir pateikia pranešimą savo iniciatyva.
<P>
Šį kartą, dėl veiksnių, susijusių su laiko pasirinkimu, buvo kartu pateiktos 2006 ir 2007 m. ataskaitos. Bet kaip anksčiau minėjo Komisijos narys J. Barrot, šių ataskaitų vertinimas labai pasikeitė, nes ataskaitas pradėjome vertinti prieš kurį laiką. Tuo metu dėmesį skyrėme konkurencijos politikos modernizavimui, žymi darbo dalis buvo atlikta buvusio Komisijos nario Mario Monti bei dabartinės Komisijos narės Neelie Kroes. Taip pat vertinome Komisijos gebėjimų sprendžiant piktnaudžiavimo dominuojančia padėtimi rinkoje atvejus bei dėl galimybių veiksmingiau spręsti įmonių susijungimų ir valstybės pagalbos klausimus poveikį. Apskritai šiose ataskaitose viskas buvo labai gerai išdėstyta ir apie tai galima spręsti iš Parlamento pranešimo. Mes peržiūrėjome Komisijos veiklą sprendžiant sunkius susitarimų atvejus, stebėjome atleidimo nuo baudų sistemos vystymą, Komisijos skirtas didžiules baudas bei matėme įrašus apie susijungimus ir pranešimus dėl valstybės pagalbos.
<P>
Modernizavimo prasme procesas greitėja, nes šiuo metu Komisija teikia pasiūlymus baltojoje knygoje dėl privatiems asmenims padarytos žalos atlyginimo. Tai jau šis tas. Tam pritaria mūsų komitetas ir Parlamentas.
<P>
Mūsų komitetas atkreipdėmesį į du mums rūpimus klausimus. Tai susiję su nelygiaverčiais gamintojų ir mažmenininkų santykiais, ypač santykiuose su maisto produktų mažmenininkais. Tiesa sakant, šiuo klausimu Parlamentas yra pateikęs rašytinę deklaraciją, pasirašytą daugiau nei pusės jo narių. Mūsų komitetas taip pat išreišksusirūpinimą dėl piktnaudžiavimo paslaugų sektoriuje.
<P>
Tačiau minėjau, kad situacija pasikeitė. Nuo tada, kai Komisija paskelbsavo ataskaitas, Komisijos veikla, ypač valstybės pagalbos srityje, pakrypo visai į kitą pusę. Šiuo metu Komisija beveik kasdien sprendžia finansinės pagalbos klausimus, kurie užėmpagrindinę vietą vykstant dabartiniams finansiniams neramumams. Labai svarbu, tai pažymima ir mūsų pranešime, kad spręsdami šiuos klausimus, įvertintume problemas, su kuriomis susiduriama veiksmingoje, atviroje rinkoje.
<P>
Labai svarbu, kad Komisijos pritarimas būtų suderintas su Sutartimi ir ateityje nesukurtų didelės rinkos galios, kuria būtų galima piktnaudžiauti.
<P>
Šiuo metu bankininkystės sektorius Jungtinėje Karalystėje yra vienintelaiški sritis, kuri šiek tiek aprimus ekonomikai turėtų būti iš esmės peržiūrėta įvertinant, ar ji dera su laisva, sąžininga ir atvira rinka. Iš Komisijos narės N. Kroes sulaukėme užtikrinimo šiuo klausimu, tačiau mūsų komitetas tai pažymėjo šiame pranešime. Apskritai manome, kad atliktas Komisijos darbas yra sveikintinas. Tokia yra pranešimo esmė, rytoj, tikiuosi, pranešimas bus priimtas didžiąja balsų dauguma.
<SPEAKER ID="231" NAME="Jacques Barrot">
Komisijos pirmininko pavaduotojas. - (FR) Gerb. pirmininke, J. Evansai, pirmiausia norėčiau padėkoti Neelie Kroes ir visos Komisijos vardu.
<P>
Mums labai malonu, kad Europos Parlamentas vienareikšmiškai pareiškparamą savo pranešime dėl ryžtingo ir nepertraukiamo konkurencijos politikos taikymo visose šiose srityse - kova su monopolijomis ir susitarimais, susijungimų kontrolir valstybės pagalba.
<P>
Komisijai ypač malonu dėl Europos Parlamento teikiamos svarbos Konkurencijos generalinio direktorato personalui, nes per šią ekonominę krizę didėja darbo krūvis.
<P>
Per recesiją Komisiją pasiryžusi toliau kovoti su protekcionizmu. Komisija pritaria Europos Parlamento įspėjimui dėl konkurencijos taisyklių sustabdymo, nes tai yra svarbi parama. Gerb. J. Evansai, neturėtume pamiršti, kad šios konkurencijos taisyklės taip pat skatina produktyvumą ir padės mums būti geresnės būklės krizei pasibaigus.
<P>
2009 m. turi būti bendradarbiavimo metai. Mes tikimės sulaukti paramos iš visų Europos Sąjungos institucijų ir savo tarptautinių partnerių toliau plėtojant ekonomiką ir užtikrinant tinkamą rinkos veiklą.
<P>
Dėkoju, J. Evansai. Galite būti tikras, kad N. Kroes, kuri turbūt tai jau yra jums sakiusi, labai susidomėjusi skaitjūsų pranešimą.
<SPEAKER ID="232" NAME="Pirmininkas">
Klausimo nagrinėjimas baigtas.
<P>
Balsavimas vyks rytoj.
<P>
Kitas darbotvarkės klausimas yra Claire Gibault trumpas pristatymas pranešimo, Moterų teisių ir lyčių lygybės komiteto vardu, dėl vienodo požiūrio į vyrus ir moteris scenos menų srityje.
<P>
Manau, kad tai labai įdomus pranešimas. Deja, C Gibault mums pranešė, kad šį vakarą ji negalės dalyvauti ir pristatyti savo pranešimo. Dėl Darbo tvarkos taisyklių, neturiu teisės suteikti žodžio niekam kitam, nes ji nepaskyrasmens vietoj savęs. Todėl nebus pateiktas net trumpas jos pranešimo pristatymas.
<P>
Tačiau, kaip yra numatyta darbotvarkėje, balsavimas dėl šio pranešimo vyks rytoj.
<SPEAKER ID="991" NAME="Louis Grech  " AFFILIATION="PSE">
raštu. - Pritariu Komisijos pastangoms konkurencijos srityje, veiksmingiems sprendimams susijungimų srityje ir rekordinėms baudoms, skirtoms pažeidėjams 2006 ir 2007 metams. Visiškai pritariu Komisijoms išvadoms, kad Europos energijos rinkos tinkamai neveikia. Šiuo atžvilgiu, labai gaila, kad Europos Vadovų Taryba nesugebėjo išspręsti klausimų, pateiktų Komisijai atlikus sektorių analizę. Energijos išlaidos sudaro sparčiai didėjančią namų ūkio biudžeto dalį. Dėl finansinės krizės tikėtina, kad žymiai padidės skurdas visoje ES. Nepriimtina, kad neveiksminga energijos rinka iškraipo rinką ir daro žalą verslininkams ir vartotojams. Norėdami išspręsti iracionalių energijos kainų problemą, turbūt turėtume svarstyti nepriklausomų energijos reguliavimo institucijų sukūrimo galimybę visose valstybėse narėse. Jos turėtų užtikrinti, kad bet koks kainų augimas tokių viešųjų komunalinių paslaugų kaip vandens, kanalizacijos, oro uosto mokesčių ir t.t... būtų pagrįstas.
<SPEAKER ID="990" NAME="Eoin Ryan  " AFFILIATION="UEN">
raštu. - Labai pritariu EP nario J. Evanso pranešime pateiktiems reikalavimams dėl vartotojų apsaugos, ypač reikalavimui, kad Komisija atliktų sektoriaus tyrimą dėl reklamos internete. Labai dažnai vartotojai apsigauna dėl sąmoningai klaidinančių pasiūlymų ir reklamos skelbimų internete, nepaisant Europoje esančių teisės aktų, siekiančių tam užkirsti kelią. Komisija turi veikti užtikrinant teisės aktų šioje srityje laikymąsi, kad tai nebūtų tik tuščios kalbos.
<P>
Pritariu, kad Komisija turėtų atlikti analizę dėl nevienodų santykių tarp tiekėjų ir mažmeninių prekybininkų poveikio konkurencijai. Ši problema yra labai svarbi Airijoje. Konkurencijos politika neturi skirtis, o vartotojai toliau nuo to kentėti ir taip sunkiu ekonomikai metu.
<P>
Taip pat pritariu Bendrajam bendrosios išimties reglamentui (BBIR), per kurį valstybės narės gali skirti pagalbą MVĮ, regioninei plėtrai, mokymams, užimtumui ir rizikos kapitalui. Priemonės, remiančios verslumą, naujovės MVĮ šiais sunkiais laikais turi būti taikomos greitai. MVĮ yra ekonomikos pagrindas, todėl privalome remti kaip galima geriau, kiek tai leidžia kolektyviniai gebėjimai.

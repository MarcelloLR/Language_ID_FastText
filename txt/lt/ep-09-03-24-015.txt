<CHAPTER ID="015">
Bendrieji konsuliniai nurodymai: biometriniai duomenys ir prašymai gauti vizą (diskusijos) 
<SPEAKER ID="475" NAME="Pirmininkė">
Kitas klausimas - baronienės S. Ludford rekomendacija antrajam svarstymui Piliečių laisvių, teisingumo ir vidaus reikalų komiteto vardu dėl bendrųjų konsulinių nurodymų: biometrinių duomenų ir prašymų gauti vizą (05329/1/2009 - C6-0088/2009 -.
<SPEAKER ID="476" NAME="Sarah Ludford">
pranešėja. - Gerb. pirmininke, šis Komisijos pasiūlymas, kurį pristatau kaip Parlamento pranešėja, yra ketvirtoji Vizų informacinės sistemos (VIS) paketo dalis, priimta po VIS reglamento, sprendimo dėl priėjimo prie VIS ir priemonės dėl VIS naudojimo, remiantis Šengeno sienų kodeksu.
<P>
Norint pakeisti dabartinius bendruosius konsulinius nurodymus, pirmiausia reikia pateikti biometrinius duomenis, kurie bus laikomi VIS, ir standartus, kaip tą padaryti, tačiau taip pat bus reikalingos nuostatos dėl prašymų gauti vizą priėmimo tvarkos.
<P>
Visapusis vizų taisyklių peržiūrėjimas numatytas kartu su vizų kodeksu, dėl kurio pranešimą pateikmano kolega ALDE frakcijos narys Henrik Lax. Kai tik bus priimti, šie teisės aktai, dėl kurių diskutuojame, taps sudėtine vizų kodekso dalimi.
<P>
Pagrindinužslėpta priežastis, dėl kurios buvo pateikti atskiri pasiūlymai, buvo ta, kad Komisija tikėjosi, jog vizų kodekso priėmimas užtruks ilgiau nei dabartinio pasiūlymo, o jie nenorėjo, kad vizų kodekso priėmimo procesas sustabdytų VIS paleidimą.
<P>
Mano supratimu, centrinVIS sistema bus parengta šių metų gruodžio mėn. ir galėtų pradėti veikti pirmajame regione, Šiaurės Afrikoje, 2010 m. pradžioje. Gana ilgą laiką derėjausi su Taryba. 2007 m. lapkričio mėn. Piliečių laisvių, teisingumo ir vidaus reikalų komitetas priėmmano pranešimą. Deja, susitarimas nebuvo pasiektas per pirmąjį svarstymą, todėl 2008 m. liepos mėn. prašiau Parlamento patvirtinti mano pranešimą; kad ir kaip ten būtų, pirmininkaujant Prancūzijai turėjome galimybę pakankamai pasistengti, kad būčiau galėjusi rekomenduoti pasiekti šį kompromisą per antrąjį svarstymą.
<P>
Susidūrėme su keturiomis neišspręstomis problemomis: amžiaus ribos pirštų atspaudams paimti nustatymas; valstybių narių skatinimas bendradarbiauti, sudarant sutartis su išoriniais teikėjais kaip paskutinę išeitį; duomenų apsauga ir saugumas; paslaugos mokestis išoriniams teikėjams.
<P>
Kalbant apie pirštų atspaudus, Komisija pasiūlpradėti imti vaikų nuo šešerių metų amžiaus pirštų atspaudus. Tačiau mažų vaikų pirštų atspaudai greitai keičiasi, todėl manęs neįtikino, kad jau pakankamai žinoma apie mažo vaiko atspaudų patikimumą po kelerių metų. Nepaisant daugybės prašymų, man niekada nebuvo pateikti svarbūs patikimi įrodymai, kad nuo šešių ir dvylikos metų vaikų pirštų atspaudai galėtų būti patvirtinimo ar atpažinimo pagrindas dar daugelį metų be pavojaus suklysti.
<P>
Į tai reaguodama vienu metu Taryba pasiūlimti mažų vaikų pirštų atspaudus kas dvejus, o ne kas penkerius metus, kaip yra daroma suaugusiųjų atžvilgiu, bet tai šeimoms sukeltų didelių nepatogumų. Todėl reikalavau protingo ir praktiško požiūrio, nustatant didesnį minimalų - dvylikos metų - amžių, ir Taryba sutiko netaikyti tokios tvarkos vaikams iki dvylikos metų, numatant peržiūrėti šią amžiaus ribą po trejų metų, remiantis Komisijos iniciatyva atliktu detaliu tyrimu.
<P>
Dabar pakalbėkime apie valstybių narių skatinimą bendradarbiauti, sudarant sutartis su išoriniais teikėjais. Neįžvelgiu jokių problemų dėl bendros užsakomųjų paslaugų idėjos, tačiau turi būti sudarytos tinkamos sąlygos vizų išdavimo proceso vientisumui užtikrinti, o užsakomosios paslaugos būtų naudojamos kaip paskutinišeitis, taip pat turi būti užtikrinta duomenų apsauga bei saugumas.
<P>
Todėl mums pavyko į tekstą įtraukti hierarchijos aspektą, numatant, kad pirmiausia bendradarbiaujama riboto atstovavimo, bendros vietos ar bendro taikymo centrų pagrindu, ir tik jei toks būdas nėra tinkamas susidoroti su didelio pareiškėjų skaičiaus problema ir užtikrinti tinkamą geografinę aprėptį, tokiu atveju naudojamasi užsakomosiomis paslaugomis. Kompromisu aiškiai numatoma, kad valstybės narės lieka atsakingos už duomenų apsaugos taisyklių laikymąsi ir už nacionalinių teisės aktų pažeidimus.
<P>
Svarbu tai, kad trečiosiose šalyse, kuriose draudžiamas kodavimas, būtų taikomos specialios taisyklės: elektroninis duomenų perdavimas tarp konsulatų arba tarp išorinių paslaugų teikėjo ir valstybės narės būtų draudžiamas, o valstybės narės turėtų užtikrinti, kad elektroniniai duomenys yra fiziškai perduodami visiškai užšifruotu pavidalu kompaktiniame diske, numatant prie jo pridėtas papildomas sąlygas.
<P>
Pagaliau kalbant apie vizos mokestį kaip sąlygą išoriniams teikėjams siekiant be vizos mokesčio dar numatyti paslaugos mokestį, mes sėkmingai reikalavome, kad vizų pareiškėjai visada turėtų galimybę tiesiogiai pasiekti konsulines įstaigas. Manau, kad tai labai svarbu.
<P>
Apskritai kalbant pasiekėme priimtiną variantą. Sunkiai kovojome dėl kompromisų, todėl manau, kad bendroje vizų politikoje žengėme žingsnį į priekį.
<SPEAKER ID="477" NAME="Androulla Vassiliou">
Komisijos narė. - Gerb. pirmininke, pirmiausia norėčiau perduoti Pirmininko pavaduotojo J. Barroto atsiprašymus už tai, kad šįvakar jis negali būti su jumis.
<P>
Džiaugiuosi galėdama pranešti, kad Parlamentas pritarTarybos bendrajai pozicijai ir taip suteikformą savo ir Tarybos 2008 m. gruodžio 2 d. trišalio dialogo metu priimtam politiniam susitarimui dėl šio pasiūlymo. Dėkoju Parlamentui ir valstybėms narėms už jų parodytą kompromisinę dvasią, siekiant formaliai priimti šį dokumentą, o ypač norėčiau padėkoti pranešėjai baronienei S. Ludford ir bendrapranešėjams už jų paramą ir bendradarbiavimą. Dėl šio susitarimo galėsime toliau ruoštis įgyvendinti Vizų informacinę sistemą, numatant tai padaryti šių metų pabaigoje.
<P>
Parlamento siūlymu, Komisija paprašJungtinio tyrimų centro išnagrinėti vaikų iki dvylikos metų amžiaus pirštų atspaudų ėmimo klausimą. Techninės specifikacijos jau buvo parengtos ir artimiausiu metu bus nusiųstos Parlamentui bei Tarybai.
<P>
Šie bendrųjų konsulinių nurodymų pakeitimai taip pat apims aiškią ir suderintą teisinę sistemą dėl naudojimosi išorinėmis paslaugomis, įskaitant ir papildomo mokesčio klausimą.
<P>
Komisija mano, kad tekstas, dėl kurio susitarta, yra harmoningas ir, kaip numatyta Komisijos pareiškime Parlamentui, sulaukvisiško Komisijos pritarimo.
<SPEAKER ID="478" NAME="Ewa Klamt">
PPE-DE frakcijos vardu. - (DE) Gerb. pirmininke, Komisijos nare, ponios ir ponai, kad įgyvendintume Europos Sąjungos siekį būti laisvės, saugumo ir teisingumo erdve, turime kontroliuoti įvažiavimo vizų išdavimą žmonėms, atvykstantiems į ES iš už Europos ribų. Naujosiose taisyklėse reikalaujama, kad ES ambasadose ir atstovybėse ateityje būtų paimami pareiškėjų pirštų atspaudai ir padaromos nuotraukos. Tuo būtų pasiekti keturi tikslai.
<P>
Pirma, tai supaprastintų kovą su apgaule ir piktnaudžiavimu, nes biometrinių duomenų reikalavimas apsunkina vizų klastojimą. Antra, tai užkirs kelią vadinamajam vizų pardavinėjimui. Trečia, prašymų pateikimo vizai gauti procesas taps greitesnis. Ketvirta, tuo pačiu metu bus palengvinta pasienio kontrolė, nes dėl biometrinių duomenų pasienio pareigūnai galės lengvai nustatyti, ar prieš juos stovintis asmuo yra tas, kuriam išduota viza.
<P>
Būtume buvę laimingi, galėdami pritarti Komisijos pasiūlymui imti šešerių metų amžiaus ir vyresnių pirštų atspaudus, kad būtų užkirstas kelias prekybai žmonėmis. Deja, dauguma esančiųjų šiuose Rūmuose tam nepritarė.
<P>
Europos liaudies partijos (krikščionių demokratų) ir Europos demokratų frakcijos didžioji dauguma pritaria kompromisui, kad valstybnarė, kuri yra atsakinga už paraiškų priėmimą ir nagrinėjimą, taip pat gali dirbti su išoriniais paslaugų teikėjais, tuo pasinaudojant kaip paskutiniąja išeitimi. Lemiamas faktas mūsų susitarime dėl bendradarbiavimo yra tai, kad valstybės narės lieka atsakingos už duomenų apsaugą ir saugumą šioje srityje. Tai reiškia, kad išorinių paslaugų teikėjų siunčiami elektroniniai duomenys atitinkamų valstybių narių valdžios institucijoms visada turi būti iki galo užšifruoti.
<P>
Norėčiau padėkoti pranešėjai ir savo kolegoms nariams iš kitų frakcijų, kurie trejus metus dirbo kaip šešėliniai pranešėjai šio projekto labui.
<SPEAKER ID="479" NAME="Roselyne Lefrançois" LANGUAGE="FR">
Gerb. pirmininke, Komisijos nare, ponios ir ponai, pirmininke, jūs pirmininkaujate šiam posėdžiui, todėl šiuo klausimu kalbėsiu vietoj jūsų kaip šio dokumento rengėjos.
<P>
Pirmiausia norėčiau nuoširdžiai pasveikinti baronienę S. Ludford už jos įdėtą energiją ir sunkių derybų metu pasiektus rezultatus šioje srityje. Manau, kad Parlamentas gali didžiuotis pasiektais rezultatais, nes, kaip matėme, užduotis tikrai nebuvo lengva.
<P>
Ypač norėčiau išskirti du dalykus, kurie, mano nuomone, yra svarbiausi ir kuriais tikrai galime būti patenkinti: pirma, amžiaus ribos padidinimas imant nepilnamečių nuo šešerių iki dvylikos metų amžiaus pirštų atspaudus. Antra, principo, kurio pagrindu valstybių narių konsulatų biometrinių duomenų rinkimas gali būti perduodamas privatiems subjektams tik kaip paskutinišeitis ir tik veikiant griežtai tam tikrų specifinių garantijų sistemai, sukūrimas.
<P>
Žinau, kad kai kurie žmonės mano, jog priimtas sprendimas ne visiškai atitinka mūsų siūlytus variantus, ypač dėl paslaugų teikėjo vykdomo rinkimo diplomatinėje atstovybėje bei dėl duomenų perdavimo užšifruotu elektroniniu paštu ar net užšifruotų elektroninių duomenų vežėjų pagalba, juos gabenant diplomatiniame lagaminėlyje.
<P>
Vis dėlto mes atsakytume, kad privačių subjektų vykdomas rinkimas turėtų būti vykdomas, remiantis Europos Sąjungos teisės aktais, o duomenys turėtų būti visiškai užkoduoti paslaugų teikėjo iniciatyva ir perduodami valstybių narių valdžios institucijoms.
<P>
Dar daugiau, mes minėjome apie poreikį sudaryti susitarimus su trečiosiomis šalimis, kuriose draudžiamas duomenų, perduodamų elektroninėmis priemonėmis, užkodavimas. Tik diplomatiniai arba konsuliniai atstovai galės nagrinėti paraiškas, organizuoti galimus susitikimus, vykdyti leidimų procedūras, jų spausdinimą ir vizų lipdukų įklijavimą.
<P>
Tos pačios sąlygos taikomos ir surinktų duomenų perdavimui iš vienos valstybės narės į kitą tuo atveju, kai duomenys yra laikomi vienoje bendroje vietoje; kitaip sakant, vienos valstybės atstovavimas kitai valstybei trečiojoje šalyje.
<P>
Galiausiai jeigu konkrečios sąlygos, apibūdinančios paslaugų teikėjo veiklą, yra numatytos dokumento priede, jos turi būti įtvirtintos kaip teisiškai įpareigojančios.
<P>
Atsižvelgdami į šiuos rezultatus, galime tik džiaugtis patobulintoje Europos vizų politikoje numatytomis garantijomis. Iš to tikrai turės naudos Europos visuomenė, o mes galėsime pagerinti savo santykius su trečiosiomis šalimis.
<SPEAKER ID="480" NAME="Tatjana Ždanoka">
Verts/ALE frakcijos vardu. - Gerb. pirmininke, pirmiausia savo frakcijos vardu norėčiau padėkoti baronienei S. Ludford už jos tinkamą bendradarbiavimą. Ji yra viena iš nedaugelio pranešėjų, kuriems nieko nėra neįmanomo.
<P>
Jūs žinote, kad mano frakcija labai priešinasi biometrikos išplėtimui. Nepaisant to, sprendimas jau priimtas. Teisinis pagrindas pirštų atspaudams imti išduodant vizas yra numatytas reglamente dėl vizų informacinės sistemos, kuris, mūsų nuomone, būtų tinkamesnis dokumentas, į kurį būtų įtrauktos nuostatos dėl bendrųjų taisyklių ir išimčių.
<P>
Šiuo metu mums labai svarbu numatyti kuo daugiau apsaugos priemonių. BaronienS. Ludford daug nuveikšioje srityje. Mums labai svarbu tai, kad buvo pakeistas minimalus amžius pirštų atspaudams imti nuo šešerių iki dvylikos metų amžiaus, tačiau keturiolikos metų amžius būtų dar tinkamesnis.
<P>
Taip pat pritariame konkrečioms nuostatoms dėl tokių pagrindinių teisių kaip galimybnukopijuoti duomenis iš ankstesnės paraiškos, jeigu nuo jų paskutinio įvedimo nepraėjo ne 48, o 59 mėnesiai, taip pat garantijos dėl duomenų apsaugos.
<P>
Vis dėlto daug kas mums kelią susirūpinimą. Mano frakcijai nepatinka užsakomųjų paslaugų dėl biometrinių duomenų rinkimo idėja, ypač dėl patalpų be diplomatinės ar konsulinės apsaugos. Taip pat nepritariame papildomo paslaugos mokesčio nustatymui.
<P>
Reziumuodami manome, kad biometrikos įvedimas vizų srityje turi didžiausią reikšmę duomenų saugumui ir pagrindinėms teisėms neturint jokios didelės naudos. Todėl negalime pritarti Parlamento per antrąjį svarstymą pateiktai pozicijai. Tačiau tai neturės įtakos mūsų pozicijai dėl H. Laxo pranešimo dėl vizų kodekso.
<SPEAKER ID="481" NAME="Sylvia-Yvonne Kaufmann">
GUE/NGL frakcijos vardu. - (DE) Gerb. pirmininke, ponios ir ponai, labai vertinu pranešėjos atsidavimą ir norėčiau nuoširdžiai padėkoti jai ir visiems dalyvaujantiems už jų nuostabų darbą pastaraisiais metais. Nepaisant to, balsavime nedalyvausiu pirmiausia dėl to, kad, mano manymu, pirštų atspaudų ėmimas ir visas biometrinių duomenų naudojimo procesas yra neproporcingas problemos mastui. Manau, kad vidaus reikalų ministrų ir saugumo institucijų siekis surinkti kuo daugiau duomenų yra labai abejotinas.
<P>
Žinau, kaip buvo sudėtinga pasiekti kompromisą Taryboje, kuriuo vaikai iki dvylikos metų amžiaus yra atleidžiami nuo pareigos duoti pirštų atspaudus. Vis dėlto visi žinome, kad tai bus taikoma tik tuo atveju, jei nebus atlikta jokių išsamių tyrimų, kurie patvirtintų, kad vaikų pirštų atspaudai yra patikimi. Politinės diskusijos dėl to, ar kūdikių ir mažų vaikų pirštų atspaudai iš tikrųjų reikalingi, dar nesibaigė.
<P>
Taisyklės dėl užsakomųjų paslaugų taip pat kelia susirūpinimą. Tikrai reikalingos griežtos, standartizuotos taisyklės, nes kai kurios valstybės narės jau naudojasi išorinių teikėjų paslaugomis. Suprantama, kad daugeliu griežtai apribotų atvejų gali būti naudinga perduoti visą prašymų gauti vizą procesą išoriniams paslaugų teikėjams. Vis dėlto tai neturi būti daroma pareiškėjų ir duomenų saugumo sąskaita. Nemanau, kad Taryboje pasiektas kompromisas šiuo atžvilgiu yra adekvatus. Tiek Parlamento teisintarnyba, tiek Europos duomenų apsaugos priežiūros pareigūnas pateikgalimus pavojus, susijusius su užsakomosiomis paslaugomis, kai išorinis paslaugų teikėjas yra teritorijoje, kurioje nėra užtikrinta diplomatinapsauga. Deja, Taryba neatsižvelgį šiuos pastebėjimus.
<P>
Kita problema yra paslaugos mokestis, susijęs su užsakomosiomis paslaugomis. Manau, kad būtų neteisinga, jeigu šį mokestį turėtų mokėti pareiškėjai. Vien 60 EUR vertės vizos mokestis yra per didelis, todėl sudėtinga jį sumokėti žmonėms iš trečiųjų šalių. Jeigu bus nustatytas papildomas 30 EUR mokestis, tai neatitiks atviros ir svetingos Europos idėjos. Žinoma, tai palengvintų žmonių iš labai didelių valstybių padėtį, kuriems reikia pervažiuoti visą šalį, kad pasiektų konsulatą prašymui dėl vizos pateikti, o vietoj to jie galėtų pateikti prašymą išoriniam paslaugų teikėjui. Vis dėlto, mano nuomone, didesnių mokesčių įvedimas iš karto neutralizuotų šią privilegiją.
<P>
Norėčiau visiems padėkoti už jų darbą pastaraisiais metais rengiant šį dokumentą.
<SPEAKER ID="482" NAME="Gerard Batten">
IND/DEM frakcijos vardu. - Gerb. pirmininke, nesistebiu, kad eurofanatikų Liberalų demokratų partijos narbaronienS. Ludford siekia harmonizuoti dar vieną sritį, kuri yra nepriklausomos vidaus politikos dalis. Kodėl, po galais, nors viena ES valstybnarturėtų norėti bendros prašymų ir vizų išdavimo trečiųjų šalių piliečiams sistemos? Teisspręsti, kas gali ir kas negali įvažiuoti į tautinę valstybę, priklauso tik pačiai tautinei valstybei, išskyrus tai, kad, eurofanatikų manymu, Europos tautinių valstybių nebėra, jos buvo pakeistos didžiule, sienų neturinčia ES valstybe.
<P>
Nuo 1997 m. į JK atvyko 6 mln. migrantų. Apie 4 mln. jų išvyko, padidindami bendrą gyventojų skaičių 2 mln. Dabartinis imigracijos srautas Britanijoje gyventojų skaičių kasmet padidina 200 tūkst. žmonių, arba daugiau kaip 1 mln. žmonių kas penkerius metus. Tai tolygu naujam Birmingemo dydžio miestui. Dauguma šių migrantų, būdami ES piliečiais, į šalį atvyksta teisėtai. Be jų, šalyje yra turbūt milijonas nelegalių migrantų. Anglija yra viena iš tankiausiai apgyvendintų šalių pasaulyje - labiau nei Indija, Kinija ar Japonija. Remiantis dabartinėmis tendencijomis 61 mln. gyventojų skaičius 2051 m. turėtų padidėti iki 75 mln., numatoma, kad 2081 m. jis padidės iki 85 mln.
<P>
Turime palikti Europos Sąjungą ir atgauti savo sienų kontrolę. Tą padarę spręstume, kurių šalių piliečius įleistume be vizų, kuriuos su jomis. Yra daug ES valstybių narių, kurių piliečiai neturėtų būti įleidžiami į Britaniją be vizų. Britanijai reikia griežtos vizų sistemos, kad galėtume spręsti, ką įleistume į savo šalį ir ko ne. Mums tikrai nereikia Europos Sąjungos sukurtos sistemos.
<P>
Manau, kad jos šalininkai tą pateisintų kaip bendro kriterijaus ir proceso sukūrimą, kad viskas vyktų sklandžiau. Vis dėlto tai gali turėti nepageidaujamų padarinių. Pažvelkime į kitą liberalų demokratų remiamą ES teisės akto pavyzdį. Europos arešto orderis reiškia, kad Britanijos piliečiai, kaltinami padarę nusikaltimą kitoje ES valstybėje narėje, negali būti ginami Britanijos teismuose ar net paties vidaus reikalų ministro net esant akivaizdžiai didžiulei neteisybei. Dabar bet kurios korumpuotos teisinės sistemos pagrindu galima reikalauti išduoti Britanijos pilietį, ir mes turime tam paklusti. Praradome teisę ginti savo piliečius. Greitai teismai vyks in absentia, o baudos ir konfiskavimo orderiai bus bendrai pripažįstami. Už visa tai balsavo ir tam pritarliberalai demokratai. Šios priemonės sugriovper amžius turėtas anglų laisves, puoselėtas Magna Carta ir 1689 m. Teisių bilyje.
<P>
Šią popietę liberalų demokratų lyderis Graham Watson ragino Gordoną Browną įvesti Britanijoje vieningą Europos valiutą, o tai, kaip žino susidūrusieji su realiu pasauliu, būtų ekonominsavižudybė. O dabar liberalų demokratų fanatikai nori, kad sukurtume bendrą sistemą vizoms išduoti. Kai Londono balsuotojai sužinos apie baronienės S. Ludford požiūrį šiuo klausimu, tikiuosi, Europos rinkimų 2009 m. birželio 4 d. metu jie suteiks jai vizą į vieną pusę išvykti iš Europos Parlamento.
<SPEAKER ID="483" NAME="Carlos Coelho" AFFILIATION="PPE-DE">
(PT) Komisijos nare, ponios ir ponai, sutinku, kad vizų informacinsistema, arba VIS turi skubiai pradėti veikti, o mums reikia Bendrijos vizų kodekso. Vertinu baronienės S. Ludford atliktą darbą, tačiau ramia sąžine sakau, kad dėl keleto priežasčių negaliu pritarti kompromisui.
<P>
Pirma, nepritariu naudojimuisi išorinių teikėjų paslaugomis. Kai visų politinių frakcijų susitarimu priėmėme antrąjį Šengeno informacinės sistemos variantą SIS II, šis Parlamentas atsisakleisti privačioms bendrovėms suteikti priėjimą prie duomenų, nors tuo metu tai apėmtik automobilių registraciją. Kaip pateisinamas radikalus Parlamento pozicijos pasikeitimas, leidžiant privačioms bendrovėms rinkti šiuos duomenis, kurie yra tokia slapta asmenininformacija kaip pirštų atspaudai? Remiantis kompromise numatytomis nuostatomis, šios bendrovės galės vieną savaitę laikyti šiuos duomenis.
<P>
Antra, turėtų būti užtikrinta geresnduomenų apsauga. Diplomatinapsauga yra svarbiausia, užtikrinant efektyvią asmenų teisių apsaugą. Kaip gali būti užtikrinta privačių bendrovių surinktų duomenų apsauga, turint omenyje, kad tokiu atveju diplomatinapsauga nėra suteikiama? Ar jau pamiršome SWIFT atvejį dėl JAV valdžios institucijų surinktų duomenų perdavimo? Jeigu tokia padėtis susiklosttokioje šalyje kaip JAV, įsivaizduokite, kad atsitiktų mažiau išsivysčiusiose šalyse, kuriose pagrindinės teisės nėra taip saugomos.
<P>
Trečia, vizų kainos kils ir bus skirtingos kiekvienoje šalyje. Komisijos pasiūlymu buvo siekiama išvengti vizų pardavinėjimo. Leidžiant privačioms bendrovėms imti mokestį, kuris bus pridėtas prie vizos kainos, kiekvienoje valstybėje narėje vizų kainos bus skirtingos. Todėl taip skatinsime būtent tai, su kuo kovojame, t. y vizų pardavinėjimą. Jeigu vienoje valstybėje narėje viza kainuos 60 EUR, o kitoje 90 EUR, kur bus pateikiama daugiausia prašymų? Tai bus ypač aktualu kelių asmenų šeimoms. Net nereikia minėti, kad reikia peržiūrėti susitarimus dėl vizų režimo supaprastinimo, pvz., su Ukraina ir Serbija, tam tvirtai pritaršis Parlamentas.
<P>
Pirmininke, dėl visų šių priežasčių negaliu pritarti šiam kompromisui.
<SPEAKER ID="484" NAME="Corina Creţu" AFFILIATION="PSE">
(RO) Pirmiausia norėčiau pasveikinti pranešėją už jos pastangas sukurti teisinę sistemą, kurios pagrindu būtų įgyvendinta biometrinių duomenų sistema.
<P>
Kai kurie šio pranešimo aspektai, ypač kiek tai susiję su biometriniais duomenimis sukėlaršias diskusijas daugelyje Europos Sąjungos valstybių narių. Tokie ginčai neseniai kilo ir Rumunijoje, kuri yra priešpaskutinšalis Europos Sąjungoje, įvedusi biometrinius pasus, tačiau pirmoji įgyvendinusi naujus biometrikos standartus, tarp jų ir abiejų rankų pirštų atspaudų bei veido išraiškos.
<P>
Susirūpinimas dėl biometrinių duomenų sistemos sukūrimo paremtas natūraliu nerimu dėl asmens apsaugos užtikrinimo, taip pat natūralu susirūpinti dėl to, kaip surinkti duomenys bus naudojami ir apsaugomi.
<P>
Viena iš svarbiausių valstybių narių pareigų yra jų piliečių saugumo užtikrinimas, nestatant į pavojų pagrindinių žmogaus teisių. Būtent todėl manau, kad mūsų pareiga yra surasti pusiausvyrą tarp dviejų pagrindinių mūsų gyvenimo aspektų: laisvės ir saugumo.
<P>
Pranešimas, dėl kurio šiandien diskutuojame, yra labiau techninio pobūdžio, kuriuo siekiama Europos mastu suderinti priemones dėl biometrinių duomenų. Mums būtinai reikia tą padaryti, nes nemažai valstybių narių jau naudoja šį metodą, nesant jokios teisės aktų sistemos šioje srityje.
<P>
Tai, kad, pvz., vaikai iki dvylikos metų amžiaus ir asmenys, kurie fiziškai nėra pajėgūs duoti pirštų atspaudus, bus atleisti nuo jų davimo biometrinei vizai gauti, yra nuosaikumo ir praktiškumo įrodymas, kuris turi paplisti visose valstybėse narėse.
<SPEAKER ID="485" NAME="Hubert Pirker" AFFILIATION="PPE-DE">
(DE) Gerb. pirmininke, Komisijos nare, manau, kad reglamentu pasiektume du pagrindinius tikslus: iš vienos pusės saugumą, iš kitos - piliečiams palankesnį požiūrį.
<P>
Pirštų atspaudų ir nuotraukų pateikimas užtikrintų, kad naujos vizos nebūtų padirbinėjamos ar netinkamai naudojamos. Mano nuomone, naujosios vizos yra palankesnės piliečių atžvilgiu, nes pasiūlymas numato vieno langelio principą, kai vienu metu būtų surinkti visi reikalingi duomenys. Be to, pareiškėjams nereikės kiekvieną kartą prireikus vykti į vizų tarnybą, nes duomenys bus saugomi iki penkerių metų.
<P>
Taip pat manau, kad tai bus palankiau piliečių atžvilgiu, jeigu bus galima sutrumpinti patį procesą, kreipiantis į valstybes nares, kad šios bendradarbiautų, arba pasitelkiant išorinius paslaugų teikėjus, jeigu bus laikomasi duomenų apsaugos normų. Užtikrinsime, kad jų būtų laikomasi, nes buvo imtasi būtinų atsargumo priemonių. Norėčiau dar kartą nuraminti visus nerimaujančius dėl to, kad pasitelkus išorinius paslaugų teikėjus bus piktnaudžiaujama sistema arba nebus laikomasi taisyklių. Mano šalyje šiuo atžvilgiu rezultatai buvo teigiami. Dėl šios priežasties aš pritariu šiam piliečių atžvilgiu palankesniam požiūriui.
<P>
Šiuo atžvilgiu pritariu pranešėjai ir norėčiau ją pasveikinti. Mums kartu dirbant, taip buvo ne visada, baroniene S. Ludford. Vis dėlto nesu patenkintas tuo, kad negalime imti vyresnių nei šešerių metų vaikų pirštų atspaudų. Prieštarauju paprasčiausiai dėl to, kad tokiu atveju vaikai būtų saugesni, nes jų tapatybgalėtų būti nustatyta, be jokių abejonių, be to, tai padėtų užkirsti kelią prekybai vaikais ir kitoms nusikalstamoms veikloms. Gaila, kad taip nėra. Vis dėlto tikiuosi, kad kai bus atliktas tyrimas ir vėliausiai po trejų metų visi bus pakankamai protingi nuspręsti, kad įmanoma imti pirštų atspaudus nuo šešerių metų amžiaus, siekiant labiau apsaugoti vaikus.
<SPEAKER ID="486" NAME="Silvia-Adriana Ţicău" AFFILIATION="PSE">
(RO) 2004 m. birželio 8 d. Tarybos sprendimu 2004/512/EB sukurtas teisinis pagrindas kaupti biometrinius duomenis, siekiant identifikuoti asmenį.
<P>
Europos reglamentas, dėl kurio diskutuojame, numato bendrus biometrinių duomenų rinkimo siekiant identifikuoti asmenį standartus, jame remiamasi Tarptautinės civilinės aviacijos organizacijos priimtomis nuostatomis.
<P>
Didžioji Britanija ir Airija netaikys dabartinio reglamento nuostatų, nes joms netaikomas Šengeno teisynas.
<P>
Manau, kad asmeninių duomenų apsaugos stebėjimas yra ypač svarbus šio reglamento atžvilgiu. Kalbant apie praktinę pusę, šie duomenys turi būti laikomi ir naudojami remiantis specialiais Europos Sąjungos teisės aktais. Be to, tai, kad valstybės narės yra atsakingos už prašymų vizoms gauti pateikimo ir jų nagrinėjimo organizavimą, uždeda joms didžiulę atsakomybę, turint omenyje asmens teisių gerbimą.
<P>
Tik noriu paminėti, kad labai svarbu, kad šiuos duomenis nagrinėtų ir rinktų leidimą tą daryti turintys darbuotojai ir kad bet kokiomis aplinkybėmis jie nebūtų naudojami kitais tikslais.
<SPEAKER ID="487" NAME="Dushana Zdravkova" AFFILIATION="PPE-DE">
(BG) Komisijos nare, ponios ir ponai, turint omenyje, kad Europos Sąjungos valstybės narės išduoda įvažiavimo vizas, dėl biometrikos įvedimo priimtas kompromisas nepaneigiamai užtikrina didesnį saugumo lygį.
<P>
Kartu tai taip pat užtikrina pakankamas galimybes apsaugoti keliautojų asmeninius duomenis ir žmogiškąjį dorumą. Taip pat norėčiau pabrėžti, kad kiekvienu atveju tobulėjantys techniniai reikalavimai padės kovoti su tarpvalstybiniu nusikalstamumu, nelegalia imigracija ir prekyba žmonėmis.
<P>
Tokioms šalims kaip mano, Bulgarijai, kurios nėra apsaugotos nuo didelės imigracijos srautų naštos ir tarptautinių organizuotų nusikaltimų, greitas ir sėkmingas naujų standartų nustatymas bus labai svarbus apsaugant išorines ES sienas.
<P>
Dar daugiau, siūlomi pakeitimai suteikia valstybėms narėms progą pagerinti ir pagreitinti vizų išdavimo procesą, o tai neabejotinai padėtų sustiprinti ryšius su trečiosiomis šalimis. Tai apskritai pagerintų ES įvaizdį. Kalbant apie naujų teisės aktų taikymą, akivaizdu, kad turės būti atsižvelgiama ir į galimus finansinius padarinius.
<P>
Be jau egzistuojančių, papildomų mokesčių ėmimas lemtų naujų kliūčių atsiradimą, o tai ribotų tikrų keliaujančiųjų judėjimo laisvę. Užbaigdama noriu pabrėžti, kad tinkamas apsaugos užtikrinimas, keičiantis duomenimis išduodant kelionės Europos Sąjungoje vizas, bus itin svarbus.
<P>
Parlamentas visada saugojo ES piliečių asmeninius duomenis, todėl manau, kad būtų teisinga ir moralu taikyti tokius pačius aukštus standartus, apsaugant ir mūsų lankytojų duomenis.
<SPEAKER ID="488" NAME="Androulla Vassiliou">
Komisijos narė. - Gerb. pirmininke, dar kartą norėčiau padėkoti baronienei S. Ludford ir visiems gerbiamiems nariams už jų įnašą ir pastabas. Perduosiu viską, ką jie sakė, savo kolegai J. Barrotui.
<SPEAKER ID="489" NAME="Sarah Ludford">
pranešėja. - Gerb. pirmininke, norėčiau padėkoti visiems šešėliniams pranešėjams, kurie dirbo su manimi. Daugiau nei ketverius metus buvau "ponia VIS", kartu su šešėliais sukūrėme gana glaudų klubą, todėl visų jūsų ilgėsiuosi. Ypač ilgėsiuosi jūsų, jei galima taip sakyti, pirmininke, nes nuo birželio mėn. jau nebepasimatysime. Buvome vien moterų klubas, ir tai buvo žavu, tačiau taip pat norėčiau padėkoti visiems prisidėjusiems darbuotojams, tarp kurių buvo ne vien tik moterys. Jie buvo nuostabūs.
<P>
Gerbiu S. Y. Kaufman ir T. Ždanokos požiūrį. Suprantu jų požiūrį ir labai joms dėkoju už aktyvų dalyvavimą derybose ir diskusijose, nors jos ir pabrėžė, kad negali pritarti pasiektam rezultatui.
<P>
Man labai liūdna, kad C. Coelho negali pritarti šiam kompromisui. Tikiuosi, kad jis supranta, kaip sunkiai kovojau dėl kai kurių dalių, kurių jis taip pat siekė. Šiaip ar taip jos buvo pateiktos mano pradiniame pranešime. Jeigu jis mano, kad galėjau pasiekti daugiau, tai būtų galėję sukelti kalbų Taryboje ir Komisijoje, nes manau, kad jie žiūrėjo į mane kaip į gana užsispyrusį žmogų.
<P>
G. Batten paliko Rūmus. Manau, kad tai UKIP partijos rinkiminės kampanijos dalis. Kaip pabrėžS. A. Ţicău, JK nėra vizų informacinės sistemos dalyvė, nes šalis nėra Šengeno erdvėje, taigi JK turi visišką teisę kontroliuoti savo sienas. Manau, kad G. Batten, kaip įprasta, susipainiojo savo mintyse.
<P>
Dėkoju visiems kitiems kalbėjusiems už jų naudingus pastebėjimus. Džiaugiuosi, kad šį reikalą jau baiginėjame, nes aš asmeniškai jaučiu, kad po viso to noriu atsisakyti "ponios VIS" pareigų.
<SPEAKER ID="490" NAME="Pirmininkė">
Diskusijos baigtos.
<P>
Balsavimas vyks trečiadienį.
<P>
Raštiški pareiškimai (Darbo tvarkos taisyklių 142 straipsnis)
<SPEAKER ID="943" NAME="Alin Lucian Antochi  " AFFILIATION="PSE">
raštu. - (RO) Biometrinių duomenų rinkimas, kaip VIS dalis, būtų svarbus žingsnis, užmezgant patikimą sąryšį tarp vizos turėtojo ir paso, taip išvengiant naudojimosi suklastota tapatybe.
<P>
Vis dėlto jau per pirmąjį svarstymą dėl šio reglamento kilo daugybnesutarimų tarp Tarybos ir Parlamento šiais aspektais: vaikų iki šešerių metų amžiaus pirštų atspaudų ėmimas, rizikuojant neatsižvelgti į tai, kiek išlaidų ir nepatogumų tai sukeltų jų tėvams, kiekvieną kartą pakitus jų vaikų pirštų atspaudams; nauji iššūkiai dėl biometrinių duomenų rinkimo organizavimo; ir paskutinis, bet ne mažiau svarbus aspektas, tai valstybių narių patirties, susijusios su asmeninių duomenų laikymu ir susidorojimu su techninėmis klaidomis, trūkumas.
<P>
Esant tokiai padėčiai, turime užtikrinti, kad valstybės narės, išduodamos Šengeno vizas, taikytų vienodas taisykles ir kad iš naujo būtų apibrėžti ir priimti bendrieji konsuliniai nurodymai. Dar daugiau, ypatingą dėmesį turime skirti pateiktų biometrinių duomenų apsaugai. Turime suvokti, kad nors šia biometrinių duomenų rinkimo sistema siekiama kovoti su nusikalstamumu ir terorizmu, valstybių narių policijos institucijoms suteikiant priėjimą bei keičiantis informacija, ją taip pat galėtų pasiekti įvairios suinteresuotos grupės, jeigu nebus imtasi aukšto lygio saugumo priemonių.
<SPEAKER ID="942" NAME="Marian-Jean Marinescu  " AFFILIATION="PPE-DE">
raštu. - (RO) Reglamentas, iš dalies keičiantis bendruosius konsulinius nurodymus dėl vizų, nustato teisinį pagrindą į vizų informacinę sistemą VIS įtraukti biometrinius duomenis, taip pat prašymų dėl vizų gavimo ir nagrinėjimo tvarką.
<P>
Šiuo reglamentu numatoma galimybbendradarbiauti su išoriniais paslaugų teikėjais, priimant prašymus dėl vizų.
<P>
Manau, kad priežastys, dėl kurių leidžiama bendradarbiauti su išoriniais teikėjais, yra nepateisinamos ir kelia pavojų dėl prekybos vizomis. Nors reglamente numatoma, kad valstybės narės lieka vykdytojomis, o išoriniai teikėjai yra vykdytojų įgalinti žmonės, manau, kad kyla klausimas dėl privačių asmenų apsaugos, apdorojant ir siunčiant jų biometrinius duomenis.
<P>
Be įprastų mokesčių už vizą, teisnustatyti paslaugos mokestį lems skirtingą vizos kainą valstybėse narėse. Esu visiškai įsitikinęs, kad tai taip pat lems skirtingą prašymų gauti vizą skaičių valstybėse narėse.
<P>
Norėčiau atkreipti valstybių narių, kurios naudojasi užsakomosiomis paslaugomis kaip būdu gauti ir nagrinėti prašymus dėl vizų, dėmesį, kad jos atsižvelgtų į šį pavojų ir peržiūrėtų teisinę bazę, sumažindamos galimybę išoriniams teikėjams kaupti prašymus dėl vizų.

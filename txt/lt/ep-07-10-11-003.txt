<CHAPTER ID="003">
EB ir JAV susitarimas dėl oro susisiekimo (diskusijos) 
<SPEAKER ID="007" NAME="Pirmininkė">
Kitas klausimas - S. El Khadraoui pranešimas Transporto ir turizmo komiteto vardu dėl pasiūlymo dėl Tarybos ir Taryboje posėdžiavusių Europos Sąjungos valstybių narių vyriausybių atstovų sprendimo dėl Europos bendrijos bei jos valstybių narių ir Jungtinių Amerikos Valstijų susitarimo dėl oro susisiekimo pasirašymo ir laikino taikymo [8044/3/07 - - C6-0210/2007 -.
<SPEAKER ID="008" NAME="Jacques Barrot">
Komisijos Pirmininko pavaduotojas. - (FR) Ponia pirmininke, ponios ir ponai, pone S. El Khadraoui, Parlamento politinis vaidmuo siekiant balandžio 30 d. Vašingtone pasirašyti pirmąjį ES ir JAV susitarimą dėl oro susisiekimo buvo labai reikšmingas.
<P>
Parlamentas parėmsusitarimą kovo 14 d., Transporto ir turizmo komitetui dar nepaskelbus pranešimo, ir tai turėjo lemiamos įtakos modernizuojant transatlantinę aviaciją reglamentuojančius susitarimus ir suteikEuropos Sąjungos piliečiams naujų galimybių. Susitarimas įsigalios ateinančių metų kovo mėn., o Europos ir JAV įmonės jau dabar nekantriai laukia naujų transatlantinių ryšių. Jungtinis susitarimą valdysiantis komitetas susitiko dar birželio mėn. Kitas susitikimas numatytas lapkričio mėn., norint užtikrinti sklandų taikymą ir pradėti bendradarbiavimą svarbiais klausimais, pvz., konkurencijos ar saugumo.
<P>
Pritariu daugeliui šiandieninėse oficialiose diskusijose dėl šio susitarimo jūsų išsakytų svarbių momentų. Pabrėžiate antrojo etapo susitarimo, kuriuo siekiama labiau priartėti prie JAV rinkos, pirmiausia - užtikrinti Europos Sąjungos investicijas Jungtinėse Amerikos Valstijose, svarbą. Pabrėžiate, kaip svarbu suderinti mūsų teisės aktus, pirmiausia - saugumo srityje, siekiant "vieno žingsnio saugumo". Taip pat pabrėžiate aplinkos apsaugos aspekto svarbą, pirmiausia - prekybai išmetamosiomis CO2 dujomis. Galiausiai taip pat pabrėžiate Parlamento informavimo ir konsultavimosi su juo svarbą.
<P>
Taip pat pritariu jūsų politikos prioritetams. Džiaugiuosi abiejų institucijų susitarimu tokiais Europos Sąjungai ir Jungtinėms Amerikos Valstijoms subtiliais klausimais.
<P>
Man itin malonu, nes Parlamentas savo poziciją Jungtinėms Amerikos Valstijoms perduoda nuolatiniu dialogu su JAV Kongresu ir Vyriausybe. Privalome nenuilstamai bendradarbiauti Vašingtonui sunkumų keliančiais klausimais. Mane nuvylTarptautinės civilinės aviacijos organizacijos asamblėja Monrealyje rugsėjo mėn. Kaip žinote, ES ir jos Europos kaimynės, iš viso 42 šalys, buvo priverstos pareikšti išlygas dėl rezoliucijos dėl prekybos išmetamais CO2 teršalais, nes mes prieštaraujame JAV ir likusių pasaulio šalių pozicijai.
<P>
Atstovų Rūmai taip pat priėmpakeitimą, kuriuo apribojama galimybužsienio įmonėms perimti JAV įmonių valdymą. Nors dėl šio pakeitimo Senate dar nebalsuota, tai temdo derybas siekiant antrosios pakopos susitarimo, kurias numatyta pradėti pavasarį. Europos Parlamentas ir aš į tai atkreipėme Kongreso ir JAV vyriausybės dėmesį; privalome ir toliau siekti užkirsti kelią veiksmams, kuriais trukdoma normalizuoti aviacijos sektorių.
<P>
Tačiau, jei iš šių įvykių matyti mūsų laukiantys sunkumai, neturime užmiršti, kas svarbiausia. Šiuo metu turime tvirtą darbinį Europos ir JAV bendradarbiavimo pagrindą, abiem šalims esant lygioms. Dar prieš šešis mėnesius taip anaiptol nebuvo. Todėl privalome tęsti šiuos pasiekimus, vainikuojančius mūsų ketverių metų darbą.
<P>
Be abejonės, ponia pirmininke, ponios ir ponai, pone S. El Khadraoui, noriu pranešti jums, kad esu pasirengęs siekti politinių Parlamento ir Tarybos tikslų, o ypač malonu įsitikinti Europos Sąjungos, Europos Sąjungos gyventojų sąjungos vienybe šiuo klausimu.
<SPEAKER ID="009" NAME="Saïd El Khadraoui" LANGUAGE="NL">
Ponia pirmininke, Komisijos Pirmininko pavaduotojau, ponios ir ponai, šią popietę ES ir Jungtinių Amerikos Valstijų susitarimui dėl oro susisiekimo galiausiai uždegta žalia šviesa reikš ne tik daugelį metų sudėtingai vykusio proceso pabaigą, bet ir naujo skyriaus oro susisiekimo istorijoje pradžią, todėl pasekmės, nors sunkiai numatomos, galėtų būti labai reikšmingos.
<P>
Taip pat žinome, kad tai tik tarpinis etapas, ir mūsų laukia dar daug darbo siekiant daugiau ar mažiau integruotos transatlantinės aviacijos rinkos. Kai kurių Parlamento narių manymu, jau ir taip pernelyg daug nuolaidžiavome amerikiečiams. Jų manymu, ketinimų derėtis neliks, pirmiausia dėl to, kad JAV oro bendrovės jau ir taip de facto turi išskirtinę kabotažo teisę skristi iš vienos valstybės narės į kitą, nors mes neturime tam teisės JAV teritorijoje.
<P>
Abi šalys įgyja vadinamąją penktąją oro laisvę, kuria Amerikos oro bendrovėms suteikiama galimybtęsti skrydį per Europą į Afriką ar Aziją. Galimybvykti į kitą pusę taip pat yra, tačiau dėl JAV geografinės vietos ji mažiau svarbi. Be to, nuo ateinančių metų kovo mėn. vis dar egzistuojantys teisės naudotis tam tikrais oro uostais apribojimai naikinami: užtenka pagalvoti apie "Heathrow" oro uostą, kuriuo naudotis šiuo metu leidžiama tik dviem JAV oro bendrovėms.
<P>
Tam tikra prasme pusiausvyros tikrai nepakanka, tačiau, kita vertus, Komisijos nary, susitarimas yra neabejotinai žingsnis į priekį ir dabartinės padėties pagerinimas. Pirmiausia susitarimu nutraukiamas teisinis netikrumas, įsivyravęs po 2002 m. Teisingumo Teismo sprendimų, kuriuose dalis dabartinių dvišalių susitarimų dėl atviro dangaus nuostatų yra neteisėtos ir keistinos. Antra, skirtumą pajus vartotojai. Iki šiol tik nacionaliniams vežėjams ir JAV oro bendrovėms buvo leista vykdyti skrydžius iš valstybių narių į Jungtines Amerikos Valstijas, o nuo šiol visi Europos Sąjungos vežėjai galės skristi iš bet kurios Europos vietos į bet kurią Jungtinių Amerikos Valstijų vietą ir dar turės galimybę tęsti skrydį, pvz., į Meksiką ar Pietų Ameriką. O tai neabejotinai reikš didesnį vartotojams siūlomą pasirinkimą ir tikriausiai mažesnes kainas.
<P>
Trečia, įsteigdami jungtinį komitetą, apie kurį jūs, Komisijos nary, taip pat užsiminėte, kurį sudaro abiejų šalių atstovai, įkuriame instituciją, kurioje bus aptariami su susitarimu susiję klausimai bei klausimai dėl teisės aktų socialinėje aplinkos apsaugos, saugumo ir kitose srityse. Todėl šia priemone padidintume abipusį pasitikėjimą ir supratimą. Tai labai svarbu, nes kartu su transatlantinės rinkos atidarymu būtina laipsniškai derinti ir vienodinti teisės aktus aukštu lygiu.
<P>
Valdžios institucijų santykiams gerėjant ir ryškėjant glaudaus bendradarbiavimo naudai, amerikiečiai taip pat gali labiau reikšti norą padaryti tam tikrų nuolaidų suteikiant prieigą prie JAV vidaus rinkos. Galiausiai dar lieka daugelis neišspręstų klausimų, apie kuriuos jau esate užsiminę. Turiu omenyje kabotažą, Europos oro bendrovių įsisteigimo teisę, su valdymu ir nuosavybe susijusias taisykles ir daugelį kitų galiojančių apribojimų.
<P>
Todėl žinant, kad derybos dėl antrojo etapo prasidės visai netrukus, jau kitą vasarą, Komisija privalo jau dabar apgalvoti tinkamą derybų strategiją. Ko gi iš tiesų norime pasiekti? Kokie yra mūsų prioritetai? Kaip galime įtikinti amerikiečius imtis naujų priemonių? Kokias nuolaidas galime padaryti nepablogindami savo padėties? Kaip jums, Komisijos nary, puikiai žinoma, šiame kontekste gausu problemų. Kitais metais vyks Prezidento rinkimai. Jungtinėse Amerikos Valstijose vyrauja nepasitikėjimas apskritai iki pat Kongreso ir todėl nenorima suteikti galimybės trečiosioms šalims valdyti strateginės pramonės, pvz., aviacijos, sritis. Amerikiečių profesinės sąjungos taip pat nerimauja dėl galimo šios sektoriaus valdymo praradimo įsikišus užsienio įmonėms, nes numanoma, kad šių įmonių pastangos bus sėkmingos ir dėl bendros prielaidos, kad Europos oro bendrovės geriau organizuotos, todėl nesunkiai perims didelę šios srities dalį. Ir, be abejonės, kalbėtina apie artėjančius Europos Parlamento rinkimus.
<P>
Taip pat minėtinos dabartinės problemos. Jūs užsiminėte apie JAV partnerio kongreso nario J. L. Oberstaro bandymą skirtingai aiškinti daugelį šio susitarimo elementų. Tačiau turėdami tai omenyje ir man esant pranešėju drauge su Europos Parlamentu ketiname šiam susitarimui po pietų uždegti žalią šviesą. Ketiname visiškai jį paremti. Be abejonės, ketiname labai atidžiai stebėti pasirengimą. Tikimės intensyvaus dalyvavimo, kaip jau buvo praeityje. Tikrai to tikimės.
<SPEAKER ID="010" NAME="Reinhard Rack">
PPE-DE frakcijos vardu. - (DE) Ponia pirmininke, šis Parlamentas ir pirmiausia mano frakcija, PPE-DE, ketina šiandien už šį susitarimą balsuoti didžiąja balsų dauguma, nes galiausiai mums pavyko pasiekti tinkamą tarpinį rezultatą.
<P>
Tačiau tai tik tarpinis rezultatas; kaip nurodPirmininko pavaduotojas J. Barrot ir mūsų pranešėjas S. El Khadraoui, turime dar išspręsti svarbius su atviro dangaus susitarimu susijusius klausimus, pvz., kabotažo, įsisteigimo teisės, nuosavybės, valstybės pagalbos ir daugelį kitų.
<P>
Be to, kad mums pavyko pasiekti pakankamai gerą tarpinį rezultatą, susitarimas atskleidžia nemažai mūsų sistemos trūkumų. Šie trūkumai taip pat buvo nurodyti. Ateityje privalome dėti pastangas, kad užtikrintumėme, jog mūsų Parlamentas, kaip ir mūsų kolegos JAV kongrese, kurie, kai kurių asmenų teigimu, per pastaruosius keletą amžių nepagrįstai pareikalavo daugybės teisių, turėtų daugiau galimybių daryti įtaką susitarimo esmei. Šį kartą mums sėkmingai pavyko pasiekti pažangos, taip pat iš dalies apgaunant sistemą, įsikišant prieš Tarybai pareiškiant savo nuomonę, tačiau ilgainiui mums reikės geresnių taisyklių turiniui formuoti.
<P>
Dabartinėje padėtyje norėčiau dar kartą atkreipti dėmesį į svarbų oro susisiekimo pirmiausia tarp Europos ir JAV klausimą. Saugos nuostatai ir saugumo patikrinimai yra svarbūs tam, kad keleiviai galėtų ramiai naudotis šia susisiekimo rūšimi. Tačiau saugumo priemonių nederėtų aiškinti vien kaip simbolinių, keliančių tik nepatogumų keleiviams, ir niekuo neprisidedant prie jų saugumo didinimo. Todėl jau kelintą kartą kartoju, kad būtina pakeisti taisykles dėl skysčių įsinešimo į lėktuvą!
<SPEAKER ID="011" NAME="Brian Simpson">
PSE frakcijos vardu. - Ponia pirmininke, visų pirma norėčiau atsiprašyti jūsų, Komisijos Pirmininko pavaduotojo ir garbingų narių, nes po kalbos manęs laukia interviu. Paprastai taip nesielgiu, todėl atsiprašau jūsų, kad negaliu pasilikti iki diskusijų pabaigos.
<P>
Norėčiau padėkoti savo kolegai S. El Khadraoui už jo pranešimą ir perspėti jį, nes jam veikiausiai pavyks pagerinti man, kaip ilgiausiai išrinktam pranešėjui Parlamento istorijoje, priklausantį rekordą, su sąlyga, kad jis ir toliau tęs savo darbą. Pakalbėkime atvirai. Europos Sąjungos ir JAV sudaryta santuoka, įforminta kaip pradinis civilinės aviacijos Oro susisiekimo susitarimas, sudaryta dėl patogumo; šios santuokos metu ES (jaunikis) siekJAV (nelabai to norinčios jaunosios) rankos. Atėjus laikui sudaryti santuoką pasirodo, kad JAV nuotakai jos ES jaunikis nebe toks žavus; jaunoji, matydama, kad ji viską iš jaunikio gavo jau vestuvių dieną, neketina sudaryti santuokos, nes jaunavedžių porą su šautuvu rankose lydi atstovų rūmų narys J. L. Oberstar.
<P>
ES ir JAV aviacijos politika yra labai skirtingos ir, be abejo, visai nenustebčiau artimiausiu metu sužinojęs, kad derybos dėl antrojo etapo susitarimo nutrūko, nes ES neparodlankstumo svarbiausiais klausimais. Bijau, kad ES jaunikis taip nori sudaryti šią patogumu grįstą santuoką, kad mes dar kartą nusileisime nuotakai. O kaip dėl ETS ir saugumo, kur ES ir JAV nuomonės skiriasi kaip diena ir naktis? Kaip dėl užsienio piliečiams priklausančių JAV oro linijų? Arba dėl abipusiais reikalavimais dėl penktojoje pataisoje įtvirtintų laisvių. Kaip dėl keleivių sąrašų ir 11 skyriuje numatytos apsaugos? Visais šiais klausimais mūsų nuomonės nesutampa ir nors ir sutinku, kad noro susėsti ir derėtis netrūksta, atrodo, kad visuomet nusileidžiame JAV primetamoms sąlygoms.
<P>
Linkiu visiems sėkmės, o PSE frakcija ketina balsuoti teigiamai. Tačiau nuoširdžiai tikiuosi sėkmingų derybų ir galutinio labiau suderinto abipusio ir sąžiningo susitarimo. Tačiau abejoju, ar tai realu, nes man žinoma JAV pozicija ir nesu tikras, kad šio kelio gale mūsų nelauks dėl patogumo sudarytos santuokos nutraukimas Las Vegaso stiliumi.
<SPEAKER ID="012" NAME="Sarah Ludford">
ALDE frakcijos vardu. - Ponia pirmininke, pavaduoju savo kolegą S. in 't Veldą.
<P>
Lenkiu galvą kitiems prieš kitus žmones dėl puikios šio susitarimo techninės pusės išmanymo. Esu Europos Parlamento nariš Londono; šiame mieste yra ir vienas svarbiausių Heathrow oro uostų ir man džiugu, nes dėl šio susitarimo susidariusios konkurencijos laimės keleiviai, todėl šia prasme susitarimas yra teigiamas poslinkis.
<P>
Norėčiau aptarti šio susitarimo saugumo aspektus, nors iš pranešimo suprantu, kad šis klausimas didžia dalimi paliekamas bendro komiteto kompetencijai. Sutinku su pranešimu ir džiaugiuosi ES ir JAV institucijų, atsakingų už aviacijos saugumą, bendradarbiavimu. Tačiau, kaip teigiama pranešime, saugumo priemonės turėtų būti grindžiamos tinkamu rizikos įvertinimu, neturėtų būti neproporcingos ar nekoordinuotos, o ES su JAV keičiantis keleivių asmens duomenimis derėtų užtikrinti Europos Sąjungos ir JAV piliečių privatumą.
<P>
Parlamento nariams, be abejo, žinomi nuomonių dėl susitarimo dėl keleivio duomenų įrašo (PNR) skirtumai. Europos Parlamentas neigiamai įvertino tai, kad jam nebuvo skirtas svarbus paprastai jam priklausantis vaidmuo rengiant šį susitarimą. Be abejonės, Europos duomenų apsaugos priežiūros pareigūnai mano, kad naujajame susitarime įtvirtinti saugikliai buvo gerokai sušvelninti, palyginus su ankstesniais susitarimais, tačiau naujajame susitarime lieka neatsakyta į daugelį rimtų klausimų ir yra palikta spragų.
<P>
Nors komisaras Ž. Barrot ir džiaugėsi naujuoju Europos Parlamento vaidmeniu modernizuojant kitus aviacijos verslo aspektus, bijau, kad mums teks nusivilti, nes nepavyko įtvirtinti savo pozicijos privatumo ir asmens duomenų saugiklių įgyvendinimo klausimais. Duomenys pagal PNR susitarimą bus saugomi net 15 metų; mano manymu, šis terminas yra pernelyg ilgas, o pranešime teigiama, kad jis mums nepriimtinas. JAV galės pasinaudoti slaptais duomenimis ir net pasitelkti juos nesunkių nusikaltimų atvejais, o tai visiškai nesusiję su kova su terorizmu.
<P>
Apskritai, nors iš esmės džiaugiuosi šiuo susitarimu, bijau, nederėtų pervertinti šiame pranešime išreikštų lūkesčių, o saugumo priemones tinkamai vertinti pagal tai, kiek jomis prisidedama prie kovos su rizika, bei siekti saugoti privatumą, nes jis nėra užtikrinamas keičiantis keleivio duomenų įrašais.
<SPEAKER ID="013" NAME="Eva Lichtenberger">
Verts/ALE frakcijos vardu. - (DE) Ponia pirmininke, Komisijos nary, su tokiu, švelniai tariant, sunkiu derybų partneriu susiduriama ne pirmą kartą; tai susiję su tuo, kad jis iš savo patirties daro prielaidą, kad Europa visais atvejais nusileis. Kaip ir anksčiau, atsivertus šį dokumentą aiškiai matyti, kad jis naudingesnis JAV. Dar neaišku, ar susitarimas bus naudingas Europos Sąjungai, nes Jungtinis komitetas yra tik galimybė, tačiau tai dar nėra sėkmpirmiausia todėl, kad JAV jau abejojama susitarimo pasekmėmis. Kol kas pusiausvyros nematau, taip pat nemanau, kad bent kiek atsižvelgiama į mūsų reikalavimus. Mano manymu, prieš mane kalbėjusio nario palyginimas su pakankamai keista patogumu pagrįsta santuoka yra labai tinkamas.
<P>
Aviacinio saugumo, aplinkos apsaugos ir nuosavybės teisių klausimai kol kas neišspręsti. Saugumo srityje mums kol kas nepavyko pasiekti norimų tikslų. Pirmiausia duomenų apsaugos klausimu (saugant Europos Sąjungos piliečius nuo pernelyg uolių priemonių) mums kol kas nepavyko pasiekti norimo ir būtino rezultato. Be to, aviacija labai daug prisidėjo prie nesėkmės siekiant Kyoto planinių rodiklių.
<P>
Pagal dabartinius plėtros rodiklius Europos laukia reikšmingi sunkumai, nebent mums pavyktų pasiekti bendrą susitarimą su JAV, tačiau kol kas nematau jokių tai rodančių požymių. Geriausiu atveju galiu įžvelgti pradinius netvirtus žingsnius, tačiau Europos Sąjunga privalo daug labiau pasitikėti savimi ir derybų procese kalbėti vienu balsu, nes dabartiniai įvykiai mums teikia vilčių.
<P>
Kol kas naudos negauta, tačiau su pasitikėjimu galiu pasakyti, kad Europos Parlamentas ir transporto ir turizmo komitetas ketina labai atidžiai nagrinėti šio bendro derybinio komiteto veiklos rezultatus.
<SPEAKER ID="014" NAME="Georgios Toussas">
GUE/NGL frakcijos vardu. - (EL) Ponia pirmininke, ponios ir ponai, esminę ES užsienio politikos dalį oro susisiekimo srityje sudaro atviros aviacinės erdvės tarp Europos Sąjungos ir Jungtinių Amerikos Valstijų nustatymas. Ši politika visapusiškai naudinga kapitalo interesams. Ji naudojama pasitelkiant spaudimą ir grasinimus įsteigti ES dvi ar tris monopolines aviacijos verslo grupes. Šios taip pat galės naudotis tarptautiniu oro susisiekimu, o likusios aviacijos bendrovės bus regioninio pobūdžio, o jų veikla bus ribojama valstybių narių lygiu. Šį reiškinį puikiai pailiustruoja "Alitalia", "Olymic Airlines" ir kitų aviacijos bendrovių darbuotojų valstybėse narėse patirtas spaudimas ir grasinimai. Konfliktai buvo akivaizdūs ir derybų su Jungtinėmis Amerikos Valstijomis metu. Galutinį susitarimą ir trinties požymius galima atsekti iš valstybių skiriamų subsidijų "Airbus" ir "Boeing", sabotažo draudimo vidaus skrydžių JAV atveju ir JAV vyriausybės atsisakymas leisti Europos oro vežėjams įsigyti dalį ar visą JAV aviacijos bendrovių kapitalo.
<P>
Susitarimas rodo tam tikrą ES ir Jungtinių Amerikos Valstijų kompromisą. Juo anaiptol nėra patenkinami žmonių poreikiai; jis tik prisidės prie padidėjusios koncentracijos išperkant aviacijos bendrovių kapitalą ir vykdant susijungimus. Visose šiose srityse gausu rimtų problemų, susijusių su asmens duomenų ir aplinkos apsauga.
<P>
Dėl šių priežasčių ketiname balsuoti prieš pasiūlymą dėl Jungtinių Amerikos Valstijų ir Europos Sąjungos susitarimo dėl oro susisiekimo.
<SPEAKER ID="015" NAME="Luca Romagnoli">
ITS frakcijos vardu. - (IT) Ponia pirmininke, ponios ir ponai, abipusiškumas yra svarbi tarpasmeninių ir tuo labiau tarpvalstybinių ar komercinių santykių vertybė. Iš tiesų mėginau padaryti keletą pakeitimų dėl S. El Khadraoui pranešimo, kaip vieną iš bevaisių pastangų supažindinti mūsų kolegas iš Komisijos su šiuo ir kitais klausimais.
<P>
Amžiuje, kai susisiekimas yra itin svarbus, o oro susisiekimas suteikia anksčiau neįsivaizduojamas galimybes keliauti, susitarimai oro susisiekimo srityje tarp valstybių yra aiškiai būtini ir pageidautini. Tačiau nėra aišku, kodėl šiame pranešime, kaip ir kituose Europos Sąjungos veiksmuose, esame nepajėgūs reikalauti abipusiškumo, o tai taip pat reiškia vienodų konkurencijos sąlygų., Pirmiausia mes, Parlamento nariai, turėtume mąstyti kaip piliečiai, atsižvelgiant į tai, kad Parlamentas yra vienintelES institucija, turinti tiesioginį rinkėjų mandatą.
<P>
Todėl jei Parlamentas norėtų parodyti nepriklausomą gebėjimą vesti kitų institucijų politikos sritis, jis turėtų veiksmais ir nors ir ribotais bendrais sprendimais parodyti, kad jis nėra lengvai paveikiamas ne Europos Sąjungos interesais. Tai pirmiausia susiję su S. El Khadraoui šiandieniniu pranešimu, kuris daugeliu kitų požiūrių yra puikus, todėl norėčiau pasinaudoti šia galimybe ir padėkoti jam už darbą. Tačiau daugeliu kitų atvejų pranešime nepakankamai aiškiai nurodoma, kad siekiant laisvos konkurencijos būtina sudaryti lygias sąlygas kabotažui ir laikytis socialinių ir aplinkos apsaugos standartų. Abipusiškumas taip pat netaikomas saugos ar keleivių teisių srityje.
<P>
Be to, pranešime pripažįstama, kad aviacijos sektoriuje yra daugelis neigiamų veiksnių, prisidedančių prie klimato kaitos. Todėl nesuprantu, kodėl mano kolegos Parlamente nepritarmano pateiktam pakeitimui dėl neigiamo orlaivių garų pėdsakuose esančių junginių poveikio ir galimybės, kad šis poveikis stiprės kartu su aviacijos plėtra, todėl pakeitimu buvo raginamą įtraukti aviaciją į Europos prekybos išmetamais teršalais sistemą.
<P>
Galiausiai, kalbant apie tarptautinių teisių aktų socialinėje srityje taikymą, neatrodo, kad Europos Sąjungos ir JAV vežėjams būtų taikomos vienodos sąlygos, todėl ir šioje srityje nėra dvišalių teisių. Viso to, mano manymu, pakanka balsuoti prieš šį pranešimą.
<SPEAKER ID="016" NAME="Georg Jarzembowski" AFFILIATION="PPE-DE">
(DE) Ponia pirmininke, Komisijos pirmininko pavaduotojau, ponios ir ponai, norėčiau atmesti E. Lichtenbergerio ir L. Romagnolio pasisakymuose išdėstytus teiginius. Be abejonės, visiško abipusiškumo teisių srityje dar nėra, tačiau, palyginti su ankstesne padėtimi, susitarimas yra pakankamai suderintas, todėl ketiname balsuoti už. Jei manote, kad susitarimas nėra suderintas, tuomet, be abejo, balsuokite prieš, tačiau mes sutinkame su pranešėju, kad tai suderintas pirmasis žingsnis, po kurio turėtų sekti antrasis žingsnis. Be abejo, aš pritariu pranešėjo reikalavimui, kaip nurodir mano kolega R. Rack, kad prie antrojo etapo turėtume pereiti greitai.
<P>
Turėtume paprasčiausiai pasinaudoti dabartinu susitarimo projektu. Todėl raginu Europos Sąjungos oro bendroves pasinaudoti šiuo susitarimu gautomis naujomis galimybėmis nuosavybės ir valdymo teisių srityje bei pradėti licencijavimo veiklą, įsitraukti į reklaminę politiką ir iš dalies dalyvauti JAV vyriausybės programoje. Šios oro bendrovės neturėtų laukti antrojo etapo; jos turėtų pasinaudoti pirmuoju etapu jau dabar, kad pradėjus antrąjį derybų etapą galėtume pasinaudoti pradine patirtimi ir nustatyti sritis, kuriose mūsų Europos Sąjungos bendrovių teisės JAV rinkoje nepakankamai įtvirtintos.
<P>
Taip pat privalome paraginti administraciją ir savo Komisiją pasinaudoti šio susitarimo teikiamomis galimybėmis ir, pvz., pasiekti nuolatinį susitarimą dėl vieno žingsnio saugumo. To galima pasiekti Jungtinio komiteto darbu, bendradarbiaujant su administracija, o piliečiams galime parodyti, kad susitarimas jiems naudingas, nes jiems nereikės pereiti antrojo saugumo patikrinimo oro uostuose.
<P>
Kartu su kolegomis norėčiau padėkoti Komisijai už tinkamą bendradarbiavimą šiuo atveju, tačiau taip pat privalome reikalauti analogiško gero bendradarbiavimo antrajame proceso etape. Įspėju amerikiečius dėl J. L. Oberstaro siūlymo priėmimo, nes jei jie nori susilpninti šį susitarimą vienašaliais pakeitimais, mes neketiname sėdėti rankų sudėję. Todėl pasakykime amerikiečiams, kad mielai tęsime Kongreso ir Europos Parlamento derybas, tačiau jie neturi teisės susilpninti šio susitarimo savo šališku aiškinimu.
<SPEAKER ID="017" NAME="Ulrich Stockmann" AFFILIATION="PSE">
(DE) Ponia pirmininke, Komisijos nary, pirmiausia norėčiau padėkoti pranešėjui už aiškų padėties atvaizdavimą ir užimtą poziciją.
<P>
Pirmiausia dėl ankstesnio kalbėtojo nurodytų teigiamų dalykų. Sudarę JAV ir Europos Sąjungos atviros oro erdvės susitarimą galiausiai turime galimybę nustatyti oro bendrovių maršrutus iš Europos Sąjungos per Jungtines Amerikos Valstijas į trečiąsias šalis, pvz., Meksiką ar Pietų Ameriką. Juo taip pat suteikiama galimybEuropos Sąjungoje įsisteigusiam vežėjui skristi iš bet kurio ES taško į bet kurį tašką JAV neribojant našumo ar kainų, o aš sutinku su ankstesniu kalbėtoju, kad šiomis galimybėmis būtina pasinaudoti.
<P>
Šis susitarimas taip pat reiškia pažangą investicijų į JAV oro bendroves srityje. Todėl atviro dangaus susitarimas - tai pirmasis svarbus žingsnis, siekiant atviros aviacijos erdvės be abipusių ribojimų. Todėl galime tikėtis naudingų naujų oro maršrutų ir daugelio naujų darbo vietų.
<P>
Kita vertus, kaip jau minėta, būtina aiškiai nurodyti, kad tai tik pirmasis žingsnis, nelaikytinas galutiniu susitarimu. Tikimės, kad Komisija antrajame etape išspręs derybų keliu likusius klausimus, pvz., kabotažo, steigimo teisės, nuosavybės ir valstybės pagalbos su JAV. Komisijos narys jau labai aiškiai nurodė, kurioje srityje galimi konfliktai, tačiau aš tikiuosi, kad transatlantinio komiteto darbu pavyks pasiekti pažangos ir galiausiai abipusių teisių, kurias galima įgyvendinti, bei atviros oro erdvės susitarimo, kuris pelnytai taip vadinamas.
<P>
Taip pat Komitetas turėtų siekti įtraukti skrydžius iš JAV į prekybą išmetamais teršalais, nes, kaip žinia, mums nepavyko daug pasiekti ICAO susitikime kaip esate minėję. Be abejo, Komitete taip pat reikėtų pabrėžti mūsų reikalavimą dėl saugumo.
<SPEAKER ID="018" NAME="Pirmininkė">
Ponios ir ponai, norėčiau pasveikinti ir suteikti žodį naujajam Europos Parlemento nariui G. Georgiou.
<SPEAKER ID="019" NAME="Georgios Georgiou" AFFILIATION="IND/DEM">
- (EL) Ponia pirmininke, pastaraisiais metais stebėjau desperatišką Europos Sąjungos atstovų siekį pasirašyti susitarimą dėl oro susisiekimo su Jungtinėmis Amerikos Valstijomis. Nepaisant didelio mūsų noro, taip pat pastebėjau amerikiečių atsargumą. Jei jie nori pasiekti svarbų susitarimą, turėtume įspėti Europos Sąjungos gyventojus apie pasirengimą įteikti neužpildytą čekį. Tačiau šie susitarimai, ponia pirmininke, susiję ne tik su priemonėmis, interesais ir bendrovėmis. Šie susitarimai susiję su žmonėmis, keliaujančiais iš Europos į Jungtines Amerikos Valstijas. Dalis jų - Graikijos piliečiai, su kuriais elgiamasi kitaip nei su kitais Europos Sąjungos gyventojais. Jie galėtų daug papasakoti apie sunkumus, su kuriais susiduria siekdami gauti JAV vizą, ir apie tai, ką patiria atvykę, kai yra tikrinami ir apieškomi lyg potencialūs teroristai. Be abejo, suprantate, kad tai prisideda prie įtampos, bent jau Graikijos piliečiams, kurie šiaip ar taip yra Europos dalis.
<P>
Ponia pirmininke, jei šie susitarimai, pasirašyti tarp vyriausybių ar parlamentų, nepasiekia Europos gyventojų ir piliečių širdžių ir protų, jie bus itin trumpalaikiai ir visiškai nesėkmingi. Norėčiau tai įtraukti į mūsų nurodymus vėl mėginant derėtis. Susitarimai turėtų būti pagrįsti lygybe, sąžiningumu ir abipusiškumu.
<SPEAKER ID="020" NAME="Jim Higgins" AFFILIATION="PPE-DE">
Ponia pirmininke, visų pirma džiaugiuosi pagrindine šio susitarimo dalimi. Jungtinių Amerikos Valstijų ir ES susitarimui pasiekus galutinę derybų stadiją, bus žengtas labai reikšmingas istorinis žingsnis pirmyn. ES oro bendrovėms jis leis vykdyti daugiau transatlantinių skrydžių į Jungtines Valstijas. Jis taip pat naudingas oro bendrovių keleiviams, nes daugiau oro bendrovių reiškia didesnę konkurenciją ir mažesnes oro bilietų kainas. Europoje jau įsitikinome teigiama pigių oro bendrovių įtaka aviacijos sektoriui ir padidėjusiam keleivių skaičiui.
<P>
Reiškiu pagarbą ES derybininkams už jų darbą šiose labai sudėtingose derybose. Jos dar nėra baigtos, todėl reikalauja daug kantrybės ir diplomatijos, tačiau galutinis rezultatas atpirks visas pastangas. Nuoširdžiai tikiu, kad dabartines su susitarimu susijusias problemas galima įveikti.
<P>
Sutinku su visais prieš mane kalbėjusiais ir jų nurodytomis problemomis. Turime iš tiesų pasistengti, kad susitarimas būtų naudingas abiem šalims ir nviena šalis neužimtų palankesnės padėties. Tikiu, kad Jungtinių Valstijų valdžios institucijų reikalavimai pateikti asmens duomenis saugumo sumetimais yra visiškai nepagrįsti. Privalome iš tiesų užtikrinti, kad ši galimybnegąsdins ES keleivių keliaujančių į Jungtines Valstijas, nes priešingu atveju tai gali pakankamai atgrasinti.
<P>
Dabar ketinu kalbėti labai konkrečia vietinės reikšmės tema. Mane jaudina kita problema, susijusi su Šanono oro uostu - pirmuoju tarptautiniu transatlantiniu oro uostu Airijoje. Tai buvo vartai į Europą daugelį metų, tačiau šiuo susitarimu numatoma tarpinį privalomą sustojimą Šanono mieste panaikinti. Tai turės didžiulės neigiamos įtakos oro uosto gyvybingumui ir visam Vidurio Vakarų regionui, kuriame padėtis ir taip sudėtinga. Tačiau šis klausimas turėtų jaudinti ne visą Europą, bet išimtinai Airijos vyriausybę. Pakartosiu - galų gale šis susitarimas labai reikalingas ES ir keleiviams, tačiau jo nederėtų siekti bet kokia kaina.
<SPEAKER ID="021" NAME="Jacques Barrot">
Komisijos Pirmininko pavaduotojas. - (FR) Ponia pirmininke, norėčiau padėkoti visiems kalbėjusiems Parlamento nariams. Pirmiausia, atsakant pranešėjui S. El Khadraoui, vis dėlto pasakytina, kad pirmajame etape pavyko pasiekti suderintą susitarimą. Taip pat pavyko užsitikrinti Jungtinių Amerikos Valstijų įsipareigojimą derėtis dėl antrojo etapo. Net pasiektas įsipareigojimas pradėti derybas per 60 dienų nuo laikino taikymo pradžios. Europos Sąjungos puspatvirtino atsakomąsias priemones. Yra galimybgrįžti prie tam tikrų padarytų nuolaidų, jei antrojo etapo susitarimas neatitiks Europos Sąjungos interesų. Tai iš tiesų svarbus momentas.
<P>
Komisija jau pradėjo diskusijas su valstybėmis narėmis dėl specialiojo derybų komiteto, kuris apibrėžtų derybų strategiją antrajame etape. Jūs, kaip ir G. Jarzembowski, primygtinai reikalavote apibrėžti gerą derybų strategiją. Be abejonės, ketinu įtraukti tiek jus, tiek Parlamentą, kad derybos iš tiesų būtų kuo efektyvesnės.
<P>
Reikia sutikti su G. Jarzembowskiu, kad dabar Europos įmonėms atsiveria naujų galimybių, kuriomis būtina pasinaudoti. Susitarime numatoma daugelis paslaugų ir mažesnės kainos, kuriamos darbo vietos, o juo galėsime koordinuoti keleiviams reikšmingas priemones: problemas saugos ir saugumo srityje, ir, be abejonės, vieno žingsnio saugumo ilguoju laikotarpiu bei aplinkos apsaugos problemas.
<P>
Norėčiau atsakyti S. Ludford, kad PNR nėra aviacijos susitarimo dalis. Su PNR susiję sprendimai ar priemonės turi būti suderinami su susitarimo sąlygomis. Tačiau PNR klausimą būtina peržvelgti tam tikrame kontekste, o F. Frattini žinoma, kas jums kelia susirūpinimą šioje srityje. Taip, saugumo problemai skyrėte daug dėmesio, o šis dialogas neabejotinai turi sudaryti sudėtinę pagal susitarimo steigiamo Jungtinio komiteto dalį, kitaip teigiamų sprendimų gali nepavykti pasiekti. Abi šalys siekia užtikrinti aukštą saugumo lygį, kartu neapsunkinant oro paslaugų ar keleivių. Be abejonės, kalbant apie šį susitarimą, Transporto saugumo ir koordinavimo grupturi būti pasirengusi pateikti konkrečius atsakymus dėl jums susirūpinimą keliančių klausimų, o aš neabejotinai į tai atkreipsiu dėmesį.
<P>
Taip pat norėčiau pasakyti, kad, mano manymu, mūsų laukia dvi problemos, kurios turėtų išsispręsti tam tikra pažanga ir sprendimais: tai saugumo ir aplinkos apsaugos problemos. Kalbant apie aplinkos apsaugos problemą, akivaizdu, kad sieksime integruoto visa apimančio požiūrio klimato kaitos iššūkiui pasitikti. Be to, kaip jau ne kartą minėjau, ICAO asamblėjoje Monrealyje išmetamųjų teršalų kvotų pasikeitimo sistemą - metodą, kuriame naudojamos rinkos priemonės ir kuris veikiausiai yra efektyviausias sprendimas, gynėme visi kartu. Kol kas mums nepritaria Jungtinės Amerikos Valstijos ir kai kurios Azijos valstybės. Tačiau, manome, kad vis dėlto galime tikėtis bendradarbiavimo. Kaip žinote, tam tikros pažangos pasiekta ir bendradarbiaujant su JAV projekte "Švarus dangus". Labai įdomi yra Atlantinio operacinio suderinamumo iniciatyva, siekiant sumažinti išmetamų teršalų kiekį. Tai susiję su nauja tūpimo tvarka, kuri padėtų sumažinti išmetamų CO2 teršalų pasekmes.
<P>
Norėčiau, ponia pirmininke, ponios ir ponai, pasakyti, kad antrąjį etapą turime baigti sėkmingai. Europos Sąjunga turi parodyti tvirtą spaudimą ir nenuilstamą įsipareigojimą, tuomet antrąjį etapą pavyks baigti sėkmingai; pastarasis etapas yra gerokai svarbesnis, nes tuomet pavyktų pasiekti atviro dangaus susitarimą.
<P>
Užtikrinu jus, kad Parlamentui bus sudarytos sąlygos betarpiškai dalyvauti derybose; šios veikiausiai bus nelengvos, tačiau, kaip minėjau, jos prasidės numatytu laiku, nes pirmąją šios susitarimo dalį pasirašėme tik todėl, kad planavome antrąjį etapą. Bet kuriuo atveju, norėčiau išreikšti padėką Parlamentui už plačią ir tvirtą paramą: mums jos vėl prireiks susitarimui užbaigti ir siekiant sėkmingo antrojo etapo.
<SPEAKER ID="022" NAME="Pirmininkė">
Diskusijos baigtos.
<P>
Balsavimas vyks šiandien 11.00 val.

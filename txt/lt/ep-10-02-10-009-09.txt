<CHAPTER ID="009-09">
9. Kopenhagos aukščiausiojo lygio susitikimo klimato kaitos klausimu rezultatai (
<P>
- Prieš balsavimą:
<SPEAKER ID="147" NAME="Jo Leinen">
S&D frakcijos vardu. - (DE) Pone pirmininke, ponios ir ponai, po nusivylimu pasibaigusios klimato konferencijos Kopenhagoje, Parlamentas šia rezoliucija nori aiškiai pasakyti, kad klimato apsaugos alternatyvos nėra ir kad, laukdami kitos konferencijos Meksikoje, mes privalome didinti, o ne mažinti pastangas šioje srityje.
<P>
Kalbėsiu trumpai. Europos Parlamento socialistų ir demokratų pažangiojo aljanso frakcijos pateiktu 6 pakeitimu siekiama minėto tikslo. Tačiau, kadangi jo formuluotpaini, mes jį atšaukiame. Nepaisant to, mes pritariame 1 ir 9 pakeitimams, pateiktiems Liberalų ir demokratų aljanso už Europą frakcijos ir Žaliųjų frakcijos / Europos laisvojo aljanso, kuriais ES raginama geriau pasirengti konferencijai Meksikoje. Klimato apsauga negali pateikti į aklavietę. Prašau jūsų paramos.
<SPEAKER ID="148" NAME="Rachida Dati" AFFILIATION="PPE">
(FR) Pone pirmininke, ponios ir ponai, dėl mano pateikto 21 pakeitimo pirmiausia norėčiau padėkoti visiems kolegoms nariams už paramą teikiant pakeitimą, kuriame išdėstytas anglies dioksido mokesčio nustatymo ES pasienyje principas.
<P>
Taip pat norėčiau pakartoti, kad su savo piliečiais mes negalime kalbėtis dviprasmiškai: kampanijos metu mes negalime sakyti, kad Europa juos gina, kad ji apsaugos jų įmones ir darbo vietas, o kai jie mus išrenka, pamiršti šiuos įsipareigojimus. Aš tik norėčiau pažymėti, kad šis pakeitimas leido man paskatinti diskusijas, todėl noriu jį atšaukti ir taip leisti diskusijoms plėtotis Taryboje.
<SPEAKER ID="149" NAME="Pirmininkas">
Taigi pakeitimas atšauktas.
<P>
Prieš balsavimą dėl 10 pakeitimo:
<SPEAKER ID="150" NAME="Satu Hassi" AFFILIATION="Verts/ALE">
Pone pirmininke, Žaliųjų pateiktas 10 pakeitimas neprieštarauja 1 pakeitimui. 1 pakeitimu siekiama padidinti mūsų užmojį iki daugiau nei 20. Mūsų pateiktu 10 pakeitimu patikslinama, kad iki 40. Tai neprieštarauja 1 pakeitimui, o papildo jį, taigi dėl 10 pakeitimo reikėtų balsuoti.
<SPEAKER ID="151" NAME="Pirmininkas">
Pareigūnai nesutinka su jūsų požiūriu, bet aš paprašyčiau atitinkamo komiteto pirmininko pareikšti nuomonę.
<SPEAKER ID="152" NAME="Jo Leinen">
S&D frakcijos vardu. - (DE) Aš palaikau S. Hassi. Tai nauja idėja, ir mes turėtume dėl jos balsuoti.

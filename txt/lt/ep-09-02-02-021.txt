<CHAPTER ID="021">
Ikiprekybiniai viešieji pirkimai. Naujovių skatinimas siekiant užtikrinti ilgalaikes geros kokybės viešąsias paslaugas Europoje (trumpas pristatymas) 
<SPEAKER ID="210" NAME="Pirmininkas">
- Kitas darbotvarkės punktas yra Malcolm Harbour pranešimas Vidaus rinkos ir vartotojų apsaugos komiteto vardu dėl ikiprekybinių viešųjų pirkimų. Naujovių skatinimas siekiant užtikrinti ilgalaikes kokybiškas viešąsias paslaugas Europoje.
<SPEAKER ID="211" NAME="Malcolm Harbour">
pranešėjas. - Gerb. pirmininke, labai gerai, kad V. Reding šį vakarą atsakys Komisijos vardu, nes mano pranešimas daugiausia liečia pasiūlymą, kuris buvo parengtas per daugelį metų kartu su Komisijos tarnybomis. Tai - nepaprastai svarbus pasiūlymas, kuriame numatomos plačios galimybės visai Europos ekonomikai. Pirmiausia šį vakarą noriu Komisijos narei pasakyti, kad dėkoju Komisijos tarnyboms už jų vadovavimą rengiant pasiūlymą, tačiau turiu pastebėti, kad manau, jog ši iniciatyva turi būti daug geriau žinoma. Informacinės visuomenės DG turi plačiai informuoti apie ją - manau, dabar tai ir pradeda daryti - nes ji yra ypač svarbi, ypač tokiais ekonomikos laikais, kokie yra dabar.
<P>
Taigi apie ką kalbu? Problemos esmyra ta, kad Europos Sąjungoje valstybės valdžios institucijos leidžia didžiules viešųjų lėšų sumas produktams ir paslaugoms pirkti. Apskaičiuota, kad kasmet viešiesiems pirkimams išleidžiama 1 800 mlrd. eurų. Kiek šių viešųjų pirkimų lėšų iš tikrųjų išleidžiama naujovėms, moksliniams tyrimams ir rimtų iššūkių, su kuriais kiekvieną dieną susiduria valstybės valdžios institucijos ir visuomen(geresnsveikatos apsauga, geresni transporto sprendimai, kova su klimato kaita, didesnio energetinio našumo pastatai), naujų sprendimų kūrimui skatinti? ES viešųjų pirkimų išlaidos, susijusios su moksliniais tyrimais ir plėtra, sudaro mažiau nei 1 % viso viešųjų pirkimų biudžeto.
<P>
Turint omeny, kad Lisabonos strategijoje numatytas aiškus tikslas padidinti investicijas į mokslinius tyrimus ir technologijų plėtrą iki 3 proc. BVP, šiuo atžvilgiu dar turime daug nuveikti.
<P>
Kaip tik šiai sričiai turi būti visapusiškai panaudoti ikiprekybiniai viešieji pirkimai. Iš esmės mums reikalingos protingos, moksliniams tyrimams daug dėmesio skiriančios valstybės valdžios institucijos, kurios skatintų novatoriškų sprendimų paklausą ir vėliau dirbtų su pažangiomis, didelėmis ir mažomis, įmonėmis - ypač mažomis, kurios tikrai gali gauti naudos iš šių viešųjų pirkimų - kad būtų patenkinti šie poreikiai. Mes norime protingų pirkėjų, kurie tikrai galvotų apie ateitį, būtų reiklūs, mąstytų apie naujus sprendimus, kai iki šiol nėra komercinių sprendimų, tačiau yra sprendimų, kurie galėtų būti patobulinti valstybės valdžios institucijoms teikiant finansinę paramą, skirtą būtent finansuoti moksliniams tyrimams ir plėtrai. Galbūt tai vyktu jau pirmame idėjų konkurencijos etape, o paskui parengti konkretūs sprendimai būtų panaudoti kitame etape kurti perspektyviems produktams arba paslaugoms.
<P>
Tokia parama, ypač mažoms įmonėms, būtų labai naudinga, be to, komercinparama bus iš tiesų svarbi šiai verslo sričiai. Iš tiesų tokios paramos įgyvendinimo patirtis rodo, jog įmonėms net ir nesukūrus patraukliausio sprendimo tam tikrą mokslinių tyrimų, kuriems buvo gautas finansavimas, rezultatų dalį jos vėliau galėjo panaudoti toliau ir sukurti kitus pajamų duodančius produktus.
<P>
Tai susiję ir su antrąja Komisijos iniciatyva, apie kurią kalbama mano pranešime, "pirmaujančios rinkos iniciatyva", kurią įgyvendinant valstybės valdžios institucijos turėtų skatinti daugelį pagrindinių technologijų sričių, susijusių su sveikatos apsauga ir transporto sektoriumi kovojant su klimato kaita. Yra ženklų, kad formuojasi integruota politika, bet mano pranešime sakoma, kad mes turime rengti daugiau mokymų, dalytis gerąja patirtimi ir skleisti bei platinti informaciją apie šį pasiūlymą. Tikiuosi, kad Komisijos narir kolegija į tai atsižvelgs ir kad Parlamentas parodys, kad tikrai remia šį sprendimą.
<P>
Pabaigoje, jei skirsite man dar šiek tiek laiko, norėčiau pateikti keletą pastabų, susijusių su darbotvarke. Visų pirma noriu atkreipti šių tuščių rūmų dėmesį į tai, kad man buvo pateiktos dvi nuomonės dėl pranešimo: pono A. Sakalo iš Teisės reikalų komiteto ir ponios A. Podimata iš Pramonės komiteto. Jiems, žinoma, nebuvo leista čia pristatyti šių nuomonių, ir tai apmaudu, nes jų pasiūlymai buvo naudingi ir aš įtraukiau juos į savo pakeitimus. Taip pat noriu padėkoti už bendradarbiavimą savo šešėliniam pranešėjui ponui Hasse Ferreira; jo indėlis taip pat labai didelis.
<P>
Galiausiai norėčiau pasakyti, kad tai sprendimas, kuris bus naudingas visiems: visuomenei, gyventojams, valstybinėms institucijoms, verslui, novatoriams ir Europos ekonomikai. Štai kodėl visa tai ypač svarbu. Štai kodėl pasiūlymas rūpintis tuo, kad valstybinės institucijos tęstų atitinkamas investicijas šiuo ekonominės krizės laikotarpiu, yra net svarbesnis negu buvo tuomet, kai aš pradėjau rengti šį pranešimą prieš kelis mėnesius.
<SPEAKER ID="212" NAME="Viviane Reding">
Komisijos narė. - Gerb. pirmininke, negaliu daugiau pritarti, kadangi ikiprekybiniai viešieji pirkimai skirti dvejopam tikslui įgyvendinti. Jie turi pagerinti viešųjų paslaugų kokybę, tačiau svarbiausia, kad būtų sukurta daugiau galimybių pramonei užimti lyderio poziciją tarptautinėje rinkoje. Taigi pinigai bus išleisti tinkamai (ypač krizės metu), jei mes padėsime mūsų pramonei įgyvendinti mokslo tyrimų rezultatus ir geriausiai panaudoti technologinius sprendimus ir naujoves.
<P>
Esu labai patenkintas, kad pranešėjas Malcolm Harbour kartu su Komisija parėmidėjas, kurios brendo gana ilgą laiką. Vis dėlto tarp parengimo ir įgyvendinimo yra didelis skirtumas. Aš iš tiesų tikiuosi, kad Parlamento pranešimas taps mūsų mokslo tyrimų ir naujovių politikos akstinu ir jos svarbiu elementu. Be abejo, Europai, ypač mūsų MVĮ, gali būti ypač reikšminga, jei būtų skatinamas valstybinio sektoriaus naujų novatoriškų produktų ir paslaugų pareikalavimas. Štai kodėl aš pritariu šiai iniciatyvai. Aš dėkoju M. Harbour už jo darbą.
<P>
Kokių dar konkrečių žingsnių turėsime imtis? Galiu patvirtinti, kad, neatidėliotinai reaguodama į konkrečias pranešime pateiktas rekomendacijas, Komisija rems veiksmus, skirtus skatinti dalijimąsi patirtimi ir sąmoningumo kėlimą. Ji taip pat įvertins galimybes diegti priemonėms, kurios taptų paskata pirkėjams iš daugelio valstybių narių bendrai įgyvendinti projektams.
<P>
Komisija jau pradėjo priiminėti paraiškas pagal INTERREG, CIP ir FP7 programas konkursuose, kurių tikslas įsteigti valstybinių institucijų, atsakingų už ikiprekybinius viešuosius pirkimus, tinklus.
<P>
Manau, kad vidutiniu ir ilguoju laikotarpiu Europos vyriausybės turi įtraukti ikiprekybinius viešuosius pirkimus į valstybinių investicijų strateginį planavimą. Taip pat manau, kad gerai būtų pradėti nuo ekonomikos atstatymo priemonių paketų. Komisijos vardu aš tai pabrėšiu komunikate, kurį planuojama parengti šių metų kovo pradžioje ir kuriame aš pasiūlysiu Europai skirtą sustiprintą IRT srities mokslinių tyrimų, plėtros ir naujovių diegimo strategiją. Į šį pranešimą taip pat bus įtrauktas ikiprekybinių viešųjų pirkimų klausimas.
<P>
Kaip jūs žinote, kai kurios valstybės narės jau pradėjo įgyvendinti ikiprekybinių viešųjų pirkimų bandomuosius projektus. Per artimiausius mėnesius mes tikimės sulaukti daugiau tokių projektų, todėl raginu komiteto narius, taip pat šių rūmų narius, kad jie, grįžę į savo šalis, rengtų pokalbius dėl ikiprekybinių viešųjų pirkimų su ministrais ir savivaldybių atstovais. Rezultatų galime pasiekti tik dirbdami išvien. Labai ačiū už ištiestą pagalbos ranką.
<SPEAKER ID="213" NAME="Pirmininkas">
- Diskusijos šiuo klausimu baigtos.
<P>
Balsavimas įvyks rytoj.
<P>
Raštiški pareiškimai (Darbo tvarkos taisyklių 142 straipsnis)
<SPEAKER ID="989" NAME="Zita Pleštinská  " LANGUAGE="SK">
Vairavimas naujovių diegimo skatinimas ir žinių ekonomikos vystymas - pagrindintvarių aukštos kokybės viešųjų paslaugų tiekimo prielaida. JAV valstybinis sektorius per metus išleidžia 50 mlrd. JAV dolerių (dvidešimt kartų daugiau negu ES) viešiesiems pirkimams, susijusiems su mokslo tyrimais ir plėtra. Dėl to valstybės narės turi prisiimti įsipareigojimą investuoti 3 proc. BVP į mokslo tyrimus ir plėtrą. Viešieji pirkimai - strateginis instrumentas pasiekti šiam tikslui.
<P>
Šiuo metu įgyvendinama daug Europos mokslo tyrimų programų, kurių rezultatais valstybinių institucijų dar nepasinaudojo, remdamosi viešųjų pirkimų projektais. Dabar ES taikomas išimtinių teisių principas, t.y. kiekviena bendrovišsaugo naujų idėjų, kurias ji sukuria, nuosavybės teises.
<P>
Neatsižvelgiant į tai, kad ikiprekybinių viešųjų pirkimų principas šiek tiek viską supaprastina, visas procesas yra labai griežtai reglamentuotas. Valstybinėms institucijoms gali labai padėti universitetų ir mokslinio tyrimo institutų dalyvavimas. Valstybės narės turi įkvėpti Europos naujovių agentūrų, dalyvaujančių mokslo tyrimų ir plėtros programose, patirtis.
<P>
Manau, kad Malcolm Harbour pranešime pateiktų pasiūlymų pagrindu Komisija parengs visapusį, lengvai suprantamą vadovą, kuriame bus pateikta informacija dėl viešųjų pirkimų, skirta visų pirma MVĮ ir atitinkamoms institucijoms, padėsianti joms įgyvendinti praktinius žingsnius.
<P>
Glaudus ES valstybių narių bendradarbiavimas viešųjų pirkimų srityje - pagrindinnaujovių skatinimo ir tvarių aukštos kokybės viešųjų paslaugų tiekimo prielaida.

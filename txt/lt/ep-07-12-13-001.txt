<CHAPTER ID="001">
Posėdžio pradžia
<P>
(Posėdis pradėtas 9.00 val.)
<SPEAKER ID="005" NAME="Richard Corbett" AFFILIATION="PSE">
Gerb. pirmininke, kalbu apie tvarką posėdžio metu ir norėčiau pasiteirauti dėl galimybės taikyti Darbo tvarkos taisyklių 147 straipsnį po vakarykščių įvykių, kai dalis mūsų kolegų, atvirai sakant, elgėsi chuliganiškai. Norėčiau paraginti pirmininką ir Pirmininkų sueigą išnagrinėti šį atvejį; padaryti tai tinkamai ir, jei reikia, skirti tam pakankamai laiko, tačiau, mano nuomone, šiuo atveju reikėtų bent apsvarstyti galimybę skirti nuobaudą, numatytą 147 straipsnyje.
<P>
Šį straipsnį patikslinome praėjusiais metais, norėdami aiškiai atskirti saikingus protestus, reiškiamus vizualiai, tačiau netrikdančius posėdžio eigos, nuo protestų, iš tiesų trukdančių Parlamentui posėdžiauti. Vakar pranešėjai ir mūsų svečias, Portugalijos ministras pirmininkas buvo perrėkti; jų paprasčiausiai nesigirdėjo. Toks elgesys pliuralistiniame, demokratiškai išrinktame Parlamente, visiškai nepriimtinas; čia vyksta tinkamos diskusijos, o ne siekiama kitus perrėkti.
<P>
Norėčiau paraginti pirmininką išnagrinėti šį atvejį ir galbūt sausio mėn. posėdyje paskelbti apie numatomas skirti nuobaudas: nuo numatomo papeikimo iki griežtesnių nuobaudų Darbo tvarkos taisyklių nustatyta tvarka.
<SPEAKER ID="006" NAME="Pirmininkas">
Gerb. R. Corbettai, palikdamas nuošaly savo asmeninę nuomonę, o būtent tai, kad pritariu jūsų įsitikinimui ir mintims, turiu pasakyti, kad problema bus tikrai perduota Biurui laikantis 147 straipsniu, ir esu įsitikinęs, kad pirmininkas atsižvelgs į 147 straipsnio nuostatas.
<SPEAKER ID="007" NAME="Joseph Daul" AFFILIATION="PPE-DE">
(FR) Gerb. pirmininke, šiuo klausimu visiškai sutinku su R. Corbetto žodžiais. Tik norėčiau pridurti, kad dalyvavau rytiniame posėdyje ir tikėjausi išgirsti frakcijos pirmininko J. P. Bonde atsiprašymą dėl to, kas vakar įvyko dėl salės tvarkdarių.
<P>
Nepriimtina tai, kad Parlamento darbuotojas, kuris paprasčiausiai vykdsavo kaip pirmininko pareigas, buvo užpultas žodžiais ir frazėmis, kurios nebuvo labai griežtos, o, tiesą sakant, paprasčiausias šlamštas - atleiskite už šį žodį, aš tik vartoju tokią pačią kalbą.
<P>
Neišgirdau jokio oficialaus atsiprašymo, todėl privalome imtis reikiamų priemonių siekdami apginti Parlamento darbuotoją. Todėl šįryt esu čia.
<SPEAKER ID="008" NAME="Pirmininkas">
Ačiū, gerb. J. Daulai. Kaip reikalauja procedūra, skelbiu, kad daugiau prašymų kalbėti šiuo klausimu nebepriimama, ir prašau pasisakyti Ch. Beazley.
<SPEAKER ID="009" NAME="Christopher Beazley" AFFILIATION="PPE-DE">
Gerb. pirmininke, kalbėsiu labai trumpai. Tiesiog norėčiau išreikšti visišką sutikimą su R. Corbettu ir savo frakcijos pirmininku J. Daulu. Vakar dienos įvykiai visiškai nepateisinami. Tačiau, kita vertus, norėčiau įspėti Pirmininkų sueigą, kad ši turėtų omenyje pakankamai protingą D. Cohn-Bendito patarimą nesuteikti šiems asmenims galimybės susireikšminti; manau, būtent to jie ir siekšiuo visiškai nepriimtinu elgesiu.
<P>
Aš mąsčiau apie Parlamento tarnybų galimybę skirti papildomas patalpas Parlamento lopšeliui; čia patektų sergantys "įžeidžiamosios faragijos" sindromu (simptomai - asmuo pasijunta visagaliu ir elgiasi įžūliai; kai kuriais atvejais sindromas užkrečiamas) ir siūlau prižiūrėtoju skirti N. Farage'ą; vienintelžinoma terapija - vaikščioti aukštyn ir žemyn su plakatu, kuriame parašyta po vieną žodį, ir visa gerkle vieniems ant kitų rėkti. Karštinei atlėgus, nariai gali pailsėti ir prisijungti prie suaugusiųjų. Todėl linkiu tiems, kurie vakar iškėlšiuos absurdiškus plakatus ir taip pasibaisėtinai elgėsi linksmų šv. Kalėdų; jei šie asmenys rastų laiko Kalėdų laikotarpiu apgalvoti savo elgesį, galbūt sugalvotų, ką norėtų nuveikti suaugę.
<SPEAKER ID="010" NAME="Pirmininkas">
Mes taip pat atsižvelgsime į jūsų siūlymą, nors asmeniškai man kai kuriuos iš šių kolegų gana sunku įsivaizduoti vaikų lopšelyje, prisimenant pademonstruotą įžūlumą - galima "nekaltųjų žudynių" rizika. Mes elgsimės būtent taip, kaip numatyta Darbo taisyklių 147 straipsnyje ir tikrai vykdysime jo nuostatas.

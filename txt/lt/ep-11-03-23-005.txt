<CHAPTER ID="005">
Komitetų ir delegacijų sudėtis (žr. protokolą)
<SPEAKER ID="018" NAME="Nirj Deva" AFFILIATION="ECR">
Pone pirmininke, kadangi žemės drebėjimas Japonijoje ir Japonijos žmonių kančios pastaruoju metu nuėjo į antrą planą, ar šiam Parlamentui nederėtų jų pažymėti ir solidarizuotis su Japonijos gyventojais bei jų demokratija išreiškiant užuojautą tylos minute?
<SPEAKER ID="019" NAME="Pirmininkas">
Praėjusią savaitę surengėme visų Europos Parlamento narių posėdį kartu su Europos Komisijos pirmininku ir Europos Vadovų Tarybos pirmininku H. Van Rompuy. To posėdžio pradžioje pareiškiau užuojautą visai japonų tautai. Taip pat kalbėjau apie baisias kančias. Nuoširdžiai užjaučiame Japonijos gyventojus. Žuvusiųjų per šią katastrofą atminimą taip pat pagerbėme tylos minute. Šia tema vyko trumpa diskusija. Manau, kad Parlamentas atliko viską, kas reikalinga norint išreikšti solidarumą su Japonijos gyventojais. Labai ačiū.
<P>
(Plojimai)

<CHAPTER ID="005">
Pirmininko pareiškimai
<SPEAKER ID="009" NAME="Pirmininkas">
Lygiai prieš savaitę, lapkričio 26 d., Mumbajuje (Indijoje) teroristai įvykdstulbinančių koordinuotų išpuolių. Anot Indijos vidaus reikalų ministro, dėl šių baisių išpuolių žuvo beveik 190 žmonių, 22 iš jų - užsieniečiai. Per šiuos išpuolius sužeista 200 žmonių, dar neaišku, kiek iš jų išgyvens.
<P>
Europos Parlamento vardu norėčiau pareikšti pasipiktinimą šiais siaubingais išpuoliais prieš nekaltus žmones ir giliausią užuojautą visų žuvusiųjų šeimoms.
<P>
Taip pat norėčiau visus per išpuolius sužeistus žmones ir jų šeimas patikinti, kad juos remiame ir reiškiame jiems nuoširdžią užuojautą.
<P>
Europos Parlamentas kategoriškai smerkia šiuos teroristų išpuolius ir šiuo gedulo laikotarpiu norėtų solidarizuotis su Indija, jos gyventojais ir institucijomis. Šiandien mes visi širdyje indai.
<P>
Terorizmas - tiesioginis išpuolis prieš laisvę, žmogaus teises ir demokratiją. Terorizmas yra bandymas beatodairiška prievarta sunaikinti mūsų vertybes - vertybes, vienijančias mus Europos Sąjungoje ir valstybėse narėse.
<P>
Ponios ir ponai, jūs žinote, kad būtent per šiuos išpuolius Mumbajuje buvo Europos Parlamento Tarptautinės prekybos komiteto delegacija.
<P>
Kad ir kaip gedime dėl šių tragiškų išpuolių, norėtume pareikšti džiaugsmą ir palengvėjimą, kad visi Parlamento delegacijos nariai sugrįžo saugūs ir sveiki, nes kai kurie EP delegacijos nariai per išpuolius buvo nuo jų nukentėjusiuose viešbučiuose ir jiems buvo kilęs pavojus žūti.
<P>
Sveiki visi sugrįžę į Briuselį.
<P>
Ponios ir ponai, pirmiausia norėčiau pasveikinti šiuos Parlamento narius: delegacijai vadovavusį Ignasi Guardansą, Danielį Caspary, Bélą Glattfelderį, Syedą Kamallą, Sajjadą Karimą, Eriką Mann, Janą Tadeuszą Masielą. Nuostabu, kad vėl visi esate čia.
<P>
(Plojimai)
<P>
Taip pat džiaugiuosi, kad su mumis vėl yra šie Europos Parlamento nariai ir ne mažiau nuoširdžiai juos sveikinu: Alberto Rodas, Christopher Ford, Levente Csaszi ir Vladymyr Dedobbeleer, frakcijų nariai Arielle Rouby ir Barbara Melis, Europos Parlamento vertėjas Vincent Capet ir du laisvai samdomi vertėjai Karen Twidle bei Michael Hill.
<P>
(Plojimai)
<P>
Mums visiems ramu, kad, svarbiausia, jūs esate sveiki ir tikiuosi, kad greitai nuo šios baisios patirties atsigausite ir dvasiškai.
<P>
Ypatingą padėką ir pripažinimą reiškiu Indijos gyventojams, tiems, kurie nepaisydami nesaugios vietinės padėties jus apsaugojo ir suteikjums pagalbą.
<P>
Taip pat dėkoju tų Europos Sąjungos valstybių narių, kurios pagal Europos Sąjungos sutarties formuluotes ir esmę parodsolidarumą ir šiuo ypatingu atveju suteikjums pagalbą, konsulatams.
<P>
Norėčiau visiems priminti, kad visi Europos Sąjungos piliečiai, kurių kilmės šalis neturi vietos atstovybės, kaip šiuo atveju Mumbajuje, gali susisiekti su bet kurios kitos ES valstybės narės konsulatu. Tokie atvejai - tikra tvirto Europos Sąjungos gyventojų solidarumo išraiška.
<P>
(Plojimai)
<P>
Kolegos nariai, vis dėlto šiandien mūsų mintys pirmiausia skirtos Indijoje įvykusių išpuolių aukoms ir jų šeimoms. Jų žūtis ir ją lėmusios aplinkybės - nusikaltimai, nepriimtini jokiomis aplinkybėmis.
<P>
Į terorizmą, nesvarbu, kur ir kas jį vykdo, turi būti reaguojama ryžtingais veiksmais ir solidarumu. Europos Sąjunga raginama kartu su tarptautine bendruomene kovoti su bet kokių formų terorizmu.
<P>
Tai darome vadovaudamiesi savo teisinės valstybės principais. Kovoti su terorizmu galima tik laikantis vertybių, kurias giname.
<P>

<P>
Ką tik girdėjau baisią naujieną, kad mažiau nei prieš valandą Ispanijos Azpeitijos miestelyje (Baskija) nužudytas 70 m. amžiaus verslininkas Ignacio Uría Mendizabal - sakoma, kad tai padargrupuotETA, tačiau tai dar nepatvirtinta.
<P>
Noriu pasmerkti šį teroristų išpuolį ir pareikšti gilų liūdesį bei nuoširdžią užuojautą I. Uríos šeimai ir draugams. Noriu pareikšti solidarumą su Ispanijos gyventojais, jų valdžios įstaigomis ir demokratinėmis institucijomis.
<P>
Mumbajaus aukoms ir Ispanijoje nužudytiems Europos Sąjungos piliečiams atminti norėčiau paprašyti atsistoti ir pagerbti žuvusiuosius.
<P>
(Parlamento nariai atsistojo tylos minutei)
<P>

<P>
Ponios ir ponai, daugelis iš jūsų šiuo metu nešiojate mažą raudoną kaspinėlį. Praėjusysis pirmadienis, 2008 m. gruodžio 1 d., buvo 20-oji Pasaulio AIDS diena.
<P>
AIDS-ŽIV - baisi liga, kuria visame pasaulyje to nežinodami kas 24 valandas užsikrečia apie 7 000 žmonių. Blogiausia padėtis Afrikoje - ten ŽIV užsikrėtę jau 33 mln. žmonių.
<P>
Vis dėlto šiuo virusu žmonės kasdien užsikrečia ir Europoje. Remiantis oficialiais Pasaulio sveikatos organizacijos (PSO) duomenimis, 1999-2006 m. Europoje patvirtinta daugiau kaip 800 000 naujų užsikrėtimo atvejų, iš jų vos mažiau kaip 270 000 - Europos Sąjungos valstybėse narėse.
<P>
Bent kas dešimtas naujai užsikrėtęs asmuo yra jaunesnis nei 25 m. amžiaus. Todėl akivaizdu, kad skubiai reikia aktyviau rengti informavimo ir prevencijos kampanijas bei sudaryti galimybę savanoriškai ir anonimiškai pasitikrinti.
<P>
Turime politiškai įsipareigoti kovai su šia liga skirti daugiau išteklių ir imtis priemonių anksti ją aptikti, kuo anksčiau pradėti teikti priežiūrą ir gydymą.
<P>
Europos Parlamento vardu norėčiau tiesiogiai paprašyti valstybių narių imtis priemonių, kad nebūtų galimybių užkrėstųjų diskriminuoti ir niekinti.
<P>
(Plojimai)

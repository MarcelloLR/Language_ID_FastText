<CHAPTER ID="020">
Ekologinio projektavimo reikalavimai su energija susijusiems gaminiams (diskusijos) 
<SPEAKER ID="481" NAME="Pirmininkas">
Kitas klausimas - Pranešimas dėl pasiūlymo dėl Europos Parlamento ir Tarybos direktyvos, nustatančios ekologinio projektavimo reikalavimų su energija susijusiems gaminiams nustatymo sistemą (nauja redakcija) - C6-0277/2008 - - Aplinkos, visuomenės sveikatos ir maisto saugos komitetas. Pranešėjas: Magor Imre Csibi.
<SPEAKER ID="482" NAME="Magor Imre Csibi">
pranešėjas. - Gerb. pirmininke, norėčiau padėkoti šešėliniams pranešėjams už jų bendradarbiavimą siekiant kompromisinio sutarimo su Taryba dėl Ekologinio projektavimo direktyvos dalinių pakeitimų.
<P>
Tai buvo sunkus procesas (daugiausia dėl labai varžančios pakartotinio svarstymo tvarkos). Pasiūlymas dėl teisės akto projekto, kurio atveju Parlamentas mažai ką tegali pakeisti, - ne pats tinkamiausias pagrindas bendro sprendimo procedūrai taikyti. Mes nebesame vien pritarimus dalijanti institucija. tai nėra pats tinkamiausias būdas, kurį Parlamentas norėtų taikyti ateityje teisės aktų pakartotinio svarstymo atvejais.
<P>
Vis dėlto esu patenkintas, kad nepaisant šių iššūkių mes sugebėjome pasiekti kompromisą, kuriuo patvirtinami pagrindiniai Komisijos pasiūlymo principai, pvz., dėl platesnio spektro su energija susijusių gaminių įtraukimo į direktyvos taikymo sritį. Be to, kompromise tinkamiau išaiškintos teisės akto nuostatos ir daugiau dėmesio skirta visiems susijusiems aplinkos parametrams.
<P>
Taigi kompromise patobulintas "su energija susijusių gaminių" apibrėžimas, t. y. išaiškinta, kuriems gaminiams gali būti taikomos įgyvendinimo priemonės (pvz., langų sandarinimo medžiagoms arba kai kuriems su vandens ūkiu susijusiems gaminiams - dušo galvutėms ar čiaupams). Norėčiau atkreipti dėmesį į tai, kad pirmiau minėti pavyzdžiai nereiškia, kad šie gaminiai bus automatiškai įtraukti į direktyvos taikymo sritį.
<P>
Pirmiausia bus atliktas konkrečių gaminių poveikio vertinimas, o įgyvendinimo priemonės bus parengtos tik tiems gaminiams, kurie daro rimtą poveikį aplinkai, kurių atveju galima padėtį gerokai pagerinti ir kuriems netaikomos kitų teisės aktų nuostatos, sudarančios sąlygas pasiekti tiems patiems tikslams daug greičiau ir mažesnėmis išlaidomis.
<P>
Be to, kompromisas numato nuostatą dėl įgyvendinimo priemonių parengimo metodologijos įvertinimo, kad būtų galima geriau pasinaudoti išteklių naudojimo efektyvumo ir būvio ciklo principais. Šiais laikais, gamtos turtų vis labiau mažėja, turime siekti ne tik energijos vartojimo efektyvumo, bet ir visų išteklių našaus naudojimo. Be to, turime pabandyti sumažinti mūsų gaminių poveikį aplinkai ne tik jų naudojimo metu, bet ir viso jų gyvavimo ciklo metu, t. y. pradedant žaliavų parinkimu ir gamyba, ir baigiant pakavimu, naudojimu ir išėmimu iš eksploatacijos.
<P>
Net jei šiuo metu į direktyvos taikymo sritį papildomai įtraukti tik su energija susiję gaminiai, turėtume būti pasirengę toliau plėsti jos taikymo sritį ir ateityje įtraukti į ją visus gaminius. Ir Aplinkos komitetas, ir Pramonės komitetas pareikalavo aiškių įsipareigojimų po pakartotinio direktyvos svarstymo 2012 m. išplėsti jos taikymo sritį taip, kad į ją patektų ne vien su energija susiję gaminiai.
<P>
Savo ruožtu, Komisija priėmįsipareigojimą, jei reikės, pasinaudoti dabartine metodologija tam, kad į direktyvos taikymo sritį būtų įtraukti visi gaminiai. Bet mes nesulaukėme tvirto įsipareigojimo, kad visi gaminiai į direktyvos taikymo sritį būtų įtraukti po jos pakartotinio svarstymo 2012 m. Man būtų labiau patikę, jei Komisija būtų pateikusi nuoseklesnį, aiškią ateities viziją turintį požiūrį. Juk šiandien jau turime ant stalo visus reikiamus instrumentus, be to, pirmiau minėtas siekis buvo apibrėžtas kaip geriausia sąlyga poveikio vertinimo metu. Šiuo atžvilgiu manau, kad praleidome progą nebiurokratiškai nuveikti daugiau aplinkos labui.
<P>
Kalbame ir apie pakartotinį direktyvos svarstymą 2012 m. Mes tikrai nenuginčysime fakto, kad turime pakeisti mūsų vartojimo ir gamybos struktūrą ir pereiti prie švaresnių gaminių. Kaita būtina, tačiau jos galima siekti ir per daug neapkraunant bendrovių ir namų ūkių.
<P>
Skatindami pereiti prie mažai anglies dioksido į aplinką išskiriančių technologijų ir veiksmingo išteklių naudojimo ekonomikos galime suteikti naujų impulsų mūsų konkurencingumui stiprinti. Ekologinio projektavimo direktyva - puiki galimybpramonei steigti konkurencingesnėms bendrovėms, kurių veikla būtų pagrįsta žaliomis technologijomis. Taigi visoje Europoje būtų taikomas vienodų galimybių principas, mažinama biurokratija ir gamybos sąnaudos. Tai taip pat suteiktų pramonei daugiau lankstumo. Pvz., savireguliavimo priemonės gali būti pripažintos alternatyva reguliuojamosioms įgyvendinimo priemonėms.
<P>
Paskutinis, bet ne mažiau svarbus dalykas - konsultacijos su atitinkamomis suinteresuotosiomis šalimis ir bendradarbiavimas su jomis, apibrėžiant ir pakartotinai svarstant įgyvendinimo priemones ir savireguliavimo priemones. Mano konsultacijų su suinteresuotosiomis šalimis metu suprantu, kad pažangiai mąstančios bendrovės nelaukia teisės aktų, kurių nuostatas jos turėtų patenkinti, bet pačios imasi aktyvių priemonių. Kai kurie daro tai iš altruizmo, bet didžioji dalis daro dėl to, kad ekologinsąmon- tinkama prielaida verslui.
<P>
Vis dėlto mes turime siųsti pramonei tinkamus signalus. Net nepaisant to, kad mano vizijai išplėsti Ekologinio projektavimo direktyvos taikymo sritį visiems gaminiams pritaria ne visi mano kolegos, esu tvirtai įsitikinęs, kad tik pereidami prie švaresnių prekių galime sustabdyti aplinkos būklės blogėjimą.
<P>
Daugiau kaip 80 proc. viso bet kurio gaminio poveikio aplinkai nustatoma gaminio projektavimo metu. Tobulinant gaminius būtų galima išvengti nereikalingo eikvojimo ir aprūpinti vartotojus efektyvesniais, patikimesniais ir ilgaamžiškesniais gaminiais.
<P>
Su energija susijusių gaminių (pvz., langų arba vandens čiaupų) įtraukimas į Ekologinio projektavimo direktyvos taikymo sritį - pirmas žingsnis ambicingesnių planų ir tvarios gaminių politikos ES lygmeniu įgyvendinimo link.
<P>
Kartais net maži žingsniai gali padėti pasiekti didelių tikslų. Tikiuosi, kad jūs patvirtinsite šį kompromisinį susitarimą, kaip žingsnį pirmyn, be to, toliau didinsite spaudimą tam, kad būtų visiškai išnaudotas aplinkos būklės gerinimo priemonių potencialas ir skatinamas aplinkai mažiau kenkiančių gaminių projektavimas.
<SPEAKER ID="483" NAME="Günter Verheugen">
Komisijos Pirmininko pavaduotojas. - (DE) Gerb. pirmininke, gerbiami nariai, norėčiau pradėti kalbą padėkodamas pranešėjui M. Csibi už jo puikų darbą rengiant šį pasiūlymą, taip pat pasakydamas, jog esu labai patenkintas, kad jo pastangomis buvo sudarytos sąlygos priimti susitarimą per pirmąjį svarstymą.
<P>
Grynai įstatymų požiūriu pasiūlymo turinys yra ribotas. Iš esmės jame apibrėžta vienintelnuostata, kuria siekiama išplėsti Ekologinio projektavimo direktyvos taikymo sritį taip, kad į ją patektų ne vien su energija susiję gaminiai, kuriems ji šiuo metu taikoma. Vis dėlto politiniu požiūriu šis dalinis pakeitimas ypač svarbus. Tai svarbus žingsnis trečios pramonės revoliucijos Europoje link. Revoliucijos, kurios metu mūsų Europos valstybių ekonomika pavirs mažai CO2 teršalų išmetančia ekonomika.
<P>
Įsivaizduoju, kaip atrodys Europos ateities gaminys. Europos ateities gaminys, paženklintas etikete Made in Europe, bus iš visų novatoriškiausias, saugiausias ir efektyviausiai energiją ir išteklius naudojantis gaminys. Esu įsitikinęs, kad užėmusi vadovaujamą vaidmenį energijos vartojimo efektyvumo ir taupaus išteklių naudojimo srityse Europa duos naudos ne tik aplinkai, bet ir padidins darbo vietų skaičių. Ekologiški gaminiai ir ekologiški technologiniai procesai - šiuo metu sparčiai augantis ekonomikos veiksnys (net ir šios krizės sąlygomis). Tai tęsis ir toliau.
<P>
Mano nuomone, ši direktyva - geras integruotos gaminių politikos pavyzdys. Ji jau įrodsavo vertę ir davgerų rezultatų su energija susijusių gaminių atveju. Direktyvoje apibrėžta ekologinio projektavimo reikalavimų, kuriais atsižvelgiama į faktinį gaminio poveikį aplinkai viso jo gyvavimo ciklo metu, programa. Kaip jau sakM. Csibi, direktyva paruošia dirvą savanoriškoms pramonės iniciatyvoms. Dėl to oficialiai apibrėžti reikalavimai skirti tik tiems gaminiams, kurių atveju padėtį galima gerokai pagerinti ekonomiškai perspektyviu būdu.
<P>
Galiojanti direktyva jau šiuo metu daro svarbų poveikį siekiant Europos taršos sumažinimo tikslų, pvz., įgyvendinant jos nuostatas dėl elektros lempučių, katilų ir daugelio kitų neefektyviai energiją naudojančių plataus vartojimo gaminių gamybos nutraukimo. Direktyvos taikymo srities išplėtimas, kad į ją patektų visi su energija susiję gaminiai, suteiks ypač palankias sąlygas tolesniam energijos vartojimo ir taip pat CO2 taršos mažinimui.
<P>
Dar kartą kartoju: visi gaminiai, kurie daro didelę įtaką energijos naudojimui, dabar patenka į šios direktyvos taikymo sritį. Taip pat ir tie gaminiai, kurie naudojami nevartoja energijos tiesiogiai, bet daro energijos naudojimui netiesioginę įtaką. Pvz., dabar gali būti apibrėžti reikalavimai su vandens ūkiu susijusiems gaminiams ir langams. Norėčiau pateikti tik vieną pavyzdį: vien dėl langų su dvigubu stiklu naudojimo padidinimo iki 2020 m. galima būtų papildomai sutaupyti 30 proc. energijos. Tai atitinka 55 000 gigavatvalandžių elektros energijos, kurias gaminant išmetama 27 megatonų CO2. - tiek energijos pagamina dvi trys atominės elektrinės. Tai parodo, koks didžiulis poveikis gali slypėti tokiuose mažai pastebimuose pakeitimuose.
<P>
Komisija ketina tęsti savo tebevykstantį darbą, susijusį su Ekologinio projektavimo direktyvai skirtomis maždaug 25 įgyvendinimo priemonėmis, kurios buvo išdėstytos jos 2009-2011 m. laikotarpio darbo plane. Be to, pasitarusi su Ekologinio projektavimo konsultacijų forumu, kaip apibrėžta direktyvos 16 straipsnyje, Komisija nustatys, kokie gaminiai turi būti įtraukti į antrą darbo planą iki 2011 m. spalio 21 d.
<P>
Kaip apibrėžta 21 straipsnyje, iki 2012 m. Komisija taip pat pakartotinai apsvarstys, ar būtų tikslinga išplėsti direktyvos taikymo sritį, kad į ją patektų gaminiai, kurie neturi įtakos energijos naudojimui, tačiau yra susiję su išteklių taupymu.
<P>
Kaip sutarta derybose, po kurių per pirmąjį svarstymą buvo priimtas susitarimas, Komisija pateikia pareiškimą. Parlamentas atsižvelgia į šį pareiškimą. Aš perduosiu jį Biurui po šio posėdžio.
<P>
Dėl greito pasiūlymo priėmimo per pirmąjį svarstymą Komisija jau dabar gali įgyvendinti savo tvarią pramonės politiką ir tuoj pat imtis tolesnių konkrečių žingsnių, skirtų taupyti energijai ir mažinti CO2 taršai.
<P>
Pabaigoje norėčiau atkreipti dėmesį į tai, kad derybas pagreitino glaudus Parlamento, Tarybos ir Komisijos bendradarbiavimas. Labai džiaugiuosi galėdamas jums pasakyti, kad Komisija gali pritarti visiems pranešėjo M. Csibi pateiktiems daliniams pakeitimams. Ačiū jums.
<SPEAKER ID="484" NAME="Anders Wijkman">
PPE-DE frakcijos vardu. - Gerb. pirmininke, norėčiau padėkoti pranešėjui M. Csibi.
<P>
Mano nuomone, mūsų bendros pastangos pakartotinai svarstant Ekologinio projektavimo direktyvą davnedaug naudos. Siekis išplėsti direktyvos taikymo sritį taip, kad į ją patektų ne tik energiją naudojantys, bet ir su energija susiję gaminiai, aišku, yra geras dalykas. Tačiau kodėl turėtume apsiriboti tik tuo? Mums iškilusios problemos dėl išteklių naudojimo susijusios ne tik su energija. Tai turėtų būti žinoma Komisijos nariui.
<P>
Pagrindinproblema - bendras spaudimas ekosistemoms ir gamtos turtų ištekliams. Tai liudija daugelis mokslinių pranešimų; ne išimtis ir mūsų pačių teminstrategija dėl gamtos turtų. Apytiksliai du trečdaliai pagrindinių pasaulio ekosistemų yra smarkiai nualintos, t. y. mes švaistome gamtinį kapitalą. Ši problema aštrėja dėl augančios ekonomikos ir didėjančio gyventojų skaičiaus. Pagrindinis dalykas yra tai, kad dabartinis vystymosi modelis ir koncepcija nėra pagrįsti tvarumo principu. Kas kitas, jei ne Europos Sąjunga, galėtų padėti parengti tvaresnę koncepciją?
<P>
Mano nuomone, Ekologinio projektavimo direktyva - tikrai žingsnis pirmyn. Kalbant apie energijos naudojimo efektyvumą, mes galėtume parengti standartus ir normas, apibrėžiančias tai, kokias medžiagas reikėtų rinktis ir kaip projektuoti gaminius, kad palengvintume perdirbimą ir pakartotinį naudojimą ir padidintume išteklių naudojimo efektyvumą. Anksčiau ar vėliau mes turėsime spręsti išteklių naudojimo efektyvumo klausimą. Esu matęs ankstesnius Komisijos pasiūlymų projektus, į kuriuos buvo įtrauktas ir išteklių efektyvumo klausimas, todėl nelabai suvokiu, kodėl šie pasiūlymai nebuvo parengti iki galo.
<P>
Prašau man pasakyti, kur dar ES teisės aktuose yra apibrėžtos priemonės, skirtos išteklių naudojimo efektyvumui skatinti? Mums reikia politikos programų, kurios skatintų išteklių naudojimo efektyvumą tarpvalstybiniu lygmeniu, kurios skatintų bendroves išbandyti naujus verslo modelius (pvz., funkcinį mąstymą), kai būtų siūlomos paslaugos, o ne gaminiai, be to, pajamos būtų gaunamos gerinant paslaugų kokybę, o ne tik didinant prekybos mastą.
<P>
Kaip jau sakiau, visa tai galbūt turėjo būti įtraukta į direktyvą. Pranašauju, kad po kelerių metų visi gailėsimės, kad šiandien nepadarėme ryžtingesnių žingsnių. Kaip jau sakiau, mes šią galimybę praleidome.
<SPEAKER ID="485" NAME="Dorette Corbey" LANGUAGE="NL">
Gerb. pirmininke, norėčiau pradėti kalbą padėka pranešėjui. Aš žaviuosi jo pasiaukojamu darbu ir atsidavimu, taip pat labai vertinu jo darbo spartą. Mano nuomone, šis procesas galėjo vykti dar truputį greičiau, todėl apgailestauju, kad jis buvo taip rimtai pristabdytas.
<P>
Europa dabar grumiasi su ekonomikos krize, bet mes visi, tiesą sakant, daugelį metų bandėme įveikti naujovių trūkumo problemą. Kiti žemynai dažnai novatoriškesni už Europos Sąjungą. Jungtinėse Valstijose investuojama daug daugiau pinigų į mokslo tyrimų ir plėtros sritį ne tik iš valstybinio, bet taip pat ir iš privataus sektoriaus. Japonija diegia labai daug naujovių (iš dalies dėl jos taikomos "lenktynių lyderio" koncepcijos). Mūsų Ekologinio projektavimo direktyva turėtų skatinti naujoves. Tai būtų gerai ir aplinkai, ir ekonomikai. Ženklas Made in Europe iš tikrųjų turėtų tapti ekologiškiausių gaminių sinonimu.
<P>
Naujovių plėtra turėtų vykti keliomis kryptimis ir siekti šių uždavinių: mažinti energijos naudojimą, mažinti gamybos ir vartojimo keliamą taršą, daug geriau naudoti gamtos turtus, daugiau dėmesio skirti pakartotiniam gaminių naudojimui arba perdirbimui jų eksploatacijos ciklo pabaigoje. Kalbame ne vien apie energiją naudojančius gaminius, bet ir apie su energija susijusius gaminius, todėl visiškai sutinku su pranešėjo nuomone, kad visi pirmiau apibrėžti uždaviniai faktiškai turėtų būti susiję su visais gaminiais.
<P>
Dar vienas svarbus dalykas - ištekliai. Jei per dvidešimt metų šioje žemėje gyvens beveik devyni milijardai gyventojų ir jei jie visi nori tinkamo gerovės lygio, tai ypač svarbu, kad gamtos turtai būtų naudojami protingai ir taupiai. Sukurta įkvepiančių koncepcijų, pvz., koncepcija "cradle-to-cradle", kurią iškėlMichael Braungart, taip pat kitų radikalių idėjų, kaip būtų galima 100 proc. pakartotinai panaudoti medžiagas.
<P>
Šiandien kyla svarbus klausimas, ar Ekologinio projektavimo direktyva iš tikrųjų veiksminga? Žinomiausias šios direktyvos taikymo pavyzdys -kaitinamųjų elektros lempučių naudojimo draudimas - nepopuliarus, bet labai teigiamas sprendimas. Deja, vis dar yra tam tikros painiavos dėl LED lempučių energijos naudojimo efektyvumo, kadangi išaiškėjo, kad jos ne tokios taupios, kaip tai bandpateikti gamintojai.
<P>
Kitas verčiantis apgailestauti Ekologinio projektavimo direktyvos taikymo pavyzdys - sunaudojamos energijos nurodymas ženklinant gaminį. Jau įvesti ženklai AA, +, A20, A40, o netrukus visi gaminiai bus paženklinti kokios nors rūšies A ženklu. Šiuo metu visiškai neaišku, ką visa tai turėtų reikšti. Deja, tai nėra geras ekologinio projektavimo pavyzdys.
<P>
Kolegos nariai, deja, šis pakartotinis svarstymas negali išspręsti visų problemų. Mes klimpstame savo pačių procedūrose ir sutarimuose ir tai tikrai galima pavadinti praleista galimybe. Tikėkimės, kad įvertinimas suteiks galimybę viską patobulinti. Svarbu, kad Ekologinio projektavimo direktyva būtų netrukus kruopščiai įvertinta, siekiant atsakyti į toliau pateiktus klausimus. Ar ji iš tikrųjų paskatins naujoves, kurių mes siekiame? Ar ji sudarys sąlygas Europos Sąjungos ir Europos gamintojams tapti rinkos lyderiais? Ar ji padės taupyti energiją? Ar ji padės mažinti atliekų kiekį ir skatins taupų gamtos turtų naudojimą? Ir svarbiausias klausimas: ar galima išplėsti jos taikymo sritį taip, kad į ją patektų su energija nesusiję gaminiai ir galiausiai visi gaminiai?
<SPEAKER ID="486" NAME="Holger Krahmer" LANGUAGE="DE">
Gerb. pirmininke, Komisijos nary G. Verheugenai, ponios ir ponai, turiu tarti kelis įspėjamuosius žodžius, susijusius su šiuo kompromisu, kuris buvo pasiektas labai skubiai (netgi stebėtinai skubiai).
<P>
Mes taip staigiai šokome pirmyn, kad galbūt šįvakar būtume galėję priimti šią direktyvą praktiškai be diskusijų. Tai turbūt viena iš priežasčių, kodėl tiek nedaug narių planuoja jose kalbėti. Norėčiau įspėti, kad mes išplečiame šios direktyvos taikymo sritį tokiu metu, kai dar beveik nieko nežinome apie galiojančios direktyvos įgyvendinimo eigą. Taip pat norėčiau kiekvienam priminti, kad mes svarstėme direktyvos nuostatas Parlamente, ir šie Rūmai išreiškpageidavimą išplėsti direktyvos taikymo sritį, kad ji apimtų visus gaminius. Manau, kad tai būtų neteisingas kelias.
<P>
Nėra nei priimtina, nei protinga taikyti kiekvienam gaminiui, pagamintam ES, atitikties aplinkosaugos reikalavimams vertinimo procedūrą, todėl tenka apgailestauti (bent jau, kiek aš tai galiu vertinti), kad ši nuostata, kuri turėtų įsigalioti 2012 m., įtraukta į dokumento tekstą.
<P>
Norėčiau įspėti, kad turėtume saugotis, kad Europos Komisija netaptų gaminių planavimo institucija. Politikai ir administratoriai nežino už kitus geriau (atsižvelgiant ir į finansų ir ekonomikos krizės patirtį), kaip gaminiai turi būti gaminami ir ką inžinieriai galbūt galėtų patobulinti. Galiausiai taip pat norėčiau kiekvienam priminti, kad dėl didėjančio šių gaminiams skirtų teisės aktų sudėtingumo kyla vis daugiau sunkumų mažosioms ir vidutinėms įmonėms. Daugelį šių reikalavimų minėtos įmonės jau dabar vos gali patenkinti, o mes šiandien užkrauname joms dar papildomą naštą, kurios praktinių pasekmių, mano nuomone, nesame pakankamai apgalvoję.
<SPEAKER ID="487" NAME="Satu Hassi">
Verts/ALE frakcijos vardu. - (FI) Gerb. pirmininke, ponios ir ponai, mano nuoširdi padėka skirta pranešėjui M. Csibi už jo puikų darbą.
<P>
Ekologinio projektavimo direktyva nėra viena iš tų temų, kurios labai jaudintų žiniasklaidą arba plačiąją visuomenę, tačiau ji iš tikrųjų labai svarbi, nors aš taip pat pritarčiau A. Wijkmano požiūriui, kad reikėtų platesnio pobūdžio koncepcijos, kuri apimtų klausimą dėl išteklių efektyvumo apskritai.
<P>
Visos studijos, kuriose buvo atlikta išlaidų klimato apsaugai analizė, parodė, kad būtent taupydami energiją mes greičiausiai ir pigiausiai sumažinsime taršą. Taigi, jei mes įvesime energijos vartojimo efektyvumo reikalavimus įrangai ir gaminiams, sutaupysime daug energijos, neužkraudami papildomų rūpesčių visuomenei.
<P>
Apskaičiuota, kad pastatai ES "atsakingi" už 36 proc. šiltnamio efektą sukeliančių dujų taršos. Iš pranešimų mes visi matome, kad pastatų energijos vartojimo efektyvumo gerinimas - vienas iš ekonomiškiausių būdų klimatui apsaugoti. Dabar siekiame išplėsti Ekologinio projektavimo direktyvos taikymo sritį, kad būtų įvesti energijos reikalavimai, pvz., langams ir sienoms, taip pat pastatų izoliacijos elementams. Tai vienintelis teisingas kelias, todėl manau, kad pasielgėme teisingai, jog neleidome chemijos pramonės lobistams blokuoti šio ypač reikalingo sprendimo. Ši direktyva padės mums pasiekti 20 proc. energijos taupymo uždavinį.
<P>
Kita svarbi mūsų turima priemon- sunaudojamos energijos nurodymas ženklinant įrangą. Patologiškai kvaila, kad Komisija bando atsikratyti A-G ženklinimo skalės, kuri taip puikiai tarnavo iki šiol, kuri jau pažįstama vartotojams ir kuri tapo skalių modeliu visame pasaulyje. Esu patenkintas, kad Pramonės, mokslinių tyrimų ir energetikos komitetas šią savaitę priėmtvirtą poziciją dėl A-G ženklinimo skalės išlaikymo ir jos kriterijų atnaujinimo toliau vystantis technologijoms. Tikiuosi, kad Komisija pagaliau atkreips dėmesį į labai tvirtą ir aiškią šio Parlamento nuomonę.
<SPEAKER ID="488" NAME="Günter Verheugen">
Komisijos Pirmininko pavaduotojas. - (DE) Gerbiami nariai, šiose diskusijose kylantys nesutarimai nėra susiję su energijos vartojimo efektyvumo klausimu. Manau, kad kiekvienas iš jūsų pripažįsta, kad Komisijos pasiūlymas taps dideliu žingsniu pirmyn energijos vartojimo efektyvumo didinimo, energijos taupymo ir šiltnamio efektą sukeliančių dujų taršos sumažinimo srityse. Kaip tik tam ir skirtas šis pasiūlymas. Šis pasiūlymas susijęs su mūsų klimato ir energetikos politika. Esu šiek tiek nustebintas plačios kritikos, kurią ką tik išgirdau. Manau, kad šiandien labai aiškiai pabrėžiau, jog integruotoje gaminių politikoje, kurią vykdo Komisija, aiškiai apibrėžta, jog energijos vartojimo efektyvumas ir išteklių apsauga - du neatsiejami dalykai. Šiuo atžvilgiu išteklių apsauga tikrai vaidina lemiamą vaidmenį mūsų pateiktame pasiūlyme. Be abejo, taip ir yra. Atrodo, į šį faktą nebuvo atsižvelgta.
<P>
Ar galėčiau taip pat atkreipti dėmesį į tai, kad, kalbant apie įgyvendinimo priemones, jau direktyvos 1 priede apibrėžtos visos ekologiškai tinkamos gaminio ypatybės visam jo gyvavimo ciklui (t. y. atsižvelgta ir į išteklių naudojimo efektyvumą, o ne tik į energijos vartojimo efektyvumą) ir kad Komisija atsižvelgia į šiuos veiksnius, kai ji, naudodamasi savo pačios anksčiau parengta ekologinio projektavimo reikalavimų su energija susijusiems gaminiams nustatymo metodika, nustato, kurie ekologinio projektavimo parametrai turi būti įtraukti į įgyvendinimo priemones. Kalbant apie konkrečias įgyvendinimo priemones, išteklių naudojimo efektyvumo klausimas vaidina ypač svarbų vaidmenį.
<P>
Vis dėlto norėčiau tarti keletą bendrų žodžių apie šiuo klausimu vykdomą politiką. Manau, kad ši nauja gaminių politika, kuri turės didžiulį poveikį vartotojų elgsenai, pramoninei gamybai visais lygmenimis ir visai mūsų ekonominei kultūrai, negali būti užbaigta vienu prisėdimu, o turi būti įgyvendinama palaipsniui. Be to, visada protinga teisines taisykles įvesti tik tuomet, kai jau sukaupta bent minimali patirtis, kurios, deja, šiuo metu mums dar labai trūksta išteklių naudojimo efektyvumo srityje, o standartinių plataus vartojimo gaminių srityje visai nėra. Vis dėlto mes nusibrėžėme labai aiškiai kryptį, kuria turime judėti, todėl esu nuoširdžiai įsitikinęs, kad kitą kartą, kai mes vėl svarstysime šią direktyvą, daugiausia dėmesio bus skiriama ne energijos vartojimo efektyvumo klausimui, bet greičiau išteklių apsaugai.
<P>
Būčiau labai dėkingas jums visiems, jei, atsižvelgiant į dabartinę padėtį, galėtume žengti šiuo metu prasmingus žingsnius, kartu suprasdami, koks tai būtų iš tikrųjų svarbus ir ilgalaikis mūsų indėlis, užtikrinsiantis, kad būtų sumažintas energijos vartojimas ir tokiu būdu leisiantis pasiekti mūsų tikslo, kad Europa taptų pasaulio energijos vartojimo efektyvumo ir CO2 taršos mažinimo lydere.
<P>
Komisijos Pirmininko pavaduotojas.
<P>
Komisijos pareiškimas
<P>
M. Csibi pranešimas
<P>
Komisija pareiškia, kad priėmus pasiūlymą dėl Europos Parlamento ir Tarybos direktyvos, nustatančios ekologinio projektavimo reikalavimų su energija susijusiems gaminiams nustatymo sistemą, taikymo srities išplėtimo, nebus neigiamo poveikio šiuo metu vykdomai darbo programai.
<P>
Be to, Komisija, rengdama darbo programą ir siūlydama naujas įgyvendinimo priemones, susijusias su pakartotinai apsvarstyta direktyva, atsižvelgs į patirtį, įgytą taikant ankstesnės direktyvos redakcijos nuostatas. Remdamasi direktyvos 15 straipsnio 2 dalies c punkto reikalavimais ir geresnio reguliavimo principu, Komisija ypač sieks užtikrinti, kad būtų kuo visapusiškiau išlaikytas ES teisės aktų dėl gaminių nuostatų nuoseklumas.
<P>
Be to, Komisija, vertindama siekio (pagal 21 straipsnį) išplėsti direktyvos taikymo sritį taip, kad į ją patektų su energija nesusiję gaminiai, tinkamumą apsvarstys, ar reikia parengti metodologiją, susijusią su svarbių aplinkos parametrų šiems gaminiams nustatymu ir įvedimu.
<SPEAKER ID="490" NAME="Magor Imre Csibi">
pranešėjas. - Gerb. pirmininke, priimti kompromisą niekada nėra lengva. Šiandieninės diskusijos mums taip pat parodė, kad laikomės skirtingų nuomonių, kad niekada nėra lengva surasti aukso vidurį tarp Europos Parlamento progresyvumo ir GD bei Tarybos realizmo.
<P>
Vis dėlto norėčiau nuoširdžiai padėkoti mūsų kolegoms iš GD už jų lankstumą. Taip pat norėčiau padėkoti ir Komisijos nariui G. Verheugenui už jo palaikymą ir mielus žodžius, ir šešėliniams pranešėjams, kurie padėjo man rengti šiuos teisėkūros projektus.
<P>
Mano nuomone, mes padarėme pažangą ir šiame pasiūlyme radome aukso vidurį, taip pat sugebėjome tinkamai parengti šį paketą, kuris per daug neapkraus Europos įmonių, bet padės mums sukurti labiau energiją taupančią ir efektyviau išteklius naudojančią Europos pramonę.
<P>
Vis dėlto tam tikru laipsniu taip pat norėčiau pakartoti tai, ką pasakmano kolega H. Krahmer, ir išreikšti viltį, kad šį pasiūlymą įgyvendinsime taip pat greitai, kaip jį parengėme.
<P>
Taigi norėčiau matyti greitą jo įgyvendinimą, norėčiau matyti greitus rezultatus, taip pat norėčiau matyti rezultatus, kurie visų pirma būtų naudingi Europos gyventojams ir Europos pramonei.
<SPEAKER ID="491" NAME="Pirmininkas">
Diskusijos baigtos.
<P>
Balsavimas vyks rytoj vidurdienį, 12 val.
<P>
Raštiški pareiškimai (Darbo tvarkos taisyklių 142 straipsnis)
<SPEAKER ID="492" NAME="Rovana Plumb  " LANGUAGE="RO">
Dabartinfinansų kriztik padeda stiprinti ES atsakomybę laikytis savo įsipareigojimų energetikos ir aplinkos srityse. Turi būti įgyvendinta daugybpriemonių (pvz., ekologinio projektavimo), kad būtų sudarytos prielaidos tvaresniems vartojimo ir gamybos būdams Europoje įvesti be papildomų išlaidų, kurios gultų ant įmonių ir gyventojų pečių.
<P>
Ekologinis projektavimas susijęs su pirmąja gaminio gyvavimo ciklo pakopa. Naujos koncepcijos tikslas pašalinti poveikį aplinkai, kurį daro gaminiai ir gamybos procesas. Maždaug 80 proc. gaminio keliamo poveikio aplinkai ir išlaidos viso jo gyvavimo ciklo metu gali būti apskaičiuotos projektavimo metu. Nuostata dėl žinių, kurias gamintojai gauna ekologinio projektavimo metu, kaupimo ir platinimo - viena naudingiausių iš dalies pakeistos Ekologinio projektavimo direktyvos nuostatų.
<P>
Pagrindiniu gamintojų sprendimų elementu turi tapti vartotojams skirta informacija apie energijos vartojimo efektyvumą ir išteklius. Energijos vartojimo efektyvumo didinimas - greičiausias ir pigiausias būdas sumažinti šiltnamio efektą sukeliančių dujų emisijai. Siekiant, kad būtų užtikrinta daugiau skaidrumo vartotojams, pramonei ir susijusioms valdžios institucijoms, taip pat suteikta galimybvartotojams ir MVĮ greitai gauti reikiamų duomenų, turi būti sukurta prieinama duomenų bazė.
<P>
Aš pritariu Komisijai pateiktam reikalavimui, kad būtų sukurta vieša, pasiekiama internetu ekologinio projektavimo duomenų bazė.

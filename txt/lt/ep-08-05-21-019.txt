<CHAPTER ID="019">
Trečiojo Konvencijos dėl teisės gauti informaciją, visuomenės dalyvavimo priimant sprendimus ir teisės kreiptis į teismus aplinkosaugos klausimais šalių susitikimo strategija (diskusijos) 
<SPEAKER ID="497" NAME="Pirmininkas">
Kitas darbotvarkės punktas - pono Ouzký žodinis paklausimas Komisijai Aplinkos, visuomenės sveikatos ir maisto saugos komiteto vardu dėl Komisijos strategijos trečiajame Konvencijos dėl teisės gauti informaciją, visuomenės dalyvavimo priimant sprendimus ir teisės kreiptis į teismus aplinkosaugos klausimais šalių susitikime (B6-0157/2008).
<P>
Noriu paklausti visų dalyvaujančiųjų, ar yra prasmės rengti šias diskusijas. Manau, kad nedalyvaujant pranešimo sudarytojui, mes negalime tęsti šių diskusijų, todėl prašau leidimo šios dienos diskusijas baigti. Ar yra prieštaraujančių?
<SPEAKER ID="499" NAME="Marios Matsakis" AFFILIATION="ALDE">
Pone Pirmininke, aš tik noriu gauti paaiškinimą. Ar mes žinome priežastis, kodėl šie žmonės nedalyvauja, kodėl nedalyvauja pranešimo sudarytojas? Ar Jums žinoma priežastis ar kokia nors kita informacija?
<SPEAKER ID="500" NAME="Pirmininkas">
Priežastis ta, kad jie nedalyvauja, ir tai vienintelpriežastis, kurią galiu pripažinti. Neturime supratimo; mes neturime slaptųjų agentų.
<SPEAKER ID="501" NAME="Eija-Riitta Korhola" AFFILIATION="PPE-DE">
(FI) Pone Pirmininke, visi žinome, kad ponas Wojciechowski, kaip Komiteto Pirmininkas, formaliai yra šio klausimo autorius. Aš pati daug metų buvau Aarhus konvencijos pranešimų sudarytoja. Atvykau čia iš fantastiško priėmimo, kur svečiai buvo vaišinami šparagais, vien tam, kad galėčiau pasisakyti šiuo klausimu, ir noriu gauti progą pasakyti savo mintis.
<P>
(Pirmininkas nutraukkalbėtoją)
<SPEAKER ID="502" NAME="Pirmininkas">
Kalbant apie Jūsų fantastiškas šparagų vaišes, galiu pasakyti, kad mes negalime tęsti, nedalyvaujant autoriui. Nežinau, kokie slapti santykiai Jus sieja su paklausimo autoriumi, tačiau, deja, mes negalime tęsti. Ponia Komisare, aš labai apgailestauju.
<SPEAKER ID="503" NAME="Inés Ayala Sender" AFFILIATION="PSE">
(ES) Pone Pirmininke, nesuprantu, kuris darbo tvarkos taisyklių punktas draudžia mums surengti diskusijas šiuo klausimu. Dalyvauja Komisarė, ir ji tikrai verta mūsų pagarbos. Manau, kad visi čia dalyvaujantys Parlamento nariai yra pasiruošę ir turi noro diskutuoti šiuo klausimu. Puikiai suprantu pono Ouzký prioritetus ir labai jį gerbiu, tačiau dabar manau, kad, gerbdami Komisarę ir mūsų kolegas Parlamentarus, turėtume surengti diskusijas šiuo klausimu, jei tik darbo tvarkos taisyklėse nėra aiškaus draudimo tą daryti.
<SPEAKER ID="504" NAME="Pirmininkas">
Manau, kad labai rimtai žiūrime į šį reikalą. Kaip galima rengti diskusijas, kai nėra klausimo, ir kai nedalyvauja paklausėjas? Rodant pagarbą kitiems pono Ouzký įsipareigojimams, jo čia nėra, ir jis nepateikia savo paklausimo. Nors mano vaizduotyra labai laki, negaliu įsivaizduoti atsakymo į klausimą, kai nėra klausimo turinio, nepaisant Komisarės ir dviejų pagrindinių pranešėjų, PPE-DE ir PSE grupėms atstovaujančių dviejų gerbiamų Europos Parlamento narių, dalyvavimo. Taigi, jei norime rimtai elgtis, manau, turėtume nutraukti šias diskusijas. Jei norite tęsti atsakymą į neužduotą klausimą, aš neprieštarauju.
<P>
Todėl siūlau baigti posėdį. Mes turėsime progą pratęsti diskusijas.
<SPEAKER ID="505" NAME="Androula Vassiliou">
Komisijos narė. - Pone Pirmininke, atsakymą į šį klausimą pateiksiu raštu.
<P>
Komisijos atsakymas raštu
<P>
2008 m. sukaks dešimtmetis nuo Aarhus konvencijos priėmimo. Konvencijos šalių trečiasis susitikimas, kuris bus surengtas birželio mėn. Rygoje - tai galimybšalims įvertinti Konvencijos įgyvendinimo pažangą bei aptarti būsimų iššūkių sprendimo planą.
<P>
Europos Bendrija yra konvencijos šalis nuo 2005 m. gegužės. Iki 2005 m. ir vėliau ES priėmkeletą teisės aktų, užtikrinančių Konvencijos įgyvendinimą. Tačiau iššūkiai išlieka, taip pat ir pačios Konvencijos lygiu, nes, pavyzdžiui, šalims vis dar reikės susitarti dėl prognozuojamos ir stabilios finansinės tvarkos.
<P>
Komisijos prioritetus trečiajame šalių susitikime galima trumpai apibūdinti taip:
<P>
· Ilgalaikio strateginio plano patvirtinimas, pragmatiškai nustatant ambicingus, tačiau realius, trejų artimiausių metų prioritetus. Šiame kontekste noriu akcentuoti įgyvendinimą, kuris Komisijos nuomone turi būti pagrindinis prioritetas;
<P>
· Stabilios ir prognozuojamos finansinės tvarkos priėmimas, siekiant užtikrinti tvirtą Konvencijos darbo programų įgyvendinimo finansinį pagrindą.
<P>
· Šalių susitikimo aiškinamojo sprendimo, paaiškinančio Konvencijos pakeitimų įsigaliojimo sąlygas, priėmimas. Šis sprendimas jau dabar turi praktinės reikšmės ir svarbos, nes jis būtų taikomas 2005 m. priimtam Konvencijos pakeitimui dėl genetiškai modifikuotų organizmų;
<P>
· Tolesnis darbas visuomenės dalyvavimo srityje, visų pirma tarptautiniuose forumuose, bei teisės kreiptis į teismus aplinkosaugos klausimais srityje; ir
<P>
· Prisidėti prie kokybiškų Atitikties komiteto, kuris yra pagrindinis Konvencijos atitikties užtikrinimo mechanizmas, narių paskyrimo, kad Komitetas galėtų teikti šalims naudingą pagalbą, tęsiant Konvencijos įgyvendinimą.
<P>
Komisija skatina Europos Parlamento narių įtraukimą stebėtojų teisėmis į Bendrijos delegacijas, dalyvaujančias daugiašalių susitarimų valdymo organų susitikimuose, ir jau yra daug kartų tai dariusi.
<P>
Sveikinu Europos Parlamento narių dalyvavimą MOP3 susitikime, ir noriu sužinoti apie Jūsų prioritetus ir lūkesčius, susijusius su šiuo susitikimu.
<SPEAKER ID="506" NAME="Pirmininkas">
Noriu informuoti šiuos Rūmus, kad posėdis dabar bus baigtas, nes klausimo autorius nedalyvauja. Atsakymas į klausimą bus pateiktas raštu.

<CHAPTER ID="025">
Bendradarbiavimas su besivystančiomis šalimis skatinant gerą mokesčių srities valdymą (trumpas pristatymas) 
<SPEAKER ID="223" NAME="Pirmininkas">
Kitas klausimas - pranešimas dėl mokesčių ir vystymosi - bendradarbiavimas su besivystančiomis šalimis skatinant gerą mokesčių srities valdymą, kurį Vystymosi komiteto vardu pateikE. Joly.
<SPEAKER ID="224" NAME="Eva Joly" LANGUAGE="FR">
Pone pirmininke, ponios ir ponai, šį pranešimą dėl mokesčių ir vystymosi šį vakarą pristatau jums su tam tikru pasitenkinimu.
<P>
Tai svarbus etapas seniai prasidėjusioje svarbioje kovoje Europos Parlamente. Norėčiau padėkoti savo kolegoms iš Vystymosi komiteto, su kuriais dirbome ypač produktyviai. Tikiuosi, kad pranešimas bus patvirtintas per rytoj vyksiančius balsavimus.
<P>
Besivystančios šalys labai skaudžiai nukentėjo nuo finansų ir ekonomikos krizės ir didėjančių žemės ūkio produktų kainų ir dabar joms labiau nei kada nors anksčiau reikia naujų finansavimo šaltinių. Kilus šiai pasaulinei krizei, mokesčių pajamos, kurios yra seniausias vystymosi finansavimo šaltinis, yra svarbiausias klausimas ir tikras uždavinys.
<P>
Veiksmingomis apmokestinimo sistemomis ne tik užtikrinamas svarbiausių viešųjų paslaugų finansavimas. Padėjus didinti vyriausybės pajamų skaidrumą ir atsakingą naudojimą, šiomis sistemomis taip pat sudaromas vienas svarbiausių atsakingos demokratijos pagrindų. Teisingas, pažangus ir skaidrus mokesčių didinimas jokiais būdais neturėtų lemti oficialios paramos vystymuisi (OPV) panaikinimo arba sumažinimo. Ji neturėtų tapti valstybių narių, kurios vis labiau linksta mažinti savo BVP dalį, skirtą OPV, papildomu pasiteisinimu.
<P>
Nors OPV nėra tobula ir joje daug ką galima tobulinti, ji vis tiek išlieka svarbi šalims, kurios skaudžiai kenčia nuo ekonomikos ir su klimatu susijusių krizių. Todėl tai ne su paramos pakeitimu, bet su jos skyrimu veiksmingoms apmokestinimo sistemoms kurti susijęs klausimas, prie kurio tarptautinės įmonės turi prisidėti atsižvelgdamos į savo faktiškai gaunamą pelną. Taip skurdžios šalys galės dar kartą perimti savo vystymąsi į savo rankas, sumažinti skurdą ir kompensuoti pajamų, gaunamų taikant muitus, nuostolius, kuriuos sukėlrinkų liberalizavimas, kad ilgalaikiu laikotarpiu jos galėtų užtikrinti valdymą be paramos iš užsienio.
<P>
Tačiau nuo savo pačių neveiksmingų apmokestinimo sistemų nukentėjo ne tik Pietų šalys. Jos taip pat nukentėjo nuo mokesčių dempingo, kurį per prievarta primetBretton Woods tipo įstaigos, neteisėto kapitalo nutekėjimo kainų ir mokesčių rojaus šalių. Kasmet jos patiria pajamų, gaunamų renkant mokesčius, nuostolių, kurių vertyra daugiau nei dešimt kartų didesnė, nei jų gaunama parama iš turtingų šalių.
<P>
Šiame pranešime šis faktas pabrėžiamas. Kalbant apie tikrovės visiškai neatitinkančias EBPO rekomendacijas, galima pasakyti, kad jos iš tikrųjų kelia grėsmę. Rekomendacijose nebendradarbiaujančias teritorijas leidžiama išbraukti iš "pilkųjų" sąrašų paprasčiausiai pasirašant bendradarbiavimo susitarimus, kuriuose nenustatomi jokie privalomi automatiniai informacijos mainai, sukuriama iliuziją, kad mokesčių rojaus šalys yra teisėtos, ir suteikiamas pasitikėjimas sistema, kuri yra vienodai nenaudinga Šiaurės ir Pietų viešiesiems finansams.
<P>
Siekiant vystymosi šiose šalyse labai svarbu panaikinti mokesčių rojaus šalis ir tai turi tapti svarbiausiu Europos Sąjungos prioritetu. ES turi prisiimti savo įsipareigojimus, nes Jungtinės Amerikos Valstijos parengir patvirtino aiškius, privalomus teisės aktus, kuriuose numatyti realūs sankcijų mechanizmai siekiant panaikinti mokesčių rojų šalyse, kurios labai kenkia skurdžių šalių vystymuisi. ES turi užkirsti kelią kompanijoms, ypač Europos kompanijoms, kurios turi naudos iš žalingų apmokestinimo sistemų ir piktnaudžiaudamos jomis manipuliuoja pelnu ir sandorių kaina. Ji turi sukurti skaidrų, privalomą tarptautinį mechanizmą, kuriame būtų nustatytas reikalavimas visoms tarptautinėms įmonėms, ypač gavybos pramonės įmonėms, automatiškai paskelbti savo gaunamus pelnus ir mokesčius, kuriuos jos sumoka kiekvienoje šalyje, kurioje vykdo savo veiklą.
<P>
Tai labai svarbus žingsnis į priekį siekiant sustabdyti tuos, kurie turtėja iš Pietų šalių nelaimių. Tai taip pat labai svarbus žingsnis atkuriant Europos Sąjungos patikimumą.
<SPEAKER ID="225" NAME="Elena Băsescu" AFFILIATION="PPE">
(RO) Pone pirmininke, atsižvelgiant į dabartinę ekonomikos krizę, skatinti gerą mokesčių srities valdymą svarbu ES viduje ir už jos ribų. Norėčiau atkreipti dėmesį į tai, kad kiekviena valstybyra atsakinga už sprendimų, susijusių su savo fiskaline politika, priėmimą. Šiuo atveju reikia vengti kliūčių kūrimo praktikos ir skatinti šalių bendradarbiavimą.
<P>
Kova su mokesčių rojaus šalimis yra pagrindinis prioritetas. Jos prisideda prie politinės sistemos kokybės besivystančiose šalyse mažinimo. Jos taip pat skatina ekonominį nusikalstamumą, padarydamos jį pelningesnį. Dėl to tai padeda didinti neteisingą pajamų, gaunamų renkant mokesčius, paskirstymą. Kita priemonsusijusi su valstybių narių mainų didinimu. Kartu reikia užtikrinti didesnį besivystančių šalių dalyvavimo lygį susijusiuose tarptautiniuose forumuose.
<SPEAKER ID="226" NAME="Franziska Keller" AFFILIATION="Verts/ALE">
Pone pirmininke, mokesčiai ir apmokestinimas yra labai svarbi tema, kai kalbame apie vystymosi politiką. Tai labai svarbi su nuosekliu politikos vystymusi susijusi tema, nes neturėdami tinkamos mokesčių sistemos, neturėdami tinkamos politikos dėl mokesčių rojaus šalių niekada negalėsime būti nuoseklūs kurdami savo vystymosi politiką, ir dabar tokie nesame. Todėl labai palankiai vertinu šį pranešimą ir tikiuosi, kad rytoj jūs, šio Parlamento nariai, jo nesumenkinsite.
<P>
Turime papildyti Komisijos komunikatą, kuriame yra rimtų trūkumų, pvz., nesprendžiamos EBPO problemos ir nesprendžiamas mokesčių konkurencijos poveikis pajamoms, gaunamoms renkant mokesčius. Jeigu norime laikytis Lisabonos sutarties, jeigu norime, kad mūsų vystymosi politika būtų nuosekli, turime imtis veiksmų dabar ir prašau jūsų visapusiškai paremti šį pranešimą.
<SPEAKER ID="227" NAME="João Ferreira" AFFILIATION="GUE/NGL">
(PT) Pone pirmininke, nors bendradarbiavimas mokesčių srityje yra svarbus ir reikalingas, neturėtume ignoruoti to, kad mokesčių politika yra labai svarbi ekonominės ir socialinės politikos priemonė, kurios apibrėžčiai įtaką turi akivaizdūs politiniai kriterijai ir įvertinimai. Todėl Europos Sąjungai nepriklauso "eksportuoti" vadinamojo gero mokesčių srities valdymo, kaip teisingai nurodo pranešėja. Besivystančių šalių suverenitetas, pasirinkimai ir galimybės turi būti visapusiškai gerbiami, kartu turi būti atkreipiamas dėmesys į jų specifinę padėtį ir sąlygas.
<P>
Turiu du pastebėjimus dviem svarbiais klausimais. Pirma, vadinamieji ekonominės partnerystės susitarimai, kuriuos sudarome su besivystančioms šalims nepaisydami jų pasipriešinimo ir kurie smarkiai apriboja šių šalių mokesčių sistemas kartu sukeldami kitą didelę žalą. Antra, mokesčių rojaus šalys, kurios toliau egzistuoja ir, remiantis pranešimu, kasmet sukelia 800 mlrd. USD vertės pajamų nuostolius. Šie du pavyzdžiai yra Europos Sąjungos politikos, susijusios su jos nurodytais vystomojo bendradarbiavimo tikslais, nenuoseklumo paradigma.
<SPEAKER ID="228" NAME="Maria Damanaki">
Komisijos narė. - Pone pirmininke, Komisijos vardu norėčiau už šį pranešimą padėkoti Europos Parlamentui, o ypač Vystymosi komitetui.
<P>
Man malonu matyti, kad Evos Joly pranešime pabrėžiama Komisijos komunikato dėl mokesčių ir vystymosi žinia ir skatinama ją skleisti. Jame taip pat nustatomi labai plataus užmojo tikslai ir pateikiamos veiksmingos rekomendacijos Europos Sąjungai siekiant stiprinti pajamų surinkimą besivystančiose šalyse. Vidaus lėšų surinkimas yra labai svarbus tvariam augimui, skurdo mažinimui, geram valdymui ir viešųjų produktų, reikalingų Tūkstantmečio vystymosi tikslams pasiekti, tiekimui. Turime pagerinti mokesčių ir vystymosi politikos sąveiką ir padėti besivystančioms šalims kurti geresnes mokesčių sistemas ir administruojančias institucijas.
<P>
Susiduriame su rimta problema. Man asmeniškai jūsų skaičiai, kuriais parodoma, kad neteisėto nutekėjimo kiekiai dešimt kartų didesni nei besivystančioms šalims skiriamos paramos lėšos, padarįspūdį. Tai iš tikrųjų stulbina.
<P>
Todėl vienu metu turime dirbti dviem vienas kitą papildančiais lygmenimis. Pirma, turime remti veiksmingas vidaus mokesčių sistemas ir, antra, turime dirbti siekdami skaidrios, bendradarbiavimu pagrįstos ir sąžiningos tarptautinės mokestinės aplinkos, kad padėtume besivystančioms šalims kovoti su mokesčių vengimu ir žalinga mokesčių konkurencija.
<P>
Jūsų pranešime Komisija visų pirma raginama labiau atsižvelgti į prekybos liberalizavimo poveikį ir, antra, neapsiriboti EBPO principais kovojant su mokesčių vengimu ir žalinga mokesčių konkurencija. Norėčiau atkreipti dėmesį į šiuos uždavinius.
<P>
Kalbant apie pirmąjį klausimą, galiu jus patikinti, kad esame visapusiškai įsipareigoję remti sėkmingą fiskalinį pereinamąjį laikotarpį skirdami didesnę paramą gebėjimų stiprinimui, gebėjimų stiprinimo iniciatyvoms, pagrįstoms regionų ir tarptautiniais poreikiais, ir geriau koordinuodami paramos teikimą ES ir tarptautiniu lygmeniu.
<P>
Kalbant apie antrąjį klausimą, Komisija mano, kad mokesčių vengimas ir žalinga mokesčių konkurencija yra pagrindinės kliūtys, renkant vidaus lėšas. Todėl padedame besivystančioms šalims vystyti gebėjimus siekiant spręsti šiuos uždavinius, taip pat skatinti didesnį tarptautinį bendradarbiavimą sprendžiant mokesčių klausimus.
<P>
Nuo mūsų komunikato patvirtinimo jau padaryta daug darbo. Konkretūs veiksmai tapo įmanomi dėl Parlamento finansinės paramos. 2010 m. jūsų skirta 708 000 EUR suma suteikgalimybę mums finansuoti daugybę svarbių veiklų siekiant skatinti mokesčių valdymą. Šios veiklos apima Afrikos mokesčių administravimo forumo techninius seminarus, paramą gavybos pramonei, skaidrumo iniciatyvas ir papildomo renginio dėl vidaus lėšų surinkimo Jungtinėse Tautose finansavimą. Taip pat teikiame techninę paramą, skirtą susitarimams dėl mokesčių informacijos mainų įgyvendinti.
<P>
Be to, Komisija rengia komunikatą siekdama įvertinti galimybę ES teisės aktuose nustatyti reikalavimą kiekvienai šaliai teikti ataskaitas. Surengėme viešas konsultacijas, kurios baigėsi praėjusį sausio mėn., ir dabar tęsime šio svarbaus klausimo poveikio vertinimą. Tai galėtų padėti besivystančioms šalims veiksmingiau kovoti su mokesčių vengimu.
<P>
Noriu nuoširdžiai padėkoti Parlamentui už jūsų paramą ir įsipareigojimą šiais klausimais. Esu įsitikinusi, kad galima padaryti didelę pažangą siekiant stiprinti mokesčių valdymą, ir man malonu matyti, kad šie klausimai taip pat buvo įtraukti į G20 ir G8 darbotvarkes.
<SPEAKER ID="229" NAME="Pirmininkas">
Diskusijos baigtos.
<P>
Balsavimas vyks kovo 8 d., antradienį, 12.00 val.

<CHAPTER ID="005-14">
14. Darbo tvarkos taisyklių 29 straipsnio pakeitimas (Frakcijų kūrimas) pakeitimas (
<P>
- Prieš balsavimą:
<SPEAKER ID="106" NAME="Bruno Gollnisch" AFFILIATION="NI">
(FR) Gerb. pirmininke, užuot pasitelkęs mūsų 151 Darbo tvarkos taisyklę dėl pakeitimų priimtinumo, nes iš tikrųjų atrodo, kad pakeitimo santykis su pirminiu pranešimo tekstu yra gana tolimas, norėčiau pasiūlyti, kad šie Rūmai vėl grąžintų šį tekstą komitetui.
<P>
Labai trumpai paaiškinsiu šį pasiūlymą. Svarbiausias R. Corbett pranešimo tikslas, net paties R. Corbett nuomone, yra nesuteikti Parlamento nariams, turintiems bendrus įsitikinimus ginant nacionalinį tapatumą, suverenitetą ir nepriklausomybę, galimybės suformuoti frakciją.
<P>
Tačiau norėčiau parodyti žalingus šio pranešimo padarinius. Kitos Parlamento kadencijos metu dėl to galėtų atsirasti labai daug niekur neprisijungusių narių, kurie, turėdami bendrą pagrindą, nuspręstų suformuoti frakciją, kuri neabejotinai būtų politiškai nekorektiška, bet tikrai turėtų netgi daugiau narių, nei jūs baiminatės.
<P>
Todėl aš, sekdamas visiškai antidemokratine, šališka ir sektantiška R. Corbetto ir šio plano kūrėjų logika, noriu patraukti jų dėmesį į pražūtingus tokių tekstų padarinius. Manau, kad galimas tokių sąlygų pasekmes reikia svarstyti komitete.
<SPEAKER ID="107" NAME="Pirmininkas">
Gerb. B. Gollnisch, aš pirmininkavau, kai buvo išardyta jūsų frakcija.
<SPEAKER ID="108" NAME="Daniel Hannan" AFFILIATION="NI">
Gerb. pirmininke, blogiausia galima priežastis pakeisti Darbo tvarkos taisykles yra nukreipti jas prieš kokį nors vieną asmenį ar tam tikrą žmonių grupę. Toks yra skirtumas tarp teisės viršenybės ir sutartinės taisyklės. Bet kokiu atveju aš manau, kad šis pranešimas, būdamas tokios būklės, kaip yra dabar, yra neteisėtas, nes prieš jo originalią formą buvo balsuota komitete. Pataisyta ir dabar Rūmams pateikta versija turi nedaug panašumo į originalą, kuris buvo sutriuškintas komitete, taigi manau, kad jei mes tinkamai laikomės savo pačių procedūrų, neturime jokio pasirinkimo, kaip tik grąžinti jį arba atgal komitetui, arba pateikti teisiškai įvertinti arbitražui.
<SPEAKER ID="109" NAME="Jo Leinen  " AFFILIATION="PSE">
Konstitucinių reikalų komiteto pirmininkas. - (DE) Gerb. pirmininke, nėra priežasčių grąžinti šį pranešimą komitetui. Jei ponas B. Gollnisch norėjo pateikti savo atvejį, jis turėjo lankytis mūsų komiteto posėdžiuose, bet jis to nedarė.
<P>
Mes visa tai aptarėme, ir aš pranešiau Rūmams, kad šio Parlamento narių skaičius išaugo nuo 626 iki dabartinių 785 dėl didesnės plėtros, ir dabar yra priverstas padidėti nuo 732 iki 751, ir kad esant tokiems pakeitimams, taip pat natūraliai turi būti iš naujo apibrėžtas minimalus politinės frakcijos dydis. Mes visada taip darėme praeityje ir vėl taip darome dabar. Kaip jūs pamatysite, svarstomieji pakeitimai yra kompromisinis sprendimas.
<P>
Dėl šios priežasties, gerb. pirmininke, manau, kad mes šiandien turime veikiau balsuoti, o ne vėl grąžinti šį klausimą komitetui. Grąžinimas neduotų jokios apčiuopiamos naudos.
<P>
(Prašymas grąžinti pranešimą komitetui buvo atmestas.)
<P>
- Prieš balsavimą dėl 3 pakeitimo:
<SPEAKER ID="111" NAME="Hanne Dahl">
IND/DEM frakcijos vardu. - (DA) Gerb. pirmininke, norėčiau trumpai išdėstyti savo žodinio pataisymo priežastis, nes jos iš tiesų susijusios ir su ponais R. Corbett ir J. Leinenu, pateikusiais teiginį dėl Parlamento dydžio Dabartinis žodinis pataisymas, kurį aš siūlau savo frakcijos vardu, yra natūralus pakeitimų, priimtų 2002 m., kai ponas R. Corbett buvo pranešėjas, išplėtimas. Todėl aš atidžiai seku jo svarstymus, kuriuose atsižvelgta, jog ES išsiplėtnuo 15 iki 25 šalių. Naudojant tas pačias proporcijas ES, kurią dabar sudaro 27 šalys, gaunamas 3 proc. skaičius, kuris turėtų atstovauti vieną penktąją šių tautų, todėl narių skaičiaus limitas yra žemesnis - būtent 22. Tikiuosi, kad į mano pataisymą bus žvelgiama taip, kaip ir yra, būtent - kaip į kompromisinį tekstą. Vakarykštėse derybose mūsų buvo prašoma ieškoti kompromiso - tokio, kurio tekstas būtų visiškai suderintas su pono R. Corbett 2002 m. pateiktais svarstymais. Žodinis pataisymas būtų toks. Aš perskaitysiu jį anglų kalba, nes turiu tik anglišką versiją, kuri šiandien buvo išplatinta Parlamento nariams.
<P>
- "Frakciją turi sudaryti nariai, išrinkti bent jau viename penktadalyje valstybių narių. Minimalus narių skaičius, reikalingas suformuoti frakcijai, turi būti 3 proc. bendro narių skaičiaus."
<P>
- (DA) Primygtinai siūlyčiau savo kolegoms Parlamento nariams balsuoti už šį žodinį pataisymą, nes tai bus kompromisas, kurį priimdami mes, kurie prieštaraujame pirminiam siūlymui, ir toliau laikomės pono R. Corbett logikos.
<P>
(Žodinis pataisymas nebuvo priimtas.)

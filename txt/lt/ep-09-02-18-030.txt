<CHAPTER ID="030">
Bendrosios žuvininkystės politikos taikomieji moksliniai tyrimai (trumpas pristatymas)
<SPEAKER ID="322" NAME="Pirmininkas">
Kitas klausimas - R. M. Ramos pranešimas Žuvininkystės komiteto vardu Bendrosios žuvininkystės politikos taikomieji moksliniai tyrimai (trumpas pristatymas),.
<SPEAKER ID="323" NAME="Rosa Miguélez Ramos" LANGUAGE="ES">
Gerb. pirmininke, Komisijos nary, ponios ir ponai, teisingo ekosistemų išsaugojimo suderinimas su tausiu jūrų išteklių naudojimu, žmogaus veiklos poveikio aplinkai prevencija ir kontrolė, žinių ir technologijų vystymosi gerinimas ir naujovės - tai užduotys, kurių negalime spręsti, jei neturime Europos mokslinės bendruomenės paramos.
<P>
Žuvininkystės moksliniai tyrimai taip pat labai svarbūs rengiant rekomendacijas ir teikiant mokslinius patarimus įstatymų leidėjams. Didesnės investicijos į mokslinius tyrimus ir taikomąją veiklą bei patikimų duomenų rinkimą ir apdorojimą sąlygos patikimą ir tvarią Bendrąją žuvininkystės politiką.
<P>
Tačiau nors frazė, kuria išgirdau iš mokslininko lūpų ("Problemą sudaro ne pinigai, o žmogiškieji ištekliai") nupiešia gerą padėties vaizdą, aš nebūsiu tas, kuris sakys, kad moksliniai tyrimai žuvininkystės srityje turi daugybę finansinių išteklių Vietoj to pasakysiu, kad turime dvejopą problemą.
<P>
Pirma, gerb. Komisijos nary, Septintojoje pagrindų programoje nustatytos sumos jūrų moksliniams tyrimams, kurie turėjo būti prieštaringu klausimu, atrodo nepakankamos integruotam požiūriui, kuris dabar pageidaujamas šiam klausimui.
<P>
Be to, gerb. Komisijos nary, mokslininkai - ir užtikrinu jus, kad kalbėjau su daugeliu iš jų, norėdama parengti šį pranešimą, tiek prieš procesą, tiek ir po jo - turi problemų pateikdami projektus Septintajai pagrindų programai. Viena vertus, šios problemos iš dalies gali būti aiškinamos skirtingu dėmesiu, kurio reikia žemės ūkiui, kuris iš esmės savo pobūdžiu yra pramoninis, kita vertus, žuvininkystės ir jūrų mokslo moksliniais tyrimais, kurie yra daugiadiscipliniai savo pobūdžiu ir labiau ilgalaikiai.
<P>
Iki Septintosios pagrindų programos abi šios sritys buvo finansuojamos iš tų pačių lėšų ir atsiskaitinėjo Žuvininkystės generaliniam direktoratui, kuris įgalino jas papildyti viena kitą. Šiuo metu atsakingas Generalinis direktoratas dėl to mokslinei bendruomenei tampa sudėtingiau perduoti sektoriaus rūpesčius ir poreikius tiems, kurie rengia gaires dėl kvietimų teikti paraiškas.
<P>
Be to, mokslinėje bendruomenėje vyrauja suvokimas, kad Generalinis direktoratas pasirinko prioritetą suteikti fundamentinius tyrimus nepalikdamas vietos moksliniams tyrimams, nukreiptiems į viešąją politiką. Pateiksiu jums pavyzdį: moksliniu požiūriu praturtinti Bendrijos jūrinę strategiją ar ištirti santykį tarp žuvininkystės ir klimato kaitos.
<P>
Apibendrinant, siekiant Europos Sąjungos jūrų politikos tikslo - produktyvios žvejybos švarioje jūrų aplinkoje - reikia, kad mokslininkai, dirbantys šioje srityje, turėtų galimybę naudotis horizontaliais finansavimo mechanizmais Septintojoje pagrindų programoje.
<P>
Baigdama norėčiau paminėti antrą problemą - nerimą keliantis jaunų mokslininkų trūkumas žuvininkystės mokslinių tyrimų srityje - tai profesinių kursų, kurie nėra labai patrauklūs, palyginti su kitais fundamentaliais mokslais, rezultatas.
<P>
Labai svarbu, kad rengtume įdomius ir teikiančius pasitenkinimą universitetų kursus, siūlančius geras profesines galimybes. Taip pat panašu, kad mums reikia standartizuoti skirtingus mokslinių tyrimų modelius, taikomus įvairiose valstybėse narėse, siekiant turėti galimybę geriau palyginti rezultatus ir palengvinti duomenų suvedimą bei padidinti bendradarbiavimą tarp nacionalinių mokslinių tyrimų institucijų. Žinoma, taip pat manau, kad, kaip Bendrosios žuvininkystės politikos dalis, labai svarbus geresnis žvejų patirties ir kompetencijos įtraukimas į mokslinių nuomonių rengimo procesą, kuriuo turi būti pagrįsti politiniai sprendimai.
<SPEAKER ID="324" NAME="Janez Potočnik">
Komisijos narys. - Gerb. pirmininke, džiaugiuosi galėdamas kalbėti apie savo atsakomybės sritį. Komisija pritaria Parlamento pranešimui dėl taikomųjų mokslinių tyrimų, susijusių su bendrosios žuvininkystės politika, ir norėtų padėkoti pranešėjai, Rosa Miguélez Ramos, ir Žuvininkystės komitetui už jų puikų darbą.
<P>
Pranešimas pasirodtinkamu metu, rengiant bendrą raginimą dėl jūrų ir jūrų mokslinių tyrimų. Jis taip pat sutampa su darbo programa 2010 m. dėl PP7 ir Žaliosios knygos atsiradimo dėl Bendrosios žuvininkystės politikos reformos, kurioje yra skyrius apie mokslinius tyrimus. Komisija sutinka su pagrindiniais pranešimo elementais.
<P>
Džiaugiamės dėl išreikšto palaikymo Europos strategijai dėl jūrų ir jūrų mokslinių tyrimų, kur prioritetai suteikti didėjančių pajėgumų kūrimui, naujai infrastruktūrai, integracijos plėtojimui visose pripažintose jūrų ir jūrų mokslinių tyrimų srityse, sinergijos tarp valstybių narių, Komisijos ir naujų mokslinių tyrimų valdymo skatinimui.
<P>
Komisija patvirtina, kaip svarbu užtikrinti, kad žuvininkystei ir akvakultūrai PP7 būtų skirtas pakankamas biudžetas, kartu išlaikant tinkamą pusiausvyrą su kitais mokslinių tyrimų sektoriais, ypač žemės ūkio, miškininkystės ir biotechnologijų: 2 tema - ŽPBE ir 6 tema - aplinka. Metinis PP7 biudžetas palaipsniui augs per pastaruosius trejus programos metus, ir tiek žuvininkystės, tiek akvakultūros sektoriai tikrai turės naudos iš šio augimo.
<P>
Komisija toliau stengsis paremti mokslinius tyrimus kartu su pranešimu, suteikdama daugiau matomumo žuvininkystės ir akvakultūros moksliniams tyrimams PP7, užtikrinant tinkamą pusiausvyrą tarp mokslinių tyrimų rėmimo politikos ir daugiau fundamentalių mokslinių tyrimų, stiprindama socialinį mokslą darbo programose, skatindama rezultatų sklaidą ir daugiau koordinavimo tarp nacionalinių mokslinių programų.
<P>
Galiausiai Komisija palengvins žuvininkystės ir akvakultūros mokslinių tyrimų integraciją į platesnį savo strateginių mokslinių tyrimų darbotvarkės kontekstą, Europos mokslinių tyrimų erdvę ir naująją Europos Sąjungos strategiją dėl jūrų ir jūrų mokslinių tyrimų.
<P>
Turint omenyje mano ką tik apibūdintas iniciatyvas, jaučiu, kad dabar yra tvirtas pagrindas ant kurio galėtume pagerinti savo žuvininkystės ir žemės ūkio sektorius naujoviškų mokslinių tyrimų pagal pagrindų programą pagalba. Jie, savo ruožtu, taip pat turės naudos iš pagerinto bendradarbiavimo ir nacionalinių mokslinių tyrimų koordinavimo skirtingų Europos mokslinių tyrimų erdvės iniciatyvų pagalba ir bendrosios žuvininkystės politikos kryptimi.
<P>
Jei galėčiau pridėti sakinį nuo savęs, galėčiau garantuoti jums, kad tai nėra sudėtingiau, nei buvo anksčiau, tik dėl to, kad tie patys žmonės prie to dirba ir tikrai puikiai bendradarbiaujame su mano kolega J. Borgu. Manau, taip turi būti atliekami moksliniai tyrimai ateityje. Mes bendradarbiaujame tarp sektorių ir tai tikrai atneša geresnių rezultatų, kuriuos vargu ar pasiektume, jei tai būtų daroma atskirai kiekviename sektoriuje. Nuoširdžiai jums dėkoju už didelį darbą, kurį atlikote.
<SPEAKER ID="325" NAME="Pirmininkas">
Klausimas baigtas.
<P>
Balsavimas vyks 2009 m. vasario 19 d., ketvirtadienį.

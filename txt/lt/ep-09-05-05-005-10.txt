<CHAPTER ID="005-10">
10. Mokslo tikslais naudojamų gyvūnų apsauga (
<P>
- Prieš balsavimą:
<SPEAKER ID="104" NAME="Neil Parish">
pranešėjas. - Gerb. pirmininke, norėčiau padėkoti visiems pagalbiniams pranešėjams, kurie labai noriai dirbo su manimi ties nepaprastai techniniu ir sudėtingu dokumentu. Dirbdami kartu galėjome pasiūlyti tai, kas manau, yra geras kompromisas.
<P>
Bandymai su gyvūnais yra labai prieštaringa ir emocionali sritis, apimanti moralinę dilemą. Padarėme viską ką galėjome, kad sukurtume poziciją, kuri pagerins gyvūnų, naudojamų bandymams, gerovę ir tuo pačiu metu užtikrins, kad Europoje tęstųsi aukščiausios kokybės ir patikimi medicininiai tyrimai. Daugelyje sričių rėmėmės Komisijos pasiūlymu ir, svarbiausia, išaiškinome sunkumo klasifikacijas. Turėjome gerą kompromisą Žemės ūkio komitete ir šiame etape jis neturėtų būti atmestas.
<P>
Mes visi norime dirbti kartu, kad patobulintume, sumažintume ir išstumtume bandymus su gyvūnais. Tačiau turime prisiminti, kad daug vakcinų ir vaistų nuo ligų buvo sukurti naudojant gyvūnus, ypač primatus - pavyzdžiui, vakcinos nuo poliomielito, difterijos, hepatito B bei gili smegenų stimuliacija nuo Parkinsono ligos. Visa tai gyvūnų tyrimų nauda. Siekiant išsklaidyti susirūpinimą, kurį daug narių jaučia dėl embrioninių kamieninių ląstelių naudojimo, 170 pakeitimas, jei bus palaikytas, užtikrins, kad etiškus sprendimus šiuo klausimu priimtų pačios valstybės narės, o ne Komisija.
<P>
Čia turime didžiulę galimybę patobulinti teisės aktus dėl gyvūnų gerovės ir mokslinių tyrimų. Turime atidėti į šalį mūsų partijų skirtumus ir palaikyti šį pranešimą. Pramonės, medicininių tyrimų ir gyvūnų gerovės organizacijos yra įsitikinę, kad tai žingsnis į priekį ir kad mes atnaujinsime bei patobulinsime dabartinius teisės aktus. Jei nesusitvarkysime su tuo šiame Parlamente, teisės aktai gali būti atidėti dar dviem ar daugiau metų, o tai būtų žingsnis atgal. Raginu Rūmų narius palaikyti šį pranešimą.
<P>
Galiausiai, kadangi tai tikriausiai paskutinis kartas, kai kalbu Rūmuose todėl, kad pasitraukiu iš pareigų, kad eičiau į nacionalinę politiką, noriu padėkoti jums už pagarbų elgesį su manimi ir padėkoti Rūmų nariams, kurie taip pat elgėsi su manim labai pagarbiai.
<P>
(Plojimai)
<SPEAKER ID="105" NAME="Pirmininkas">
Labai jums ačiū, gerb. N. Parish. Kai grįšite į savo nacionalinį Parlamentą, mes linkime jums to paties užsidegimo darbui, kurį turėjote čia, Europos Parlamente.

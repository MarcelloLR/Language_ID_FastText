<CHAPTER ID="012">
Pasaulinurano ginklų uždraudimo sutartis (diskusijos) 
<SPEAKER ID="356" NAME="Pirmininkė">
Kitas klausimas - diskusijos apie:
<P>
Žodinis klausimas/rev), kurį pateikElly de Groen-Kouwenhoven, Angelika Beer ir Caroline Lucas Verts/ALE frakcijos vardu, Luisa Morgantini GUE/NGL frakcijos vardu, Annemie Neyts-Uyttebroeck ALDE frakcijos vardu, Ana Maria Gomes PSE frakcijos vardu, Ģirts Valdis Kristovskis UEN frakcijos vardu, Karl von Wogau ir Stefano Zappalà PPE-DE frakcijos vardu Tarybai: Pasaulinurano ginklų uždraudimo sutartis (B6-0153/2008),
<P>
ir
<P>
Žodinis klausimas/rev), kurį pateikElly de Groen-Kouwenhoven, Angelika Beer ir Caroline Lucas Verts/ALE frakcijos vardu, Luisa Morgantini GUE/NGL frakcijos vardu, Annemie Neyts-Uyttebroeck ALDE frakcijos vardu, Ana Maria Gomes PSE frakcijos vardu, Ģirts Valdis Kristovskis UEN frakcijos vardu, Karl von Wogau ir Stefano Zappalà PPE-DE frakcijos vardu Komisijai: Pasaulinurano ginklų uždraudimo sutartis (B6-0154/2008).
<SPEAKER ID="357" NAME="Elly de Groen-Kouwenhoven">
autorė. - Ponia Pirmininke, 2007 m. gruodžio mėnesį JT GeneralinAsamblėja didžiąja dauguma balsų priėmrezoliuciją, kuri paskatino ištirti urano ginklų poveikį civilių ir karių sveikatai.
<P>
Sveikiname Vokietiją, Airiją ir Italiją - vieninteles NATO šalis, rėmusias šią JT rezoliuciją. Galbūt pritarimo priežastis buvo ta, kad nemažai jų karių grįžo nepagydomai sirgdami ir / arba vėliau susilaukapsigimusių vaikų. Todėl prašome ES šalių pasekti jų pavyzdžiu ir pateikti sveikatos ataskaitas pagal JT prašymą.
<P>
Nusodrintasis uranas (NU) buvo naudojamas Balkanuose, Irake ir Afganistane. NU yra atlieka ir itin pigi medžiaga ginklų gamybai. Viso pasaulio atsargos yra 1,3 milijono tonų. Organizmui mirtinai pavojingas mažiau nei 1 mikrogramas. Be to, kad yra radioaktyvus, NU dar yra toksiškas cheminis junginys. Niekas apie tai neinformuoja kareivių arba žmonių šalyse, kuriose naudojami NU ginklai. Naujausi Pasaulio sveikatos organizacijos tyrimų apie kenksmingą NU poveikį rezultatai buvo cenzūruoti.
<P>
Skatiname ES informuoti savo piliečius ir šalių, į kurias nukreiptas uranas, gyventojus. Kviečiame Komisiją ir Tarybą užtikrinti, kad nedelsiant bus sudaryta tarptautinsutartis.
<P>
Siekiant įsigilinti į šį klausimą, pats laikas Komisijai ir Tarybai suteikti prieigą prie visų esamų ataskaitų ir inicijuoti tolesnius tyrimus, kuriuos Parlamentas skatino jau nuo 2001 m. Šiuo metu kartojame kvietimą vadovautis saugumo principu ir uždrausti NU.
<SPEAKER ID="358" NAME="Annemie Neyts-Uyttebroeck">
autorė. - (NL) Kova dėl pasaulinio urano uždraudimo ginkluose yra bendros kovos už ginklų kontrolę ir nusiginklavimą dalis. Sutelkiame dėmesį į ginklus, kurie yra ypač pavojingi ir kenksmingi civiliams, taip pat ilgai išlieka pavojingi po konflikto pabaigos - tai minos, kasetinės bombos ir ginklai, kuriuose yra urano. Žinau, kad ironiška kalbėti apie ginklus, kurie yra pavojingesni ir kenksmingesni už kitus, tačiau taip yra. Mes kalbame apie blogiausias pasekmes nekaltiems civiliams turinčias medžiagas.
<P>
2006 m. lapkričio mėnesį Parlamentas pasiūlsustabdyti tokio tipo ginklų, tai yra, ginklų, kuriuose yra urano, naudojimą. Praėjusiais metais mano šalis, Belgija, priėmįstatymą ne tik dėl sustabdymo, bet ir dėl visiško uždraudimo bet kur naudoti urano ginklus - manau, galiu tuo didžiuotis. Dabar norėčiau paklausti Komisijos ir Tarybos, kokių veiksmų jos imsis, kad sustabdymas taptų visuotinis ir paremtų bendrą uždraudimą.
<P>
Negana to, kaip ankstesnioji pranešėja išsamiai paaiškino, urano ginklai turi neigiamą poveikį juos naudojantiems arba naudojimo zonoje esantiems kareiviams. Net jei tai iki galo nepatvirtinta, nkiek ne mažiau patartina, kad Taryba užtikrintų, jog kareiviai ir kitas personalas, dalyvaujantis operacijose pagal Europos saugumo ir gynybos politiką, nepatirs tokios rizikos. Todėl norėčiau paklausti Tarybos, kokių konkrečių priemonių imamasi užtikrinti, kad kareiviai ir personalas, dalyvaujantis tokiose operacijose, nepatirtų tokios rizikos ir kad žmonės, gyvenantys operacijų vietose, nenukentėtų. Būsiu dėkinga už jūsų atsakymą.
<SPEAKER ID="359" NAME="Ana Maria Gomes">
autorė. - (PT) Ponia Pirmininke, Komisijos nary, laiške Londono "The Times" devyni britų karo vadai paskatino Jungtinės Karalystės vyriausybę prisijungti prie kampanijos, siekiančios kasetinių šaudmenų uždraudimo. Jų argumentas buvo toks pat kaip ir dėl pėstininkų minų: kad ir koks naudingas ginklas trumpalaikėje perspektyvoje, pagal karinę logiką beatodairiškos žalos sukėlimas ilgalaikėje perspektyvoje yra pakankama priežastis atsakingoms ginkluotoms pajėgoms nutraukti jo naudojimą.
<P>
Ta pati logika taikoma nusodrinto urano atveju. Europos karinių asociacijų sąjunga EUROMIL atidžiai seka šio klausimo eigą ir jos nuostata, remiantis informacija, gauta iš Europos karinio personalo, yra kategoriška: būtina kuo greičiau atsisakyti nusodrinto urano ginklų.
<P>
Europos Parlamentas jau pasisakuž visišką šių ginklų uždraudimą, o JT Generalinės Asamblėjos, kurios 63-osios sesijos darbotvarkėje buvo įtrauktas ginkluotės su nusodrintu uranu klausimas, praėjusį gruodį priimtas nutarimas patvirtino, kad Europos Parlamentas teisus imdamasis iniciatyvos ir prašydamas Tarybos iniciatyvos šiose diskusijose apie nusiginklavimą ir humanitarinę teisę.
<P>
Tarp mūsų esančių skeptikų priešiški argumentai neišlaiko kritikos. Esminis saugumo principas reikalauja šių ginklų pasmerkimo nelaukiant, kol daugybišsamių jų beatodairiško ir kancerogeninio poveikio įrodymų virs nepaneigiamais moksliniais faktais.
<P>
Ką žmonės, netgi tie patys šiandienos skeptikai, pasakys apie mus, politikus, po dešimties metų, kai kenksmingas šių ginklų poveikis bus akivaizdus ir neginčijamas, jei dabar nepadarysime nieko, kad nutrauktume jų naudojimą? Ar jie sakys tą patį, ką šiandien sako apie pėstininkų minas: kaip jie galėjo šitiek laukti!
<SPEAKER ID="360" NAME="Ģirts Valdis Kristovskis" LANGUAGE="LV">
Ponios ir ponai, pirmiausia, norėčiau pabrėžti, kad kviečiu savo šalį, Latviją, jungtis prie 2007 m. gruodžio mėnesio JT rezoliucijos. Antra, kviečiu įgaliotąjį atstovą pateikti pagrįstą nuomonę apie šioje rezoliucijoje minimą iniciatyvą. Trečia, kviečiu Europos Sąjungą užtikrinti, kad šalyse narėse būtų platinama informacija apie operacijose naudojamas ginkluotės rūšis. Jeigu kalbame apie nusodrintą uraną, turiu konkrečią asmeninę patirtį. Penkerius su puse metų dirbau Latvijos krašto apsaugos ministru. Būtent mano darbo vyriausybėje laikotarpiu Latvija įstojo į JAV koaliciją Irako kare. Tuo metu kelis kartus kilo įtarimų dėl nusodrinto urano panaudojimo Irake. Tarptautinbendruomenšiuo klausimu sureagavo karštai. Latvijos kareiviai nenaudojo nusodrinto urano. Tačiau Latvijoje kelis mėnesius iš manęs, kaip koalicijos ministro, buvo reikalaujama prisiimti politinę atsakomybę už šiuos įvykius. Deja, kaip koalicijos ministras, nebuvau informuotas apie nusodrinto urano panaudojimą. Taip negalima. ES šalys narės turi ne tik rimtai įvertinti šios rūšies ginkluotės poreikį, Europos Sąjunga taip pat turėtų šalyse narėse įvesti privalomą keitimąsi informacija apie galimą nusodrinto urano naudojimą operacijose. Dėkoju už dėmesį.
<SPEAKER ID="361" NAME="Pirmininkė">
Pone G. V. Kristovski, nenutraukiau jūsų todėl, kad jūsų, kaip Latvijos ministro, pasisakymas yra itin svarbus, tačiau norėčiau pastebėti, kad smarkiai peržengėte jums skirto laiko ribą.
<SPEAKER ID="362" NAME="Stefano Zappalà">
autorius. - (IT) Ponia Pirmininke, ponios ir ponai, praeityje šiuo klausimu buvo daug kalbėta ir, deja, mano nuomone, dar daug turės būti pasakyta, kol bus rastas galutinis sprendimas. Mano kolegos apie tai jau kalbėjo ir puikiai paaiškino padėtį.
<P>
Kelios šalys narės ėmėsi priemonių siekdamos uždrausti šios rūšies ginkluotės gamybą ir bet kokį naudojimą komerciniais ar kariniais tikslais. Yra keli šio Parlamento prašymai, yra dokumentai fotografijų ir liudijimų forma ir yra pakankamai pagrindo manyti, kad Italijos karinio personalo dalis mirdėl šios rūšies ginklų poveikio.
<P>
Priimta JT rezoliucija, išreiškianti susirūpinimą šiuo klausimu, be to, buvo pateikti prašymai atlikti nuodugnius tyrimus. Pagal Europos Sąjungos įstatymus saugumo principas turėtų veikti bendrą moratoriumą bent iki tol, kol bus pateikti galutiniai moksliniai duomenys.
<P>
Tačiau visa tai iki šiol nedavlaukiamų rezultatų. Nusodrintas uranas ir toliau naudojamas karo veiksmų lauke tiek kaimuose, tiek miestuose. Be abejonės, cheminmedžiaga įsigeria į dirvožemį ir pakliūva į vandeningąjį sluoksnį bei derlių, todėl yra aišku, kad į dirvožemį patenkančios nusodrinto urano dalelės išsisklaido podirvyje, užteršdamos požeminius vandenis ir žemės ūkio produkciją. Tarp žmonių akivaizdžiai plinta ligos, o mažesniu mastu visame pasaulyje užteršiama vandens apytaka, ypač nuolat besiplečiančioje pasaulinės rinkos sistemoje.
<P>
Reikia pripažinti, kad iki šiol nėra galutinai pavojų patvirtinančių tyrimų, bet negalima paneigti: šiandien žinomi parametrai neleidžia atmesti galimybės, kad rizika yra. Turėtų pakakti vien tokių vertinimų, kad pažengusios demokratinės valstybės imtųsi nuodugniau tyrinėti šį klausimą ir priimtų sprendimą.
<P>
Mano nuomone, Europos Sąjunga tikrai negali ir toliau nesiimti veiksmų. Sąjunga turi įsipareigojimų šalims narėms, aiškių įsipareigojimų visam pasauliui, akivaizdžių įsipareigojimų savo pačios piliečiams. Sąjunga turi ekonominių išteklių, kuriuos gali be apribojimų išnaudoti moksliniais tikslais turimose laboratorijose. Veiksmų nesiėmimas nedvejotinai yra pasirinkimo, o ne reikalingų išteklių ir priemonių trūkumo rezultatas.
<P>
Šiame kontekste aišku, kad Taryba ir Komisija negali apsaugoti savo piliečių - tiek civilių, tiek karinio personalo - nuo atsiradimo tose pasaulio vietose, kur yra ir buvo naudojamos šios ginkluotės rūšys. Jos taip pat neturi vengti atsakomybės imtis bet kokios galimos iniciatyvos atlikti pakeitimus gamybos bei naudojimo srityje ankstyvaisiais etapais ir, remdamosi moksliniais duomenimis, ruoštis visiškam uždraudimui bei galutiniam sunaikinimui.
<P>
To mes siekiame tikėdamiesi, kad Taryba ir Komisija praktiškai pademonstruos atsakomybės jausmą, turėdami omenyje, kad tai nėra miglotas politinis klausimas, o visuomenės sveikatos reikalas.
<SPEAKER ID="363" NAME="Janez Lenarčič">
einantis Tarybos Pirmininko pareigas. - (SL) Dėkoju jums, ponia Pirmininke. Tarybos vardu norėčiau padėkoti ir Europos Parlamento narei už iškeltą klausimą apie uždraudimą arba Pasaulinę urano ginklų uždraudimo sutartį.
<P>
Žinoma, nariai tikriausiai žino, kad tokio susitarimo dar nėra. Nėra susitarimo, kuris reguliuotų nusodrinto urano ginklų naudojimą daugiašaliu lygmeniu. Taip pat žinoma, kad Taryboje šiuo klausimu nėra vieningumo.
<P>
Jungtinės Tautos neseniai organizavo diskusijas apie nusodrinto urano ginklų poveikį ir praėjusių metų pabaigoje JT pirmasis komitetas priėmrezoliuciją pavadintą "Nusodrintojo urano ginkluotės naudojimo poveikis".
<P>
Kaip jau buvo minėta, visos ES šalys narės dėl šio nutarimo balsavo skirtingai. Sakyčiau, labai skirtingai: penkios balsavo už, keturios prieš, visos kitos susilaikė. Tai gana aiškiai atspindi dabartinę situaciją pasaulyje.
<P>
Jums leidus, norėčiau pamėginti trumpai atsakyti į konkrečius man pateiktus klausimus.
<P>
Kalbant pirmuoju klausimu, susijusiu su Europos Sąjungos rezoliucija dėl biologinių ginklų ir kai kurių rūšių įprastinės ginkluotės, noriu pasakyti, kad Europos Sąjunga stengėsi, tebesistengia ir toliau stengsis priimti konvenciją tarptautiniu mastu dėl biologinės ir toksinės ginkluotės. Be kitų veiksmų, ES suvaidino svarbų vaidmenį 2006 m. Antrojoje tyrimų konferencijoje bei toliau aktyviai dalyvaus besitęsiančioje ekspertų programoje iki kitos tyrimų konferencijos, numatytos 2011 m.
<P>
Kalbant apie Įprastinių ginklų konvenciją, Europos Sąjunga ir jos šalys narės aktyviai dalyvauja šiuo metu vykstančiose derybose, įskaitant diskusijas apie kasetinių bombų naudojimo pasekmes. Šalys narės įsipareigojo iki šių metų pabaigos derybų būdu sukurti teisiškai įpareigojantį dokumentą, kuriame bus aptarti visi kasetinių bombų aspektai.
<P>
Kalbėdamas antruoju klausimu, norėčiau paaiškinti, kad iki šiol nusodrinto urano ginklai nebuvo įtraukti į Europos Sąjungos masinio naikinimo ginklų strategiją. Šiuo metu tebevyksta diskusijos, ar apskritai įmanoma įtraukti tokią ginkluotę į masinio naikinimo ginkluotę. Tiesą sakant, yra manančių, kad Įprastinių ginklų konvencijoje nusodrintas uranas jau yra aprašytas, kiti mano, kad šios konvencijos dalis, protokolas Nr. 3, turėtų būti papildytas informacija apie nusodrinto urano svaidomuosius ginklus ir kovines galvutes. Trumpai tariant, diskusijos tebevyksta.
<P>
Trečiuoju klausimu noriu patikinti, kad karinės įrangos pasirinkimas, įskaitant Europos Sąjungos operacijose naudojamą ginkluotę, priklauso šalių narių kompetencijai, ir atsižvelgiant į faktą, kad šiuo klausimu nėra daugiašalio susitarimo, negaliu pasiūlyti papildomos informacijos nusodrinto urano klausimu.
<P>
Ketvirtas klausimas yra apie Europos Sąjungos operacijose dalyvaujančių kareivių ir civilių saugumo sąlygas: turėčiau paminėti, kad pagal Europos Vadovų Tarybos galiojantį planą už saugumo sąlygas yra atsakingas operacijos vadas, kuris turi imtis bet kokių, jo nuomone, būtinų veiksmų. Žinoma, tuo pačiu metu jis privalo atsižvelgti į operatyvinius apribojimus.
<P>
Bet kokiose Europos Sąjungos misijose tai yra misijos vadovo atsakomybė, jis atskaitingas civilinių operacijų vadui.
<P>
O dėl Europos Vadovų Tarybos ir JAV, nevyriausybinių organizacijų bei asmenų dialogo, galiu pasakyti tik tiek, kad iki šiol šis klausimas dialoge nei su Jungtinėmis Valstijomis, nei su kitomis klausime minimomis šalimis nebuvo iškeltas. Bet kuriuo atveju atidžiai seksiu tolesnes diskusijas šiuo klausimu.
<P>
Ačiū.
<SPEAKER ID="364" NAME="Louis Michel">
Komisijos narys. - (FR) Ponia Pirmininke, ponios ir ponai, 2006 m. priimta Parlamento rezoliucija kviečia Europos Sąjungą ir šalis nares imtis atsakomybės papildyti Tam tikrų įprastinių ginklų konvencijos protokolą Nr. 3, kad būtų apribotas nusodrinto urano ginklų naudojimas. Norėčiau rūmams priminti, kad Parlamentas kviečia imtis veiksmų, kurie, kaip žinote, peržengia Komisijos įgaliojimus, atsižvelgiant į faktą, kad Bendrija nėra viena iš konvenciją pasirašiusių šalių. Negana to, pagal sutartis Bendrijos institucijos kariniuose reikaluose neturi įgaliojimų. Nenoriu sukelti įspūdžio, kad Komisija abejinga problemoms, susijusioms su Tam tikrų įprastinių ginklų konvencijoje (CCW) minimų ginklų gamyba, laikymu ir panaudojimu, ar nežmoniškų ginklų problemai apskritai. Tiesą sakant, jos pozicija yra priešinga.
<P>
Komisija visapusiškai dalyvauja imantis veiksmų, dėl kurių Taryba apsisprendpraėjusiais metais, remdamasi universaliu CCW ir jos protokolais. Šiemet buvo surengti trys seminarai: vienas skirtas Lotynų Amerikai ir Karibų regionui Santo Dominge kovo mėnesį ir dar du Afrikos šalims Lompraėjusį mėnesį. Po šių seminarų Dominikos Respublika jau paskelbpageidavimą skubiai ratifikuoti konvenciją, o Surinamas pareiškė, kad yra pasiruošęs imtis ratifikavimui būtinų veiksmų. Komisija taip pat remia Biologinių ginklų konvencijos įgyvendinimą ir prisideda prie iniciatyvų pagal CCW ir Oslo taikos proceso sistemą kuriant naują dokumentą, kurį paskatino susirūpinimas kasetinių bombų naudojimu.
<P>
Komisija taip pat ėmėsi veiksmų reaguodama į artilerijos sukeltas problemas. Pavyzdžiui, 2006 m. buvo paskirstyti 5 mln. eurų, siekiant padėti išvalyti Libane nuolaužas.
<P>
Kalbant antruoju klausimu, mūsų turimi moksliniai tyrimai negali patvirtinti, kad nusodrinto urano (NU) ginkluotkelia rimtą pavojų civilių gyventojų sveikatai karo zonose arba kariniam personalui, tarnaujančiam ar tarnavusiam tose zonose. Tokia nuomonišdėstyta JT, PSO ir TATENA (Tarptautinės atominės energijos agentūros), taip pat Europos Komisijos pagal "Euratomo" sutarties 31 straipsnį paskirtos ekspertų grupės atliktuose tyrimuose, kurią cituoju: "Remiantis turima informacija, daroma išvada, kad NU poveikis negali sukelti juntamų sveikatos pasekmių, atsižvelgiant į realiai gaunamas dozes", citatos pabaiga. Komisija nori dar kartą grįžti prie šios problemos. Ji ir toliau garantuos savo personalui sveikatą ir vadovausis PSO direktyvomis tais atvejais, kai kariai bus dislokuojami galimo NU poveikio sąlygomis.
<P>
O dėl dialogo su EUROMIL, Komisija, žinoma, pageidauja pasikalbėti su civilinės visuomenės atstovais.
<P>
Komisija šiuo metu neketina finansiškai įsipareigoti srityse, susijusiose su pastaraisiais trim klausimais.
<SPEAKER ID="366" NAME="Jana Hybášková">
PPE-DE frakcijos vardu. - (CS) Nusodrinto urano ginklai yra didžiulnašta aplinkai. Teiginys, kad jų kenksmingas poveikis neįrodytas, skamba absurdiškai bet kam, mačiusiam jų pasekmes. Purvinos bombos sudaužo į šipulius pačių moderniausių tankų kelių centimetrų storio šarvą. Jų naikinanti galia - didžiulė. Jie turi poveikį žmonių sveikatai. Jie žudo be pasigailėjimo. Būtinybnutraukti jų prekybą ir sustabdyti gamybą, naudojimą ir laikymą - nedvejotina. Parlamentas ir Sąjunga pamažu kuria Europos ginkluotąsias pajėgas ir Europos gynybą. Ateityje būsime ir NATO, ir JAV partneriai. Todėl privalome tapti patikimais partneriais. Komiška atsistoti ir šaukti: "Siūlau nusodrinto urano moratoriumą". Lygiai taip pat komiška prašyti Tarybos atlikti poveikio tyrimą. Pirmiausia būtina pasiekti bendrą nuomonę šių šalių narių, pavyzdžiui, Prancūzijos, Britanijos ir galbūt Čekijos Respublikos. Tada turėtume pradėti bendradarbiauti su JT ir padėti pamatus pasaulinei nusodrinto urano uždraudimo sutarčiai. Tam reikia parengti visoms šalims narėms priimtiną palaipsninio urano gamybos, laikymo ir prekybos uždraudimo planą bei nustatyti datą, nuo kurios naudojimas galutinai uždraudžiamas. Tuomet turime surengti konferenciją, kurioje šis planas būtų patvirtintas ir prasidėtų procesas, vedantis į šių ginklų uždraudimą.
<P>
Mums prireiks nuodugnaus analitinio tyrimo, įvertinančio šalutinį poveikį. Tačiau visų pirma mums reikia politinio bendradarbiavimo, per kurį ilgainiui atsirastų politinvalia ir būtų pasiektas tarptautinis pripažinimas, vieningumas ir apsisprendimas. Šis procesas užtruks ne vienerius metus. Būtų puiku, jei Europos Sąjunga būtų naujos nusodrinto urano bet kokio karinio panaudojimo uždraudimo sutarties šalininkė. Todėl turime elgtis atsakingai. Nederėtų leisti, kad kvaili šūkiai, profesinis neišmanymas ir nebaigti darbai sumažintų ES patikimumą. Privalome išlikti partneriai šiame svarbiame žaidime.
<SPEAKER ID="367" NAME="Elizabeth Lynne">
ALDE frakcijos vardu. - JK šimtai veteranų tiki, kad pirmajame Persijos įlankos kare patirtas nusodrinto urano poveikis jiems pasireiškchroniškomis ligomis bei negalia, o Irake yra įrodymų, kad po nusodrinto urano panaudojimo išaugo naujagimių su viena akimi arba be akių gimimų skaičius. Septyni iš aštuonių abiejų akių neturinčių kūdikių turėjo tėvus, kurie 1991 m. Irake buvo paveikti nusodrinto urano.
<P>
Mažiausiai 17 šalių, įskaitant tris ES nares, savo kariniuose arsenaluose tebeturi nusodrinto urano ginklų: tai Prancūzija, Graikija ir JK. Šiuo metu mums nedelsiant reikalinga tarptautinsutartis, numatanti skubų nusodrinto urano ginklų panaudojimo, kūrimo, gamybos, atsargų kaupimo, perkėlimo ir bandymo moratoriumą, taip pat esamų atsargų perdirbimą ir sunaikinimą. Tikiuosi, visi palaikys šią rezoliuciją.
<SPEAKER ID="368" NAME="Konrad Szymański">
UEN frakcijos vardu. - (PL) Pone Pirmininke, saugumas yra pakankama priežastis stengtis veiksmingai pašalinti nusodrinto urano ginklus. Būtina pagreitinti tokių ginklų poveikio žmonėms bei gamtai ekspertų tyrimus. Tačiau tokios rūšies ginklų naudojimo moratoriumas turėtų būti priimtas nedelsiant ir šį klausimą derėtų svarstyti remiantis nauja Europos saugumo strategija. Šiuo metu mūsų iššūkis - pradėti rengti tarptautinę sutartį, paremtą JT nuomone. Tokia sutartis reguliuotų šios rūšies ginklų naudojimą, gamybą, laikymą ir bandymą.
<SPEAKER ID="369" NAME="Tobias Pflüger">
GUE/NGL frakcijos vardu. - (DE) Pone Pirmininke, šias diskusijas derėjo pradėti seniai. Džiaugiuosi, kad šiandien apie tai kalbame. Daugelis šalių, ypač Vakarų valstybės, karuose naudoja nusodrintą uraną dėl jo galios, ypač šarvuotų transporto priemonių atvejais. Bet NU ginkluose yra labai nuodingų cheminių medžiagų, tai yra, jos toksinės ir radioaktyvios. Nusodrintas uranas yra atominės pramonės šalutinis produktas, atsirandantis sodrinant uraną arba gaminant atominius ginklus. Trumpai tariant, atominės energijos panaudojimas irgi yra problemos dalis.
<P>
NU ginklai turi ilgalaikį poveikį. Kai pažeidžiamas kietas taikinys, aukštoje temperatūroje išsiskiria nusodrintas uranas ir sudegęs tampa nusodrintojo urano oksidu, kuris virsta smulkiomis nuodingomis lengvai įkvepiamomis alfa radioaktyviomis dulkėmis, plintančiomis su vėju ir vandeniu. Šias dulkes sunku pašalinti iš aplinkos, kvėpuojant jos patenka į plaučius. Žinome apie Persijos įlankos karo sindromą ir Balkanų sindromą. Tas pats reiškinys buvo vėl pastebėtas, kai kareiviai pradėjo sirgti vėžiu, ypač plaučių vėžiu, nes patyrNU oksido poveikį. Tokios rūšies vėžinių susirgimų padaugėjo tarp vietinių gyventojų šių ginklų panaudojimo zonose.
<P>
Įdomu tai, kad NU ginklų karinis veiksmingumas yra gana ribotas, o jo panaudojimas sukelia daugybę rizikų. NATO panaudojo NU ginklus Jugoslavijoje. Irake JAV ginkluotosios pajėgos panaudojo 300 tonų NU ginklų. Toje šalyje, ypač Bagdade, išaugo apsigimusių naujagimių procentas. Afganistano vyriausybpaprašištirti NU ginklų panaudojimą Afganistane ir teigia, kad JAV kariuomenneinformavo apie NU ginklų naudojimą, ypač rytinėje šalies dalyje. NU ginklus Izraelis naudojo Libane, jie buvo plačiai naudojami pirmajame Persijos įlankos kare. Užsikrėtusių kareivių skaičius siekia 66 000.
<P>
Problema akivaizdi. Veteranams, pavyzdžiui, Kenniui Duncanui iš JK, dėl nusodrinto urano poveikio buvo skirtos pensijos. Jei NU būtų kosmetinis produktas arba, tarkime, maisto gamyboje naudojama medžiaga, jis jau seniai būtų buvęs uždraustas. Būnant arti NU ginklų, kareiviams liepiama vilkėti apsauginius drabužius. EUROMIL, Europos karinių asociacijų sąjunga, siūluždrausti ginklus, šaudančius tokius šaudmenis. Belgija uždraudNU ginklus, ir mes ją sveikiname. JT Nusiginklavimo ir tarptautinio saugumo komitete įvyko balsavimas 122 prieš 6, 35 susilaikė, siūlant parengti ataskaitą apie nusodrinto urano ginkluotės ir šaudmenų naudojimo kenksmingą poveikį. Tarp šešių balsavusių prieš buvo Čekijos Respublika, Prancūzija, Nyderlandai ir JungtinKaralystė. Mums reikalingas draudimas gaminti ir naudoti NU ginkluotę.
<SPEAKER ID="370" NAME="Luca Romagnoli" AFFILIATION="NI">
(IT) Pone Pirmininke, ponios ir ponai, nusodrinto urano naudojimas kariniais tikslais prieštarauja tarptautiniams įstatymams. Yra neginčijamų įrodymų, kad jis nuodingas ir žmogui, ir aplinkai. Sutinku, kad šį klausimą būtina rimtai apsvarstyti kaip Europos saugumo strategijos dalį, ir aš manau, kad šių ginklų uždraudimas Sąjungos šalyse narėse turi būti visuotinis ir visiškas.
<P>
Abu klausimai iškelia vertinimus ir pagrįstas problemas, paremtas dokumentais. Pasinaudosiu galimybe pateikti Italijos kareivių, nusiųstų į Balkanus, pavyzdį - jie tebelaukia nemažos kompensacijos, kurios, bijau, niekada nesulauks. Kadangi tai negali atitaisyti praeityje padarytos žalos, Sąjunga bent jau ateičiai turėtų parodyti ryžtingą ir aiškų ženklą, uždrausdama šios rūšies ginklų gamybą, laikymą ir paskirstymą Sąjungos šalyse narėse.
<SPEAKER ID="371" NAME="Luisa Morgantini">
autorė. - (IT) Pone Pirmininke, ponios ir ponai, Janos Hybáškovos tikrosios politikos siūlymą raginu laikyti netinkamu ir cinišku. Vangumas arba aplaidumas, kaip ir valstybės paslaptys, yra nepriimtini, kai kalbama apie žmonių sveikatą.
<P>
Urano ginklų naudojimas turi neatitaisomų pasekmių. Kai urano šaudmenys sprogsta, jie paskleidžia smulkias nuodingas dulkes, kurios užteršia orą, žemę bei vandenį, pažeidžia kvėpavimo takus ir padidina auglių, leukemijos bei apsigimimų tikimybę. Bet kas, juos naudojantis, akivaizdžiai pažeidžia tarptautinius humanitarinius įstatymus. Po 1991 m. Persijos įlankos karo karinio personalo giminių asociacija apskaičiavo, kad vien Italijoje mir50 žmonių. Neseniai krašto apsaugos ministras pranešė, kad mir77 žmonės, o nuo ligų kenčiančių asmenų yra nuo kelių šimtų iki maždaug dviejų tūkstančių.
<P>
Nuo 1991 iki 2003 m. buvo panaudota apie 2 000 tonų nusodrinto urano. Maždaug 70% Irako teritorijos yra užteršta ir net šiandien nežinome, kokia baisi žmogiškoji nusodrinto urano panaudojimo kaina. Basros ligoninėje Irake mačiau sumaitotus vaikų kūnus. Tūkstančiai beveidžių civilių, kurie vis dar gyvena ir miršta radiacija užterštoje žemėje: Irake, Afganistane, Kosove, Bosnijoje, Somalyje - ir jie nežino savo likimo.
<P>
Nuo 2001 m. mes, Europos Parlamentas, siekėme įvesti moratoriumą. Patvirtinome tai 2006 m., priimdami cheminių ginklų ir nežmoniškų įprastinių ginklų rezoliuciją. Didžiąja dauguma 2007 m. JT priimta rezoliucija ragina Jungtinių Tautų šalis nares ištirti žalą sveikatai. Prieš balsavo šešios šalys: JAV ir Izraelis, taip pat, deja, kelios Europos Sąjungos šalys narės: Prancūzija, JungtinKaralystė, Čekijos Respublika ir Nyderlandai. Joms derėjo pasekti Belgijos pavyzdžiu, kuri 2007 m. kovo mėnesį tapo pirmąja pasaulio šalimi, nusprendusia visiškai uždrausti nusodrintą uraną dėl jo toksiškumo.
<P>
Džiaugiuosi galėdama pareikšti, kad drauge su politiniais bendražygiais aktyviai skatinau surengti šias diskusijas, nes būtina imtis priemonių prieš tarptautinių, humanitarinių ir aplinkosaugos įstatymų pažeidimus, taip pat stengtis užtikrinti, kad karinhierarchija, valstybės ir karo pramonės atstovai visiškai prisiimtų atsakomybę. Neveikimas ir karinės paslaptys, nesugebėjimas įvesti taisyklių, susijusių su gynimu ir saugumo principu, gali nuslėpti urano pavojingumą ir sutrukdyti išvengti daugybės mirčių.
<P>
Dar kartą pabrėžiu mūsų rezoliucijoje pateiktus siūlymus, ypač raginimą užtikrinti didžiausią skaidrumą aiškiai nurodant užterštas zonas ir nedelsiant paskelbti moratoriumą bei kuo greičiau visiškai uždrausti nusodrinto urano ginklus ir kasetines bombas. Pavyzdžiui, Izraelio kariuomenLibano kaimuose ir namuose paliko daugiau nei milijoną kasetinių bombų, likus kelioms valandoms iki jai pasitraukiant.
<P>
Imkitės veiksmų. Dėkoju Tarybai ir Komisijai už jų atsakymus, taip pat už tai, ką jos padarys ateityje, nepaisant Komisijos nario L. Michelio paminėtų apribojimų, siekdamos pašalinti urano ginklus ir kasetines bombas.
<SPEAKER ID="372" NAME="Janusz Onyszkiewicz" AFFILIATION="ALDE">
(PL) Nusodrintas uranas yra 70% sunkesnis už šviną. Dėl jo kinetinės energijos net nedidelio kalibro šaudmuo gali pažeisti tanko šarvą. Todėl kariuomenir naudoja nusodrintą uraną. Pasaulyje yra maždaug 1,5 mln. tonų nusodrinto urano. Pagunda išnaudoti šias atsargas suprantama. Tačiau paaiškėjo, kad šios rūšies ginklai nebuvo tokie veiksmingi kaip tikėtasi. 70% pažeistų Irako tankų buvo pažeisti kitų rūšių šaudmenimis.
<P>
Akivaizdu, kad tokių ginklų naudojimo pasekmės lieka neišspręstos. Reiktų aiškiai pabrėžti, kad kol kas nėra galutinio atsakymo. Galų gale tūkstančiai žmonių daug metų dirbo urano kasyklose ir nepatyrakivaizdžių neigiamų pasekmių. Nepaisant to, sklando daug abejonių, todėl turėtų būti paskelbtas moratoriumas, kad problema būtų galutinai išspręsta.
<SPEAKER ID="373" NAME="Roberto Fiore" AFFILIATION="NI">
(IT) Pone Pirmininke, ponios ir ponai, dėl nusodrinto urano panaudojimo žalos pobūdžio ir masto nedera jo apibūdinti žodžiu "šalutinis". Žala daroma ir priešui, ir kariams, naudojantiems šiuos ginklus: pavyzdžiui, Persijos įlankos karo sindromas, Balkanų sindromas.
<P>
Asmenys, kurie paskui ištisus dešimtmečius ir patiria radiacijos poveikį, yra civiliai, gyvenantys karo zonose. Jie įkvepia ir praryja nusodrintą uraną, nes šis užteršia vandeningąjį sluoksnį ir maistą. Didžiausią kainą dėl įprastos žalos, kurią sukelia mums visiems žinomas sunkiųjų metalų radiacijos poveikis, moka vaikai - augantys organizmai, ypač negimę kūdikiai. Tai įrodo proporcingai didėjantis genetinių apsigimimų ir vaikų auglių skaičius urano panaudojimo zonose.
<P>
Neseniai BBC atliktas tyrimas parodė, kad 24 valandas po smarkaus bombardavimo Balkanuose atmosferos radioaktyvumo rodmenys Anglijos šiaurėje buvo aukščiausi iš visų užfiksuotų. Todėl siūlome ne tik nusodrinto urano draudimą, bet ir patraukimą baudžiamojon atsakomybėn už karo nusikaltimus tuos, kurie jį naudoja, žinodami apie visas pasekmes, taip pat naudosiančius nusodrintą uraną įvedus draudimą.
<SPEAKER ID="374" NAME="Gerard Batten" AFFILIATION="IND/DEM">
Pone Pirmininke, kol diskutuojame radioaktyvių ginklų tema, šis Parlamentas stebėtinai tyli apie britų pilietį - beje, ir ES pilietį - kuris 2006 m. gruodžio mėnesį Londone žuvo nuo radioaktyvaus ginklo. Žinoma, kalbu apie poną Alexandrą Litvinenką, kuris buvo nužudytas poloniu-210 valstybės finansuoto terorizmo akto metu.
<P>
Pagrindinis nusikaltimo įtariamasis yra ponas Andrejus Lugovojus, kuris šiuo metu yra Rusijos Parlamento narys ir pagal Rusijos Konstituciją negali būti išduotas. Tuo tarpu pono Litvinenkos našlei britų teismuose neleidžiama pradėti tyrimo dėl vyro žūties, nors jie galėtų ištirti jo nužudymą teismo procese nedalyvaujant šio nusikaltimo įtariamiesiems.
<P>
Ši žmogžudystbuvo Rusijos išpuolis prieš JK. Britų vyriausybvengia akistatos su šiuo faktu. Bet jei norite diskutuoti apie radioaktyvius ginklus, kodėl nediskutuojame apie pono Litvinenkos nužudymą ir jo toli siekiančias pasekmes?
<SPEAKER ID="375" NAME="Janez Lenarčič">
einantis Tarybos Pirmininko pareigas. - (SL) Norėčiau padėkoti už šias diskusijas. Noriu pakartoti, kad Taryba išlieka labai aktyvi išorinio saugumo klausimais, remdamasi ES strategija prieš masinio naikinimo ginklų platinimą. Šių strategijų ribose Tarybos prioritetiniai tikslai nuolat atnaujinami, nuolat sekami tobulinimai, kurie vėliau irgi įtraukiami į atnaujintus dokumentus.
<P>
Pavyzdys gali būti Tarybos patvirtinta priemonė, remianti kai kurių įprastinių ginklų rūšių uždraudimo ir apribojimo konvencijos visuotinį patvirtinimą.
<P>
Įdomu tai, kad šios konvencijos protokolo Nr. 5 tikslas yra karinių atliekų atsiradimo mažinimas po to, kai baigiasi kariniai konfliktai. Taip pat įdomu, kad didžiausi nusodrinto urano ginkluotės gamintojai ir naudotojai yra minėtą konvenciją pasirašiusios šalys.
<P>
Šiuo metu ką nors prognozuoti dar anksti. Taryboje išdėsčiau šią situaciją ir tai akivaizdu iš balsavimo rezultatų dėl Generalinės Asamblėjos pirmojo komiteto rezoliucijos, šiandien paminėtos kelis kartus. Reikia tikėtis, kad tokios diskusijos Europos Parlamente kaip ši padės siekti vieningumo Taryboje. Bet apie tai kalbėsime artimiausioje ateityje.
<P>
Ačiū.
<SPEAKER ID="376" NAME="Louis Michel">
Komisijos narys. - (FR) Kalbėsiu trumpai, pone Pirmininke: be abejo, atkreipiu dėmesį į čia išsakomas puikias pastabas ir konkrečius pasiūlymus bei ketinu perduoti juos savo kolegei Benitai Ferrero-Waldner ir Komisijai.
<P>
Tačiau turiu priminti rūmams, kad Komisijos veiksmų ribos yra labai siauros. Be abejo, ji turi galimybę kalbėti ir išsisakyti, ji gali teikti pasiūlymus, bet ne daugiau. Noriu pasakyti tai labai aiškiai.
<P>
Tai pareiškęs suprantu ir priimu labai aiškų raginimą garantuoti skaidrumą, kaip sakponia L. Morgantini. Pritariu. Ji siūlo moratoriumą, ir aš perduosiu šį siūlymą. Taip pat supratau, kad reikėtų dar kartą atnaujinti iki šios dienos atliktus tyrimus ar bent jau svarstyti tokią galimybę. Nėra priežasčių, dėl kurių tyrimai negalėtų būti pakartoti.
<P>
Bet kuriuo atveju turėtumėte žinoti, kad perduosiu Komisijai visas čia išgirstas kalbas bei argumentus, ir neabejoju, kad tinkamu laiku bus imtasi iniciatyvų. Kad ir kaip būtų, idėjos bus perduotos, akivaizdu, jog turime tikėtis, kad visos likusios Europos šalys pasielgs taip, kaip pasielgBelgija. Ir ne todėl, kad tai Belgija, nors, žinoma, didžiuojuosi, kad mano šalis šitaip pasielgė. Tikriausiai to ir siekėte. Buvo išsakyta naudingų ir įdomių bei įkvepiančių minčių, tad norėčiau patikinti, kad perduosiu visus čia girdėtus pasiūlymus, komentarus bei prašymus.
<SPEAKER ID="377" NAME="Pirmininkas">
Gauti šeši pasiūlymai rezoliucijai pagal Darbo tvarkos taisyklių 108 straipsnio 5 dalį.
<P>
Diskusijos baigtos.
<P>
Balsavimas vyks ketvirtadienį.
<P>
(Posėdis sustabdytas 17.35 val. ir atnaujintas 18.00 val.)

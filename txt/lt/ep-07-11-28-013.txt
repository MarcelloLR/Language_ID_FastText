<CHAPTER ID="013">
Sveikinimas
<SPEAKER ID="032" NAME="Pirmininkė">
Šiandien su dideliu malonumu Parlamente sveikiname delegaciją iš Afganistano Islamo Respublikos parlamento. Ši delegacija lankėsi mūsų Parlamente Strasbūre praėjusių metų gruodžio mėnesį ir mes džiaugiamės galėdami ją pasveikinti Briuselyje.
<P>
(Plojimai)
<P>
Ponios ir ponai, norėčiau išreikšti mūsų gilią ir nuoširdžią užuojautą jūsų Asamblėjos nariams ir Afganistano žmonėms dėl 2007 m. lapkričio 6 d. įvykdytų teroristinių išpuolių, kurių metu žuvo šeši jūsų parlamento nariai ir apie 100 Afganistano piliečių. Tarp aukų buvo ir Sayed Mustafa Kazemi, kuris buvo Afganistano delegacijos, paėjusiais metas apsilankiusios Strasbūre, narys.
<P>
Jūsų vizito tikslas - pradėti nuolatinį dialogą, kuris suteiks mums galimybę greičiau ir geriau suprasti Afganistano politinę ir socialinę padėtį ir leis mums aptarti paramos jūsų šaliai poreikius.
<P>
Esu įsitikinęs, kad šis vizitas bus tarsi mūsų bendrų pastangų skatinti demokratijos vertybes ir atsižvelgti į žmogaus teises visame pasaulyje simbolis.
<P>
Norėčiau išreikšti pasitenkinimą dėl jūsų vizito ir pasiryžimą stiprinti bendradarbiavimą tarp mūsų vyriausybių.
<P>
Kiek žinau, jūs jau esate užmezgę sėkmingų ryšių su Europos Parlamentu ir aš norėčiau palinkėt jums konstruktyvaus jūsų misijos tęsinio, malonios viešnagės ir sėkmingos kelionės į savo šalį.
<SPEAKER ID="033" NAME="Gyula Hegyi" AFFILIATION="PSE">
Ponia pirmininke, savo pastebėjimą dėl tvarkos grindžiu 9 straipsnio 2 punktu dėl sklandaus parlamentinių reikalų tvarkymo.
<P>
Buvome informuoti, kad nustatytas asbesto Winstono Churchillio ir SDM pastatuose Strasbūre. Paskutinėje ataskaitoje "patvirtintas didesnis asbesto paplitimas" mūsų darbo vietose, nei iš pradžių buvo manoma. Asbestas yra viena iš pavojingiausių kancerogeninių medžiagų ir gali kelti pavojų žmogaus gyvybei. Dėl to turime reikalauti tinkamos informacijos apie rizikos vertinimą ir išsamios informacijos apie asbesto pašalinimą iš Parlamento pastatų, įskaitant šių veiksmų tvarkaraštį ir saugos priemones. EPN, darbuotojų ir lankytojų sveikata ir sauga Parlamente turi būti absoliutus prioritetas.
<SPEAKER ID="034" NAME="Pirmininkė">
Pone Hegyi, tai nėra procedūrinis klausimas, bet jeigu jūs iškėlėte tokį svarbią temą, aš norėčiau pasakyti, kad Generalinis sekretorius jau skaitpranešimą, susijusį su galimu asbesto buvimu mūsų pastatuose.

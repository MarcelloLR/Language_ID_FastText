<CHAPTER ID="021">
"Europeana - tolesni veiksmai" (trumpas pristatymas)
<SPEAKER ID="179" NAME="Pirmininkas">
Kitas klausimas - Helgos Trüpel pranešimo Kultūros ir švietimo komiteto vardu "Europeana - tolesni veiksmai" - trumpas pristatymas.
<SPEAKER ID="180" NAME="Helga Trüpel" LANGUAGE="DE">
Pone pirmininke, Komisijos nare N. Kroes, "Europeana" - pagrindinis Europos Sąjungos skaitmeninis kultūros projektas. Ką reiškia "Europeana"? Tai skaitmeninbiblioteka, skaitmeninis muziejus ir skaitmeninis Europos kultūros paveldo archyvas. Tikslas - suteikti prieigą prie šio skaitmeninio šaltinio visiems piliečiams ne tik Europos Sąjungoje, bet ir visame pasaulyje. Projektas "Europeana" pradėtas 2008 m. lapkričio mėnesį, o prie jo įkūrimo prisidėjo 1 000 kultūros įstaigų. Jame dalyvauja 150 partnerių. Iki šiol pabaigta skaitmeninti maždaug 6 mln. Europos kultūros paveldo darbų. Tikimasi, kad iki 2010 m. birželio mėnesio bus 10 mln. skaitmenintų darbų, o 2015 m. šis skaičius turėtų pasiekti 15 mln.
<P>
Kaip matote, tai labai plataus užmojo projektas, kuris svarbus Europos Sąjungai. Iki šiol jis buvo finansuojamas pagal programą eContentplus ir iš valstybių narių lėšų. Tačiau skaitmeninimo tempas įvairiose valstybėse narėse labai išsiskyrė. Pirmauja Prancūzija, kuri turi daugiau nei 40 proc. skaitmenintos medžiagos, po jos eina Vokietija - 16 proc., kitos valstybės narės dar labiau atsilieka, o tai, nepamirškime, turėtų būti geriausias mūsų bendros Europos skaitmeninės kultūros politikos pavyzdys.
<P>
Ypač svarbu suprasti, kad yra vieša kultūros įstaiga, kuri dėl suprantamų priežasčių, turėtų tapti stipria "Google Book Search" konkurente, nes nenorime, kad mūsų Europos paveldas būtų paprasčiausiai patikėtas monopolijai. Norime viešo Europos kultūros paveldo šaltinio, geriausia ta žodžio prasme. Norime išsaugoti visuomenės įtaką, nes tai reiškia, kad Europos piliečiai taip pat gali turėti realią politinę įtaką.
<P>
Problemų nekyla dėl darbų, kuriems nebetaikomos autorių teisės arba kurie yra vieši. Kur kas sudėtingiau, kai kyla klausimas dėl darbų, kurių autoriai nežinomi, kitaip tariant, darbų, kuriems toliau taikomos autorių teisės, tačiau labai sunku nustatyti teisėtus šių teisių turėtojus. Dar kitas klausimas, kai kalbame apie autorių teisių ginamus darbus. Jeigu vieną dieną į "Europeana" taip pat bus įtraukti autorių teisių ginami darbai, norint juos atsisiųsti, reikės sumokėti, nes kitaip sunaikintume pridėtinę kultūrinę vertę kultūros rinkose.
<P>
Todėl politiniu požiūriu siekiu, viena vertus, greito ir veiksmingo medžiagos skaitmeninimo, kita vertus, autorių teisių išsaugojimo, nes tai vienintelis būdas, kuriuo galima užtikrinti Europos Sąjungos kultūrų įvairovės egzistavimą. Todėl reikia visų šalių sutikimu pagrįstų sprendimų dėl darbų, kurių autoriai nežinomi, ir labai išsamaus tyrimo, kuris padėtų nustatyti, kas yra teisėti autorių teisių turėtojai. Politiniu požiūriu svarbiausias klausimas diskusijoje dėl strategijos po Lisabonos sutarties - ES 2020 m. strategijos, mūsų ekonomikos modernizavimo, skaitmeninės visuomenės, žinių visuomenės ir kultūrų įvairovės kūrimo, man yra tas, kad "Europeana" turi būti iš dalies finansuojama pagal šią ES 2020 m. programą, žinoma, prisidedant ir valstybėms narėms. Tai turi būti bendras Europos projektas. Todėl mums reikia bendros "prisijunk prie Europeanos" kampanijos, kad rastume daugiau privačių rėmėjų. Tačiau turime aiškiai apibrėžti, kad reikia didinti šio šaltinio žinomumą tarp mūsų piliečių, ir visų pirma tarp jaunimo. Daugelis žmonių apie jį vis dar nieko nežino. Tai milžiniška užduotis, kurią dabar turime atlikti kartu.
<SPEAKER ID="181" NAME="Piotr Borys" AFFILIATION="PPE">
(PL) Pone pirmininke, "Europeana" - labai svarbus projektas, kuris leis visam pasauliui susipažinti su Europos kultūros paveldu. Kaip žinome, tai ne tik biblioteka, bet ir virtualus muziejus ir archyvas. Norėčiau, kad kiekvienas šio Parlamento narys pasakytų, kad didžiųjų nacionalinių kūrėjų, kaip antai Chopino, Marie Curie (mergautinpavardSkłodowska) arba Słowackio, darbai galėtų būti prieinami internete. Norėčiau paminėti tris pagrindinius veiksnius. Pirma, "Europeanos" atveju negalime sutikti su prastesne kokybe. Būtent tuo turime pasirūpinti projekto metu. Antra, reikia sprendimo dėl darbų, kurių autoriai nežinomi, ir darbų, kuriais nebeprekiaujama, autorių teisių. Trečia, labai prašau N. Kroes paspartinti valstybių narių vykdomą medžiagos skaitmeninimą, jeigu norime ateityje didžiuotis šiuo pavyzdiniu projektu.
<P>
Norėčiau padėkoti H. Trüpel už puikų pranešimą.
<SPEAKER ID="182" NAME="Ioan Enciu" AFFILIATION="S&amp;D">
(RO) Kaip Pramonės, mokslinių tyrimų ir energetikos komiteto pranešėjas dėl pranešimo "Europeana - tolesni veiksmai", palankiai vertinu tai, kad šis pranešimas parengtas, ir tikiuosi, kad Komisija patvirtins pateiktas rekomendacijas. Diskusijose šia tema aptarta daugelis klausimų, kaip antai IT struktūra, "Europeanos" interneto svetainės valdymas, nemokama prieiga prie bibliotekos duomenų, poreikis standartizuoti skaitmeninimo procesą ir žiniasklaidos pranešimų apie interneto svetainę problema. Kai kurie iš šių klausimų įtraukti į pranešimą. Tai suteikia man vilties, kad mums pavyko parengti išsamų pranešimą.
<P>
Taip pat tikiuosi, kad ši diskusija ateityje bus tęsiama konkrečiais klausimais: interneto svetainės valdymas, finansavimo būdai ir visų pirma svetainės kaip vienos duomenų bazės, o ne portalo parengimas. Tikiuosi, kad Europos Parlamento rekomendacijos kartu su Komisijos pasvarstymais minėtais klausimais taps sėkmingu projektu. "Europeana" gali tapti sėkmingu Europos Sąjungos projektu, jeigu jis bus kuriamas ES vertybių ir idealų pagrindu, o jo dėmesio centre atsidurs Europos kultūrininformacija.
<SPEAKER ID="183" NAME="Hannu Takkula" AFFILIATION="ALDE">
(FI) Pone pirmininke, pradėti norėčiau padėka H. Trüpel už puikų pranešimą. Dirbau su ja komitete, ją pažįstu jau penkerius metus ir žinau - kad ir ko ji imtųsi, viską atlieka kruopščiai ir profesionaliai, ir šis pranešimas - puikus to įrodymas.
<P>
Tai dar vienas Europai reikalingas projektas, nes Europos Sąjunga laikoma vertybių bendrija, be to, ji - stipri kultūrinbendrija. Europos Sąjungai priklauso 27 skirtingos valstybės narės su labai turtinga ir įvairia kultūra.
<P>
Jeigu augant informacijos srautams mes galime paversti informaciją lengviau prieinama žmonėms, verta investuoti į šiuos Europos turtus ir ieškoti išteklių. Taip visos mažosios valstybės taip pat turės galimybę išpopuliarinti savo unikalią ir ypatingą kultūrą. Kai tik dėl Komisijos ir valstybių narių darbo visur atsiras plačiajuostprieiga, elektroninėse bibliotekose, muziejuose ir archyvuose lygybės principas bus įgyvendintas teikiant kultūrines paslaugas.
<SPEAKER ID="184" NAME="Marek Henryk Migalski" AFFILIATION="ECR">
(PL) Mano frakcija ir aš asmeniškai ne itin palaikome išsamias programas ir institucijas arba objektų, viršijančių poreikius, kūrimą. Tačiau "Europeana" nėra toks objektas. Iš tiesų šis projektas labai svarbus, nes gyvename vaizdinės, o ne rašytinės kultūros laikais. Tai reiškia, kad, kaip Neil Postman pademonstravo savo nuostabioje knygoje "Linksminimasis iki mirties" (angl. Amusing Ourselves to Death), vaizdinkultūra nuvertina visuomenės diskusijas ir paverčia mus menkesniais piliečiais. Savo ruožtu tai reiškia, kad jeigu projektui yra galimybsustiprinti įprotį skaityti, yra galimybė, kad patobulės piliečių protas, Europos Sąjunga prisidės prie savo piliečių švietimo kokybės ir jų veiklos būdų gerinimo, o valstybių narių piliečiai taps aktyvesniais, išmintingesniais ir geresniais piliečiais.
<SPEAKER ID="185" NAME="Georgios Papanikolaou" AFFILIATION="PPE">
(EL) Pone pirmininke, ponios ir ponai, diskutuojame apie iniciatyvą, kuri gali pasirodyti esanti tikras Europos Sąjungos lobis, ir dabar norėčiau dar kartą padėkoti pranešėjai H. Trüpel už išskirtinį pranešimą, kurį ji pateikė.
<P>
Kalbame apie elektroninę Europos valstybių kultūros saugyklą, kuri leis naudotis pirmine kultūrine informacija, todėl norėčiau pabrėžti, kad "Europeanos" sėkmpriklausys nuo galutinio formato, kurį jai suteiksime - mums nereikia "Europeanos", kuri būtų jau esamų elektroninių platformų, kaip antai "Google Wikipedia", kopija.
<P>
Mums reikia rimto ir patikimo šaltinio, kurio informacija turėtų mokslinę reikšmę ir vertę, šaltinio, kuriame būtų saugomos intelektinės nuosavybės teisės ir būtų užtikrintas turinio rimtumas. Manau, tai užtikrina pateikti pakeitimai ir Kultūros ir švietimo komiteto diskusija šiuo klausimu. Žinoma, negalėjome galutinai užtikrinti valstybių narių siekio šia priemone naudotis savo kultūrai populiarinti.
<P>
Mums visiems šiuo atžvilgiu reikia susikurti savo vaidmenį, paaiškinti šio projekto svarbą valstybių narių vyriausybėms ir piliečiams, kad šis projektas turėtų poveikio ir kad mes visi galėtume kuo geriau jį išnaudoti vidutinės trukmės laikotarpiu.
<SPEAKER ID="186" NAME="Petra Kammerevert" AFFILIATION="S&amp;D">
(DE) Pone pirmininke, ponios ir ponai, visų pirma norėčiau dar kartą nuoširdžiai padėkoti H. Trüpel už išties puikų pranešimą, kurį šiandien svarstome.
<P>
Manau, tai nuostabus projektas, kurį įgyvendinus skaitmeninėje interneto bibliotekoje su įvairiu Europos kultūros paveldu susipažinti galės Europos ir viso pasaulio žmonės. Tačiau vis dar reikia tolesnių mūsų bendrų pastangų, kad šis projektas iš tiesų pavyktų. Mano frakcijos nuomone, būtina sėkmės sąlyga - laisva, taip pat kiek įmanoma nemokama prieiga prie mūsų kultūros paveldo per "Europeaną".
<P>
Bendrose diskusijose pasiekėme kompromisą dėl saugomų darbų autorių interesų saugojimo ir būtinos laisvos prieigos suteikimo, todėl norėčiau, kad ateityje Komisija atsižvelgtų į šiuo pasiūlymus ir juos patvirtintų.
<P>
Kita būtina sąlyga - valstybių narių atsakomybės suvokimas. Mano šalies atveju tai reiškia, kad J. H. Getės kūriniai lenkų ir prancūzų kalba negali būti priimtini, jeigu jie nėra prieinami originalo kalba. Šiuo atžvilgiu visi kartu turime dar kartą labiau paraginti valstybes nares parūpinti tinkamų finansinių išteklių, kad ir šiuo lygmeniu "Europeana" būtų išties sėkminga.
<SPEAKER ID="187" NAME="Silvia-Adriana Ţicău" AFFILIATION="S&amp;D">
(RO) Turint omenyje, naudą, kurios Europos Sąjungos piliečiams duotų prieiga prie "Europeanos", manau, turimas skaitmeninis turinys turi būti pateikiamas visomis oficialiomis Europos Sąjungos kalbomis. Taip pat manau, kad svarbiausia pasiūlyti prieigą prie "Europeanos" skaitmeninio turinio žmonėms su negalia. Turint tai omenyje, reikia ne tik tinkamo formato, bet ir prieigos, pritaikytos jų poreikiams.
<P>
Rekomenduojame, kad Europos Komisija pareikalautų skaitmeninio turinio tiekėjų garantuoti interneto svetainių, susietų su "Europeana", saugumą. Galiausiai, bet, mano nuomone, ne mažiau svarbu užtikrinti tvarią "Europeanos" projekto finansavimo ir kūrimo sistemą. Komisijos nare, prašau jūsų tarti keletą žodžių dėl direktyvos dėl autorių teisių ir gretutinių teisių informacinėje visuomenėje tam tikrų aspektų suderinimo peržiūros.
<SPEAKER ID="188" NAME="Neelie Kroes">
Komisijos Pirmininko pavaduotoja. - Pone pirmininke, gerbiamieji Parlamento nariai ir, žinoma, H. Trüpel, esame neapsakomai sužavėti jūsų pranešimu. Vertiname jį palankiai. Manau, "Europeana - tolesni veiksmai" iš tiesų tėra labai įdomaus nuotykio pradžia ir, beje, parodo stiprų politinį palaikymą tolesniam "Europeanos", kaip bendros prieigos prie gausaus ir įvairaus Europos kultūros paveldo skaitmeniniame amžiuje, kūrimui.
<P>
Norėčiau padėkoti pranešėjai H. Trüpel už atliktą darbą ir pagirti už pavadinimą, nes vien tik pavadinimas "Europeana" yra išskirtinis - nereikia naiškinti, kokia jo esmė.
<P>
Komisija taip pat gali paremti alternatyvų pasiūlymą dėl rezoliucijos, dėl kurios, kaip mane informavo, susitarpagrindinės Parlamento frakcijos.
<P>
Tai plataus užmojo projektas, ir dar kartą pakartosiu, kad tai - pradžia. Jo tikslas - skaitmeninti knygas, laikraščius, žemėlapius, muziejaus eksponatus, garsinę ir vaizdinę medžiagą, garso archyvus iš visos Europos ir pateikti internete. Tai svarbu, siekiant užtikrinti kultūros prieinamumą skaitmeniniame amžiuje. Tai daugiau nei sakM. Migalski: kai kas, dėl ko tampame geresniais piliečiais. Taigi, palaukime ir pamatysime, tačiau šis projektas suteikia galimybę būti laimingesniais, nes daugeliu atveju mėgautis kultūra reiškia mėgautis laime.
<P>
Būtent Parlamento pranešime teisingai pabrėžiama, kad yra ir ekonominis aspektas. Mūsų kultūros paveldo skaitmeninimas ir prieinamumas internete naudos duos skirtingiems veiklos sektoriams: švietimui, moksliniams tyrimams, turizmui ir žiniasklaidai.
<P>
"Europeanos" svetain- precedento neturinčio Europos bibliotekų, archyvų ir muziejų bendradarbiavimo rezultatas. Šiuo metu, kaip teisingai minėjo H. Trüpel, ji suteikia tiesioginę prieigą prie 7 mln. skaitmenintų objektų. Dar kartą primenu, kad tai tik pradžia, eikime iki galo. Galima ir reikia padaryti daugiau. Parlamento pranešime pabrėžiamos skirtingos "Europeanos" ir susijusios politikos sritys, kuriose ateinančiais metais reikia gerokai padirbėti.
<P>
Šios svetainės kūrimas priklauso visų pirma nuo valstybių narių, kurios turėtų daugiau prisidėti prie savo kultūros paveldo skaitmeninimo ir visų skaitmenintų objektų prieinamumo per "Europeaną", įnašo. Džiaugiuosi, kad Parlamentas prisijungia prie Komisijos reikalavimų valstybėms narėms kuo greičiau atlikti šiuos darbus. Kuo greičiau, tuo geriau.
<P>
Parlamentas pabrėžia, kad "Europeana" turėtų ne tik suteikti prieigą prie viešų darbų, bet ir pateikti medžiagą, kuri vis dar yra autorių teisių objektas. Išties, atsakydama į S. Ţicău klausimą, norėčiau pasakyti, kad skubiai reikia rasti įgyvendinamus sprendimus, kaip internete paskelbti nebeperduodamus darbus ir išspręsti darbų, kurių autoriai nežinomi (darbų, teisių į kuriuos turėtojų neįmanoma nustatyti), klausimą. To nepadarius atsiranda rizika, kad Europa atsiliks keletu metų, ypač palyginti su JAV.
<P>
Šiuo metu Komisija atlieka poveikio vertinimą dėl galimo teisinio darbų, kurių autoriai nežinomi, sprendimo Europos mastu, taip pat svarstome, ką galima būtų padaryti, bet jeigu neprieštarausite, grįšiu prie to, kai kalbėsime apie skaitmeninę darbotvarkę, nes šį klausimą būtina apsvarstyti.
<P>
Patobulinta "Europeanos" versija pasirodys vėliau šiais metais, ir tikimasi, kad per ją prieiga bus suteikta prie daugiau nei 10 mln. skaitmenintų objektų. Svetainbus kuriama ir toliau. Parlamentas pagrįstai atkreipia dėmesį į būtinybę didinti "Europeanos" svetainės žinomumą tiek tarp kultūros institucijų, kurios galėtų prisidėti formuojant skaitmeninį turinį, tiek plačioje visuomenėje. Ypatingas dėmesys bus skiriamas jaunesniems žmonėms, kurie, kaip tiksliai paminėjote, yra ypač svarbi mūsų gyventojų dalis ir prie kurių prieiti bus mėginama per mokyklas.
<P>
Komisija įsipareigojo tęsti darbą dėl "Europeanos" ir su ja susijusios politikos kūrimo, ir ši sritis bus pagrindindarbo pagal Europos skaitmeninę darbotvarkę sritis. Bet kokiu atveju verta dėl jos pakovoti.
<SPEAKER ID="189" NAME="Pirmininkas">
Diskusija baigta.
<P>
Balsavimas vyks po dviejų savaičių kitoje mėnesinėje sesijoje Briuselyje.
<P>
Raštiški pareiškimai (Darbo tvarkos taisyklių 149 straipsnis)
<SPEAKER ID="190" NAME="Lidia Joanna Geringer de Oedenberg  " LANGUAGE="PL">
Šiandien kyla daug sunkumų kuriant Europos skaitmeninę biblioteką "Europeaną". Šio Europos projekto sėkmnėra garantuota. Pirma, todėl, kad iki šiol į "Europeaną" iš esmės buvo įtraukti darbai, kuriuos pateiktik keletas aktyviausių šalių. Antra, tai ne šiuolaikiniai darbai, kurie pritrauktų didžiausią dėmesį, o senesni viešos srities darbai. Norėčiau ypatingą dėmesį atkreipti į vieną "Europeanos" projekto aspektą, kuris, mano nuomone, ypač svarbus sėkmei - finansavimas. Skaitmeninių kolekcijų išplėtimo procesas labai brangus ir užtruks dar daug metų. O "Europeanos", iš dalies finansuojamos Europos Komisijos, valstybių narių ir privačių rėmėjų, finansavimas garantuojamas iki 2013 m. Manau, svarbu užtikrinti pastovius finansavimo išteklius pagal naują 2014-2020 m. finansinę perspektyvą. Europos lėšos, skirtos atskiroms valstybių narių kultūros institucijoms kaip subsidijos, turėtų paskatinti jas veiksmingiau dirbti skaitmeninant kolekcijas. Be to, reikėtų nustatyti privalomo skaitmeninimo tikslus, kuriuos valstybės narės turėtų įgyvendinti per nurodytą laiką. Tik nuosekliai taikydami "rimbo ir meduolio" metodą užtikrinsime, kad "Europeana" taptų patraukliu, skaitytojų ir tyrinėtojų dėmesį pritraukiančiu portalu, o ne skaitmenine mansarda, kurioje laikomas senas sentimentalius jausmus keliantis šlamštas.
<SPEAKER ID="191" NAME="Iosif Matula  " LANGUAGE="RO">
Mūsų tikslas, kad "Europeana" taptų visiškai nauju Europos kultūros vertybėms skirtu projektu, o ne "Google" knygų skaitmeninimo projekto alternatyva. "Europeana", apimanti biblioteką, muziejų ir skaitmeninį archyvą, turi populiarinti bendrą Europos paveldą, tapti patikimu informacijos šaltiniu ir sudaryti valstybėms narėms galimybę formaliai ir struktūriškai papildyti turinį.
<P>
"Europeana" neturi tapti portalu, panašiu į "Wikipedia", kuriame kiekvienas gali įterpti tekstą be priminio patikrinimo. Dėl šios praktikos "Wikipedia" turinyje akivaizdžiai atsiranda daug klaidų. Tam galėtume sukurti specialų svetainės skyrelį, kuriame vartotojai gali diskutuoti, bet neturi teisės taisyti svetainėje paskelbtą kultūrinį turinį.
<P>
Svarbu dėmesį nukreipti į "Europeanos" svetainės grafinį pateikimą, žinomumo didinimą ir prieinamumą tada, kai esamas dizainas nėra labai patogus vartotojui, ir dėl jo svetaingali netekti visuomenės susidomėjimo. Remdamasis minėtais svarstymais palaikau pasiūlymą dėl rezoliucijos, kurį Europos liaudies partijos (krikščionių demokratų) frakcija pateikkaip alternatyvą pranešime aprašytai galimybei, kad galėtume padėti sukurti vertingą portalą, kuriame skelbiama visuomenei aktuali informacija.
<SPEAKER ID="192" NAME="Emil Stoyanov  " LANGUAGE="BG">
Ponios ir ponai, viena iš mūsų, kaip politikų ir piliečių, esminių pareigų šiais laikais - išsaugoti Europos kultūros paveldą ateities kartoms. "Europeana" - vienas iš pagrindinių šios srities projektų, padedančių paspartinti kultūros paveldo skaitmeninimo procesus kiekvienoje valstybėje narėje. Tačiau dar neišspręstos kultūrinės ir teisinės problemos, susijusios su masiniu knygų, įskaitant Europos bibliotekose turimas knygas, skaitmeninimu. Autorių teisės ir jas valstybėse narėse reglamentuojantys teisės aktai - vienas didžiausių sunkumų, su kuriais susiduriama įgyvendinant projektą "Europeana". Konkurencija su "Google" taip pat atskleidžia daugelį klausimų, kuriuos reikės išspręsti. Šiuo atžvilgiu būtina rasti visus įmanomus išteklius nacionalinėms bibliotekoms, muziejams ir archyvams paremti, kad "Europeanos" projektas taptų tikru Europos kultūros paveldo turtų ir įvairovės atspindžiu. Per Kultūros ir švietimo komiteto diskusiją pasiūliau, kad Europos Parlamentas iš dalies kontroliuotų projektą, bet suvokiu, kad pagal esamas taisykles tai neįmanoma. Visgi noriu, kad Europos Parlamentas, kaip vienintelES institucija, kurios nariai renkami tiesiogiai, vieną dieną galėtų kontroliuoti Europos iniciatyvas. Dėkoju už dėmesį.

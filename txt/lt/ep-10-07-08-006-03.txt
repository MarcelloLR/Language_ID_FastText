<CHAPTER ID="006-03">
3. Kosovas (
<SPEAKER ID="154" NAME="Jelko Kacin" AFFILIATION="ALDE">
Pone pirmininke, pirmadienio rytą pasikėsinta nužudyti mūsų kolegą Peterį Mileticių, Kosovo asamblėjos narį ir serbų mažumai atstovaujančios liberalų partijos "Samostalna Liberalna Stranka" grupės vadovą. Jis buvo dukart pašautas ir sužeistas.
<P>
Jis yra vienas iš mūsų - parlamentaras. Parlamento nario užpuolimas bet kur prilygsta demokratijos užpuolimui. Tai buvo ataka, nukreipta prieš pastangas Vakarų Balkanų regione įtvirtinti ilgalaikį stabilumą. Peter Miletic Šiuo metu yra intensyvios priežiūros ligoninėje Mitrovicoje. Linkime jam greitai ir visiškai pasveikti ir reiškiame jam visokeriopą politinę ir žmogišką paramą.
<P>
(Plojimai))
<SPEAKER ID="155" NAME="Pirmininkas">
Mes pritariame jūsų išsakytoms mintims.
<P>
Prieš balsavimą dėl 11 pakeitimo:
<SPEAKER ID="156" NAME="Pier Antonio Panzeri" AFFILIATION="S&amp;D">
(IT) Pone pirmininke, ponios ir ponai, siūlau pašalinti žodžius "visi žmonės", nes iš esmės kalbama apie dialogą. Taigi paskutinis sakinys turėtų būti toks: "mano, kad abiejų šalių požiūris į dialogą, naudingą Kosovui ir Serbijai, turėtų būti pragmatiškas".
<SPEAKER ID="158" NAME="Ulrike Lunacek" AFFILIATION="Verts/ALE">
(DE) Aš tik pageidaučiau, kad būtų įtraukta oficiali Tarptautinio Teisingumo Teismo patariamosios nuomonės antraštė.
<P>
Aš ją perskaitysiu angliškai. Oficiali formuluotyra "dėl Kosovo laikinųjų savivaldos institucijų vienašališko nepriklausomybės paskelbimo suderinamumo su tarptautine teise".
<SPEAKER ID="161" NAME="Ulrike Lunacek" AFFILIATION="Verts/ALE">
Pone pirmininke, tai susiję su ką tik Kosove įvykusiais smurto atvejais, kurių vieną jau paminėjo kolega J. Kacin - Kosovo parlamento narys Petar Miletić, priklausantis serbų etninei grupei, buvo pašautas praėjusį pirmadienį. Prisijungiu prie Europos Parlamento linkėjimų jam kuo greičiau pasveikti.
<P>
Buvo dar vienas incidentas, kurį paminėti nebuvo įmanoma, kol buvo teikiami pakeitimai, todėl aš perskaitysiu šį žodinį pakeitimą: "Reiškia didelį susirūpinimą dėl mirtino sprogimo, per kurį žuvo vienas žmogus ir sužeista 10, įvykusio liepos 2 d. šiaurinėje Mitrovicos dalyje per demonstracijas, nukreiptas prieš civilinių tarnybų centro atidarymą, taip pat dėl liepos 5 d. įvykusio Kosovo asamblėjos nario, priklausančio serbų etninei grupei, užpuolimo; labai smerkia visus smurtinius veiksmus ir ragina visas šalis veikti atsakingai; ragina EULEX dėti visas pastangas siekiant sumažinti įtampą ir užkirsti kelią smurtui ateityje, tai pat ragina Kosovo policiją, talkinant EULEX, nedelsiant pradėti išsamius ir nešališkus minėtų įvykių tyrimus, kad nusikaltėliai būtų nubausti".

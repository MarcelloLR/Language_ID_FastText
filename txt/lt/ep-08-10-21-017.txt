<CHAPTER ID="017">
Skatinimas naudoti įteisintą teršalų kiekį išmetančias kelių transporto priemones (diskusijos)
<SPEAKER ID="472" NAME="Pirmininkė">
Kitas klausimas - diskusijos dėl Dano Jørgenseno pranešimo Aplinkos, visuomenės sveikatos ir maisto saugos komiteto vardu dėl persvarstyto pasiūlymo dėl Europos Parlamento ir Tarybos direktyvos dėl skatinimo naudoti įteisintą teršalų kiekį išmetančias ir efektyviai energiją vartojančias kelių transporto priemones.
<SPEAKER ID="473" NAME="Dan Jørgensen">
pranešėjas. - (DA) Gerb. pirmininke, kasdien europiečiai suserga dėl užteršto oro. Kasdien europiečiai miršta dėl transporto sukeltos oro taršos Europoje. Mes taip pat žinome, kad susiduriame su dideliais klimato pokyčiais, prie kurių prisidėjo ir tai, kad transporto sektoriuje sunaudojama per daug degalų. Dėl šių dviejų priežasčių šiandien šiuose Rūmuose svarstomi teisės aktai yra ypač svarbūs. Dėl šių dviejų priežasčių taip pat labai svarbus kompromisas, kuris buvo sėkmingai pasiektas per Parlamento ir Ministrų Tarybos derybas ir kuris, tikiuosi, bus priimtas rytoj.
<P>
Europos valdžios institucijų turi įsipareigoti imtis didesnio vaidmens kovoje su oro tarša. Tai, ką mes priimsime, yra valdžios institucijų įsipareigojimas priimant sprendimą dėl transporto priemonės - šiukšliavežio, autobuso ar kitos transporto priemonės, naudojamos vykdant viešojo sektoriaus uždavinius - įsigijimo įvertinti ne tik jos kainą svarais ir pensais arba eurais ir centais. Būtina taip pat įvertinti, kokį poveikį sveikatai, aplinkai ir klimatui turi tai, kad transporto priemonės išmeta įvairias daleles ir kad degindamos iškastinį kurą jos prisideda prie didesnės taršos ir globalinio atšilimo.
<P>
Mes neverčiame vietos valdžios institucijų rinktis aplinkai palankiausių sprendimų, mes raginame jas, atliekant skaičiavimus, atsižvelgti į pasekmes sveikatai ir aplinkai. Mes taip pat siekiame, kad priimami sprendimai būtų atviri ir skaidrūs. Todėl aš esu įsitikinęs, kad daug daugiau valstybinių institucijų Europoje pasirinks teisingą, t. y. "žaliąjį", kelią, o ne trumpalaikius, nors ir pigesnius sprendimus ir skaičiavimus, paremtus tik svarais ir pensais. Be to, toks yra bendras pasiūlymo tikslas.
<P>
Aš taip pat tikiuosi, kad pasiūlymas turės tiesioginį poveikį aplinkai, nes viešajam sektoriui tenka didelįsigyjamų įvairių transporto priemonių dalis: pvz., valstybinės institucijos Europoje įsigyja beveik trečdalį parduodamų autobusų. Vis dėlto šis pranešimas turės ne tik tiesioginį, bet ir netiesioginį poveikį aplinkai, nes mes norime sukurti specialių aplinką tausojančių transporto priemonių paklausą, kuri išjudintų rinką ir leistų pramonei pelningai vystyti naujas, geresnes ir aplinką tausojančias transporto priemones anksčiau, nei to iš jų bus pareikalauta teisės aktuose.
<P>
Manau, svarbu pabrėžti, kad tai nėra labai biurokratiškos nuostatos. Kalbama ne apie naujų apsunkinančių taisyklių įvedimą vietos valdžios institucijoms ir ne apie didelį biurokratizmą. Priešingai, parengtą pasiūlymą labai paprasta įgyvendinti ir plėtoti. Šiame pasiūlyme numatytas išimčių taikymas, jei jų reikės, be to, pagal vieną iš išimčių numatoma, kad šalys, kuriose jau įtvirtinta veiksminga sistema ir yra atsižvelgiama į transporto priemonių pirkimo poveikį sveikatai ir aplinkai, gali toliau šią sistemą naudoti.
<P>
Jau buvo paminėta, kad mums pavyko pasiekti kompromisinį susitarimą. Manau, kad per derybas mes aiškiai parodėme, kad svarstydami šį svarbų teisės aktą Parlamente mes stovėsime petys į petį. Aš norėčiau padėkoti visiems pagalbiniams pranešėjams ir Komisijai už konstruktyvų bendradarbiavimą. Taip pat norėčiau padėkoti pirmininkaujančiajai valstybei narei Prancūzijai už jos pastangas pasiekti kompromisą. Aš didžiuojuosi, kad rytoj vyks balsavimas dėl teisės akto, kuris sumažins taršą Europoje ir pagal kurį vietos valdžios institucijoms teks pagrindinis vaidmuo kovojant su globaliniu atšilimu ir oro tarša, dėl kurios kasmet suserga daug europiečių.
<SPEAKER ID="475" NAME="Antonio Tajani">
Komisijos Pirmininko pavaduotojas. - (IT) Gerb. pirmininke, ponios ir ponai, kaip jūs žinote, šiuo pasiūlymu siekiama, kad Europos rinkoje atsirastų daugiau efektyviai energiją vartojančių ir mažai teršiančių kelių transporto priemonių ir sumažėtų energijos suvartojimas bei CO2 dujų ir kitų teršalų išmetimas. Šios priemonės bus naudingos dideliuose miestuose gyvenantiems žmonėms, kurie sudaro daugumą Europos gyventojų.
<P>
Visų pirma, norėčiau padėkoti pranešėjui D. Jørgensenui ir pagalbiniams pranešėjams už jų atsidavimą ir konstruktyvų indėlį, taip pat už glaudų bendradarbiavimą per tarpinstitucines diskusijas vasarą. Šis bendradarbiavimas leido mums parengti kompromisinį tekstą, sulaukusį plačios paramos per pirmąjį svarstymą.
<P>
Pasiūlyme dėl direktyvos nurodoma, kad valstybės įstaigos ir įmonės, taip pat įmonės, teikiančios viešojo transporto paslaugas, privalo taikyti energijos suvartojimo ir CO2 dujų bei kitų teršalų išmetimo kriterijus, rinkdamosi transporto priemones, kurios įsigyjamos per viešuosius pirkimus. Todėl sprendimai dėl pirkimo ateityje turės remtis ne tik transporto priemonės kaina, bet ir aplinkos reikalavimų taikymo sąnaudomis per visą jos eksploatacijos laiką. Kartu pasiūlyme paliekama galimybvietos valdžios institucijoms pačioms nuspręsti, kaip bus įgyvendinamos jo nuostatos, todėl jis visiškai atitinka subsidiarumo principą. Teisės akte, kurį priimame, nenumatytos naujos administracinės procedūros. Todėl pasiūlymas visiškai atitinka esamus viešųjų pirkimų ir viešųjų paslaugų reglamentus, lieka galioti visos jų nuostatos, pvz., dėl išimčių taikymo.
<P>
Be to, pasiūlymas yra didelis žingsnis pirmyn įgyvendinant Bendrijos energetikos, klimato ir aplinkos politiką. Direktyvoje bus nurodyti bendrieji energijos suvartojimo, CO2 dujų ir kitų teršalų išmetimo parametrai, taikytini per viešuosius pirkimus. Taigi, viešasis sektorius Europoje taps pavyzdžiu, skatinančiu pažangesnes naujoviškas technologijas siekiant įgyvendinti tvarias transporto sistemas ateityje. Mano nuomone, tai yra aiški žinia labai svarbiam taršos sumažinimo sektoriui, kurią gali išplatinti vietos valstybinės įmonės arba įmonės, teikiančios vietos paslaugas.
<P>
Be to, į viešuosius transporto priemonių pirkimo konkursus įtraukti tvarios ekonomikos principai sąnaudų nepadidina. Priešingai, viso transporto priemonių eksploatavimo laikotarpio sąnaudos bus numatytos ir žinomos prieš joms atsirandant. Todėl bus priimami racionalūs sprendimai dėl viešojo transporto priemonių įsigijimo, kad operatoriai ir pačios viešojo transporto įmonės išvengtų didesnių sąnaudų.
<P>
Direktyvos poveikis - aš jau baigiu, gerb. pirmininke - neapsiribos tiesiogine jos taikymo sritimi. Viešojo pirkimo procedūros yra esminir gerai matoma rinka, todėl jos gali turėti įtakos įmonių ir privačių asmenų priimamiems sprendimams. Galima tikėtis, kad dėl šios direktyvos per ilgąjį laikotarpį rinkoje įteisintą teršalų kiekį išmetančių ir efektyviai energiją vartojančių transporto priemonių daugės, o masto ekonomija sumažins jų kainą. Todėl padidės energijos vartojimo efektyvumas ir sumažės visų Europoje naudojamų transporto priemonių CO2 dujų ir kitų teršalų išmetimas.
<P>
Dabar norėčiau išklausyti diskusijoje dalyvaujančių EP narių nuomonę, kad diskusijos pabaigoje galėčiau pateikti reikalingus paaiškinimus. Tikiuosi, kad per šią diskusiją mums pavyks pasiekti teigiamų rezultatų ir kad bus priimtas persvarstytas pasiūlymas dėl direktyvos.
<SPEAKER ID="476" NAME="Andreas Schwab">
Vidaus rinkos ir vartotojų apsaugos komiteto nuomonės referentas. - (DE) Gerb. pirmininke, Komisijos nary, ponios ir ponai, pradėdamas norėčiau pasakyti, kad šis pranešimo projektas parodė, kad aplinkos apsaugos ir klimato kaitos problema rūpi visam Europos Parlamentui ir jo komitetams, taip pat Komisijai ir Tarybai.
<P>
Todėl, manau, galime sutikti D. Jørgensenu, kad Europoje visi turėtų skirti dėmesį teršalų išmetimui sumažinti ir kad aplinkos bei klimato apsaugos veiksniams tenka svarbus vaidmuo perkant transporto priemones. Vis dėlto aplinkosauga ir klimato kaita taip pat turėtų rūpėti žmonėms, Europos Sąjungos piliečiams - ji turėtų būti autonomiškas rūpestis, t. y. visų, perkančiųjų automobilius arba autobusus Europos Sąjungoje, rūpestis. Todėl aš vis dar klausiu savęs, ar mūsų pasiūlytos nuostatos tikrai sustiprins piliečių sąmoningumą šiuo klausimu, ar jį susilpnins, ir ar ši direktyva tikrai atitinka mūsų keliamus tikslus, ar ji tiesiog sukels dar daugiau nepasitenkinimo tariama Briuselio biurokratija.
<P>
Mano nuomone, daugelyje Europos šalių galima rasti daugybę pavyzdžių, rodančių, kad vandeniliu varomos ir mažai CO2 dujų išmetančios transporto priemonės yra perkamos jau dabar, dar nepriėmus šios direktyvos. Kitaip tariant, su aplinkos apsauga susijęs sąmoningumas egzistuoja. Aš abejoju, ar direktyva jį paskatins, nes, mano nuomone, jos indėlis labai mažas, ir netiesa, kaip jūs, D. Jørgensenai, teigiate, kad poveikis aplinkai bus ypač didelis.
<P>
Mes turėtume siekti didinti pirkėjų sąmoningumą, ne tik stengtis šia direktyva daryti poveikį 1 % lengvųjų automobilių rinkos ir 6 % sunkvežimių rinkos. Manau, kad poveikis bus palyginti mažas: pirkimo sąlygos bus palyginti plačios ir sprendimai galiausiai bus priimami atsižvelgiant į įgyvendinimą nacionaliniu lygmeniu, t. y. labai tikėtina, bent jau remiantis Tarybos teisės tarnybomis, kad poveikio aplinkai lyginamasis svoris bus tik 1 %, todėl poveikis aplinkai bus palyginti mažas.
<P>
Vis dėlto direktyva taip pat nepadarys jokios žalos, nes galiausiai visi suinteresuoti subjektai galės veikti taip, kaip anksčiau. Tai yra Tarybos bei Aplinkos, visuomenės sveikatos ir maisto saugos komiteto pagalbinio pranešėjo K. Hoppenstedto pasiekimas. Vidaus rinkos ir vartotojų apsaugos komiteto nuomonėje, kurios referentas buvau aš, taip pat laikomasi panašios pozicijos, todėl per trialogą direktyvą buvo galima labai patobulinti.
<P>
Taigi, aš manau, kad direktyvoje esama kelių teigiamų dalykų, kuriuos verta pažymėti, nes kai kurie biurokratiniai jos aspektai buvo išbraukti. Direktyva dabar suteikia galimybę valstybėms narėms nustatyti techninius pirkimo reikalavimus, todėl yra daug lankstesnė. Joje taip pat nurodoma, kad į jos taikymo sritį nepatenka specialios paskirties transportas.
<P>
Vis dėlto grėsmė, kad direktyva neturės jokio poveikio, išlieka, todėl baigdamas norėčiau pasakyti, kad šia direktyva siekiama teisingo tikslo, bet neteisingu keliu. Per trialogą priimti kompromisiniai pakeitimai - jeigu kompromisas nacionaliniu lygmeniu bus įgyvendintas taip, kad būtų naudingas perkantiesiems subjektams - reiškia, kad kompromisas daugelyje valstybių narių tikėtinai neturės beveik jokio poveikio.
<P>
Atsakingieji ES institucijose turėtų savęs paklausti, ar ši direktyva, tokia, kokia yra dabar, - po sudėtingo trialogo kompromiso, - vis dar atitinka pradinį jai keltą tikslą. Jos nuostatų kokybbeveik visiškai priklauso nuo jų perkėlimo į valstybių narių teisę, taigi, reguliavimas Bendrijos lygmeniu faktiškai nėra reikalingas.
<P>
Norėčiau dar kartą pažymėti, kad, deja, ši direktyva taikytina tik 1 % parduodamų lengvųjų automobilių ir 6 % parduodamų komercinės paskirties transporto priemonių, todėl ji neturės didelio poveikio aplinkai.
<SPEAKER ID="477" NAME="Silvia-Adriana Ţicău">
Transporto ir turizmo komiteto nuomonės referentė. - (RO) Į įteisintą teršalų kiekį išmetančių ir efektyviai energiją vartojančių transporto priemonių pirkimo kriterijus įtraukti "žalieji" kriterijai. Valstybės narės informuos perkančiąsias organizacijas ir keleivių vežimo viešuoju transportu paslaugas teikiančias įmones apie nuostatas, susijusias su aplinką tausojančių transporto priemonių pirkimu.
<P>
Transporto ir turizmo komitetas siūlo, kad valstybės narės ir Komisija apsvarstytų mobilumo mieste projektų tinkamumą gauti finansinę paramą ir aplinką tausojančių kelių transporto priemonių naudojimo skatinimą vykdant nacionalinių bendrųjų strategijų ir nacionalinių bei regionų veiksmų programų vidurio laikotarpio persvarstymą. Taip pat turėtų būti tęsiamos miesto transporto iniciatyvos ir Europos programa CIVITAS bei Sumaniai naudojamos energijos programa.
<P>
Transporto ir turizmo komitetas pasiūlė, kad valdžios institucijos, kurių įsigytos aplinką tausojančios transporto priemonės sudaro didžiausią dalį visų metinių pirkimų, galėtų naudoti ženklą "įteisintą teršalų kiekį išmetančios ir energiją efektyviai vartojančios miesto transporto priemonės". Norėčiau pasveikinti pranešėją ir esu įsitikinusi, kad šis dokumentas pakeis vietos valdžios institucijų požiūrį į aplinką.
<SPEAKER ID="478" NAME="Karsten Friedrich Hoppenstedt">
PPE-DE frakcijos vardu. - (DE) Gerb. pirmininke, mums pateiktas Komisijos pasiūlymas dėl efektyviai energiją vartojančių transporto priemonių skatinimo yra persvarstyta pradinio pasiūlymo, kurį atmetėme prieš dvejus metus, versija. Naujasis Komisijos pasiūlymas yra daug geresnis. Vis dėlto ir šiame tekste yra daug kritikuotinų aspektų, pvz., nėra poveikio vertinimo, svarstomos transporto priemonės užima palyginti mažą rinkos dalį, - tai jau buvo paminėta, - be to, į paraiškų pateikimo procedūrą, pažeidžiant Europos Teisingumo Teismo sprendimus, įtraukti privalomi aplinkos apsaugos kriterijai.
<P>
Pagrindinio komiteto pritarimas šiuos trūkumus dar labiau pagilino ir parengtos taisyklės būtų buvusios nelanksčios ir biurokratiškos. Toks rezultatas man būtų buvęs nepriimtinas. Siekiant kompromiso - šį teigiamą aspektą svarbu pažymėti - turinys kartu su Taryba ir Komisija buvo visiškai pakeistas ir dabar plenarinėje sesijoje svarstomam tekstui galima pritarti.
<P>
Svarbiausias šiuo atveju - savivaldybių lankstumo užtikrinimas. Valstybės narės gali laisvai parengti savo gaires, kurios pakeistų suvienodintą Komisijos pasiūlymo metodologiją. Vien tik Vokietijoje taikoma daugybaplinką tausojančių transporto priemonių pirkimo standartų. Šiais standartais sėkmingai naudojamasi šiandien ir, kaip teigia mūsų savivaldybių asociacijos, bus naudojamasi ateityje. Taigi, tokiais atvejais nebus įvesti nauji įsipareigojimai.
<P>
Valstybėms narėms, neturinčioms atitinkamų teisės aktų, tekste nurodytos aplinką tausojančios pirkimo politikos gairės. Jei valstybės narės vis dėlto pasirinktų Komisijos pasiūlytą modelį, būtų taikomos supaprastintos procedūros. Pirkimams iki 249 000 EUR nebūtų taikoma oficiali paraiškų pateikimo procedūra. Taikomos de minimis ribos. Specialios paskirties transporto priemonėms, kaip jau girdėjome, ši direktyva taip pat nebus taikoma.
<P>
Kompromisiniam tekstui pritarTaryba ir Komisija, jis priimtinas savivaldybių asociacijoms, taip pat automobilių pramonei. Net jei galbūt buvo galima apsieiti be teisės akto teksto, neliko beveik jokių prieštaravimų. Aš siūlau pritarti kompromisiniam požiūriui.
<SPEAKER ID="479" NAME="Inés Ayala Sender">
PSE frakcijos vardu. - (ES) Gerb. pirmininke, visų pirma norėčiau padėkoti pranešėjui, kad jis atkakliai laikėsi savo pozicijos klausimu, kurį Parlamentas iš pradžių atmetė. Taip pat norėčiau padėkoti Europos Komisijai, kuri taip pat atkakliai laikėsi savo pozicijos ir pateikpersvarstytą tekstą, kuris yra labai svarbus, nes jame pasitelktos turimos priemonės, t. y. vietos valdžios institucijų gebėjimas skatinti pavyzdingus viešuosius pirkimus, ypač tokioje srityje kaip įteisintą teršalų kiekį išmetančios kelių transporto priemonės, kurios dabar yra gyvybiškai svarbios.
<P>
Taip pat džiaugiuosi, kad buvo surizikuota paspartinti procesą, kuris, tikiuosi, dabar galės būti tęsiamas, kaip buvo pakto arba sutaikinimo atvejais.
<P>
Taip pat džiaugiuosi, kad buvo paremtos iniciatyvos, pvz., CIVITAS (Miestas - Gyvybingumas - Tvarumas) ir Sumaniai naudojama energija, kurios yra tokio pobūdžio programų pagrindas. Tikimės, kad tokios paramos sulauksime ir toliau, įskaitant paramą vandeniliui, ir kad bus pripažintas visų suinteresuotų subjektų dalyvavimas.
<P>
Vis dėlto, kalbėdama apie tiekimo infrastruktūrą, norėčiau išreikšti apgailestavimą, kad nepasinaudojome viena transporto sektoriaus priemone, kuriai nepritaršis Parlamentas - transeuropiniais energetikos tinklais, kurie anksčiau buvo pasiūlyti, bet galiausiai jiems nebuvo pritarta.
<P>
Buvo kalbėta apie visus fondus ir visą valstybės pagalbą, bet nebuvo nurodytas nvienas transeuopinių energetikos tinklų fondas ar programa. Pastaraisiais metais šie fondai ir programos buvo vilkinamos, nors yra gyvybiškai svarbios naujo alternatyvaus kuro, pvz., dujų arba vandenilio, tiekimui.
<P>
Todėl norėčiau paklausti Komisijos nario A. Tajanio, ar ateityje, persvarstant šį tekstą arba anksčiau, jis galėtų pateikti mums pasiūlymą pasinaudoti šia transeuropinių energetikos tinklų priemone, kad būtų užtikrintas šio naujo alternatyvaus kuro tiekimas vienoje iš sričių, kurioje jo reikia labiausiai, t. y. naujam kurui būtinos infrastruktūros srityje.
<SPEAKER ID="480" NAME="Vittorio Prodi">
ALDE frakcijos vardu. - (IT) Gerb. pirmininke, ponios ir ponai, norėčiau padėkoti D. Jørgensenui už pranešimą. Manau, kad pasiūlymas visiškai atitinka bendrą energijos ir aplinkos paketą, kurį dabar svarstome. Jis turės poveikį viešųjų pirkimų procedūroms, nes priimdamos sprendimus juo remsis institucijos. Vis dėlto svarbiausia, kad priimdami sprendimus šiuo pasiūlymu remsis gamintojai.
<P>
Tai visiškai atitinka nuoseklius reikalavimus, susijusius su šiltnamio efektą sukeliančių dujų emisijos sumažinimu, ir kitus tiesiogiai su tarša ir sveikata susijusius reikalavimus, kuriuos transporto priemonės turės atitikti.
<P>
Turėtų būti atsižvelgta ir į piniginį įvertinimą: anglies dioksidas yra įtrauktas į Kioto protokolą kalbant apie prekybą emisijų leidimais. Kitose srityse tai taip pat būtų piniginis sveikatos įvertinimas. Akivaizdu, kad norima rasti sąlyčio taškų siekiant ne paskatinti, bet sumažinti dujų išmetimą, įskaitant dujas, turinčias poveikį sveikatai. Todėl nurodyti techniniai energijos vartojimo efektyvumo ir ekologiškumo reikalavimai.
<P>
Tai yra didžiausia direktyvos vertybė. Aplinkybės aiškios, bet institucijų pasirinkimai nėra apriboti. Mane stebina nepritarimas, kuriame ryškus išankstinis nusistatymas. Šioje direktyvoje pateikti pasiūlymai institucijoms, bet, mano nuomone, ji visų pirma skirta transporto priemonių gamintojams.
<SPEAKER ID="481" NAME="Margrete Auken">
Verts/ALE frakcijos vardu. - (DA) Dėkoju, gerb. pirmininke, dėkoju, D. Jørgensenai, už jūsų nuoširdų ir konstruktyvų bendradarbiavimą. Teisės aktas, kurį, tikiuosi, rytoj priimsime, yra labai svarbus. Pvz., Danijos, kuriai aš ir D. Jørgensen atstovaujame, patirtis parodė, kad nesukūrus tinkamos aplinką tausojančių pirkimų sistemos, viskas taip ir lieka tik kalbomis. Valstybinės institucijos renkasi pigiausią, o ne palankiausią aplinkai pasiūlymą. Todėl teisinga, kad Europos valdžios institucijoms būtų privaloma atsižvelgti į, pvz., CO2 dujų ir dalelių išmetimą, kai jos norės investuoti į naujas transporto priemones. Būtų idealu, jeigu visos valdžios institucijos taikytų bendrą poveikio aplinkai įtraukimo į konkursus metodą, kad būtų aišku, jog mokėjo teršėjas. Visi norėtume, kad būtų įgyvendintas išorės sąnaudų internalizavimo principas. Jis taip pat užtikrintų tam tikrą gamintojų saugumą paskirstymo kriterijų atžvilgiu. Vis dėlto mes džiaugiamės šiuose Rūmuose priimtu sprendimu, pagal kurį vietos valdžios institucijos ir valstybės gali pačios pasirinkti, ar jos konkursų dokumentuose taikys specialius reikalavimus, susijusius su degalų vartojimu ir dalelių išmetimu, ar naudosis modeliu, pagal kurį svarbiausias dėmesys skiriamas transporto priemonės poveikiui aplinkai ir kuris taptų sutarties sudarymo pagrindu. Todėl mes džiaugiamės, kad pasiūlyme nustatyta CO2 dujų kilogramo kaina labiau atitinka tikėtiną rinkos kainą. Tik šitaip atsirastų tvirta paskata kurti įteisintą teršalų kiekį išmetančius autobusus, sunkvežimius ir lengvuosius automobilius. Apmaudu, kad komitete nepavyko gauti daugumos pritarimo, kad tie patys reikalavimai būtų taikomi prekyboje naudotomis transporto priemonėmis. Techninių kliūčių taikyti juos šioje srityje nėra. Taikant minėtus reikalavimus tik naujiems automobiliams, praeis daug laiko, kol išryškės jų teigiamas poveikis, o mes faktiškai neturime laiko laukti šios labai reikalingos pažangos. Vis dėlto šis teisės aktas yra svarbus žingsnis pirmyn siekiant pasinaudoti didele viešojo sektoriaus perkamąja galia, kuri visus priverstų priimti aplinkai palankius sprendimus.
<SPEAKER ID="482" NAME="Bairbre de Brún">
GUE/NGL frakcijos vardu. - (GA) Gerb. pirmininke, aš džiaugiuosi rekomendacijomis dėl įteisintą teršalų kiekį išmetančių kelių transporto priemonių, dėl kurių per taikinimo procedūrą susitarParlamento, Tarybos ir Komisijos atstovai.
<P>
Vietos valdžios institucijos ir kitos valstybės įstaigos turi būti raginamos investuoti į tvarų įteisintą teršalų kiekį išmetantį transportą.
<P>
Įteisintą teršalų kiekį išmetančių ir efektyviai energiją vartojančių transporto priemonių naudojimas, ypač mūsų miestuose, būtų naudingas piliečių sveikatai ir aplinkai. Ji padėtų mums laikytis su klimato kaita susijusių įsipareigojimų ir, svarbiausia, galėtų būti įteisintą teršalų kiekį išmetančių transporto priemonių rinkos katalizatorius. Tie, kad dalyvauja viešuosiuose pirkimuose, turėtų įvertinti ilgalaikę naudą.
<P>
Į skaičiavimus turėtų būti įtrauktos visos su pasirinktomis priemonėmis susijusios sąnaudos.
<P>
Transporto sektorius Europai kelia daugiausia problemų.
<P>
Tikiuosi, kad ši direktyva bus priimta kiek įmanoma greičiau, kad ją būtų galima įgyvendinti iki 2010 m. ir taip paremti aplinką tausojančias vietos valdžios institucijas ir valstybės įstaigas.
<SPEAKER ID="483" NAME="Johannes Blokland">
IND/DEM frakcijos vardu. - (NL) Gerb. pirmininke, per šiuose Rūmuose vykstančias diskusijas klimato ir energetikos klausimais visada pabrėžiama tvarios visuomenės, kurios dalimi yra tvarus transporto sektorius, svarba. Pastaruosius mėnesius mes siekėme įvesti griežtesnius standartus krovininiam transportui (Euro 6) ir automobiliams ir problemos sprendimo ieškojome jos ištakose. Transporto tvarumą galėtume užtikrinti ir vėlesniuose etapuose, pvz., paskelbdami "žaliuosius" pakvietimus teikti paraiškas konkursui, kaip siūloma dabar svarstomame pasiūlyme.
<P>
Aš visiškai pritariu tam, kad į transporto priemonių pirkimo konkursus būtų įtrauktas poveikis energetikai ir aplinkai. Jis prisidėtų prie tvarių transporto priemonių vystymosi, nes padidėtų tvarių transporto priemonių paklausa, kuri paskatintų gamintojus diegti naujoves. Svarbu atsižvelgti ne tik į degalų suvartojimą ir su juo susijusį CO2 dujų išmetimą, bet ir į toksiškų ir kitų žalingų dalelių bei medžiagų, pvz., anglies dioksido ir smulkių kietųjų dalelių, išmetimą.
<P>
Kad politika būtų veiksminga, svarbu užtikrinti, kad valstybės narės keistųsi reikalingomis žiniomis ir informacija. Taip būtų pasikeista pažangiąja patirtimi, kuri leistų pagerinti žaliųjų pirkimų procedūrą.
<P>
Norėčiau padėkoti pranešėjui D. Jørgensenui už pasiektą kompromisą su Taryba šiuo klausimu. Anksčiau šio klausimo nagrinėjimas buvo sudėtingas, bet per antrąjį svarstymą, mano nuomone, buvo pasiektas priimtinas susitarimas, kuriam galėjau pritarti.
<SPEAKER ID="484" NAME="Luís Queiró" AFFILIATION="PPE-DE">
(PT) Gerb. pirmininke, Komisijos nary, šįryt prezidentas N. Sarkozy kalbėjo apie skirtumą tarp protekcionizmo ir protingo kišimosi į rinką. Jeigu šią kalbą papildysime nesuskaičiuojamais pavyzdžiais, kaip Europos pramonei užkraunamos taisyklės ir apribojimai, kurie yra reikalingi, bet mažina jos konkurencingumą, suprasime, kodėl giriamas dabartinis pasiūlymas ir kodėl už jį balsuojama.
<P>
Visiems gerai žinoma, kad Europos Sąjunga turi įvairių priemonių, kurios padeda siekti pasiūlytų "triskart po dvidešimt" tikslų: dažniausiai reikalaujama, kad Europos pramonės šakos laikytųsi aplinkos apsaugos ir išmetimo kontrolės kriterijų; alternatyvus variantas, kurį svarstome šiandien, yra valstybės valdžios institucijų kaip rinkos katalizatorių vaidmuo. Tai išmintinga. Didžiųjų viešųjų pirkėjų skatinimas išjudinti rinką ir sukurti įteisintą teršalų kiekį išmetančių ir efektyviai energiją vartojančių transporto priemonių, kurių gamyba galbūt brangesnė, bet tausojanti aplinką, paklausą, yra teisėtas, tinkamas ir pateisinamas kišimosi į rinką būdas.
<P>
Žinoma, toks kišimasis neturi prieštarauti mokesčių mokėtojų interesams. Vis dėlto šiuos interesus reikia įvertinti remiantis ir tiesioginėmis sąnaudomis, ir potencialia aplinkos apsaugos nauda piliečių kasdieniam gyvenimui. Remdamosi šiandien apsvarstytais įsipareigojimais, valstybės valdžios institucijos, pirkdamos kelių transporto priemones, turės apskaičiuoti ne tik pirkimo kainą, bet ir transporto priemonės eksploatacinės trukmės sąnaudas suvartojamai energijai, mokesčiams už išmetamus CO2 dujų ir kitų teršalų kiekius. Šios sąnaudos turi būti naudojamos kaip pirkimo kriterijus.
<P>
Taigi, valstybės valdžios institucijos ateityje turės galimybę tapti pavyzdžiu ir katalizatoriumi, kad automobilių sektorius plėtotų ir investuotų į aplinką tausojančių transporto priemonių, išmetančių vis mažiau CO2 dujų ir kitų teršalų, gamybą. Galiausiai aš sveikinu D. Jørgenseną ir nuomonių referentus, dėl kurių darbo šiandien svarstomas šis dokumentas, ir tikiuosi, kad jis padės pakeisti įpročius ir turės teigiamą poveikį tvariai mūsų visuomenių ateičiai.
<SPEAKER ID="485" NAME="Holger Krahmer" AFFILIATION="ALDE">
(DE) Gerb. pirmininke, nors mums pavyko pasiekti kompromisą - o galbūt būtent dėl to, kad mums pavyko pasiekti kompromisą, kuris, kaip sakA. Schwab, sumažino šio teisės akto veiksmingumą, kyla klausimas, kokia šios direktyvos prasmė.
<P>
Viešai perkamos transporto priemonės sudaro labai nedidelę rinkos dalį, - mes kalbame apie 1 % visų lengvųjų automobilių ir 6 % sunkvežimių, - todėl negalima kalbėti apie reikšmingą indėlį į aplinkos apsaugą. Tai tėra lašas jūroje ir gaunama nauda neatitinka patiriamų išlaidų.
<P>
Svarbiausia, man abejonių kelia tai, kad viešųjų pirkimų teisės aktai yra naudojami kaip priemonė. Viešųjų pirkimų įstatymai yra valstybės institucijų naudojama ekonominių pirkimų priemonė, kuri aiškiai susieta su produktu, jo tinkamumu ir eksploatacinėmis savybėmis. Papildomi aplinkos apsaugos kriterijai yra neįtraukti.
<P>
Taip pat norėčiau pažymėti, kad Briuselyje bus svarstomi produktų standartai. Mes svarstysime sunkvežimių ir lengvųjų automobilių išmetamų teršalų standartus, taip pat lengvųjų automobilių ir sunkvežimių CO2 išmetimo ribas. Mums nereikalingi papildomi ES teisės aktai, reglamentuojantys produktų įsigijimą, nes taip sukuriama papildoma ir nereikalinga demokratija, taip pat pažeidžiamas subsidiarumo principas.
<SPEAKER ID="486" NAME="Pierre Pribetich" AFFILIATION="PSE">
(FR) Gerb. pirmininke, dabar, kai mūsų diskusijos neišvengiamai sukasi apie krizę, negaliu atsispirti pagundai apibūdinti kolegos D. Jørgenseno poziciją kaip palankią aplinką, kuri palanki savo skaidrumu.
<P>
Viešieji pirkimai, skatinsiantys pakeisti senas transporto priemones naujomis, reiškia, kad ekonomika tarnaus aplinkai; CO2 dujų išmetimo sumažinimas, siekiant sukurti paklausą, reiškia, kad aplinka tarnaus ekonomikai. Dėl tokios puikios pusiausvyros susidarys palanki aplinka biudžeto, ekologijos ir skaidrumo požiūriu. Tokia yra tikros pažangos kaina.
<P>
Siekdami tai įgyvendinti, turime vadovautis dviem principais: realiu eksploatacinės trukmės sąnaudų įvertinimu ir skaidriais vietos valdžios institucijų sprendimais, kad būtų galima atlikti pilietinį naudos aplinkai auditą. Jeigu nebus skaidrumo, susidarys nepalanki aplinka. Norėčiau padėkoti už kolegos EP nario atliktą darbą, kad būtų užtikrintas skaidrumas. Pasinaudodami visais duomenimis, susijusiais su jo (jos) pirkimais, ir pasiekimais, išryškinančiais vietos valdžios institucijų valią įsigyti įteisintą teršalų kiekį išmetančias transporto priemones, visi piliečiai atliks tą patį vertinimą, viešai ir realiai įvertins šių įsipareigojimų tikrumą.
<P>
Taigi, mes turime skatinti ekologinio ženklo kūrimą, kuris būtų aiškus ir suprantamas ekologinės kokybės ženklas. Per šią krizę Europos automobilių pramonsupras, kad ši nauja įteisintą teršalų kiekį išmetančių, ekologiniu ženklu pažymėtų transporto priemonių paklausa ne stabdys, bet paskatins plėtrą. Ekonomikos krizneturi tapti priežastimi atsisakyti veiklos, skirtos sumažinti neigiamam poveikiui aplinkai.
<P>
Priešingai, turime puikią galimybę. Pasinaudokime ja ir sukurkime naują palankią aplinką, galvodami čia ir dabar apie savo planetą ir ateities kartas.
<SPEAKER ID="487" NAME="Avril Doyle" AFFILIATION="PPE-DE">
Gerb. pirmininke, dėkoju jums už kantrybę. Po ilgų diskusijų dėl pirmojo pranešimo praėjusį sausio mėn. Komisija pateikpersvarstytą pasiūlymą, kurio tikslas - prisidėti Europos Sąjungoje kuriant efektyviai energiją vartojančią ir mažai šiltnamio efektą sukeliančių dujų išmetančią ekonomiką, skatinant leistiną teršalų kiekį išmetančias ir efektyviai energiją vartojančias transporto priemones. Ši politika atitinka kelis kitus pasiūlymus, įskaitant klimato ir energetikos paketo pasiūlymus. Mano nuomone, direktyva, sukurdama palankias rinkos sąlygas, paskatins greičiau pereiti prie įteisintą teršalų kiekį išmetančių ir efektyviau energiją vartojančių transporto priemonių,
<P>
Taryba iš dalies pakeitpasiūlymo projektą ir iš naujo apibrėžjo taikymo sritį, siekdama užtikrinti, kad jis atitiktų viešųjų pirkimų direktyvas. Be to, užtikrino didesnį lankstumą renkantis alternatyvas. Direktyvos projektas taikytinas transporto priemonių pirkimui, kai jas įsigyja perkančiosios organizacijos ir įvairios šalys bei operatoriai pagal viešųjų pirkimų direktyvas, taip pat viešojo keleivinio transporto paslaugas teikiantys operatoriai pagal su viešąja paslauga susijusių įsipareigojimų reglamentą. Pagal šią direktyvą suinteresuoti subjektai turi konkursų dokumentuose apibrėžti reikalavimus, susijusius su energijos suvartojimu, CO2 dujų ir kitų teršalų išmetimu, arba įtraukti tokį poveikį į sutarties sudarymo kriterijus.
<P>
Aš pritariu bendram požiūriui, kuris leidžia rinktis įvairius variantus, atsižvelgiant į eksploatacinės trukmės sąnaudas, ir lanksčiai nuspręsti, koks bus eksploatacinės trukmės sąnaudų lyginamasis svoris sutarties sudarymo kriterijuose. Be to, direktyva atitiks tvarumo darbotvarkę, pagal kurią visada bus reikalaujama naudoti švariausias įmanomas transportas priemones. Gal galėčiau teigti, kad ši direktyva galėtų papildyti neprekybinę valstybių narių darbotvarkę, skirtą CO2 dujų išmetimui sumažinti, klimato ir energetikos pakete?
<P>
Direktyva bus taikoma visoms transporto priemonėms, kurias pirks valstybinės ir vietos valdžios institucijos bei valstybinės įstaigos, išskyrus skubios pagalbos, gelbėjimo ir karinės transporto priemones. Mane patikino, kad daugelis šių įstaigų jau įtraukia eksploatacinės trukmės sąnaudas - įskaitant kuro sąnaudas - viešųjų pirkimų kriterijus. Apskaičiuota, kad faktinės sąnaudos, įskaitant teršalų išmetimą, sudarys mažą bendrų sąnaudų dalį. Man nepriimtinas biurokratizmas, o šiame pasiūlyme, kaip pasakKomisijos narys A. Tajani, nėra jokių naujų administracinių kliūčių. Bet siekdami, kad mūsų ekonomika taptų mažai anglies dioksido išmetančia ekonomika, turime imtis veiksmų visais lygmenimis. Dėl šių priežasčių aš pritariau pasiūlymui.
<SPEAKER ID="488" NAME="Paweł Bartłomiej Piskorski" AFFILIATION="ALDE">
(PL) Gerb. pirmininke, šiandien svarstomas klausimas Europos Parlamentą vienija, o ne skaldo. Mes svarstome klausimą, kaip padaryti mūsų piliečiams paslaugą ir pasiekti, kad mūsų naudojamos transporto priemonės kiek įmanoma labiau tausotų aplinką.
<P>
Svarstomas dokumentas, be abejonės, nepriekaištingas. Jame daug kompromisų, kurie šiame diskusijų etape yra būtini, bet šiuo dokumentu žengiamas žingsnis teisinga kryptimi. Jis ypač skatina valstybines transporto priemones naudojančias vietos ir centrinės valdžios institucijas pirkti aplinką tausojančias transporto priemones. Tai didelšios direktyvos vertybė, bet labiau tikėtina, - kaip daugeliu atvejų, kai šiame Parlamente buvo svarstomi kelių ir transporto saugumo klausimai, - kad tai tik diskusijų pradžia, o ne pabaiga.
<SPEAKER ID="489" NAME="Horst Schnellhardt" AFFILIATION="PPE-DE">
(DE) Gerb. pirmininke, Komisijos nary, ponios ir ponai, šis pasiūlymas dėl direktyvos dėl skatinimo naudoti įteisintą teršalų kiekį išmetančias transporto priemones valstybinėse institucijose yra labai biurokratiškas ir nepraktiškas. Tikrai negalima tikėtis, kad jis turės juntamą poveikį aplinkai. Direktyvos tikslas nėra blogas, ir mes jam pritariame. Mes taip norime, kad būtų išbandytos visos įmanomos priemonės tinkamam Europos klimatui užtikrinti.
<P>
Vis dėlto negaliu pritarti tokiam biurokratiniam požiūriui, kuris daugiau problemų sukuria, nei išsprendžia, ir nerodo jokios pažangos. Jeigu, kaip šiandien kelis kartus buvo paminėta, kalbame tik apie 1 % lengvųjų automobilių ir 6 % sunkvežimių, sunku tikėtis, kad pajusime kokį nors poveikį. Jeigu vietos valdžios institucijoms reikės nuolat skaičiuoti, kokios bus transporto priemonės bendros eksploatacinės sąnaudos, o pirkimo sprendimus priimti remiantis šiais veiksniais, - ir atsižvelgiant į tai, kad ši direktyva užkraus dar didesnę biurokratinę naštą, - mes visiškai išsižadėsime viešųjų pirkimų įstatymų. Dabar sprendimai priimami kitaip. Faktas, kad vietos valdžios institucijos turi priimti sprendimus, remdamosi kaina.
<P>
Dabar dubliuojami teisės aktai ir atsiranda teisinis netikrumas. Tai yra smerktinas dalykas ir aš negaliu jam pritarti. Didesnių pokyčių nėra ir kompromise, kuris skirtas sušvelninti dokumento tonui. Negalime tikėtis, kad klimatas pagerės. Taip pat negalime tikėtis, kad artimiausiu metus sumažės biurokratijos.
<P>
Be to, tai vyksta likus vos šešiems mėnesiams iki rinkimų. Ne jūs turėtumėte vesti šią diskusiją, Komisijos nary. Priešingai, mes turėtume ją pravesti per rinkimų kampaniją.
<P>
Jeigu būsiu čia po dvejų metų, kai Komisija pristatys savo ataskaitą, galiu nuspėti ją sakant, kad priemonbuvo neveiksminga ir mes turime sugriežtinti nuostatas. Ji nepastebės padariusi klaidą, - kaip prieš porą metų nenumatė, kad dokumentas bus atmestas, - bet kalbės apie tai, kad išnagrinėjus klausimą, reikia įtraukti privačių asmenų naudojamą keleivinį transportą. Toks yra tikslas, kuriam aš negaliu pritarti. Mūsų diskusijos turi vykti iš pagrindų, taigi, Komisija šiuo atveju turėtų žinoti, kad jai reikia geriau įsiklausyti į Europos Parlamento narius.
<SPEAKER ID="490" NAME="Gábor Harangozó" AFFILIATION="PSE">
Labai jums ačiū, gerb. pirmininke. Komisijos nary, ponios ir ponai, per diskusijas šįryt mes sutarėme dėl vieno dalyko - kad pasaulis artėja prie aplinkos katastrofos. Mes vis dar galime pakeisti įvykių eigą ir Europa siekia imtis pokyčių. Nei finansų krizė, nei jokios kitos priežastys negali priversti mūsų atsisakyti pagrindinio vaidmens siekiant tvaresnio vystymosi. Jeigu šio vaidmens imsimės rimtai, reikės radikalių pokyčių, kad būtų sukurta aplinką tausojanti automobilių pramonė.
<P>
Sunku įtikinti vartotojus rinktis aplinką tausojančias, bet brangesnes transporto priemones. Vis dėlto priimdami tinkamus teisės aktus, galime padėti suformuoti švaresnių transporto priemonių parką. Viena vertus, daugiau dėmesio galime skirti aplinkos apsaugai per viešuosius transporto priemonių pirkimus, parodydami gerą viešosios sferos pavyzdį; kita vertus, galime taip padidinti paklausą, kad švaresnių technologijų plėtra taptų ekonomiškesnė. Ši direktyva svarbi ne tik aplinkos apsaugai, ji taip pat suteikia galimybę išsaugoti stiprią Europos automobilių pramonę, todėl turime ją įgyvendinti kiek įmanoma greičiau ir kuo didesniu mastu. Labai jums ačiū.
<SPEAKER ID="491" NAME="Fiona Hall" AFFILIATION="ALDE">
Gerb. pirmininke, ši direktyva labai reikalinga, nes suteikteisinį pavidalą ankstesniems 2006 m. direktyvoje ir Komisijos efektyvaus energijos vartojimo veiksmų plane pateiktiems pasiūlymams.
<P>
Viešųjų pirkimų vaidmuo labai svarbus ne tik todėl, kad jie rodo pavyzdį, bet ir todėl, kad stambios sutartys skatina masinę gamybą ir sumažina efektyviai energiją vartojančių transporto priemonių kainą. Techniškai laikas taip pat tinkamas direktyvai. Elektra varomų transporto priemonių įveikiamus atstumus ir greitį pakeitakumuliatorių technologijų naujovės. Daugelis transporto priemonių, kurias įsigyja perkančiosios organizacijos, priklauso transporto priemonių parkui - nakčiai jos paliekamos bazėje, kurioje jas galima lengvai įkrauti, todėl joms nebereikalingos ankstesnės įkrovimo priemonės servisuose.
<P>
Baigdama norėčiau pasakyti, kad tikiuosi, jog ši direktyva taps pagrindu išsamiam pasiūlymui dėl komercinės paskirties transporto priemonių išmetamų CO2 dujų apribojimo parengti.
<SPEAKER ID="492" NAME="Eija-Riitta Korhola" AFFILIATION="PPE-DE">
(FI) Gerb. pirmininkai, faktai akivaizdūs: 26 % visos suvartojamos energijos ir 24 % išmetamų CO2 dujų. Kiekvienais metais energijos suvartojimas ir dujų išmetimas išauga beveik 2 %.
<P>
Dėl dujų išmetimo oro kokybdaugelyje Europos miestų mažėja ir daugelyje vietų kils problemų įgyvendinant Bendrijos oro kokybės tikslus. Dėl didelių sąnaudų sumažėjo mažai CO2 dujų išmetančių transporto priemonių paklausa, todėl sulėtėjo ir įsigijimo išlaidų kritimas, nors poveikio vertinime nurodyta, kad sumažėjusios kuro sąnaudos kompensuotų bet kokias didesnes mažai CO2 dujų išmetančių transporto priemonių įsigijimo išlaidas.
<P>
Su kelių transportu susijusios problemos visiems žinomos ir seniai laikas imtis veiksmų. Remiantis šia direktyva turėtų būti sutaupyta apie 21,5 mlrd. EUR, be to, ji būtų naudinga aplinkai. Vis dėlto svarbu ir tai, kaip bus siekiama tikslų.
<P>
Daug kartų esame susidūrę su iš dalies sutampančiais teisės aktais ir su atvejais, kai ideologinės ambicijos virsta biurokratine rutina. Pvz., pranešėjo pasiūlymai dėl aplinką tausojančio pirkimo ženklinimo arba esamų transporto priemonių tobulinimo, naudojantis naujoms transporto priemonėms skirtais kriterijais, sumažins teisės aktu pasiektą išlaidų ir gautos naudos santykį, nes bus patiriamos papildomos išlaidos. Dėl šios priežasties neturėtume skubėti ieškodami aplinkos problemų sprendimo.
<P>
Vis dėlto D. Jørgenseno ketinimai geri ir jam pavyko juos įgyvendinti daugelyje sričių. Mes turėtume pritarti didesniam viešųjų pirkimų skaidrumui, jeigu pavyks užtikrinti, kad informacija nebus naudojama populistiniais tikslais. Viešųjų pirkimų, kaip aplinką tausojančių transporto priemonių rinkos katalizatoriaus, vaidmuo tikėtinai neišvengiamas.
<P>
Vis dėlto suprantu tuos, kurie rytoj ketina balsuoti prieš teisės akto pasiūlymą. Per pirmąjį svarstymą pasiektas kompromisas retai atitinka demokratijos reikalavimus: tai paaiškėjo svarstant Parlamento klimato ir energetikos paketą, jei ne anksčiau.
<SPEAKER ID="493" NAME="Thomas Ulmer" AFFILIATION="PPE-DE">
(DE) Gerb. pirmininke, Komisijos nary, ponios ir ponai, klimato apsauga yra visų mūsų tikslas. Vis dėlto yra įvairių būdų jai užtikrinti, kuriuos kartais sunku iš anksto pamatyti. Aš neprieštarauju žaliesiems pirkimams tais atvejais, kai jie yra naudingi. Vis dėlto nepritariu direktyvai, nors žinau, kad mano pozicija neturės didelio poveikio galutiniam Parlamento sprendimui. Norėčiau paaiškinti savo sprendimo priežastis.
<P>
Susitarimas per pirmąjį svarstymą tokiu svarbiu klausimu, kuriam taikoma bendro sprendimo priėmimo procedūra ir kalbama ne apie techninius pakeitimus, pažeidžia demokratijos principus. Akivaizdu, kad pranešėjas, kurio darbą aš labai vertinu, atstovauja ne Parlamentui, bet komitetui, ir atstovaudamas komitetui veda derybas su Taryba ir Komisija. Parlamentas jose nedalyvauja.
<P>
Antra, direktyvą iš dalies pakeitkompromisai, todėl dingo jos turinys ir liko tik didelės biurokratinės išlaidos, kurias teks patirti vietos valdžios institucijoms. Biurokratija kainuoja, bet dažnai būna nereikalinga. Šiuo atveju mes prisidedame prie dar didesnio europiečių ir vietos valdžios institucijų nepasitenkinimo Europa.
<P>
Daugelis svarbiausių direktyvos aspektų buvo susilpninta, todėl būčiau pageidavęs, kad Taryba ir Komisija būtų jos visiškai atsisakę. Klausimai, kurie tebėra svarbūs, yra arba reglamentuoti Europos lygmeniu, arba jų reglamentavimas nėra būtinas, arba juos būtų galima geriau išspręsti, remiantis subsidiarumo principu. Jeigu direktyvos būtų atsisakyta, tai būtų buvęs ženklas, kad esame rimtai nusiteikę sumažinti biurokratiją.
<P>
Mano krašte, pvz., daugelis vietos valdžios institucijų jau priima reikalingus sprendimus, pasinaudodamos sistema EMAS. Būtume daug labiau prisidėję prie aplinkos apsaugos, jeigu pinigai būtų panaudoti viešųjų pastatų izoliavimui.
<P>
Man kyla klausimas, ar direktyva rengiama dėl jos pačios, ar siekiant imtis veiksmų. Daugeliui europiečių bus nesuprantami abu variantai.
<SPEAKER ID="494" NAME="Miroslav Mikolášik" AFFILIATION="PPE-DE">
- (SK) Pritariu D. Jørgenseno pranešimui, kuriame įtvirtintas siekis skatinti švarių, pigių ir efektyviai energiją vartojančių transporto priemonių naudojimą Europos keliuose. Aš tvirtai tikiu, kad įvedus bendras taisykles Europos lygmeniu poveikis aplinkai bus didesnis. Vietos valdžios institucijoms tenka pagrindinis vaidmuo nustatant kelių transporto priemonių viešųjų pirkimų kriterijus. Todėl aš pritariu pasiūlymui, pagal kurį per viešuosius pirkimus turėtų būti atsižvelgta ne tik į pirkimo sąnaudas, bet ir į naudojimo sąnaudas, CO2 dujų išmetimą ir transporto priemonės bendros eksploatacinės trukmės atmosferos taršą. Aš tvirtai tikiu, kad aiškūs aplinkos apsaugos kriterijai galėtų labai prisidėti skatinant švarių transporto priemonių rinką.
<P>
Aš taip pat pritariu nuomonei, kad informacija apie viešojo miesto transporto priemonių įsigijimą turi būti skaidri ir visiems prieinama. Intensyvus ir atviras vietos valdžios institucijų, aplinkos apsaugos organizacijų ir piliečių dialogas prisidės didinant aplinkos veiksnių įtaką perkant naujas transporto priemones.
<SPEAKER ID="495" NAME="Zuzana Roithová" AFFILIATION="PPE-DE">
- (CS) Svarbu ir visiškai pagrįsta siekti, kad būtų naudojamos įteisintą teršalų kiekį išmetančios transporto priemonės, bet vietos valdžios institucijos jau turi galimybę įtraukti aplinkos apsaugos reikalavimus į viešojo transporto paslaugų sutartis ir jos tai daro. Direktyva nesukuria jokios pridėtinės vertės aplinkai, tik užkrauna nereikalingą administracinę naštą vietos ir regionų valdžios institucijoms. Valstybės narės įsipareigojo sumažinti dujų išmetimą 20 %, todėl būtų geriau, jeigu jos pačios nuspręstų, ar investuoti į namų šildymą, ar į kitus dalykus. Palikime tai nuspręsti regionams. Nvienas nepasaktiesos. Iš tiesų kalbama apie tai, kaip palikti išeitį Europos automobilių pramonei, kurią prislėgmūsų reikalavimai dėl dujų išmetimo sumažinimo. T. y. kalbama apie tai, kas pirks brangias transporto priemones mažėjant vartojimui ir neišvengiamai artėjant prie recesijos. Deja, priimdami šią direktyvą mes užkrauname papildomą naštą vietos ir regionų valdžios institucijoms. Aš negaliu tam pritarti. Todėl prašau jūsų paremti tuos, kurie mano, kad šį pasiūlymą reikia visiškai ir aiškiai atmesti.
<SPEAKER ID="496" NAME="Oldřich Vlasák" AFFILIATION="PPE-DE">
- (CS) Gerb. pirmininke, kaip buvęs savivaldybės tarybos narys norėčiau išsakyti savo nepritarimą svarstomam pasiūlymui. Ši direktyva nereikalinga dėl kelių priežasčių. Visų pirma, ji prieštarauja laisvosios rinkos taisyklėms; antra, ji pažeidžia vietos valdžios institucijų, kurios pačios turėtų apsispręsti dėl savo prioritetų, subsidiarumą; trečia, viešiesiems pirkimams jau taikomi aplinkos apsaugos reikalavimai, o transporto priemonių dujų išmetimas yra atidžiai kontroliuojamas; ketvirta, minimalus poveikis bus pasiektas labai didele kaina, be to, mes padidinsime administracinę naštą vietos valdžios institucijoms ir paskatinsime biurokratijos augimą. Būtų geriau, jei turimi vietos valdžios institucijų finansiniai ištekliai būtų naudojami pastatams šildyti, langų izoliacijai gerinti ir senoms elektros lemputėms pakeisti. Šiuo atveju pasiektas poveikis bus didesnis ir bus daugiau sutaupyta, be to, bus saugoma aplinka ir klimatas.
<SPEAKER ID="497" NAME="Silvia-Adriana Ţicău" AFFILIATION="PSE">
(RO) Ši direktyva padeda didinti vietos valdžios institucijų suvokimą apie miesto transporto poveikį aplinkai. Valstybės narės gali taikyti griežtesnius įteisintą teršalų kiekį išmetančių ir efektyviai energiją vartojančių transporto priemonių pirkimo reikalavimus, nei pasiūlyta šioje direktyvoje. Jos taip pat gali pirkti atnaujintas transporto priemones arba modernizuoti esamas, montuodamos kietųjų dalelių filtrus arba pritaikydamos variklius naudoti mažiau teršiančius degalus.
<P>
Manau, kad turėtų būti sudarytos galimybės pirkti įteisintą teršalų kiekį išmetančias ir efektyviai energiją vartojančias transporto priemones, modifikuoti šių transporto priemonių variklius ir papildyti jas atsarginėmis dalimis joms nepasiekus 75 % eksploatacinės ridos. Dabartinėje direktyvoje nenumatyta modifikuoti kelių transporto priemonių variklių ir papildyti jų atsarginėmis dalimis joms pasiekus 75 % eksploatacinės ridos. Manau, kad kalbant apie tvarias investicijas tai yra svarbūs dalykai.
<SPEAKER ID="498" NAME="Paul Rübig" AFFILIATION="PPE-DE">
(DE) Gerb. pirmininke, Komisijos nary, labai trūksta iniciatyvų sistemos, ir Komisijos nariui L. Kovácsui turėtų būti iškeltas šis klausimas. Ar nebūtų tikslinga šiuo atveju taip pat apsvarstyti galimybę sutrumpinti amortizacijos laikotarpį, mokėti išmokas arba premijas?
<P>
Mes, kaip Europos Sąjunga, galėtume prisidėti prie teikiamos paramos šioje srityje, pvz., pasinaudodami Konkurencingumo ir inovacijų programa. Taip pat turime Sumaniai naudojamos energijos programą ir Septintąją mokslinių tyrimų pagrindų programą.
<P>
Siūlyčiau imtis aktyvių veiksmų šioje srityje, viena vertus, mažinant mokesčius, ir, kita vertus, teikiant paramą. Galėtume daug pasiekti, todėl turėtume imtis naujų iniciatyvų.
<SPEAKER ID="499" NAME="Antonio Tajani">
Komisijos Pirmininko pavaduotojas. - (IT) Gerb. pirmininke, visų pirma, norėčiau pasakyti P. Rübigui ir I. Ayala Sender, kad pasikalbėsiu su atsakingais Komisijos nariais ir paprašysiu jų pateikti atsakymus į iškeltus klausimus. Norėčiau padėkoti visiems kitiems diskusijoje dalyvavusiems nariams. Diskusija buvo gyvybinga, buvo pateikta pagrįstų pastabų, taip pat išsakyti keli ginčytini dalykai, kuriuos visada naudinga išgirsti.
<P>
Gerb. pirmininke, atsakydamas norėčiau pabrėžti tris dalykus. Pirma, vertinant pasiūlymo poveikį buvo atlikta išlaidų ir gautos naudos santykio analizė, kuri parodė, kad potenciali nauda yra didelė, nes pradines investicijas į transporto priemones, kurios tikėtinai bus didesnės, kompensuos sutaupytos išlaidos dėl mažesnio energijos suvartojimo, mažesnio CO2 dujų ir kitų teršalų išmetimo.
<P>
Antra, į vertinimo kriterijus įtraukus transporto priemonės eksploatacinės trukmės poveikį, operatorių ir visuomenės išlaidos gali ne padidėti, bet labai sumažėti.
<P>
Trečia, sutaupytos kuro išlaidos, kurios yra tiesiogiai naudingos operatoriams, pačios savaime kompensuoja didesnes pirkimo sąnaudas.
<SPEAKER ID="500" NAME="Dan Jørgensen">
pranešėjas. - (DA) Gerb. pirmininke, aš tikiuosi, kad per dešimt ar dvidešimt metų europiečių aplinkos apsaugos suvokimas skirsis nuo dabartinio. Aš tvirtai tikiu, kad tuo metu bus sunku suvokti, kad mokesčių mokėtojų pinigai galėtų būti panaudoti ne aplinką tausojančioms priemonėms įsigyti. Tada visi, kurie rytoj per balsavimą parems kompromisą, tikriausiai galės didžiuodamiesi pažvelgti į praeitį ir tuos laikus, kai buvo žengti pirmieji žingsniai teisinga kryptimi. Todėl norėčiau dar kartą padėkoti pagalbiniams pranešėjams, padėjusiems parengti kompromisą. Taip pat norėčiau padėkoti už visas šiuose Rūmuose išsakytas teigiamas pastabas apie įvykusias derybas.
<P>
Vis dėlto, taip pat norėčiau pakomentuoti kelis kritiškus pasisakymus. Man atrodo, kad griežčiausiai kalbėjo T. Ulmer. Pvz., jis pasakė, kad viskas per daug biurokratizuota. Ne, taip nėra, viskas buvo padaryta labai lengvai ir lanksčiai. Viskas parengta taip, kad net mažiausios vietos valdžios institucijos ir mažiausi miestai arba regionai galėtų lengvai išspręsti šiuos klausimus. Taip pat numatytos išimtys tose srityse, kuriose jos yra reikalingos. T. Ulmer taip pat pasakė, kad tai, ką mes darome, neturės jokio poveikio. Ponios ir ponai, valstybės institucijos Europoje kasmet įsigyja šimtą tūkstančių lengvųjų automobilių, t. y. beveik milijoną automobilių per dešimt metų. Todėl negalima sakyti, kad aplinką tausojantys pirkimai neturės jokio poveikio. Poveikis bus. Per metus nuperkama 35 000 sunkvežimių ir 17 000 autobusų. 17 000 autobusų sudaro trečdalį visų per metus Europoje nuperkamų autobusų. Akivaizdu, kad mūsų veiksmai turės didelį poveikį. Vis dėlto su vienu T. Ulmerio pasakytu dalyku galėčiau sutikti. Jis pasakė, kad jo nuomontikėtinai neturės jokio poveikio rytojaus balsavimo rezultatams. Manau, kad jis šiuo atveju visiškai teisus.
<SPEAKER ID="501" NAME="Pirmininkas -">
Diskusijos baigtos.
<P>
Balsavimas vyks ketvirtadienį, spalio 22 d.
<P>
Raštiški pareiškimai (Darbo tvarkos taisyklių 142 straipsnis)
<SPEAKER ID="502" NAME="Ivo Belet  " AFFILIATION="PPE-DE">
raštu. - (NL) Gerb. pirmininke, Komisijos nary, siekdamos tvirtos klimato politikos - šiuo atžvilgiu šios savaitės yra lemiamos - vyriausybės turėtų parodyti sektiną pavyzdį.
<P>
Todėl ši direktyva yra sveikintina ir būtų gerai ją kuo greičiau įgyvendinti. Niekas nedraudžia nacionalinėms vyriausybėms įgyvendinti ją per metus. Tai visiškai įmanoma.
<P>
Nors ženklinimas Europos lygmeniu dabar nenumatytas, niekas nedraudžia mums imtis iniciatyvos nacionaliniu lygmeniu ir didinti sąmoningumą bei daryti poveikį visuomenės nuomonei.
<P>
Svarbiausia yra įtikinti vartotoją, kad aplinką tausojančius automobilius galima įsigyti ir jie neturi kainuoti daugiau nei aplinką teršiančios transporto priemonės.
<P>
Todėl informacija apie šių naujų transporto priemonių pirkimą turi būti skelbiama kiek įmanoma atviriau, kad visi suinteresuoti subjektai, ypač vietos lygmeniu, galėtų patys įsitikinti ir palyginti.
<P>
Mes taip pat galėtume tapti sektinu pavyzdžiu ir, pvz., kelionėse iš Strasbūro į Briuselį naudotis ne visureigiais, bet aplinką tausojančiais automobiliais, išmetančiais mažiau dulkių, suodžių ir CO2 dujų, nors važiavimo kokybdėl to nenukenčia.
<SPEAKER ID="503" NAME="Krzysztof Hołowczyc  " AFFILIATION="PPE-DE">
raštu. - (PL) Gerb. pirmininke, visos iniciatyvos, kurių imamasi laikantis Europos Vadovų Tarybos 2007 m. kovo mėn. nustatytų kriterijų, kurie buvo pakartoti dabartinės pirmininkaujančiosios valstybės narės išvadose, sustiprins ES, kaip kovos su klimato kaita lyderės, vaidmenį pasaulyje.
<P>
Dabartinis pranešimas taip pat yra vykstančių diskusijų, kuriomis siekiama rasti veiksmingas priemones žalingam CO2 dujų išmetimui sumažinti, dalis.
<P>
Atrodytų, kad nauja žinia, kurią valstybės valdžios institucijos perduos automobilių gamintojams, yra žingsnis teisinga kryptimi. Vis dėlto turėtume nepamiršti išlaikyti pusiausvyrą tarp naujovių diegimo ES ekonomikoje ir laisvos Europos verslo įmonių konkurencijos. Tikėkimės, kad automobilių pramonįvertins šį žingsnį kaip paskatinimą imtis mokslinių tyrimų, padėsiančių greičiau įdiegti naujas aplinką tausojančias ir efektyviai energiją vartojančias technologijas.
<SPEAKER ID="504" NAME="Anneli Jäätteenmäki  " AFFILIATION="ALDE">
raštu. - Klimato kaita ir mažėjantys gamtiniai ištekliai šiandien yra svarbūs klausimai. Ši iniciatyva yra puiki pradžia siekiant išvalyti mūsų aplinką ir padėti kurti tvaresnę Europą ateityje. Šis teisės aktas yra būtinas norint, kad ES iki 2020 m. 20 % sumažintų šiltnamio efektą sukeliančių dujų išmetimą, 20 % padidintų energijos vartojimo efektyvumą, o atsinaujinantys energijos šaltiniai sudarytų bent 20 % visos suvartojamos energijos.
<P>
Be to, įteisintą teršalų kiekį išmetančios ir efektyviai energiją vartojančios transporto priemonės paprastai yra brangesnės. Didėjant tokių transporto priemonių paklausai, kainos gali sumažėti ir jos būtų konkurencingesnės ir labiau prieinamos vartotojams. Svarbu skatinti Europos žmones prisidėti prie aplinkos apsaugos.
<SPEAKER ID="947" NAME="Mary Lou McDonald  " AFFILIATION="GUE/NGL">
raštu. - Pritariu kompromise pateiktoms rekomendacijoms.
<P>
Svarbu paskatinti vietos valdžios institucijas ir valstybės įstaigas naudotis tvariu ir švariu transportu. Viešieji prikimai turi remtis tvarumo principu.
<P>
Efektyviai energiją vartojančios ir įteisintą teršalų kiekį išmetančios transporto priemonės mūsų miestuose padės išsaugoti žmonių sveikatą ir aplinką bei įgyvendinti klimato įsipareigojimus, jos taip pat galėtų tapti švarių transporto priemonių rinkos katalizatoriumi. Šią ilgalaikę naudą turėtų įvertinti už viešuosius pirkimus atsakingi subjektai.
<P>
Mes žinome, kad transportas yra viena iš sričių, kurioje būtina sumažinti CO2 dujų išmetimą, todėl aš tikiuosi, kad ši persvarstyta direktyva bus priimta kiek įmanoma greičiau, kad ją būtų galima įgyvendinti iki 2010 m. ir taip paremti vietos valdžios institucijas ir valstybės įstaigas, kurios rūpinasi aplinkos apsauga.
<P>
(GA) Manau, kad komitetas pasielgteisingai, atkreipdamas dėmesį į vietos valdžios institucijas. Visi žinome, kad transportas yra viena iš sričių, kurioje būtina sumažinti CO2 dujų išmetimą. Ši direktyva bus parama aplinką tausojančioms vietos valdžios institucijoms ir įstaigoms. Viešieji pirkimai turi remtis tvarumo principu, be to, turi būti įvertinta ne tik kaina, bet ir kitos su sveikata, aplinkos apsauga ir CO2 dujų išmetimu susijusios išlaidos.
<SPEAKER ID="945" NAME="Daciana Octavia Sârbu  " AFFILIATION="PSE">
raštu. - (RO) Įteisintą teršalų kiekį išmetančių ir efektyviai energiją vartojančių transporto priemonių rinka labai prisidės prie aplinkos apsaugos, geresnės oro kokybės bei didesnio energijos vartojimo efektyvumo, sumažindama teršalų išmetimą. Skatinant aplinką tausojantį viešąjį transportą, bus galima veiksmingiau įgyvendinti direktyvos dėl oro kokybės ir žaliosios knygos dėl judumo mieste tikslus. Be to, Japonijos automobilių pramonė, didelį dėmesį skirianti aplinką tausojančių automobilių gamybai, kelia grėsmę Europos Sąjungos rinkai, kuri turi daugiau investuoti į technologinę mažiau CO2 dujų išmetančių automobilių plėtrą ir alternatyvių degalų naudojimo skatinimą.
<P>
Siekdami paskatinti automobilių gamintojus gaminti daugiau aplinką tausojančių automobilių, per viešuosius pirkimus turime įvertinti transporto priemonių bendros eksploatacinės trukmės sąnaudas, jų poveikį sveikatai ir aplinkai. Šie reikalavimai neiškreips viešojo ir privataus sektoriaus konkurencijos, nes teikiant viešojo transporto paslaugas bus taikomos tos pačios aplinkos apsaugos taisyklės ir kriterijai.
<SPEAKER ID="505" NAME="Richard Seeber  " AFFILIATION="PPE-DE">
raštu. - (DE) Aplinkos, visuomenės sveikatos ir maisto saugos komiteto pateiktas pasiūlymas, kuriame efektyvaus energijos vartojimo ir išmetimo standartai yra įtraukti į privalomus kriterijus vietos ir regionų valdžios institucijoms perkant kelių transporto priemones, kai kuriais atžvilgiais pažeidžia subsidiarumo principą ir sukuria papildomas biurokratines išlaidas. Pvz., įteisintą teršalų kiekį išmetančių ir efektyviai energiją' vartojančių kelių transporto priemonių garantijos yra per daug sudėtingas dalykas, kad galėtų būti naudingas. Pateiktame kompromise ši per daug biurokratiška sistema šiek tiek supaprastinta.
<P>
Labiausiai džiugina faktas, kad valstybėms narėms suteikta daugiau laisvės perkeliant pasiūlymą į nacionalinę teisę. Principas De minimis, pagal kurį tam tikros ribos neperžengiančioms transporto priemonėms ši pirkimo procedūra netaikoma, labai sumažins mažoms vietos valdžios institucijoms tenkančia naštą. Vis dėlto lieka abejonių, ar laukiamas šio modelio poveikis privačių automobilių rinkai bus toks didelis, kokio tikimasi, atsižvelgiant į tai, kad komercinės paskirties transporto priemonių viešieji pirkimai sudaro tik mažą rinkos dalį - 6 %.

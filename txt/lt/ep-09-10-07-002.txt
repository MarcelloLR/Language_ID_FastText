<CHAPTER ID="002">
Pirmininko pareiškimai
<SPEAKER ID="006" NAME="Pirmininkas">
Ponios ir ponai, pradėdamas šios dienos plenarinę sesiją norėčiau tarti keletą žodžių apie referendumą, kuris įvyko praėjusį penktadienį. Aš labai džiaugiuosi jo rezultatais. Tai buvo svarbi diena Airijai ir svarbi diena Europai.
<P>
(Plojimai)
<P>
Norėčiau visiems pasakyti, kad tuo metu, kai buvo paskelbti rezultatai, aš buvau visai kitoje Europos vietoje, Sicilijoje, ir ten šis rezultatas buvo sutiktas taip pat, kaip ir čia - plojimais. Daugelyje kitų Europos vietų žmonės taip pat džiaugsmingai sutiko Airijos referendumo rezultatus. Airiai aiškiai parodė, kad jie norėtų ir toliau likti suvienyto žemyno širdyje. Míle buíochas do mhuintir na hÉireann. Širdingai dėkoju ir sveikinu su referendumo rezultatais. Pasakiau tai airiškai, galbūt nelabai tiksliai, tačiau tai turėtų skambėti daugmaž taip.
<P>
Europos Sąjunga parodė, kad ji linkusi įsiklausyti į pagrįstus savo piliečių nuogąstavimus, ir atitinkamai į juos reaguoti. Garantijos Airijai pasirodpakankamos ir įtikino balsuojančius, kad Lisabonos sutartis bus naudinga jų šaliai. Tai buvo pilietinės visuomenės pergalė, ir yra puikus argumentas tęsiant diskusiją kitose valstybėse narėse.
<P>
Norėčiau pabrėžti, kokį svarbų vaidmenį atliko darbdaviai, profesinės sąjungos, ūkininkai ir žvejų organizacijos, taip pat bažnyčia ir visuomenės veikėjai. Tai padėjo laimėti šį referendumą.
<P>
Taip pat norėčiau pasveikinti Airijos vyriausybę ir opoziciją, taip pat vieną iš savo pirmtakų - Patą Coxą, kuris vadovavo kampanijai "Airija Europai". Sveikinimai Patui Coxui!
<P>
(Plojimai)
<P>
Esu įsitikinęs, kad likusiose dviejose valstybėse narėse ratifikavimo procesas bus tęsiamas ir sėkmingai užbaigtas. Aš gavau Lenkijos prezidento patikinimą, kad dabar, kai gautas teigiamas Airijos referendumo rezultatas, jis nedelsdamas pasirašys Lisabonos sutartį.
<P>
(Plojimai)
<P>
Tikiuosi, kad prezidentas Václav Klaus padarys tą patį, kai tik Čekijos konstitucinis teismas išsklaidys visas likusias abejones.
<P>
Lisabonos sutarties tikslas - parengti Europos Sąjungą XXI amžiaus iššūkiams. Mes privalome atsižvelgti į savo piliečių susirūpinimą dėl energetikos, didėjančio nedarbo, imigracijos ir klimato kaitos. Mes turėtume veikti drauge, kaip daugybę kartų anksčiau, ir neturėtume pamiršti, kad mūsų sėkmę laiduos Europos solidarumas.
<P>
Mūsų laukia daug darbų, bet dabar turime visas reikalingas priemones, tad nedvejodami naudokimės jomis.
<P>
Dar viena svarbi pastaba dėl Airijos referendumo. Neturėtume pamiršti ir tų, kurie balsavo prieš. Jau tapo tradicija atsižvelgti į visas Europos gyventojų nuomones, gerbiant jų pažiūras ir teisę turėti kitokią nuomonę. Tie, kurie balsavo prieš, taip pat nori mums kai ką pasakyti. Jie norėtų mus kai kuo įtikinti ir - kas svarbiausia - apie kai ką įspėti. Ir mes vertiname šį įspėjimą ir atsižvelgiame į jų balsus, tačiau ypač džiaugiamės, kad daugelis Airijos gyventojų pasak"taip" ir pritaria bendrai Europai. Aš taip pat esu nusiteikęs sunkiai dirbti, kad jūs pajustumėte, jog mūsų bendra Europa yra ir jūsų Europa - ir mes visi drauge kursime jos ateitį.
<P>

<P>
Norėčiau pereiti prie kitų dviejų klausimų. Tai - liūdni klausimai.
<P>
Norėčiau priminti apie įvykusią didelę tragediją ir šitaip pagerbti žuvusius dėl purvo nuošliaužų Mesinos apylinkėse Sicilijoje. Aš jau paskelbiau pareiškimą Europos Parlamento vardu, išreikšdamas mūsų užuojauta jų giminėms ir artimiesiems. Tuo metu aš viešėjau Italijoje ir viešai pareiškiau dėl šio įvykio užuojautą visiems mūsų bičiuliams, partneriams ir visiems Italijos gyventojams.
<P>

<P>
Prieš mums pradedant norėčiau priminti, kad šiandien sukanka treji metai nuo Rusijos žmogaus teisių gynėjos, žurnalistės Anos Politkovskajos žūties. Jos žudikai iki šiol lieka nenubausti. Ana, deja, nėra vienintelauka. Minėdami šią liūdną sukaktį, prisiminkime ir kitus visuomenės veikėjus, kurie buvo nužudyti per pastaruosius trejetą metų.
<SPEAKER ID="007" NAME="William" AFFILIATION="The Earl of) Dartmouth  (EFD">
Pone pirmininke, kai jūs kalbėjote, pristatydamas savo kandidatūrą į Europos Parlamento pirmininko postą, minėjote, kad ketinate būti labai objektyvus veikėjas ir objektyvus pirmininkas. Turiu pasakyti, kad jūs ką tik pasakėte kalbą apie Airijos referendumą, - aš atsistojau, kai jūs kalbėjote, tačiau jūs buvote pernelyg susitelkęs į savo tekstą, - kuri buvo viena pačių subjektyviausių, šališkiausių kada nors mano girdėtų kalbų, kuri visiškai nederama objektyviam pirmininkui.
<P>
(Šurmulys)
<SPEAKER ID="008" NAME="Pirmininkas">
Jūs tikriausiai negirdėjote visos mano kalbos!
<P>
(Plojimai)

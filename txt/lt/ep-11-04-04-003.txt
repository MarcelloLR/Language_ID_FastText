<CHAPTER ID="003">
Pirmininko pareiškimai
<SPEAKER ID="007" NAME="Pirmininkas">
Iš pradžių norėčiau pateikti kelias pastabas ir tam tikrą informaciją.
<P>
Balandžio 26 d. sueis 25 metai nuo Černobylio katastrofos, kuri buvo didžiausia branduolinnelaimžmonijos istorijoje. Vis dar prisimename tuos, kurie paaukojo savo sveikatą ar net gyvybes kovodami su katastrofos padariniais, taip pat tūkstančius žmonių, kuriems teko palikti savo namus. Tuometinės buvusio Rytų bloko valstybių valdžios institucijos per ilgai slėpinformaciją apie katastrofą nuo pasaulio ir, svarbiausia, nuo savo pačių piliečių. Dėl šios priežasties buvo daug sunkiau imtis kokių nors priemonių katastrofos padariniams sumažinti. Tačiau vėliau Černobylis tapo veiksmingo katastrofos paveiktų šalių valdžios institucijų ir tarptautinės bendruomenės bendradarbiavimo simboliu. Šiandien prisimindami Černobylio katastrofą, savo mintimis esame ir su japonų tauta, kuri kovoja su cunamio ir nelaimės Fukušimos atominėje elektrinėje padariniais.
<P>
Toliau - antra dalis informacijos, kuri taip pat susijusi su skausminga patirtimi. Po kelių dienų, balandžio 10 d., sueis vieneri metai nuo Smolensko aviakatastrofos. Katastrofoje žuvo devyniasdešimt šeši žmonės, tarp jų ir Lenkijos prezidentas bei jo žmona ir 18 Lenkijos parlamento narių. Vienas iš narių ruošėsi užimti vieną iš 18 papildomų EP narių vietų Europos Parlamente. Dauguma žuvusiųjų ėjo aukštas pareigas valstybės institucijose. Daugelis esančių šiame Parlamente pažinojo juos asmeniškai. Aš pats pažinojau mažiausiai pusę jų. Katastrofos priežastys dar nėra visiškai aiškios ir vis dar laukiame su ja susijusios informacijos. Šiuo metu mes dar kartą prisidedame prie tų, kurie vis dar gedi savo mylimų žmonių.
<P>
Trečia informacijos dalis yra susijusi su tuo, kad Europos Parlamentui kelia nerimą JAV aukščiausiojo teismo atsisakymas įvykdyti Troy Daviso prašymą atidėti jo mirties bausmę ir suteikti galimybę atnaujinti jo bylą. Norėčiau kreiptis į susijusias Amerikos valdžios institucijas Džordžijos valstijoje, kad jos pasinaudotų savo teise prieš 20 metų T. Davisui skirtą mirties nuosprendį pakeisti kalėjimu iki gyvos galvos. Mirtis negali tapti teisingumo išraiška.
<P>
Kita informacija susijusi su tuo, kad mums taip pat didelį susirūpinimą kelia įvykiai Dramblio Kaulo Kranto Respublikoje. Prezidento rinkimai, užuot užtikrinę šalies klestėjimą ir taikingą ateitį, kurios tikėjosi jos piliečiai, paskatino terorą ir smurtą. Laurent Gabo turi pripažinti rinkimų rezultatus ir perleisti valdžią. Mes raginame abi puses nedelsiant nutraukti smurto naudojimą prieš civilius. Tarptautinbendruomenturi daryti viską, kas jos galioje, kad sustabdytų gyventojų žudynes. Visi, įvykdę nusikaltimus, bus patraukti baudžiamojon atsakomybėn. Esame giliai tuo įsitikinę ir Europos Parlamentas padarys viską, kas įmanoma šiuo klausimu.
<P>
Paskutininformacijos dalis susijusi su tuo, kad laikydamasis savo pažado nuolat informuoti Parlamentą apie tyrimų dėl kaltinimų korupcija, pateiktų kai kuriems Europos Parlamento nariams, pažangą, norėčiau jums priminti, kad ketvirtadienį, po frakcijų pirmininkų susitikimo jūs gavote mano laišką su naujausia informacija šiuo klausimu. Mes taip pat imamės griežtų veiksmų, siekdami parengti elgesio kodeksą interesų grupėms ir lobistams, taip pat ir Europos Parlamento nariams. Šiandienos Biuro susitikime, kuris įvyks 18.30 val., aptarsime šį klausimą ir nuspręsime dėl kitų priemonių, kurių reikia imtis šioje srityje.
<P>
J. Nicholson paprašžodžio. Prašom, galite kalbėti, pone J. Nicholsonai.
<SPEAKER ID="008" NAME="James Nicholson" AFFILIATION="ECR">
Pone pirmininke, norėčiau pasinaudoti šia akimirka ir priminti šeštadienį Šiaurės Airijoje įvykusią jauno policijos konsteblio žmogžudystę jam pakeliui į darbą, praėjus tik kelioms savaitėms po to, kai jis įgijo kvalifikaciją šiam darbui. Per 22 šiame Parlamente praleistus metus buvo daugybatvejų, kai turėjau pasmerkti teroristus, vykdančius tokius žiaurumus. Maniau, kad tas laikas praėjo ir man daugiau niekada nebereikės to daryti. Savo mintimis esame su jaunuolio, kurio laukkarjera ir puiki ateitis, šeima. Tai buvo aiškus ir sąmoningas mėginimas dar kartą destabilizuoti mano regioną.
<P>
Noriu aiškiai pasakyti, kad tikiu, jog didžioji Šiaurės Airijos žmonių dauguma nenori dabar ar bet kada ateityje grįžti prie to, ką išgyvenome praeityje. Omos žmonės daug iškentėjo. Tokie įvykiai jiems, nneabejoju, taip pat sukelia daug baisių prisiminimų. Ar galėtume dėl šio labai liūdno mano regionui įvykio perduoti savo užuojautą šeimai ir visiems, kuriuos tai palietė?
<P>
(Plojimai)
<SPEAKER ID="009" NAME="Pirmininkas">
Ačiū už jūsų pastabas šiuo klausimu. Norėčiau informuoti narius, kad vakar ryte paskelbiau specialų pareiškimą šiuo klausimu - Europos Parlamento Pirmininko pareiškimą, kuriame smerkiu šį įvykį ir ypač tai, kad auka buvo tokia jauna. Aš taip pat išreiškiau viltį, kad Šiaurės Airija gyvens taikiai, kaip jai sekėsi tai daryti pastaruoju metu. Nariai gali perskaityti mano vakar ryte paskelbtą pareiškimą šiuo klausimu Europos Parlamento interneto svetainėje.
<SPEAKER ID="010" NAME="Bairbre de Brún" AFFILIATION="GUE/NGL">
(GA) Pone pirmininke, aš taip pat smerkiu Ronano Kerro nužudymą šį savaitgalį per sprogdinimo išpuolį Omoje, mano rinkimų apygardoje. Jis buvo jaunas 25 metų vyras, kuris stojo tarnauti į naują policijos tarnybą ir dėl to žuvo. Tai ne tik išpuolis prieš šį jauną vyrą ir jo šeimą, bet taip pat ir prieš taikos procesą mano rinkimų apygardoje. Ronaną Kerrą nužudę žmonės stengiasi sustabdyti taikos proceso pažangą, bet mes neleisime jiems to padaryti. Šiandien norėčiau padėkoti Parlamento Pirmininkui už jo ir Parlamento vardu išreikštą užuojautą šeimai. Be to, liūdžiu su Ronano Kerro šeima ir labai smerkiu jo nužudymą.
<SPEAKER ID="011" NAME="Pat the Cope Gallagher" AFFILIATION="ALDE">
Pone pirmininke, visų pirma, noriu padėkoti jums už tai, kad vakar paskelbėte pasmerkimo pareiškimą. Šiandien čia noriu paremti narių J. Nicholsono ir B. de Brúno pareiškimus. Mes suteiksime visapusišką paramą, kad būtų užtikrinta, kad atsakingi asmenys būtų patraukti baudžiamojon atsakomybėn.
<P>
Taikos procesas, remiant Europos Sąjungai, buvo labai sėkmingas. Visi sveiko proto žmonės Airijos saloje pasmerkšį žiaurų įvykį - konsteblio Ronano Kerro nužudymą - ar dheis Dé go raibh a anam. Aš ypač noriu pagirti jo mamą už jos drąsų pareiškimą praeitą vakarą, kuriame išsakoma parama taikos proceso tęsimui.

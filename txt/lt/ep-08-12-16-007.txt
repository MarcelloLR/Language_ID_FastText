<CHAPTER ID="007">
Programa "Erasmus Mundus" (2009-2013) (teisės akto pasirašymas) 
<SPEAKER ID="275" NAME="Pirmininkas">
Dabar su Taryba pasirašysime teisės aktus, susijusius su veiksmų programa "Erasmus Mundus" dėl aukštojo mokslo kokybės kėlimo ir tarpkultūrinio supratimo skatinimo bendradarbiavimu su trečiosiomis šalimis.
<P>
Valstybės sekretorius Europos reikalams, ministras B. Le Maire, Komisijos narys Jan Figel, - tikrasis visos programos "Erasmus" tėvas, - ponios ir ponai, didelis malonumas su Taryba šiandien pasirašyti svarbų sprendimą, kuris leidžia išplėsti programą "Erasmus Mundus". Tai yra ryžtingo darbo, kurį padarėme bendradarbiaudami su Taryba ir Komisija, kulminacinis taškas. Norėčiau dar kartą išreikšti savo padėką Komisijos nariui Jan Figeliui, būtent, kad "prastūmė" šią programą, sudarydamas mums galimybes galiausiai šiandien uždėti antspaudą programoje kartu pasirašant Tarybai ir Parlamentui.
<P>
Šis viešas pasirašymas padeda sugrąžinti Europos teisinių nuostatų svarbą Europos piliečiams. Programa "Erasmus Mundus" išplės Komisijos pradinę programą "Erasmus", kuri buvo sukurta prieš 21 metus. Programa suteikia viso pasaulio studentams galimybę mokytis Europos Sąjungoje ir atlieka svarbų vaidmenį skatindama Europos aukštąjį mokslą kaip svarbiausią akademinio darbo simbolį.
<P>
Padidinus finansavimą - beveik 950 mln. EUR penkeriems metams - Europos Sąjunga dabar gali patenkinti didėjančius programos "Erasmus Mundus" poreikius. Tai leidžia mums toliau remti bendras programas Europoje teikiant paramą gabiausiems studentams ir profesoriams iš trečiųjų šalių. Be to, mes plėsime programos mastą, kad taip pat apimtume doktorantūros programas, ir galėsime pasiūlyti Europos studentams net didesnę finansinę pagalbą.
<P>
Dėl šios programos dalyviai ir svarbiausiai studentai taps tikrais atvirumo ir tarpkultūrinio dialogo ambasadoriais. Jie padės plėtoti geresnį bendradarbiavimą ir savitarpio supratimą visame pasaulyje.
<P>
Baigiant leiskite man išreikšti savo padėką pirmininkaujančiai Prancūzijai, Komisijai ir visiems Kultūros ir švietimo komiteto nariams, - man malonu matyti, kad šio komiteto pirmininkKaterina Batzeli yra čia šiandien, - taip pat kaip pranešėjai Marielle De Sarnez, kurie visi intensyviai dirbo prie šios svarbios teisinės priemonės.
<P>
Dabar paprašysiu ministro B. Le Maire su manimi pasirašyti dokumentą, o Komisijos nario Jan Figelio -prižiūrėti.
<P>
(Pirmininkai pasirašteisės aktus).
<P>
(Plojimai)

<CHAPTER ID="005-06">
6. Benzino garų grąžinimas degalinėse variklinių transporto priemonių bakus pildant degalų (
<SPEAKER ID="084" NAME="Dimitrios Papadimoulis">
pranešėjas. - (EL) Gerb. pirmininke, kadangi diskusija nebuvo surengta dėl techninių priežasčių, leiskite man pasakyti porą žodžių prieš balsavimą. Po intensyvių derybų su Taryba ir Komisija, manau, kad pasiekėme gerą kompromisą per pirmąjį svarstymą. Su Europos Parlamento įneštu indėliu vieneriais metais paspartinome direktyvos taikymą, išplėtėme galimybes degalinėms gyvenamosiose teritorijose, sustiprinome informacijos ir kontrolės mechanizmus degalinėms ir informacijos mechanizmus piliečiams.
<P>
Tai pokytis, kurio taikymas pagerins atmosferos kokybę ir žymiai apribos šiltnamio efektą sukeliančias dujas, kurios sąlygoja klimato kaitą. Mums pasiūlius, Komisija įsipareigojo po tam tikro laiko pateikti pataisytą pasiūlymą, kad turėtume geresnę technologiją, kuri leis mums pasiekti dar geresnius rezultatus ateityje.
<P>
Galutinį kompromisą palaiko visos politinės frakcijos ir aš manau, kad tai ženklas, jog atlikome gerą darbą.

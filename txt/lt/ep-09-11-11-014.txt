<CHAPTER ID="014">
Oficialus pasveikinimas
<SPEAKER ID="058" NAME="Pirmininkas">
Ponios ir ponai, norėčiau jums pranešti, kad oficialioje galerijoje yra Malaizijos Federacijos senato delegacija, kurią nuoširdžiai sveikinu. Delegacijai vadovauja senato pirmininkas Jo Ekscelencija Datuk Wong Foon Meng.
<P>
Norėčiau atkreipti dėmesį, kad Europos Parlamentas palaiko nuolatinius vaisingus ryšius su Malaizijos parlamentu. Malaizija turi energingą visuomenę ir klestinčią ekonomiką, šaliai tenka svarbus vaidmuo Pietryčių Azijos tautų asociacijoje (ASEAN). Todėl kartu su visais čia susirinkusiais dar kartą sveikinu mūsų draugus ir kolegas iš senato. Tikimės, kad jūsų apsilankymas bus labai produktyvus.

<CHAPTER ID="006-01">
1. Europos ombudsmeno rinkimai (balsavimas)
<SPEAKER ID="104" NAME="Margot Wallström">
Europos Komisijos Pirmininko pavaduotoja. - Pone pirmininke, visų pirma norėčiau pasveikinti Nikiforą Diamandourą jį išrinkus Europos ombudsmenu.
<P>
Kaip nurodyta jo pernykščiame pranešime, svarbiausias darbas - piliečių pasitikėjimo ES stiprinimas ir tam visi galime pritarti. Atliekant šį svarbų darbą turime visi svariai prie to prisidėti, tiek kaip institucijos, tiek kaip asmenys.
<P>
Komisija ir ombudsmenas visada palaiklabai gerus ir konstruktyvius santykius. Manau, kad mūsų bendradarbiavimas tapo sklandesnis ir našesnis.
<P>
Atlikdamas savo tyrimus Europos ombudsmenas ir jo kolegos daug nuveikė, kad padėtų kurti ir stiprinti į paslaugas orientuotą kultūrą Komisijoje. Iš pateiktų kritiškų pastabų daug ko pasimokyta, taip pat pastebime, kad vis dažniau norima pasiekti draugiškus sprendimus. Reikėtų tai tęsti ir žinau, kad Komisija toliau atidžiai stebės ombudsmeno veiklą ir palankiai vertins jo pasiūlymus.
<P>
Ateinantys metai ombudsmenui bus įdomūs ir kupini iššūkių. Žinoma, galvoju apie naujas Lisabonos sutartimi suteiktas galimybes. Kaip visi žinote, teisį gerą administravimą įtvirtinta Pagrindinių teisių chartijoje.
<P>
Neabejoju, kad ombudsmenas dar labiau prisidės stiprinant Europos demokratiją. Priemonės - skaidrumas ir į paslaugas orientuotos institucijos. Visi privalome jam padėti atlikti šį darbą.
<P>
Taigi dar kartą sveikinu su jūsų paskyrimu ir linkiu jums didelio pasisekimo siekiant svarbių tikslų, kurie mums visiems iškelti.

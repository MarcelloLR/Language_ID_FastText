<CHAPTER ID="002">
Pirmininko pareiškimas
<SPEAKER ID="006" NAME="Pirmininkas">
Labai liūdime sužinoję apie dramatiškus įvykius vakarų Suomijos Kauhajoki mieste, kuriame per tragišką incidentą mokykloje žuvo vienuolika žmonių. Nusikaltėlis, prieš nukreipdamas ginklą į save, taip pat nemažai žmonių sužeidė.
<P>
Europos Parlamento vardu aukų šeimoms ir artimiesiems reiškiu didžiausią užuojautą ir solidarumą. Visos aukos buvo nekalti jauni profesinės mokyklos mokiniai, kurių specialybės buvo susijusios su paslaugų sektoriumi.
<P>
Ši tragedija įvyko nepraėjus metams nuo panašių pasibaisėtinų žudynių Jokelos aukštojoje mokykloje. Visi žinome, kad Suomija laikoma viena taikiausių ir saugiausių Europos šalių; todėl galime suprasti, kad Suomijos žmonės yra šokiruoti ir netekę žado; jų sielvartą išgyvename ir mes.
<P>
Gaila, bet šių žudynių elementai panašūs. Šiuo atveju, nors nusikaltėlis prieš žudynes internete paskelbvaizdo įrašus su grasinimais, tragedijos nebuvo išvengta. Mes, atsakingi Europos ir valstybių narių politikai, privalome padaryti viską, kad tokie smurto veiksmai būtų laiku nustatyti ir jų būtų išvengta.
<P>
Europos Parlamento vardu nukentėjusiesiems ir jų šeimoms dar kartą reiškiu didžiausią užuojautą ir solidarumą.

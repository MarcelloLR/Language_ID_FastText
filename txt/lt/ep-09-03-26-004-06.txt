<CHAPTER ID="004-06">
6. Ispanijoje vykdomos ekstensyvios urbanizacijos įtaka Europos piliečių asmens teisėms, aplinkai ir ES teisės taikymui, remiantis gautomis peticijomis (
<P>
- Prieš pradedant balsuoti
<SPEAKER ID="072" NAME="Michael Cashman" AFFILIATION="PSE">
Gerb. pirmininke, noriu pranešti Parlamentui, kad iš principo norėčiau išbraukti savo vardą iš socialistų frakcijos alternatyvaus pasiūlymo dėl rezoliucijos dėl M. Auken pranešimo. Be to, penkerius metus dirbęs su šiuo klausimu, norėčiau pranešti nariams, kad balsuosiu prieš abu alternatyvius pasiūlymus dėl rezoliucijos ir už M. Auken pranešimą.
<P>
(Plojimai)
<SPEAKER ID="073" NAME="Margrete Auken">
pranešėja. - (DA) Gerb. pirmininke, ponai ir ponios, ES piliečiai, šis pranešimas - Peticijų komiteto, kuriame yra visų politinių frakcijų narių, didelio darbo rezultatas. Norėčiau padėkoti ir pirmininkui, ir pagalbiniams pranešėjams už jų neįkainojamą darbą. Kaip komiteto nuomonės referentė, asmeniškai visa širdimi atsidėjau šiam reikalui. Aptariamas atvejis, žinoma, turėjo didelę įtaką dešimčių tūkstančių Ispanijoje gyvenančių ES piliečių gyvenimams ir paveikIspanijos kaimą bei ekonomiką. Pranešimą komitetas patvirtino už jį balsavus dviejų trečdalių daugumai. Tai - išsamus tekstas, kuris išskiria daug įvairių Ispanijos urbanizacijos pusių.
<P>
Viena problema susijusi su pagrindinėmis Europos piliečių teisėmis, tarp kurių - teisį teisėtai įgytą nuosavybę. Europos Parlamentas pasižadėjo gerbti šias teises, ir visos valstybės narės privalo jų laikytis. Kita problema - pragaištinga ekstensyvios aplinkos urbanizacijos įtaka, ypač pakrančių vietovėse bei Ispanijos salose, bet taip pat kitose vietovėse, pvz., aplink Madridą. Dar viena problema - Ispanijos 1988 m. Pakrančių įstatymo sugrąžinimas. Šis įstatymas staiga paneigia daugelio žmonių teisę gyventi savo namuose - kai kuriais atvejais viskas baigėsi netgi tų namų nugriovimu. Taip pat - problema, susijusi su tūkstančiais tariamai neteisėtų namų, pastatytų pritarus savivaldos institucijoms, bet vėliau paskelbtų neteisėtais: nekaltas pirkėjas tampa korumpuotos urbanizacijos veiklos auka. Galiausiai trūksta teisinio tikrumo bei tinkamos kompensacijos nuosavybės skandalų aukoms.
<P>
Nekyla abejonių, kieno kaltyra šie baisūs pažeidimai ir gailiuosi, kad tokie savivaldybių bei regionų valdžios institucijų pažeidimai susilpnino daugelio kitų žmonių pastangas užtikrinti tvarų vystymąsi, kur sveiką ekonomiką lydi pagarba aplinkai ir kultūriniam paveldui. Pranešimas nusipelno tinkamos diskusijos, per kurią galima būtų išklausyti visų nuomonių. Nepriimtina, kad tą draudžia mūsų naujosios taisyklės. Šias taisykles reikia pakeisti kuo greičiau, ypač kai kalbama apie pranešimus, kurie sprendžia Europos piliečių skundus. Prašau jūsų atmesti dvi alternatyvias rezoliucijas. Nors jos pagrįstos mano pranešimu, nėra nešališkos. Jos neatspindi detalaus faktinio vertinimo, už kurį balsavo komitetas.

<CHAPTER ID="014">
Komisija: dėl 2009 m. biudžeto struktūros ir prioritetų (debatai) 
<SPEAKER ID="066" NAME="Pirmininkas">
Toliau darbotvarkėje Jutta Haug biudžeto komiteto vardu skaitomas pranešimas dėl 2009 m. biudžeto, III skirsnis - Komisija: 2009 m. biudžeto struktūra ir prioritetai.
<SPEAKER ID="067" NAME="Jutta Haug">
pranešėja. - (DE) Pone Pirmininke, Komisare Hübner, ponios ir ponai, šių metų biudžetinprocedūra yra ypatinga, nes paskutinį kartą teks paisyti praeityje galiojusių taisyklių. Kitais metais biudžetas bus sudaromas atsižvelgiant į Lisabonos Sutartyje numatytą procedūrą.
<P>
Vadinasi, Parlamentas turės atidžiau dirbti, nes politinius siekius, susijusius su biudžetu ir jame figūruojančiai skaičiais, turėsime išreikšti iš karto - pirmojo skaitymo metu. Jau nebegalėsime taisyti ar keisti pasiektų susitarimų, taip pat peržiūrėti dar kartą ieškodami klaidų.
<P>
Pirmojo ir vienintelio skaitymo metu turi būti vedamos derybos su Taryba iki metų pabaigos. Todėl svarbu akcentuoti, kad vykdydami 2009 m. biudžetinę procedūrą turime tikėtis kartu su Taryba ir Komisija pasirengti ir užtikrinti, kad biudžetinprocedūra atitinka Lisabonos sutartį.
<P>
Deja, dabartinbiudžetinprocedūra jau dabar šiek tiek skiriasi. Darbo partijos siūlymu dėl Parlamento reformos biudžeto komitetas nutardaugiau nebeteikti įprastų nuorodų, atsakydamas į Komisijos metinę politikos strategiją, kaip pradinių veiksmų siekiant rezoliucijos plenariniame posėdyje, o pateikti siūlymą dėl 2009 m. biudžeto struktūros ir prioritetų. Grupės jaučia atsakomybę dėl MPS rezoliucijos, susijusios su visomis politikos sritimis. Mes, biudžeto komiteto nariai, ypatingą dėmesį skyrėme visus jaudinančioms biudžeto problemoms, kurias laikome itin svarbiomis ir išdėstėme 11 skyrių.
<P>
Ypatingą dėmesį noriu atkreipti į tris aspektus. Visų pirma, akivaizdu, kad mūsų biudžeto audeklas sukirptas nepakankamai tiksliai - jo atseikėta išties šykščiai. Kai kurių antraščių paraštės yra labai siauros. Negalime finansuoti naujų politinių prioritetų, kuriems skubiai prireiks biudžetinių priemonių, pvz., praktiškai pažiūrėti į klimato politiką, nesukeldami pavojaus ankstesniems prioritetams. Tą patį galima pasakyti ir apie finansavimo plėtrą ir užimtumą arba subalansuotą Europą.
<P>
Jei pažvelgsime, pavyzdžiui, į 1A antraštę, suprasime, kad iš turimų fondų jokiu būdu nepavyks finansuoti jokių naujų agentūrų. Turime vadovautis senu, bet paprastu ir visiškai racionaliu principų - "naujos užduotys, nauji pinigai".
<P>
Antra, akivaizdu, kad 4 antraštapima nuolatos nepakankamai finansuojama. Kiekvienais metais stebime tą patį vaizdą. Tikimės, kad Komisija pateiks preliminarų biudžeto projektą, kuriama išsamiai išanalizuoti reikalavimai, ir kuris yra realistiškas. Mažų mažiausiai norime turėti lankstų įrankį, kurį galima naudoti pagal paskirtį, būtent, - nenumatytiems poreikiams tenkinti. Nenorime, kad metų pabaigoje jis būtų išeikvotas iš dalies arba netgi visas.
<P>
Trečia, esame tvirtai pasiryžę prieš vasaros Parlamento darbo pertrauką informuoti Komisiją apie ketinimus, susijusius su bandomaisiais projektais ir parengiamaisiais veiksmais. Tikimės, kad Komisija suteiks mums pakankamai veiksmų laisvės, kurios prireiks norint užtikrinti efektyvų šios parlamento priemonės panaudojimą kuriant preliminarų biudžeto projektą ir peržiūrint visas antraštes.
<P>
Mes, be abejo, pastebėjome, kad į lenteles, pridėtas prie 2006 m. metinės politikos strategijos, neįtraukti bandomieji projektai ir parengiamieji veiksmai.
<P>
Baigdama noriu pasakyti, kad nesame pasiryžę eiti už finansinės struktūros ribų, nes puikiai žinome visus apribojimus ir suprantame problemas, todėl tikimės efektyvaus bendradarbiavimo su Taryba ir Komisija.
<SPEAKER ID="069" NAME="Danuta Hübner">
Komisijos narė. - Pone Pirmininke, pradėdama noriu informuoti ponią Haug ir kitus šių Rūmų narius, kad Komisija ne tik išanalizavo rezoliuciją, bet pritaria ir daugeliui pastabų - ne vien iš pagarbos biudžetinės drausmės ir patikimo finansų valdymo principams.
<P>
Džiaugiamės šia proga, kai galime pasikeisti nuomonėmis ankstyvame 2009 m. metinės biudžetinės procedūros etape. Taip pat džiugu pripažinti, kad pritariu rezoliucijos projekte išdėstytam požiūriui, jog reikia siekti, kad biudžetinėje procedūroje atsispindėtų Lisabonos sutarties išvados.
<P>
Komisija taip pat neužmiršta nuolatinio Parlamento teikiamo veikla pagrįsto biudžeto palaikymo ir minčių, susijusių su bandomaisiais projektais ir parengiamaisiais veiksmais prieš prasidedant vasarai, siūlymo. Taip, be abejo, atsiras daugiau galimybių dirbti nuosekliai ir nevėluojant.
<P>
Komisiją taip pat džiugina tai, kad Parlamentas išsamiai išnagrinėjo 2009 m. MPS, apie kurią buvo intensyviai diskutuojama praeitą kovą. MPS yra pastovi nuorodų struktūra, į kurią atsižvelgiama rengiantis kurti preliminarų biudžeto projektą ir Komisijos įstatymų leidimo ir darbo programą, nors joje iš anksto nenurodyti galutiniai rezultatai, kuriuose bus atspindėti Europos Parlamento ir Tarybos prioritetai.
<P>
Tuo pagrindu Komisija priims preliminarų 2009 m. biudžeto projektą. Kalbant apie politikos kūrimą ir biudžeto sudarymą, reikia pasakyti, kad 2009-ieji yra treti dabartinio sudarymo laikotarpio metai ir jie turi būti subendrinimo metai. Taigi, Komisija nepateikMPS jokių su finansinės sistemos kūrimu susijusių keitimo pasiūlymų. Tačiau ji pasiūltris pagrindines iniciatyvas, kurios turi ribotos įtakos finansinių išteklių paskirstymui 2009 m.
<P>
Visų pirma, kaip numatyta integruoto išorinių sienų valdymo politikoje, būtina sustiprinti FRONTEX biudžetą; tai jau nuspręsta 2008 m. biudžetiniais įgaliojimais. Antra, vadovaudamasi nauja ES strategija dėl Centrinės Azijos, kurią Taryba priėm2007 m. birželio mėn., Komisija siūlo 2009 m. teikti tai teritorijai didesnę paramą, bet viso laikotarpio paskirstymo nekeisti. Trečia, atsižvelgdama į Bali kelių žemėlapį, ji siūlo sustiprinti paramą, susijusią su aplinka ir nuosekliu gamtos išteklių valdymu besivystančiose šalyse. Teikdama šiuos pasiūlymus, Komisija pasirūpino, kad nebūtų daroma didelįtaka esamoms riboms ir sieks to ateityje, pristatydama PDB.
<P>
Tęsdama noriu akcentuoti svarbų aspektą. 2008 m. biudžetinės procedūros metu, buvo sudaryta bendrųjų deklaracijų, susijusių su vykdomaisiais ir centralizuotais organais, o išsami informacija yra prieinama biudžetinėms institucijoms. 2009 m. biudžetinės procedūros metu Komisija įvykdys šias nuostatas ir, mano įsitikinimu, tada Pralamentas galės susidaryti aiškesnį galimų išteklių vaizdą.
<SPEAKER ID="070" NAME="László Surján">
PPE-DE grupės vardu. - (HU) Ačiū, kad suteikėte man žodį, pone Pirmininke. Esu įsitikinusi, kad Jutta Haug pranešimas sulauks Parlamento palaikymo, ir aš sveikinu ją, atlikusią šį darbą. Dabar norėčiau išsakyti keletą minčių.
<P>
Visų pirma, noriu pastebėti, kad Parlamentas surištomis rankomis stengiasi sukurti biudžetą, atitinkantį naujus reikalavimus. Mes ką tik jų išklausėme. Palaikome tai, kad vis daugiau dėmesio skiriama plėtrai ir darbo vietų kūrimui, nes tai yra arba turėtų būti vienas iš pagrindinių elementų užtikrinant nepakankamai išsivysčiusių regionų plėtrą. Mane džiugina tai, kad Komisija turi patikimą atstovą, atsakingą už regioninę plėtrą.
<P>
Labai svarbus šio pranešimo aspektas yra tas, kad Europos gyventojai turi būti informuojami apie tai, kaip leidžiami pinigai ir kaip mes esame pasirengę leisti jų uždirbtus pinigus, siekdami sukurti kuo įmanoma daugiau vertybių.
<P>
Laukiame, kol bus ratifikuota Lisabonos sutartis, todėl metų pabaigoje dar negalėsime imtis tokių veiksmų, kokių norėtume, nes tada netikėtai, tarsi iš skrybėlės ištrauktas kiškis, atsiras sutartis, kuri reguliuos mūsų darbą. Turime būti tam pasirengę. "Europos liaudies partija" balsuoja už šį pranešimą ir tikisi, kad bus palaikomi pakoreguoti veiksmai, ypač susiję su mažomis ir vidutinėmis įmonėmis.
<P>
Tačiau nenoriu visiškai sutikti su ponios Haug teiginiu, kad derybos vedamos laiku. Reikia atsižvelgti į ankstesnį biudžetą, o dėl jo galime sutarti tik tada, jei laimingo atsitiktinumo dėka iš anksto pateiksime užklausą dėl tų elementų, kuriuos palaiko ir Komisija. Turime tinkamai apsvarstyti, kaip tai padaryti ateityje, kad Parlamentas Komisijai galėtų kuo anksčiau nusiųsti savo pranešimą. Ačiū už nuoširdų dėmesį.
<SPEAKER ID="071" NAME="Göran Färm">
PSE grupės vardu. - (SV) Pone Pirmininke, kaip minėjo ponia Haug, tai yra paskutinis pagal seną modelį sudaromas biudžetas, jei bus ratifikuota nauja sutartis, tačiau tai taip pat biudžetas, kuris bus tarsi preliudija į ilgalaikę biudžeto reformą. Tuo pačiu metu mes, aišku, artėjame prie laikotarpio vidurio peržiūros. Todėl natūralu, kad į su biudžetu susijusius klausimus mes žvelgiame iš ilgalaikės perspektyvos.
<P>
Mes manome - ir tai akcentuojama rezoliucijoje, - kad svarbūs nauji politiniai prioritetai turi taip pat būti sąlygojami biudžeto. Pavyzdžiui, šiuo metu mes akivaizdžiai stokojame fondo lėšų pagal 1 antraštę, nuoseklią plėtra ir t. t., taip pat pagal 4 antraštę. Todėl tikimės iš Komisijos sulaukti drąsaus pasiūlymo, susijusio su laikotarpio vidurio peržiūra, tačiau turime pradėti ne vėliau kaip nuo kitų metų biudžeto.
<P>
Turime atkreipti dėmesį į kai kuriuos itin svarbius aspektus. Visų pirma, aš mąstau apie klimatą ir energetikos politiką. Aš esu pranešėjas su biudžetu susijusiais klausimais Pramonės, mokslinių tyrimų ir energetikos komitete, kuriame mes sukūrėme, pavyzdžiui, strateginį energetikos technologijų planą (SET planą), nustatėme efektyvaus energijos naudojimo priemones ir t. t., tačiau visam tam nėra skiriama pakankamai biudžeto išteklių.
<P>
Antras aspektas, kuris man kelia nerimą, yra 4 antraštir ypač visa, kas vyksta Balkanų regione. Praeitais metais mes daug diskutavome dėl investicijų Kosove. Šios investicijos turi tęstis ir turi būti ilgalaikės. Be to, jos turi būti vykdomos tada, kai bus ieškoma papildomos paramos, siekiant padėti Serbijai ir Bosnijai priartėti prie ES.
<P>
Trečias aspektas, į kurį norime atkreipti dėmesį, yra biudžeto kokybė. Kartais mes numatome vykdyti per daug bandomųjų projektų ir atlikti per daug parengiamųjų veiksmų, pavyzdžiui. Dabar turime daugiau dėmesio skirti tam, kad būtų užtikrinta, jog šio tipo priemonės būtų iš tiesų sėkmingai įgyvendintos. Vienas iš klausimų, apie kuriuos dabar galvoju, yra mano paties iškelta problema, susijusi su kultūros paveldo išsaugojimu karo nusiaubtuose Balkanuose. Dabar turime užtikrinti, kad tai iš tiesų taps nuolatine investicija.
<P>
Ketvirtoji man nerimą kelianti sritis yra maisto produktų krizė. Atsidūrėme situacijoje, kai didėjančios maisto produktų kainos iš tiesų gali turėti įtakos ES biudžetui. Į tai būtina atkreipti dėmesį.
<P>
Baigdamas noriu pasakyti, kad kintančioje visuomenėje mes taip pat turime būti pasirengę keisti ES biudžetą.
<SPEAKER ID="072" NAME="Anne E. Jensen">
ALDE grupės vardu. - (DA) Pone Pirmininke, kaip dauguma jau minėjo, 2009-ieji dauguma atžvilgių bus įdomūs metai ES. Europos Parlamento rinkimai ir naujos Komisijos skyrimas, taip pat tikėtinas Lisabonos sutarties įsigaliojimas gerokai apsunkins praktinį uždavinių, susijusių su 2009 m. biudžetu, įgyvendinimą. Štai kodėl mes nutarėme, kad sudarant šių metų biudžetą reikia išmėginti naujas taisykles ir taip įgyti patirties. Ateityje biudžetinį procesą turėtume pradėti anksčiau ir efektyviau įtraukti techninius komitetus. Be to, noriu padėkoti pranešėjai poniai Haug, pademonstravusiai puikias iniciatyvas šiais klausimais.
<P>
Šiandien diskutuojame dėl pirmųjų pranešimų, susijusių su 2009 m. ES biudžetu. Žinoma, svarbu, kad egzistuotų aiškus ryšys tarp politinių prioritetų tiek prieš jų įtraukimą į Komisijos teisės aktų leidybos programą, tiek po to, kad ES biudžetas taptų integruotu politiniu instrumentu. Čia kyla problema, nes kelių metų finansinstruktūra yra suvaržyta keleto aspektų. Šiuo metu ES taikoma bendra energetikos ir klimato politika, tačiau nėra bendro finansavimo, palaikančio šią politiką. Akivaizdžiai neadekvatus biudžeto komponentas, finansuojantis mokslinių tyrimų, naujovių, švietimo ir transporto sektorius. Taip pat pernelyg suvaržytos teisinio ir politinio prieglobsčio politikų, taip pat kultūros ir sveikatos apsaugos finansavimo struktūros. Be to, nuolat nepakanka lėšų ES užsienio politikai finansuoti - tokie prioritetai, kaip Kosovas ar Palestina rodo iššūkius, kuruos mums tenka priimti. Todėl svarbu, kad dabar aptartume artėjančią laikotarpio vidurio biudžeto peržiūrą ir užtikrintume, kad ES gali ir toliau po 2009 m. finansuoti svarbius politinius prioritetus. Reikalingas lankstumas ir geresnės galimybės, leidžiančios perskirstyti struktūroje egzistuojančius prioritetus.
<SPEAKER ID="073" NAME="Zbigniew Krzysztof Kuźmiuk">
UEN grupės vardu. - (PL) Pone Pirmininke, Komisare, UEN grupės vardu noriu atkreipti Jūsų dėmesį į keletą aspektų, susijusių su debatais dėl biudžetinių prioritetų 2009 m.
<P>
Visų pirma, jei Lisabonos sutartis bus ratifikuota visų valstybių narių, nuo 2009 m. valstybių narių turimi įgaliojimai bus perkelti ES, todėl Europos Sąjungos atsakomybapims daugiau sričių. Mano nuomone, tai turės labai didelės įtakos Sąjungos biudžeto išlaidoms.
<P>
Antra, ekspertai prognozuoja, kad 2009-ieji greičiausiai bus penkti metai iš eilės, kai nuolatos kyla maisto produktų kainos. Todėl padaugės socialinių problemų sunkiau besiverčiančiose valstybėse narėse, taip pat tose valstybėse, kurioms Europos Sąjunga teikia paramą maisto produktais. 2009 m. Sąjungos biudžetas turi užtikrinti didesnę paramą žemės ūkio produktų gamybai Europoje ir Sąjungos žemės ūkio produktų eksportui.
<P>
Pagaliau trečias aspektas, į kurį noriu atkreipti dėmesį, susijęs su klimato kaita, kuri yra vienas iš biudžeto prioritetų 2009 m. Tai papildomai apsunkins valstybių narių ekonomiką ir, deja, nesuteiks jokių galimybių atidėti jų plėtrą. Naujos valstybės narės atsidurs itin sudėtingoje situacijoje, be to, tai gali vesti prie rimtų ir nuostolingų ekonominių ir socialinių pasekmių tose šalyse.
<SPEAKER ID="074" NAME="Esko Seppänen">
GUE/NGL grupės vardu. - (FI) Pone Pirmininke, Komisare, pranešėja ponia Haug savo darbu pademonstravo neabejotinus techninius įgūdžius ir profesionalumą. Mūsų gruppalaiko pranešime išsakytą kvietimą siekti Sąjungos solidarumo ir subalansuoti regioninę plėtrą ir nori matyti daugiau viešumo ir aiškumo biudžeto klausimais.
<P>
Svarbu atkreipti dėmesį į ateinančių metų biudžeto struktūros laikotarpio vidurio peržiūrą 2009 m., nors naujų derybų išvados dar neturi įtakos kitų metų biudžetui. Mūsų grupvisada pateikia komentarų, teikdama, kad Sąjungos biudžetui trūksta įrankių, skirtų ES socialinei dimensijai kurti. Tai viena iš priežasčių, kodėl negalėjome priimti galutinio biudžeto projekto pasiūlymų praeitą gruodį.
<P>
Mūsų gruptaip pat tiki, kad priėmus Lisabonos sutartį, bus toliau plėtojama Sąjungos militarizavimo tendencija. Į Sąjungos darbą bus įtraukta naujų elementų. Tai - saugumo ir gynybos politika bei nuolatinis struktūrinis bendradarbiavimas. Mes stebime, kaip Taryba nuolatos siūlo naujus Sąjungos biudžeto asignavimus ir kaip Parlamentas yra pasirengęs juos priimti. Mėginimas į bendrąjį biudžetą įtraukti Atėnų finansavimo mechanizmą yra rezultatas, kurio pavyksta pasiekti dirbant su nuostata, kurios Taryba laikosi Sąjungos militarizavimo klausimu, taip pat nuolatos skatinant skirti daugiau militarizavimo asignavimų.
<P>
Mes taip pat pastebėjome, kad nėra numatytos aiškios kitų metų biudžeto politikos, susijusios su išlaidomis, kurias Sąjunga patirs dėl Kosovo, ir tuo, kaip bus mokama. Prognozuojama, kad kai kurios valstybės narės gali patirti nenumatytų išlaidų. Jos susijusios su etninių bendruomenių, kurios yra unikalios europiniame kontekste, nepriklausomybės propagavimu.
<SPEAKER ID="075" NAME="Margaritis Schinas" AFFILIATION="PPE-DE">
(EL) Pone Pirmininke, šiandien mes iškilmingai priimame 2009 m. biudžetą ir svarstome įvairias specifines jo savybes. Tai paskutinysis dabartinės parlamento kadencijos ir Barroso Komisijos biudžetas. Labai tikėtina, kad tai bus pirmasis biudžetas, kuris atidurs tarp dabartinės ir naujosios teisinių aktų leidybos struktūrų. Šį biudžetą skatina kurti Lisabonos sutartis, kuria, kaip jūs žinote, Europos Parlamentas bus įtrauktas į daugelį kompetencijos sričių.
<P>
Kai kalbama apie didelę kompetenciją, paprastai tai siejama ir su didele atsakomybe. Tęsdama šią temą, noriu atkreipti dėmesį į keturis 2009 m. biudžeto aspektus. Pirmasis klausimas susijęs su tuo, kad biudžete turi būti numatyta pridėtinbendrijos vertė, o ne paprasčiausiai kuriamas įspūdis apie eros pabaigą. Mane džiugina Komisarės pastebėjimas. Pavyzdžiui, FRONTEX sustiprinimas yra kokybinis elementas, rodantis, kad netgi paskutiniaisiais penkerių metų Komisijos ir Parlamento ciklo metais mes galime prisiimti naujus iššūkius.
<P>
Antras aspektas, apie kurį noriu kalbėti, yra tai, kad biudžetas turi būti susijęs su plėtra - iš jo negali būti finansuojamos tik mikroprogramos ar vidutiniai prioritetai. Dabartiniame ekonominės krizės kontekste turime akcentuoti problemas, kurioms spręsti reikalingi su plėtra susiję atsakymai.
<P>
Trečia yra tai, kad bet kuriam naujam politikos prioritetui turi būti skiriamos finansavimo galimybės. Trumpai sakant, nauji tikslai reiškia naujus pinigus.
<P>
Pagaliau 2009 m. bus rinkimų metai, todėl kreipiuosi į Komisiją. Kai pateiksite mums preliminarų biudžeto projektą, darykite tai paprastai ir suprantamai. Pats metas Europos gyventojams suprasti nesudėtingą biudžetą, kuris turi įtakos jų gerovei.
<SPEAKER ID="076" NAME="Costas Botopoulos" AFFILIATION="PSE">
(EL) Pone Pirmininke, ponios ir ponai, tikiu, kad šiandienos debatai dėl Haug pranešimo, yra pirmas rimtas žingsnis biudžetinės procedūros politizavimo keliu. Vienaip ar kitaip 2009 m. bus gausūs politinių įvykių Europoje ir mūsų Parlamente. Vyks parlamento rinkimai, tikiuosi, bus priimta nauja Lisabonos sutartis, be to, nemažai pakeitimų įvyks Parlamente. Visų šių procesų kontekste bus diegiami fundamentalūs biudžeto pakeitimai. Šiuo pranešimu raginama pasirengti šiems politiniams įvykiams.
<P>
Norėčiau pasisakyti keturiais svarbiais klausimais, susijusiais su procedūra ir pranešimu. Visų pirma, yra svarbu tinkamu laiku pradėti ruoštis prisitaikyti prie naujos situacijos. Kitas biudžetas, kuris, kaip minėjome, bus pirmasis naujosios procedūros biudžetas, turi būti grindžiamas jau sukurtais fondais, - tik taip galima užtikrinti tinkamą jo funkcionavimą.
<P>
Noriu akcentuoti antrą aspektą, nes Europos Parlamento nariai socialistai daugybę metų skatino atkreipti į jį dėmesį. Tai - procedūros atvėrimas kitiems komitetams. Čia pranešėjo iniciatyva yra labai svarbi. Apie politinius prioritetus diskutavome ne tik su biudžeto komitetu, bet ir su kitais komitetais.
<P>
Trečia, turime ir dabar, ir kiekvienais metais siekti, kad būtų atspindimi šio Parlamento politiniai prioritetai, atsižvelgiant į tai, kiek leidžia biudžetas. Manau, kad pagrindiniai klausimai šioje srityje yra susiję su skurdo problema, žemės ūkiu, plėtra ir technologijomis.
<P>
Pagaliau baigdamas, pone Pirmininke, noriu atkreipti dėmesį į ketvirtą aspektą - bandomųjų programų svarbą. Jos padeda pažvelgti, kas nutiks ES per ateinančius metus.
<SPEAKER ID="077" NAME="Pedro Guerreiro" AFFILIATION="GUE/NGL">
Pone Pirmininke, vienas iš svarbių aspektų, turinčių įtakos 2009 m. biudžetui, yra planuojama Bendrijos biudžeto peržiūra. Tiksli šios peržiūros forma dar turi būti svarstoma, tačiau nerimą kelia kai kurie tikslai, kurių, kaip jau numatyta, bus siekiama peržiūros metu.
<P>
Be to, atsižvelgiant į Komisijos ir Tarybos patvirtintas nuorodas, aišku, kad pasikartos tai, kas jau nutiko 2007 ir 2008 m., būtent - išlaidos dar kartą viršys kelių metų finansavimo struktūros nustatytas ribas, o jų ir taip nepakanka tikrai Europos Sąjungos socialinei sanglaudai užtikrinti. Be to, vis daugėja ženklų, kad socialinei sanglaudai skirtų išlaidų paskirstymas nebus naudojamas. Tuo pačiu metu bus daugiau skiriama ES išoriniams veiksmams, būtent, kišimuisi į karus, kuriuos mes atmetame.
<P>
Trumpai tariant, bus nepakankamai finansuojami prioritetai, kuriems pritariame, ir daugiau lėšų skiriame tiems prioritetams, kuriuos atmetame.
<SPEAKER ID="078" NAME="Reimer Böge" AFFILIATION="PPE-DE">
(DE) Pone Pirmininke, ponios ir ponai, visų pirma noriu pasakyti, kad pritariu pranešėjos teiginiams ir kreipiuosi į Parlamento specialistų komitetus, kviesdamas rimtai atsižvelgti į projektus, susijusius su Europos pridėtine verte, kai, tikiuosi, bus svarstomi klausimai dėl bandomųjų projektų ir parengiamųjų veiksmų.
<P>
Kreipdamasis į Komisiją ir Tarybą noriu taip pat pasakyti, kad debatų eigoje mums pagaliau reikia gauti atsakymą į klausimą, kaip pavyks atkurti užsienio ir apsaugos politikos būklę, kuri keletą metų kenčia nuolatinį finansavimo stygių, ir taip baigti metinę diskusiją šiuo klausimu, kuris niekam nenaudingas ir kenkia Komisijos bei Tarybos įvaizdžiui.
<P>
Komisarminėjo, kad sureaguos į išvadas dėl Balio preliminaraus biudžeto projekto, be to, bus suformuluota nauja Azijos strategija. Bet man įdomu, kada Komisija ketina pateikti pasiūlymus dėl numanomų biudžeto padarinių, susijusių su reformų sutartimi laikotarpiui, kuris tęsis iki 2013 m. Ar mums teks laukti kito finansinės programos sudarymo laikotarpio? Galų gale, nerimą kelia nauji imigracijos politikos, klimato kaitos, energetikos politikos, teisminio bendradarbiavimo bei užsienio ir apsaugos politikos aspektai. Apie juos nieko nebuvo pasakyta.
<P>
Leiskite pastebėti, kad šios biudžetinės procedūros metu turime sukurti struktūrą, leidžiančią vykdyti naują sutartį, kai tik ji bus ratifikuota, vadinasi, turime atidžiai ir racionaliai dirbdami nepamiršti, kad reikia suderinti sutartis, atsižvelgiant į ratifikacijos procesą ir įstatymus. Tai yra svarbiausia. Egzistuoja trys aspektai. Kokiame etape preliminariomis sutartimis reikia užtikrinti tinkamą perėjimą nuo senos prie naujos sutarties? Kokiame etape pereinamosiomis sutartimis turime užtikrinti teisinį aiškumą? Kokiame etape prireiks šiek tiek daugiau laiko, norint pradėti vykdyti vėlesnes sutartis būtinosios įstatymų leidybos pagrindu?
<P>
Noriu visiškai aiškiai pasakyti - taip pat Prancūzijai, kaip kitai vadovaujančiajai valstybei narei, - kad tai, ar pavyks sudaryti visas su šiais trimis aspektais susijusias sutartis, priklauso nuo rezultatų, kad turime išlaikyti tam tikrą lankstumą - neiškalti visko akmenyje, kad vėliau netektų imtis kūjo.
<SPEAKER ID="079" NAME="Jan Mulder" AFFILIATION="ALDE">
(NL) Pone Pirmininke, visų pirma linkiu Jutta Haug bon courage vykdant šią svarbią užduotį, kurios ji imasi jau antrą kartą. 2008-ieji bus labai svarbūs metai ne vien todėl, kad turime sudaryti eilinį 2009 m. biudžetą, kaip jau minėjo dauguma pranešėjų, bet ir todėl, kad turime numatyti procedūrą, pagal kurią bus tariamasi dėl 2010 m. biudžeto, sudaromo atsižvelgiant į naują sutartį. Šie metai yra tas laikas, kai Parlamentas gali pademonstruoti, ką jis gali ir ko negali padaryti.
<P>
Vis dar ne viskas pakankamai aišku dėl žemės ūkio. Atidžiai skaitant sutartį, susidaro įspūdis, kad Taryba šį kartą gali vienašališkai nustatyti kainas ir kvotas. Kaip tai suderinama su naujomis biudžetinėmis galiomis žemės ūkiui už II kategoriją? Tikimės, kad galimybės bus lygios. Šį klausimą būtina spręsti prioritetine tvarka. Maisto ir energetikos politikos klausimai tebėra aktualūs ir, galbūt, juos išspręsti galima nustatant 5% maržą, suteiktą institucijų susitarimu. Raginu Komisiją apie tai pamąstyti.
<SPEAKER ID="080" NAME="Ville Itälä" AFFILIATION="PPE-DE">
(FI) Pone Pirmininke, Komisare, noriu padėkoti pranešėjai poniai Haug už puikų darbą ir bendradarbiavimą. Ji iš tiesų pademonstravo profesionalius sugebėjimus, todėl šiame lemiamame etape pavyks sėkmingai sudaryti biudžetą, jei toks bendradarbiavimas tęsis.
<P>
Ar mūsų biudžetas pakankamai skaidrus, kad galėtume pelnyti visuomenės pasitikėjimą rinkimų, vyksiančių 2009 m., metu? Tuo pačiu metu mes rengiamės polisaboniniam laikotarpiui, o tai ypač susiję su užsienio politika, pavyzdžiui, todėl turime pasiruošti tam, kad Parlamentas rodys iniciatyvą prisidėti prie šio naujo požiūrio į užsienio politiką.
<P>
Noriu paakyti šį tą svarbaus, kol šis biudžetas vis dar rengiamas. Tikiuosi, kad Komisija sukurs iniciatyvą, kurią pranešėja galės išplėtoti. Tai susiję su Baltijos jūros strategija. Girdėjau, kad Komisija kuria tokią strategiją, taip pat girdėjau, kad Švedija, kai jai teks pirmininkaujančiosios valstybės narės vaidmuo, ketina paversti Baltijos jūros strategiją pagrindinio prioritetu.
<P>
Ši strategija neturės jokios reikšmės, jei nebus numatytas jos finansavimas. Šiuo metu esame sukūrę daug įvairių bandomųjų projektų. Visa Baltijos politika yra įvairių finansinių išteklių ir politinių pažiūrų durtinys. Todėl reikalinga atskira antraštė, pavadinta Baltijos jūros strategija, kad galėtume vykdyti tinkamą aplinkos politiką, tinkamą transporto politiką ir netgi tinkamą energetikos politiką, nes žinosime, kad dujotiekis bus tiesiamas per Baltijos jūrą iš Rusijos į Vokietiją. Todėl reikalinga ši iniciatyva ir aš tikiuosi, kad Komisija šia proga ją pademonstruos.
<SPEAKER ID="081" NAME="Valdis Dombrovskis" AFFILIATION="PPE-DE">
LV) Pone Pirmininke, ponios ir ponai, procesiniu požiūriu 2009 m. ES biudžetas yra pasirengimas dviem svarbiems įvykiams. Visų pirma, po Lisabonos sutarties ratifikavimo ES biudžetinprocedūra gerokai pasikeitė, todėl reikia atlikti būtinuosius pasirengimo veiksmus, kad užtikrintume viešumą ir sėkmingą darbą sudarant 2010 m. Europos Sąjungos biudžetą. Antra, turime paspartinti ES biudžeto peržiūrą, įtraukdami klausimus, susijusius su bendrosios žemės ūkio politikos reforma ir JK nuolaida; tai leis užtikrinti laikotarpio vidurio ataskaitos už finansines perspektyvas sėkmę. Politikos prioritetai, kuriuos Europos Komisija nustat2009 m., t. y. ekonominės plėtros ir užimtumo skatinimas, kova su klimato kaita ir nuoseklios plėtros užtikrinimas, turi būti patvirtinti, tačiau norint juos diegti, būtina atitinkama parama iš ES biudžeto. Deja, didžiausios vertės, nustatytos finansavimo struktūroje, ribojama biudžeto suma rodo, kad ištekliai, kurių reikia naujiems prioritetams finansuoti, turės būti gaunami pasitelkus esamą biudžetą, todėl turime perskirstyti išteklius. Gali būti, kad turėsime pakeisti apribojimus, kad gautume konkrečius ES biudžeto išteklius. Pavyzdžiui, šiuo metu taikomas struktūrinių fondų apribojimas, nurodantis, kad tik 3% išteklių nuo atitinkamos veikimo programos gali būti nukreipti efektyvaus energijos panaudojimo priemonėms, neleidžia naujoms valstybėms narėms peržiūrėti savo prioritetų gauti struktūrinių fondų finansavimą, kaip numato nauji Europos energetikos strategijos ir klimato kaitos prioritetai. Ačiū už dėmesį.
<SPEAKER ID="082" NAME="Ingeborg Gräßle" AFFILIATION="PPE-DE">
(DE) Pone Pirmininke, Komisare, ponios ir ponai, noriu pasidalyti mintimis apie du prioritetus būtent - pranešėjos kritiką dėl ES biudžeto skaidrumo ir Komisijos politiką.
<P>
Kaip pranešėja, pasisakanti su biudžetu susijusiais klausimais, prašau Komisijos atkreipti dėmesį į biudžeto skaidrumo klausimą ir pateikti pasiūlymų, susijusių su kita planuojama biudžeto sistemos reforma. Informacija, pateikta konkrečiame biudžete, yra visiškai neadekvati, o šie skaičių sąrašai faktiškai niekam neturi jokios naudos. Iki šios Komisija yra parengusi nemažai susijusių dokumentų, kurie vien devalvuoja patį biudžetą. Kodėl į patį biudžetą neįtraukiama daugiau informacijos nuo pat pradžių, tada nereikėtų rengti kai kurių pageidaujamų ataskaitų ir kreiptis į Komisiją bei Parlamentą. Aš sieksiu pasiūlyti kitos biudžeto reformos pagrindines nuostatas ir noriu paprašyti kolegų, kad net šiame etape palaikytų preliminarią veiklą, nes noriu, kad šiuo klausimu būtų atlikti keli tyrimai.
<P>
Pasisakysiu dar vienu klausimu. Gruodžio mėn. priimta rezoliucija dėl 2007 m. biudžeto Parlamentas skatino iki 2008 m. balandžio 30 d. pateikti eigos patikrinimo ataskaitą. Tikiuosi, kad po kelių dienų šią ataskaitą gausime. Šis Parlamento pageidautas patikrinimas virto į vieną iš Barriso Komisijos pagrindinių sėkmingo darbo istorijų. Komisijos Pirmininkas pristato save kaip reformos iniciatorių, tačiau tokiu jį bus galima laikyti tik tada, jei iki šios Komisijos kadencijos pabaigos jis padarys išvadas, atsižvelgdamas į patikrinimą. Tai reiškia, kad jis turi kritiškai pažvelgti į decentralizaciją ir imtis pirmųjų veiksmų ta kryptimi.
<P>
Jis tai skolingas ne tik mokesčių mokėtojui ir Parlamentui, bet taip pat savo darbuotojams, kurie šiuo metu gaišta savo laiką ir švaisto įgūdžius dėl per didelio vidinio administravimo ir biurokratijos. Komisija pasitarnaus ir sau pačiai, nes mes tikime, kad prisiimdama su ES susijusius iššūkius ir svarbias valdymo užduotis (nepamirštant ir 2009 m. biudžeto, kuris, kaip žinote, nepateikia jokių naujų elementų), jas išspręsti ji galėsi tik tuo atveju, jei bus imtasi atitinkamų priemonių ir diegiami administravimo pakeitimai.
<SPEAKER ID="083" NAME="Péter Olajos" AFFILIATION="PPE-DE">
(HU) Ačiū, Pone Pirmininke. Kaip vienas iš tų, kurie sudar2009 m. biudžeto projektą, noriu padėkoti Jutta Haug ir Laszló Surjan už rimtus parengiamuosius darbus. Jei norime pasiekti gerų galutinių rezultatų, turime būti disciplinuoti ir veikti vieningai, nes neretai tenka išmėginti naujus veiklos būdus. Galime būti visiškai ramūs dėl žinomų aplinkos apsaugos problemų, kurios nurodytos MPS (metinpolitikos strategija). Sveikinu visas tris Komisijos iniciatyvas. Kaip Centrinės Azijos delegacijos narį mane itin džiugina Europos Sąjungos nauja Centrinės Azijos strategija ir padidėjusi parama. Taip pat džiaugiuosi dėl intencijos skatinti nuoseklią plėtrą besivystančiose šalyse, ypač jei tai susiję su biologine įvairove ir energetika. Tai nėra vien moralinmūsų pareiga. Tai mūsų pačių interesai. Esu įsitikinęs, kad su kolegomis pajėgsime inicijuoti nemažai paramą teikiančių mokslinių tyrimų projektų, nes to tikisi mūsų gyventojai. Labai ačiū.
<SPEAKER ID="084" NAME="Danuta Hübner">
Komisijos narė. - Pone Pirmininke, noriu dar kartą padėkoti poniai Haug už pranešimą, taip pat visiems pasisakiusiems už jų komentarus. Ne vien tokius, kurie tiesiogiai susiję su 2009 m. biudžetu, bet taip pat tokius komentarus, kuriais keliami klausimai apie tolesnį nei iki 2009 m. laikotarpį. Jie labai naudingi apžvelgiant mūsų politinę darbotvarkę ir numatant tolesnę biudžeto reformą.
<P>
Kalbėdama apie Baltijos jūros strategiją, noriu sureaguoti į du labai svarbius aspektus, kurie buvo paminėti. Visų pirma kalbėsiu apie Baltijos jūros strategiją. Komisija svarsto šią strategiją ir man malonu pranešti, kad atsakinga už tarnybų tarpusavio bendradarbiavimą. Numatoma, kad į darbotvarkę ji bus įtraukta Švedijos pirmininkavimo metu, vadinasi, antroje 2009 m. pusėje. Šiandien dar per anksti kalbėti apie kokias nors biudžeto pasekmes.
<P>
Vienas iš klausimų, susijusių su nauja sutartimi ir politinės darbotvarkės pasekmėmis, yra Lisabonos sutarties įtaka institucijoms ir naujoms teisinėms struktūroms.
<P>
Kitas klausimas yra susijęs su poline darbotvarke ir, kaip žinote, Taryba ir Komisija šiuo metu peržiūri ir atlieka labai konkretų darbą, labiausiai susijusį su teisinėmis struktūromis ir naujais instituciniais iššūkiais. Tačiau, kaip žinote, politindarbotvarkperžiūrima ir dėl to, kad reikia atlikti biudžeto peržiūrą. Tikiu, kad šių metų pabaigoje arba 2009 m. pradžioje Komisija pateiks naują politinę darbotvarkę ir tik tada bus galima svarstyti ir spręsti biudžeto pasekmes, dirbant racionaliai ir atsakingai.
<P>
Kalbėdama apie skaidrumą, noriu pasakyti, kad nepamiršiu nvienos jūsų pastabos dėl patikrinimo rezultatų ir pateiksiu juos ne tik Komisarei Grybauskaitei, bet ir visiems kolegoms, be to, noriu patvirtinti tai, ką pasakėte.
<P>
Kiek suprantu, dabar mes žinome 2009 m. gaires, kurias išsakabi biudžeto sudarymo organų pusės. Preliminarus biudžeto projektas bus pagrįstas poreikiu įgyvendinti visus tuos prioritetus, dėl kurių jau susitarta ir kurie mūsų laukia. Komisija, be jokios abejonės, tikisi nuolatos bendradarbiauti su jumis siekdama šių rezultatų. Taip pat noriu pasakyti, kad efektyvus bendradarbiavimas yra esminę sąlyga siekiant ilgalaikių tikslų - tiek susijusių su institucijomis, tiek su politine darbotvarke. Labai ačiū už diskusiją.
<SPEAKER ID="085" NAME="Jutta Haug">
pranešėja. - (DE) Pone Pirmininke, dėkoju visiems šios diskusijos dalyviams. Man, be abejo, džiugu girdėti gerus linkėjimus ir pagyras. Taip pat noriu padėkoti Komisarei.
<P>
Jei teisingai supratau, Komisija visada mus palaiko ir žada pateikti nuolatinį biudžeto projektą, kuriame bus numatyta visa, apie ką buvo kalbėta. Mes dar kartą sudarėme savo prioritetų planą. Jų nėra mažai, be to, jei yra svarbūs. Tai - kova su klimato kaita, plėtros ir užimtumo skatinimas, socialinės Europos kūrimas, moksliniai tyrimai, mokymas, švietimas, parama skurdžiausioms pasaulio valstybėms, užduočių pasaulyje įgyvendinimas. Nelengva visa tai finansuoti.
<P>
Norėjau, kad tai būtų išklausiusi Taryba, nes tada ji būtų įsitikinusi, kad, ačiū Dievui, visos arba beveik visos Parlamento grupės šiais klausimais vieningos. Už tai esu dėkinga visiems, kam tai rūpi.
<SPEAKER ID="086" NAME="Reimer Böge" AFFILIATION="PPE-DE">
(DE) Pone Pirmininke, KomisarHübner ką tik pasakė, kad Komisija ir Taryba jau svarsto klausimus, susijusius su Lisabonos sutarties perkėlimu. Tai puiku! Tačiau kaip biudžeto komiteto pirmininkas noriu visų narių vardu pareikalauti, kad Parlamentas būtų laikomas lygiaverčiu, kad į jį nebūtų žiūrima kaip į antrarūšę instituciją - kad jam būtų perduodami dokumentai ir kita medžiaga, susijusi su visais klausimais, kurie bus drauge svarstomi ateinančiais mėnesiais. Jei nebūsime tuo tikri, proceso pabaigoje - metų pabaigoje - susidursime su didelėmis problemomis.
<P>
Komisija ir Taryba turi būti suinteresuotos, kad požiūris į informacijos perdavimo strategiją, susijusią su dokumentų ir įvairių klausimų svarstymu, būtų vieningas.
<SPEAKER ID="087" NAME="Danuta Hübner">
Komisijos narė. - Pone Pirmininke, noriu tik labai aiškiai pasakyti, kad sunkiai įsivaizduoju, kaip šios trys institucijos galėtų dirbti atskirai. Tos pačios nuostatos, tikiu, galioja, kai Parlamentas turi dirbti kartu su Komisija ir Taryba.
<P>
Tai mūsų bendra sutartis, bendras mūsų pasiekimas ir bendra užduotis. Galiu tik perduoti Jūsų žodžius Pirmininkui Barroso, tačiau esu įsitikinusi, kad visi puikiai supranta šį įsipareigojimą.
<SPEAKER ID="088" NAME="Pirmininkas">
Debatai baigti.
<P>
Balsavimas vyks antradienį, 2008 m. balandžio 22 d.
<P>
Rašytiniai pareiškimai (142 taisyklė)
<SPEAKER ID="999" NAME="Nathalie Griesbeck  " AFFILIATION="ALDE">
raštu. - (FR) Lisabonos sutartis, kuri įsigalios kitų metų sausio 1 d., leis kaip niekada anksčiau sustiprinti Parlamento prerogatyvas. Prieš šių metų pabaigą turėsime pasirašyti institucijų susitarimą, atsižvelgdami į bendro sprendimo mastą ir skirtumo tarp privalomų ir neprivalomų išlaidų panaikinimą.
<P>
Šiame kontekste norime akcentuoti, kad esame pasiryžę laikytis savo nuostatos laikotarpio vidurio pakartotinų derybų dėl finansinės 2007-2013 m. struktūros metu, taip pat perorientuojant politiką biudžeto pagrindu, kuris visiškai atitinka mūsų ambicijas ir neprieštarauja puoselėjamiems solidarumo principams. Turime nuolatos rūpintis, kad vykdoma politika būtų kuo efektyvesnė, todėl turime prieštarauti bet kokiam bandymui denacionalizuoti BŽŪP ir regionines politikas.
<P>
Taip pat svarbu užtikrinti, kad būtų galima skatinti naujų ir naudingų strategijų atsiradimą, pasinaudojant biudžetiniais įrankiais, kurias Parlamentas laiko savo žinioje, t. y. lanksčiais įstatymais, bandomaisiais projektais ir parengiamaisiais veiksmais.
<P>
Be to, Europos Komisija turi siekti didesnio biudžeto skaidrumo, kad mes galėtume tinkamai panaudoti viešųjų fondų lėšas.
<SPEAKER ID="089" NAME="Gábor Harangozó  " AFFILIATION="PSE">
raštu. - Turime pasirengti pasikeitimams, kurie numatomi 2009 m., kai įsigalios Lisabonos sutartis ir Europoje vyks rinkimai, nes tai turės didelės įtakos biudžetui. Naujai išriktas Parlamentas ir paskirtoji Komisija iš tiesų turės svarstyti naują biudžetinę procedūrą.
<P>
Todėl svarbu, kad pateikti skaidrią ir perspektyvią 2009 m. biudžeto struktūrą ir prioritetus. Be kitų aspektų, svarbu užtikrinti, kad biudžetas atitiktų prioritetus, kad būtų numatyti pakankami ištekliai. Kalbant apie tai, džiugu pastebėti, kad pranešėja ponia Haug akcentuoja solidarumo, kaip vieno iš esminių Europos politikos elementų, principo svarbą, ypač kai tai susiję su sanglauda ir struktūrine politika.
<P>
Prisiimant naujus iššūkius ir nustatant naują trijų institucijų santykį, yra labai svarbu užtikrinti deramą politinių prioritetų ir galimų finansinių išteklių santykį. Vis daugiau nerimaujama, kad naujieji prioritetai, t. y. konkurencingumas, klimato kaita ar nuosekli plėtra, bus finansuojami iš kitų prioritetų biudžeto. Keliant naujus prioritetus, būtina užtikrinti, kad nebus daroma žala pasiekimams kitų politinių prioritetų, pvz., solidarumo, srityse.
<SPEAKER ID="090" NAME="Monica Maria Iacob-Ridzi  " AFFILIATION="PPE-DE">
raštu. - (RO) Noriu atkreipti dėmesį į tam tikrus aspektus, susijusius su pakartotinu solidarumo principo akcentavimu šiame pranešime.
<P>
Sanglaudos politika reikalauja trečdalio Europos Sąjungos metinio biudžeto lėšų. Vis dėlto negalima pamiršti fakto, kad ši sritis tampa vis mažiau svarbi, lyginant su konkurencingumo politika, susijusia su ekonomine plėtra ir užimtumu. Pavyzdžiui, lyginant su 2007 m., 1a biudžeto eilut- konkurencingumas - rodo 18.4 % padidėjimą, o 1b - sanglaudos sritis - tik 3,1 % padidėjimą.
<P>
Be to, turime apsvarstyti Lisabonos sutarties taikymo vykdant sanglaudos politiką pasekmes. Struktūriniai fondai, kurie šiuo metu nėra laikomi privalomomis išlaidomis ir apie kuriuos Parlamentas taria paskutinį žodį vykdant biudžetines procedūras, taps bendro Ministrų Tarybos ir Parlamento sprendimo objektu. Vis dėlto visi žinome, kad kiekvienais metais Taryba sumažina sumas, skiriamas Europos sanglaudos politikai.
<P>
Todėl aš manau, kad labai svarbu įgyvendinti Lisabonos strategijoje numatytus tikslus, tačiau neignoruoti skirtumų, kurie vis dar egzistuoja tarp įvairių Europos regionų.

<CHAPTER ID="018">
Reglamento (EB) Nr. 717/2007 (judriojo telefono ryšys) ir Direktyvos Nr. 2002/21/EB (elektroniniai ryšių tinklai) (diskusijos) 
<SPEAKER ID="120" NAME="Pirmininkas">
Kitas klausimas - pranešimas pateiktas Adinos-Ioanos Vălean, Pramonės, išorės prekybos, mokslinių tyrimų ir energetikos komiteto vardu dėl pasiūlymo dėl Europos Parlamento ir Tarybos reglamento, kuriuo iš dalies keičiamas Reglamentas (EB) Nr. 717/2007 dėl tarptinklinio ryšio per viešuosius judriojo telefono ryšio tinklus Bendrijoje ir Direktyva 2002/21/EB dėl elektroninių ryšių tinklų ir paslaugų bendrosios reguliavimo sistemos (COM (2008)0580 - C6-0333/2008 -.
<SPEAKER ID="121" NAME="Adina-Ioana Vălean" LANGUAGE="RO">
Gerb. pirmininke, Komisijos nare Viviane Reding, ponios ir ponai, liberalams nėra būdinga pasisakyti už rinkos priemones reguliuojant kainas, net jei tai apima tik didžiausių ribų nustatymą. Vis dėlto judriojo tarptinklinio ryšio tarifų atveju, šis veiksmas būtinas ir gali būti vykdomas tik kolektyviai Europos Sąjungos lygmeniu. Tai būtina, nes pernelyg dideli tarifai sudaro kliūtis judėjimo laisvei ir ryšiams tarp Europos piliečių. Šių kliūčių pašalinimas - vienas pagrindinių tikslų ir vienas asmeninių mano, kaip Europos Parlamento narės, tikslų. Todėl ėmiausi pranešėjos vaidmens rengiant šį reglamentą ir Europos Parlamento pranešimą, priimtą mėnesio pradžioje dėl administracinių ir teisinių kliūčių, kurias sudaro valstybės narės, ribodamos Europos piliečių judėjimo laisvę.
<P>
Dabartinis reglamentas reikalingas, pvz.,, smulkiajam verslininkui, vykstančiam į verslo kelionę, kuris turi kalbėtis su kolegomis ir spręsti drauge kylančius klausimus. Jis svarbus žurnalistams, siunčiantiems naujienų pranešimus elektroniniu paštu tiesiog iš įvykio vietos. Jis taip pat svarbus jauniems žmonėms, siunčiantiems teksto žinutes savo draugams ir draugėms. Taip pat jis svarbus darbuotojams, dirbantiems užsienyje, kurie norėtų išgirsti savo vaikų balsą telefonu. Visi šie Europos piliečiai mokėjo ir vis dar dažnai moka tris arba keturis kartus daugiau, naudodami mobilųjį telefoną, paprasčiausiai todėl, kad jie yra per porą mylių nuo savo valstybės, net nebūdami už Bendrijos ribų.
<P>
Reglamento, kurį mes ketiname priimti rytoj, leis išvengti didelių kainų. Kainų apribojimai, nustatyti reglamentu vis dar leis operatoriams gauti didelę pelno maržą ir konkuruoti siūlant mažesnes kainas. Susiduriame su sudėtinga problema, susijusia su mobiliojo telefono ryšio Europoje rinkos susiskaidymu ir veikimu.
<P>
Kai vartotojai renkasi mobiliojo telefono operatorių, jie visų pirma dažniausiai atsižvelgia į mokesčius už nacionalinius pokalbius arba kainą, siūlomą už naują mobilųjį telefoną, tačiau nekreipia dėmesio į tarptinklinio ryšio kainas. Jei jie yra už savo valstybės ribų kitoje ES valstybėje narėje, jie moka, atsižvelgiant į tarptinklinio ryšio kainas, net jei jie tik priima skambučius. Vienintelgalimybvartotojams - nebendrauti mobiliuoju telefonu. Konkurencija tarp operatorių šiuo požiūriu neveikia. Kilmės šalies operatorius turi mokėti tinklo operatoriui už lankymąsi tinkle.
<P>
Kai kurios valstybės, ypač pamėgtos turistų, per trumpą laiką sulaukia didelių turistų srautų, tuo tarpu kitų valstybių gyventojai vyksta atostogauti į užsienį. Tai reiškia, kad nėra pusiausvyros tarp pasiūlos ir paklausos, ir čia net tarp operatorių sujungimo tarifai yra labai aukšti. Be to, kai kuriose valstybėse mobilaus telefono tinklų įdiegimo ir naudojimo savikaina yra didesnė. Į rinką atėję mažesni operatoriai arba nauji operatoriai, parodė, kad daugelis Europos operatorių taiko jiems diskriminuojančias kainas. Galiausiai už viską sumoka vartotojas.
<P>
Reglamentas, kurį ketiname priimti rytoj - laikinas sprendimas. Negalime neribotą laiką reguliuoti kainų, nes tai turėtų įtakos naujovėms ir net galėtų paveikti konkurencingumą. Todėl reglamentu numatyta, kad Europos Komisija turėtų išanalizuoti įvairias rinkos reguliavimo priemones. Kai kurios iš šių priemonių net siūlomos reglamentu. Po dvejų arba trejų metų turėsime galimybę aptarti kitas priemones, kai apie tai turėsime daugiau informacijos. Manau, kad tuomet galėsime įgyvendinti teisinę sistemą ir užtikrinti konkurencingus tarptinklinio ryšio tarifus ilgalaikiu laikotarpiu.
<P>
Be šio aspekto Parlamentas, mano manymu, daugeliu požiūrių pagerino reglamentą. Sumažinome didžiausius bendruosius tarptinklinio ryšio tarifus duomenims perduoti iki 50 centų už megabaitą, siekdami paskatinti šios paslaugos naudojimą ir konkurenciją sektoriuje. Pasistengėme, kad vartotojų informavimo gairės dėl tarptinklinio mobiliojo interneto prieigos būtų skaidresnės. Taip pat parengėme nuostatas, ribojančias iki 50 EUR mėnesines sąskaitas už tarptinklinį duomenų perdavimą, kurios būtų daug lankstesnės, norintiems naudotis šia galimybe. Teksto žinutės, apmokamos tarptinklinio tyšio tarifu siunčiamos vartotojui užsienio tinkle, taip pat ir siunčiant žinutes bendruoju pagalbos telefono numeriu 112. Sumažinome didžiausius galimus tarifus įeinantiems ir išeinantiems skambučiams, išsaugodami pelno maržos galimybę operatoriams. Taip pat uždraudėme operatoriams apmokestinti vartotojus užsienyje, kai jiems paprasčiausiai paliekamas balso pranešimas.
<P>
Baigdama norėčiau padėkoti visiems už pastangas per šį trumpą laikotarpį - savo kolegoms nariams iš kitų politinių frakcijų, Komisijos narei Viviane Reding ir jos padėjėjams, pasiuntinei Janai Reinišovai ir Tarybai pirmininkaujančios Čekijos ir pirmininkavusios Prancūzijos atstovams, taip pat mūsų darbuotojams iš Europos Parlamento, kurie visi dirbo drauge tam, kad milijonai piliečių galėtų jau šią vasarą pasinaudoti prieinamais tarptinklinio ryšio tarifais.
<SPEAKER ID="122" NAME="Viviane Reding">
Komisijos narė. - Gerb. pirmininke, visais klausimais sutinku su pranešėja, kurią norėčiau pasveikinti greitai ir kokybiškai atlikus darbą.
<P>
Susiduriame su kliūtimi judėjimo laisvei, nes, bausdami piliečius dideliais mokesčiais už mobilaus telefono naudojimą jiems vos kirtus kitos valstybės sieną, nesukuriame vidaus rinkos, kurios siekiame ir kurią norime sukurti. Todėl norėdami suteikti judėjimo laisvę mūsų piliečiams turime pašalinti šias kliūtis. Šios kliūtys svarbios daugeliui piliečių. Europos Sąjungoje yra maždaug 150 mln. piliečių, kurie naudoja savo mobilųjį telefoną bent kartą per metus, naudodamiesi tarptinkliniu ryšiu, būdami užsienyje ir turi už tai susimokėti. Tai ne tik studentai, keliaujantys ir iškylaujantys žmonės, bet ir darbuotojai, dirbantys kitose valstybėse narėse, žurnalistai ir verslininkai, kuriems dėl didelių ryšio kainų tai labai nepatogu.
<P>
Todėl dėkoju Europos Parlamentui už tai, kad jis skubiai reagavo į Komisijos pasiūlymą. Manau, kad mums pavyko praktiškai įgyvendinti pasiūlymą Europos Sąjungoje per rekordiškai trumpą laiką - tik septynis mėnesius nuo pasiūlymo iki jo įgyvendinimo. Tai - pirmasis toks pasiūlymas, kuriuo atstovaujama Europos vartotojų interesams.
<P>
Norėčiau tarti keletą žodžių apie tai, ko pasiekta pirmuoju paketu dėl tarptinklinio ryšio. Pavyko 60 proc. sumažinti tarptinklinio ryšio balso skambučių kainą piliečiams ir 30 proc. padidinti tarptinklinio ryšio srautą.Taip pat įdomu, kad nuolat didėjo gyventojų mobiliojo telefono ryšio skvarba. Dabar Europoje ši skvarba vidutiniškai sudaro 119 proc. Tai - absoliutus pasaulio rekordas ir, mažėjant tarptinklinio ryšio kainoms tai suteikia laisvę piliečiams, norintiems naudotis mobiliuoju telefonu. Tai taip pat užtikrina gerą pelną pramonei, nuolat didėjant srautams. Tuo pat metu kainos valstybėse narėse smunka žemyn. Nuo to laiko, kai pradėjo dirbti J. M. Barroso vadovaujama Komisija, vietinės judraus ryšio kainos sumažėjo maždaug 35 proc. Tai - atsakymas teigiantiems, kad jei mažinsime tarptinklinio ryšio kainas, kainos valstybėse narėse didės. Šis teiginys neteisingas. Statistiniai duomenys rodo, kad yra kaip tik atvirkščiai.
<P>
Dabar žengiame dar vieną žingsnį į priekį: pirmiausia, žinoma, dėl tarptinklinių balso skambučių. Manau, kad labai gerai, kad ir toliau mažiname nustatytą didžiausią ribą tam, kad būtų konkuruojama pasiūlymais žemiau nustatytos ribos. Labai svarbu, kad į tarptinklinį ryšį įtraukėme SMS, nes kiekvienais metais Europos Sąjungoje išsiunčiama 2,5 mlrd. žinučių. Šio segmento pelnas apytiksliai siekia 800 mln. EUR. Kas daugiausia siunčia SMS žinutes? Pirmiausia jaunimas: 77 proc. jaunuolių iki 24 metų amžiaus naudoja teksto žinutes, būdami užsienyje, nes jiems taip lengviau ir pigiau. Tokiu būdu atsižvelgiant į operatoriaus išlaidas jie itin nukentėtų, mokėdami ypač didelę kainą, naudodamiesi tarptinklinio ryšio paslaugomis. Gerai, kad mažiname šias kainas, ir teksto pranešimai taps įprasti esant namuose arba kaimyninėje valstybėje. Todėl vartotojams tai bus labai naudinga. Kainos sumažinimas - dėl kurio Parlamentas balsuos rytoj - teksto žinutėms yra 60 proc. Dėl mokėjimo už kiekvieną tarptinklinio ryšio sekundę: tiesiog teigiama, kad žmonės neturėtų mokėti už tai, kuo jie nesinaudoja, ir mokėti tik už tai, kuo jie pasinaudojo. Taip pat sumažinsime šiandien paslėptą 24 proc. mokestį tam, mokėdami už tai, kas iš tikrųjų suvartota. Duomenų perdavimas, mūsų nuomone, yra ateities dalykas.
<P>
Tačiau kol mes laukiame ateities įvykių, kai, pvz.,, būdami bet kurioje vietoje galėsime atsisiųsti filmą, laikraščio straipsnį arba pasiųsti nuotrauką savo draugams, šiandien už tai tenka mokėti milžiniškas sąskaitas. Aš esu gavusi kopijas sąskaitų, kai žmonės, išvykę į kitą valstybę trims ar keturioms dienoms turi sumokėti keletą tūkstančių eurų už tai, kad atsisiuntsavo mėgstamą televizijos programą arba laikraščių straipsnius, kuriuos jie įpratę skaityti. Nuo šiol taip nebebus, nes naujajame reglamente nustatyta viršutinriba, kuri nuo 2010 m. liepos 1 d., bus automatiškai taikoma, apsaugant mūsų vartotojus.
<P>
Todėl tai - svarbus sprendimas Europai ir reikšmingai diena Europos vartotojams. Dėkoju Parlamentui, veikusiam labai skubiai. Manau, kad žmonės už Parlamento sienų supranta, kad jis dirba savo piliečių labui.
<SPEAKER ID="124" NAME="Syed Kamall">
Vidaus rinkos ir vartotojų apsaugos komiteto nuomonės referentas. - Gerb. pirmininke, iš pradžių norėčiau padėkoti Vidaus rinkos komiteto pagalbiniams pranešėjams iš visų frakcijų, jų darbuotojams ir patarėjams. Manau, kad vidaus rinkos komiteto nariai gali didžiuotis tuo, kad pasiekėme bendro sutarimo dėl didesnio skaidrumo ir spręsdami klausimą dėl milžiniškų mobiliojo ryšio sąskaitų. Panašios problemos nestiprina judriojo ryšio operatorių reputacijos, ir nėra gerai vartotojams.
<P>
Vis dėlto kalbant apie kainų apribojimus, kai kurie klausimai man vis dar kelia susirūpinimą. Mes turime paklausti, kuriems vartotojams naudingas tarybinis kainų apribojimo principas. Atsižvelgiant į tai, kad tik 35 proc. vartotojų iš tikrųjų naudojasi tarptinklinio ryšio paslaugomis, o nuolat šiuo ryšiu besinaudojančių vartotojų skaičius dar mažesnis ir, kaip pripažino pati Komisijos narė, atsižvelgiant į tai, kad šis teisės aktas bus naudingas nedideliam privilegijuotų vartotojų ratui, pvz.,, Komisijos pareigūnams, EP nariams, lobistams ir verslininkams, tikėkimės, kad neįvyks taip, kad neturtingesni vartotojai vis tiek turės mokėti už turtingų žmonių skambučius.
<SPEAKER ID="125" NAME="Manolis Mavrommatis" LANGUAGE="EL">
Gerb. pirmininke, Komisijos nare, ponios ir ponai, norėčiau pirmiausia pasveikinti abu pranešėjas: Adiną-IoanąVălean ir pirmojo reglamento dėl tarptinklinio ryšio pranešėją Paulą Rübig už puikų bendradarbiavimą Kultūros ir švietimo komitete, kuriam aš atstovavau, kaip pranešėjas klausimu, kuris neabejotinai domina maždaug 150 mln. vartotojų ir telekomunikacijų pramonę.
<P>
Po to, kai prieš porą metų buvo sėkmingai įgyvendintas pirmasis reglamentas, Europos Parlamento prašoma priimti persvarstytą reglamentą, kuriame svarstomi teksto pranešimų ir duomenų perdavimo kainos klausimai.
<P>
Aš asmeniškai norėčiau nurodyti porą naujojo reglamento privalumų, ypač verslo keliautojams. Žiniasklaidos darbuotojai, pvz.,, gali naudingai pasinaudoti funkcija, atsisiųsdami rinkmenas į savo mobiliuosius telefonus.
<P>
Persvarstytas reglamentas veiks kaip saugiklis prieš pernelyg didelius ir nekontroliuojamus mokesčius, kuriuos iki šiol taiko mobiliojo ryšio įmonės, kaip minėjo Komisijos narė. Todėl manau, kad balsuojant už šį pranešimą tai būtų dar viena Parlamento pergalapsaugant vartotojų teises ir dar vienas svarbus žingsnis stiprinant vidaus rinkos gyvybingumą.
<P>
Pagaliau institucijoms susitarus tikiuosi ir manau, kad šis reglamentas įsigalios jau vasarą, todėl keliautojai bus apsaugoti nuo bet kokių paslėptų mokesčių ir pernelyg didelių mobiliojo ryšio sąskaitų.
<SPEAKER ID="126" NAME="Paul Rübig" LANGUAGE="DE">
Dėkoju, gerb. pirmininke. Norėčiau pasveikinti ne tik pranešėją Adiną-Ioaną Vălean, bet ir Komisijos narę Viviane Reding, kuri paroddidelį atkaklumą derybose dėl II Tarptinklinio ryšio reglamento. Manau, kad šios derybos ir, žinoma, tikslas suvienodinti nacionalines kainas ir kainas, kurias mokame kitose Europos valstybėse, yra svarbus žingsnis į priekį.
<P>
Taip pat puiku, kad valstybių narių reguliavimo institucijos taip pat yra atsakingos už tarptinklinį ryšį ir todėl perims kontrolės ir stebėsenos vaidmenis, kurie leis mums užtikrinti didesnį skaidrumą. Skaidrumas rinkos veikimui labai svarbus. Iki šiol keliose srityse nebuvo pakankamai skaidrumo, taip pat buvo labai piktnaudžiaujama rinka.
<P>
Neteisinga, kad už naudojimąsi tarptinkliniu ryšiu reikalaujama mokėti tūkstančius kartų brangiau, kaip tai neretai atsitinka. Apmokestinimas per sekundę už grįžtamojo ryšio skambučius ateityje bus tobulinamas ir leis taupyti Europos piliečiams.
<SPEAKER ID="127" NAME="David Hammerstein" LANGUAGE="ES">
Gerb. pirmininke, kai rinka neveikia, būtina imtis priemonių. Mes dar kartą sulaužėme tabu: laisvoji rinka nėra neliečiama, ypač siaučiant krizei, kai Europos vartotojų kišenės tuštesnės, negu bet kada anksčiau.
<P>
Šis susitarimas, siekiantis apriboti pernelyg dideles tarptinklinio ryšio skambučių ir teksto žinučių kainas yra naudingas vartotojams, naudingas stiprinant ryšius tarp Europos valstybių ir yra Europos pozityvumo ir naudingumo pavyzdys.
<P>
Milijonų Europos piliečių telefono sąskaitos sumažės arba, kita vertus, galbūt atsitiks atvirkščiai, kai teksto žinutkainuos tik 11 centų: todėl žmonės galės rašyti žinutes nors ir visą dieną, išleisdami tiek pat pinigų.
<P>
Perdavimo priemonės, taikant pradinį trumpiausią apmokestinimo laikotarpį, kuris negali būti ilgesnis nei 30 sek. vertintinos itin teigiamai. Didžiausios kainos siunčiant SMS žinutes ir duomenis galėtų būti ir mažesnės, tačiau mes pasiryžome šiam kompromisui, norėdami pasiekti susitarimą.
<P>
Norėčiau padėkoti Komisijos narei Viviane Reding, Adinai-Ioanai Vălean ir visų frakcijų pranešėjams, nes pateikėme puikų Europos Sąjungos veiksmų pavyzdį krizės metu
<SPEAKER ID="128" NAME="Pirmininkas">
Taigi galime baigti optimistine gaida, tai labai svarbu, ypač artėjant rinkimams. Dabar pagal procedūrą "prašau žodžio" leidžiu kalbėti Silvia-Adrianai Ţicău.
<SPEAKER ID="129" NAME="Silvia-Adriana Ţicău" AFFILIATION="PSE">
(RO) Gerb. pirmininke, Komisijos nare, norėčiau pasveikinti savo kolegas narius užbaigus darbą, rengiant šį pranešimą. Europos Parlamentas be abejonės atstovauja Europos piliečių interesams. Taip pat priminsiu prieš porą metų vykusias diskusijas dėl mobiliojo telefono tarptinklinio ryšio tarifų. Džiaugiuosi dėl to, kad pozicijos šiais klausimais labai neišsiskyrė. Mums iš tikrųjų pavyko labai greitai susitarti dėl tarifų sumažinimo. Manau, kad labai svarbu ir toliau ir reikšmingai mažinti mokesčius už mobiliojo telefono pokalbius, skambinant arba priimant skambučius. Tačiau svarbiausia mažinti mokesčius siunčiant žinutes.
<P>
Mes tai darome ne tik jaunosios kartos, bet ir kiekvieno, kuris keliauja Europos Sąjungoje, labui. Ši priemoniš tikrųjų reiškia, viena vertus, vartotojų apsaugą, tačiau tuo pačiu metu yra tinkamas pavyzdys, kaip reguliuojama rinka galėtų tarnauti Europos piliečiams.
<SPEAKER ID="130" NAME="Czesław Adam Siekierski" AFFILIATION="PPE-DE">
(PL) Gerb. pirmininke, Komisijos nare, mobilusis ryšys ir internetas tapo judumo ir naujovių simboliu. Todėl būtina užtikrinti piliečiams plačiai ir lengvai prieinamas telekomunikacijų paslaugas. Nežiūrint daugelio Komisijos narės raginimų, tarptinklinio ryšio paslaugų kainos SMS vis dar tebėra gerokai aukštesnės už panašias vietinių pokalbių paslaugų kainas. Mes turėtume siekti pakeisti šią padėtį. Šiuo požiūriu aš labai vertinu Komisijos ir Komisijos narės darbą.
<P>
Panaši padėtis ir su internetu. Kodėl naudojimasis internetu iš mobiliojo telefono yra laikomas prabanga? Mes turėtume užtikrinti kiek galima platesnę interneto prieigą. Šiuo požiūriu būtų naudingas kainos mažinimas naudojantis duomenų tarptinklinio perdavimo paslaugomis. Tai svarbu, nes ši priemonlabiausiai rūpi jauniausiai mūsų visuomenės grupei - jaunimui.
<SPEAKER ID="131" NAME="Bogusław Liberadzki" AFFILIATION="PSE">
(PL) Gerb. pirmininke, Komisijos nare, esu labai patenkintas mūsų pasirinkta kryptimi. Kalbu apie radikalų tarptinklinių balso skambučių ir interneto prieigos kainų mažinimą. Tai - pirmasis žingsnis ir, mano manymu, jį lydės kiti. Tai - veiksniai, kurie paspartins Lisabonos strategijos įgyvendinimą. Tai svarbu švietimo procesui ir jaunajai kartai. Svarbu, kad interneto galimybės būtų prieinamos žmonėms, kurie santykinai nėra labai turtingi ir kurių pajamos nėra labai didelės. Mes judame teisinga kryptimi. Šios naujienos bus be abejonės sutiktos palankiai. Dėkoju Komisijai.
<SPEAKER ID="132" NAME="Alojz Peterle" AFFILIATION="PPE-DE">
(SL) Norėčiau nuoširdžiai pasveikinti pranešėją ir Komisijos narę. Komisijos nare, prieš keletą metų aš jums minėjau, kad nenoriu mokėti didelių mokesčių už skambutį į užsienį. Nesitikėjau, kad mano kaip vartotojo statusas taip greitai pasikeis, ir konkrečiai būtent šia direktyva.
<P>
Ši direktyva - įrodymas, kad Europos Sąjunga gali naudoti savo bendrosios politikos priemones formuodama glaudesnį ryšį su savo piliečiais ten, kur šis ryšys jaučiamas labiausiai - jų kišenėse. Ši direktyva reiškia daugiau Europos, didesnį konkurencingumą ir vieningą ekonomiką, ir tai - vienas svarbiausių šios Komisijos ir Parlamento darbo rezultatų. Vienintelis dalykas, kurio norėčiau, tai - veikti ta pačia dvasia ir skirti tiek pat dėmesio vartotojams ir kitą kadenciją. Dar kartą leiskite pasveikinti visus ir visiems padėkoti.
<SPEAKER ID="133" NAME="Viviane Reding">
Komisijos narė. - Gerb. pirmininke, norėčiau padėkoti nariams, atlikusiems puikų darbą: pirmiausia, žinoma, pranešėjai Adinai-Ioanai Vălean, tačiau taip pat kitų komitetų pranešėjams, pagalbiniams pranešėjams ir frakcijų pirmininkams. Jų pastangomis vos per septynis mėnesius mums pavyko priimti labai svarbų pasiūlymą dėl laisvo piliečių judėjimo ir didelių mokesčių sumažinimo. Manau, kad tai labai svarbus momentas vidaus rinkai. Taip pat tai įrodo piliečiams, kad EP nariams būtina jų parama.
<P>
Jeigu tik man leisite, vis dėlto norėčiau pasakyti, kad - nkiek nesumenkindama to, ką teigia, pvz.,, Syed Kamall - kad jei rinka neveikia, turėtų įsikišti politinvadovybė. Norėčiau, kad kas nors šiame Parlamente man paaiškintų, kaip galima teigti, kad rinka veikia, jei pasiųsti žinutę iš vienos valstybės į kitą operatoriams kainuoja mažiau negu 11 centų, tuo tarpu vidutinis vartotojas turi mokėti daugiau negu 28 centus.
<P>
Dabar nustačius viršutinę leidžiamą ribą, kuri yra 11 centų, vis dar lieka daug veiklos laisvės; vis dar esama didelių galimybių plėtoti konkurenciją. Kaip daugeliui jūsų šiame Parlamente man norėtųsi, kad rinka veiktų ir mums nereikėtų jos koreguoti. Tikėkimės, kad mums vėl neprireiks to paties daryti ateityje, ir kad priėmus šį sprendimą rinka iš tikrųjų veiks taip, kaip būtų geriausia visiems: pramonei, piliečiams, laisvam judėjimui ir vidaus rinkai, kur kiekvienas pilietis gali keliauti, pernelyg nesijaudindamas dėl didelių telefono sąskaitų.
<SPEAKER ID="134" NAME="Adina-Ioana Vălean" LANGUAGE="RO">
Tarptinklinio ryšio kainų mažinimas būtinas. Mes visi sutinkame su tuo, kad rinka neveikia. Kaip ją reguliuoti - klausimas, kurį vis dar reikia svarstyti.
<P>
Komisijos pasiūlymas nustatyti didžiausius leidžiamus tarifus - klausimas, kurį mes dabar svarstome. Ar tai pati geriausia galima priemonė? To mes nežinome, tačiau tai vienintelmums šiuo metu prieinama galimybė. Manau, kad ateityje galėsime rasti kitų būdų.
<P>
Norėčiau apibendrinti diskusiją apie šią pramonės šaką. Neturime laikytis vienintelės prielaidos, kad mobiliojo telefono sektorius negailestingai išnaudoja vartotojus. Tokia mintis gali būti labai pavojinga, nes ši pramonės sritis sėkmingai vystosi, ir tai matyti iš to, kad kuriamos naujos darbo vietos, prisidedama prie biudžeto vykdymo ir įgyvendinamos technologijų naujovės. Todėl manau, kad svarbu, kad tie, kurie reguliuoja rinką nesijaustų visiškai patenkinti dėl to, ko pasiekėme ir siektų didesnių laimėjimų, kad būtų jaučiama ilgalaiknauda.
<P>
Norėčiau padėkoti visiems, dalyvavusiems rengiant šį pranešimą ir manau, kad mes ne paskutinį kartą svarstome ir dar svarstysime šį klausimą.
<SPEAKER ID="135" NAME="Pirmininkas">
Diskusija baigta.
<P>
Balsavimas vyks 2009 m. balandžio 22 d., trečiadienį.

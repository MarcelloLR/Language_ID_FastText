<CHAPTER ID="021">
Reklamos poveikis vartotojų elgsenai (trumpas pristatymas) 
<SPEAKER ID="221" NAME="Pirmininkas">
Kitas klausimas - Philippe Juvin pranešimas (http://www.europarl.europa.eu/sides/getDoc.do?type=REPORT&reference=A7-2010-0338&language=LT" ) Vidaus rinkos ir vartotojų apsaugos komiteto vardu dėl reklamos poveikio vartotojų elgsenai [http://www.europarl.europa.eu/oeil/FindByProcnum.do?lang=en&procnum=INI/2010/2052" ].
<SPEAKER ID="222" NAME="Philippe Juvin" LANGUAGE="FR">
Pone pirmininke, ponios ir ponai, kodėl reikėjo pranešimo apie reklamą? Nes reklama gali turėti ir geriausią, ir blogiausią poveikį.
<P>
Negerai, jei reklama klaidinanti, įkyri, apgaulinga, jei neatlieka jai skirto vaidmens ir galiausiai neatneša tos naudos, kurios tikisi vartotojas - o tai yra informacija. Gerai, jei reklama - puiki ekonominės plėtros priemonė. Reklama stiprina ekonomiką, kai kurie žmonės teigia, kad puikiai sukurta reklama leidžia vartotojui palyginti siūlomas prekes ir kartais skatina konkurenciją.
<P>
Tačiau reklama nėra naujas reiškinys, tai kodėl prireiknaujo dokumento, jei tokių dokumentų jau turime? Dėl keleto priežasčių. Pirma, šiandien reklama nebėra tokia kaip anksčiau. Neseniai amerikiečių pranešime perskaičiau - nors Europoje susiklosčiusi labai panaši padėtis - kad praėjusių metų lapkričio 29 d. per vieną dieną elektroninės prekybos apyvarta siekdaugiau kaip 1 mlrd. JAV dolerių. Tai gana didelis elektroninės prekybos ir internetinės reklamos priemonių augimas. Vienas iš šio pranešimo pagrindų yra tas, kad teisės aktai, kuriais reguliuojama reklama, kartais visiškai neatitinka pastaruoju metu taikomų priemonių.
<P>
Reklama gali būti įkyri, ir vis dažniau taip atsitinka; reklama kėsinamasi į asmeninį gyvenimą. Reklamos srityje atsirado naujovių, apie kurias nekalbama pirmesniuose dokumentuose. Reklama gali būti paslėpta. Be to, galima ir nesuprasti, kad tai reklama. Gerai žinomas socialinis tinklas "Facebook" - tai nauja priemonė, kuriai netaikomi galiojantys teisės aktai - kur grupžmonių atskleidžia tariamas produkto blogąsias savybes. Taip per keletą dienų ar savaičių galima tiesiog sunaikinti prekių ženklą.
<P>
Taigi akivaizdu, kad anksčiau reklama buvo kitokia negu šiandien, kai naudojamos visiškai naujos priemonės. Kalbu apie vartotojų elgesiu grindžiamą reklamą, į tam tikrą tikslą nukreiptą reklamą ir asmeninių elektroninių laiškų skaitymą. Ar kuris nors iš čia esančių narių sutinka, ar pageidautų, kad būtų skaitomi jų asmeniniai elektroniniai laiškai? Tačiau būtent tai šiandien vyksta prisidengiant reklaminiais tikslais.
<P>
Iš esmės, ponios ir ponai, manau, kad turime pagalvoti apie labai paprastas vertybes: asmeninio gyvenimo gerbimą, labiausiai pažeidžiamų žmonių apsaugą, nes puikiai žinome, kad vaikai - viena iš labiausiai pažeidžiamų grupių, kuriai taikoma vadinamoji vartotojų elgesiu grindžiama reklama, t. y. į jų įpročius nukreipta reklama. Vaikai nesupranta, kad ši reklama jiems skiriama neatsitiktinai. Tai į asmeninį pasirinkimą nukreipta reklama. Suaugęs žmogus gali tai suvokti, tačiau ne vaikas.
<P>
Taigi, naujos technologijos kelia naujų problemų: didelių ekonominių problemų. Matome, kad iš esmės tai politinės diskusijos. Pasak kai kurių specialistų, problema yra išspręsta, tačiau jie, be kita ko, nepageidauja, kad reklamos pasauliui būtų daroma įtaka. Be to, kiti specialistai aiškina, kad vartotojai įspėjami interneto svetainėse taikant konfidencialumo politiką ir pateikiant ilgą ir itin išsamų įspėjamąjį pranešimą. Tačiau puikiai žinome, kad iš tikrųjų niekas neskaito to ilgo ir nesuprantamo konfidencialumo pranešimo, o skaitantys asmenys jo nesupranta, nes iš tikrųjų neįmanoma į viską atidžiai įsigilinti ir suprasti. Tad galiausiai grįžtame prie tos pačios problemos. Reklama turi būti sąžininga, kai gerbiami kiti žmonės ir gerbiamas asmeninis gyvenimas. Vartotojų negalima šnipinėti, ir negalima naudoti reklamos be vartotojų žinios. Vartotojai, piliečiai, turi būti gerbiami.
<P>
Pone pirmininke, baigdamas kalbą pažymėsiu, kad turime užsibrėžti du tikslus. Pirma, reklama turi būti sąžininga: sąžiningesnė, kuria būtų rodoma daugiau pagarbos, taigi ir veiksmingesnė, ir kuria gerbiamas asmeninis gyvenimas, o piliečiai - piliečiai, kurie kartu yra ir vartotojai - turi būti sąmoningesni, nesileisti, kad jais būtų manipuliuojama, būti geriau informuoti ir išmanantys. Toks šio pranešimo tikslas.
<P>
Pone pirmininke, ponios ir ponai, manau, pritarsite šiam pranešimui ir Parlamente už jį balsuosite.
<SPEAKER ID="223" NAME="Zuzana Roithová" AFFILIATION="PPE">
(CS) Pone pirmininke, pritariu pranešimui dėl reklamos poveikio vartotojų elgsenai. Kadangi pranešime nekalbama apie azartinių lošimų reklamos reguliavimą, norėčiau pažymėti, kad beveik nepripažįstama jokių ribų organizuojant internetines loterijas ir jų reklamą, todėl tai tampa lengvai pasiekiama jauniems žmonėms. Septyniose valstybėse narėse internetiniai azartiniai lošimai uždrausti, bet likusiose šalyse lošimai vis dar organizuojami. Esu tvirtai įsitikinusi, kad reikia mėginti apsisaugoti nuo neigiamų priklausomybės nuo azartinių lošimų padarinių. Turime pasistengti, kad visoje Europoje būtų uždrausta vaikams ir jaunimui prieinama azartinių lošimų reklama, nes negalime leisti, kad vaikams padarytų įtaką virtualiųjų loterijų sumų reklamavimas, kuris kelią pavojų vaikų ateičiai; tai būtų tolygu neribotai alkoholio, cigarečių ir kitų priklausomybę sukeliančių medžiagų reklamai. Be to, kazino ir azartinių lošimų reklamoms dažnai netaikomi apribojimai net ir tada, kai reklamuojama ne internete, todėl kazino ir jų reklamą dažnai galima pamatyti netoli mokyklų. Tikiuosi, kad šiandienos diskusijos Komisijai taps dar viena paskata uždrausti azartinių lošimų reklamą, atsižvelgiant į neabejotinus visuomenės interesus.
<SPEAKER ID="224" NAME="Antigoni Papadopoulou" AFFILIATION="S&amp;D">
(EL) Pone pirmininke, sveikinu pranešėją Philippe Juviną parengus pranešimą dėl reklamos poveikio vartotojų elgsenai.
<P>
Pranešime vertinami galiojantys teisės aktai, aptariamos jų taikymo problemos ir nesąžininga prekybos praktika ir pabrėžiama savireguliacijos svarba bei pažeidžiamų vartotojų apsauga, pvz., vaikų, paauglių ir pagyvenusių žmonių, taip pat poreikis panaudoti reklamą kaip veiksmingą postūmį kovojant su stereotipais ir išankstinėmis nuostatomis.
<P>
Parengiau Moterų teisių ir lyčių lygybės komiteto nuomonę ir džiaugiuosi bei dėkoju pranešėjui, kad buvo įtrauktas mūsų pasiūlymas dėl lyčių lygybės ir žmogaus orumo apsaugos. Raginu visus dalyvaujančius asmenis glaudžiai bendradarbiauti kovojant su menkinančia ar klaidinančia reklama, kuria žeminamas moters įvaizdis, ir skatinant palankius žmogaus gyvensenai standartus, kad reklama galėtų daryti teigiamą įtaką visuomenės požiūriui, gerbiant žmogaus orumą ir lyčių vaidmenis.
<SPEAKER ID="225" NAME="Christian Engström" AFFILIATION="Verts/ALE">
Pone pirmininke, norėčiau tarti žodį dėl paskutinės 25 dalies įtraukos, dėl kurios vyks atskiras balsavimas, ir tikiuosi, kad galėsime ją išbraukti iš pranešimo. Įtraukoje nurodyta, kad paieškos sistemoje rodant reklamas pagal tam tikrą įvestą paieškos žodį - pvz., įvedus paieškos žodį, kuris yra prekių ženklo pavadinimas - turi būti reikalingas prekių ženklo savininko sutikimas.
<P>
Tai gali atrodyti pagrįsta, tačiau visiškai prieštarauja teisės aktui dėl prekių ženklų. Pirma, prekių ženklai registruojami pagal 45 skirtingas prekių ir paslaugų kategorijas, ir tame pačiame registre tas pats ženklas gali būti užregistruotas pagal skirtingas kategorijas. Pvz., tai reiškia, kad jei kas nors pageidautų, kad reklama būtų susieta su žodžiu "golfas", reikėtų, kad "Volkswagen" duotų sutikimą.
<P>
Antra problema - didelis prekių ženklų skaičius. Europoje turime milijonus prekių ženklų. Vien tik Alikantės Vidaus rinkos derinimo tarnyboje yra užregistruota 600 000 prekių ženklų ir dar daugelis kitų, taigi jei kas nors pageidautų reklamuoti prekę, susijusią su žodžiu "sidabras", tikriausiai turėtų gauti leidimus iš tūkstančių prekių ženklų savininkų. Tai paprasčiausiai nepraktiška. Jeigu tai patvirtinsime - nors tikiuosi, kad taip nebus - tikriausiai sužlugdysime paieškos sistemų verslą Europoje, taip pat teisėtą reklamą ir teisėtą konkurenciją. Todėl raginu kolegas balsuoti...
<P>
(Pirmininkas nutraukkalbėtoją)
<SPEAKER ID="226" NAME="Jaroslav Paška" AFFILIATION="EFD">
(SK) Pone pirmininke, pirmiausia norėčiau pabrėžti, kad palankiai vertinu tai, jog diskusijos dėl nesąžiningos reklamos praktikos, visų pirma susijusios su naujų reklamos metodų ir technologijų plėtra, prasideda Europos Parlamente.
<P>
Atsiradus naujų skaitmeninio bendravimo metodų reklamos agentūroms atsivėrplačios galimybės. Tačiau kartu su naujomis reklamos galimybėmis atsirado ir naujų problemų, susijusių su gudrybėmis, apgavystėmis ir patiklių vaikų ir jaunuolių išnaudojimu manipuliuojant jų jausmais. Reguliuojant reklamą internete reikia atsižvelgti į reklamų kūrėjų išradingumą, todėl būtina apriboti tuos metodus ir priemones, kuriais pažeidžiama privatumo apsauga ar etikos principai, arba kišamasi į individualų vaiko vystymąsi. Todėl turime atlikti kruopščią esamų tendencijų analizę ir patikrinimą, sutelkdami dėmesį į naujų taisyklių taikymą, kad būtų ribojamos technologijos ir galimybės, kuriomis pažeidžiamas šeimų privatumas ir vaikų privatumas ir kenkiama sveikam šeimos vystymuisi; be to, turime nuosekliai taikyti šias taisykles.
<SPEAKER ID="227" NAME="Csanád Szegedi" AFFILIATION="NI">
(HU) Pone pirmininke, ponios ir ponai, pirmiausia norėčiau padėkoti pranešėjui. Atsižvelgdamas į vertybes, kurių laikausi, norėčiau pažymėti, kad diskutavome dėl vienos svarbiausių pastarojo laikotarpio temų. Vienintelis dalykas, kurį vertinu neigiamai, yra tas, kad šios diskusijos vyksta tokiu vėlyvu metu. Pranešime pabrėžiama, kad labiausiai reklamų pažeidžiami yra vaikai ir paaugliai, kurių laisva valia dar nėra pakankamai stipri ir kuriems galima lengvai daryti įtaką. Tai taikoma ne tik neteisėtai, klaidingai ir agresyviai reklamai, bet ir reklamai plačiąja prasme, nes gyvename naujoviškame pasaulyje, kuriame žmonės dar labai ankstyvame amžiuje susiduria su didžiuliu spaudimu prisitaikyti prie vartotojų visuomenės. Vaikams skirtose programose reikėtų aiškiai uždrausti visas reklamos rūšis.
<P>
Be to, turiu pabrėžti, kad nebūtinai tik tradicinžiniasklaida, pvz., televizija ar radijas, jauniems žmonėms kelia didžiausią grėsmę, bet, pvz., ir interneto pasaulis. Čia reklama yra agresyviausia, ir būtent čia reklama gali padaryti didžiausią žalą tiksliniam vartotojui. Nesąžiningiausios bendrovės nepaiso net asmens duomenų apsaugos ir kėsinasi į žmonių privatumą socialiniuose tinkluose. Tai būtina uždrausti, ir už tai reikia bausti. Šiuo atžvilgiu visi turime skatinti imtis veiksmų Europos Sąjungoje.
<SPEAKER ID="228" NAME="Lara Comi" AFFILIATION="PPE">
(IT) Pone pirmininke, ponios ir ponai, visiškai pritariu pasiūlymui dėl rezoliucijos dėl reklamos poveikio vartotojų elgsenai, kurį pateikP. Juvin. Suvokdama reklamos svarbą ne tik ekonomikai, bet ir vidaus rinkai bei vartotojams, manau, kad būtina imtis veiksmų siekiant panaikinti galimą neigiamą tam tikros reklamos poveikį.
<P>
Ypač vertinu pranešėjo atliktą esamos teisėkūros ir su teisėkūra nesusijusios sistemos bei trūkumų, kurie įžvelgiami teisės aktų aiškinimo ir įgyvendinimo etapuose, vertinimą, nes trūkumai užkerta kelią pageidaujamam suderinimo lygiui užtikrinti.
<P>
Praplėsdami esamas taisykles, turime sutelkti dėmesį į kovą su reklamos sektoriuje taikoma nesąžininga komercine praktika.
<P>
Pasiūlyme pateiktas tinkamas sprendimas siekiant išspręsti nuolatinę problemą, kaip pasiekti teisingą konkuruojančių pirmenybinių sričių, pvz., išraiškos laisvės ir vartotojų apsaugos, pusiausvyrą.
<P>
Apibendrindama dar kartą sveikinu pranešėją ir šešėlinius pranešėjus.
<SPEAKER ID="229" NAME="Miroslav Mikolášik" AFFILIATION="PPE">
(SK) Pone pirmininke, įvairios pastaraisiais metais per naujas žiniasklaidos priemones paplitusios reklamos rūšys tapo socialiniu reiškiniu, tačiau kartu iškilo pavojus, kad bus naudojamasi eilinių vartotojų pasitikėjimu.
<P>
Manau, šioje srityje reikia bent jau būtinųjų teisinių reikalavimų, siekiant apsaugoti vartotojus, todėl sutinku su pranešėju ir sveikinu parengus šį pranešimą, taip pat palankiai vertinu tai, kad šis klausimas sprendžiamas atsižvelgiant į tai, jog yra pažeidžiamų grupių, pvz., vaikai ir jaunimas, kaip jau pirmiau minėjo kai kurie kolegos. Kaip gydytojas labai tam pritariu. Turime užkirsti kelią sąmoningoms apgavystėms, kai vartotojai priima sprendimus remdamiesi informacija, kurią laiko objektyviais faktais ar patvirtintais tyrimais, nors iš tikrųjų ta informacija tėra reklaminio arba komercinio pobūdžio. Susirūpinimą kelią tokios reklamos praktikos paplitimas, kai ji tiesiogiai skiriama privatiems vartotojams, pvz., trečiosios šalys skaito elektroninius laiškus ir jų turinį panaudoja komerciniais tikslais. Bendrovės, kurios praktiškai taiko reklamą, be jokių išimčių turi gerbti privataus susirašinėjimo slaptumą ir laikytis teisės aktų, kuriais ginamas privatumas.
<SPEAKER ID="230" NAME="Seán Kelly" AFFILIATION="PPE">
(GA) Pone pirmininke, šiuo atžvilgiu sunku būti užtikrintam, ypač jei kalbame apie reklamos poveikį piliečių elgsenai. Kiekvieną dieną pasirodo vis naujos apklausos, kuriose pateikiami skirtingi rezultatai.
<P>
Tačiau reklama vis tiek atneša naudos; privačios bendrovės moka milijonus už reklamą radijuje, televizijoje ir laikraščiuose, taip pat už tokią paslėptą reklamą kaip rėmimas. Kartu iškyla dilema dėl vertinimo. Viena vertus, kai kurie žmonės teigia, kad geriausias vaistas nuo alkoholizmo - reklamos draudimas. Tačiau pastebime, kad narkotikų vartojimas pastaraisiais dešimtmečiais proporcingai didėja, nors tai yra neteisėta, ir jų negalima ne tik reklamuoti, bet ir atvirai nusipirkti.
<P>
Todėl manau, kad ES lygmeniu reikia atlikti nepriklausomą analizę ir atitinkamą tyrimą, neturint jokių asmeninių interesų, ir iš tikrųjų nustatyti, kas gerai ir kas blogai, kas naudinga ir kas nenaudinga, o ką galime atitinkamai reguliuoti. Manau, kad neatlikę šio darbo ir toliau kiekvieną dieną matysime skirtingus tyrimus, kurių rezultatai priklausys nuo juos užsakančių žmonių pageidavimų.
<SPEAKER ID="232" NAME="Johannes Hahn">
Komisijos narys. - Pone pirmininke, Komisijos vardu ir visų pirma Pirmininko pavaduotojos V. Reding vardu norėčiau padėkoti pranešėjui už šį vertingą pranešimą, kuriame analizuojama keletas esminių šiuolaikinės reklamos įtakos ir vartotojų elgsenos aspektų. Siekdama nustatyti, kaip galima būtų geriausiai išspręsti interneto ir naujų technologijų plėtros sukeltas problemas, Komisija išsamiai nagrinėjo esamą teisės aktų sistemą dėl duomenų apsaugos 2009 ir 2010 m.
<P>
Šioje peržiūroje paaiškėjo, kad dabartiniai ES duomenų apsaugos teisės aktų principai vis dar veiksmingi. Tačiau akivaizdu, kad ES politikoje dėl asmens duomenų apsaugos ES ir už ES ribų reikia visapusiškesnio ir nuoseklesnio požiūrio. Todėl lapkričio 4 d. Komisija patvirtino komunikatą dėl visapusiško požiūrio į asmens duomenų apsaugą Europos Sąjungoje.
<P>
Reklama internete Europos piliečiams labai naudinga, visų pirma dėl to, kad jiems suteikiama galimybnemokamai naudotis paslaugomis. Daugeliui tikslinių metodų - rodomajai, su kontekstu ir su paieška susijusiai reklamai - nereikia jokio sekimo, ir tai nekelia didelio susirūpinimo. Mano kolegė, Pirmininko pavaduotoja Neelie Kroes kreipėsi į šio pramonės sektoriaus atstovus ragindama sukurti savireguliacijos sistemą dėl vartotojų elgesiu grindžiamos reklamos, kuri būtų paremta ES teisine sistema ir keturiais veiksmingo skaidrumo principais; tinkama patvirtinimo ar sutikimo forma, palankumu vartotojui ir veiksmingu įgyvendinimu. Komisija stebės šio pramonės sektoriaus pastangas siekdama įvertinti, ar reikalingas didesnis reguliavimas.
<P>
Dėl reklaminių elektroninių laiškų ir bendravimo konfidencialumo, prieš metus įgyvendinant elektroninių ryšių reformą buvo sugriežtintos ir išaiškintos ES privatumo taisyklės. Be to, valstybės narės buvo įpareigotos taikyti atgrasančias sankcijas ir užtikrinti, kad kompetentingos valdžios institucijos turėtų net tik įgyvendinimui reikalingas galias, bet ir būtų aprūpintos atitinkamais ištekliais. Valstybės narės turi perkelti šias nuostatas į nacionalinę teisę iki 2011 m. gegužės mėn.
<P>
Komisija pripažįsta, kad valstybėse narėse įžvelgiami tam tikri Direktyvos dėl nesąžiningos komercinės veiklos perkėlimo skirtumai. Komisija laikosi nuomonės, kad tokie skirtumai, kuriuos Komisija mėgina išspręsti bendradarbiaudama su valstybėmis narėmis, yra nedideli, ir panašu, kad pasiektas pageidaujamas suderinamumo lygis.
<P>
Bendrųjų normų taikymas valstybėms narėms suteikia veikimo laisvę, tačiau kartu užtikrinama, kad direktyva būtų ilgalaikė. Šiuo atžvilgiu gairės dėl Direktyvos dėl nesąžiningos komercinės veiklos įgyvendinimo - viena iš Komisijos iniciatyvų, kuria siekiama įsitikinti, kad būtų veiksmingas visiškas suderinamumas; kitaip tariant, reikia užtikrinti, kad tos pačios taisyklės valstybėse narėse būtų suprantamos ir taikomos vienodai. Kaip siūloma pranešimo projekte, neabejotinai tęsime šį darbą ir papildysime dokumentą, atsižvelgdami į naujus iššūkius ir plėtrą. Komisija taip pat kuria teisės aktų, teisėtyros ir akademinės veiklos teisinę duomenų bazę, kuria bus skatinamas vienodas direktyvos įgyvendinimas valstybėse narėse.
<P>
Dėl reklamos, kuri pateikiama komentarų forma socialiniuose tinkluose, forumuose ir tinklaraščiuose, svarbu pažymėti, kad kai vartotojai elgiasi prekybininko naudai ir (arba) sulaukia finansavimo iš prekybininko už tai, kad pateiktų tam tikrą informaciją, ir tai nenurodoma toje nuomonėje ar pareiškime, tokiems atvejams turi būti taikoma Direktyva dėl nesąžiningos komercinės veiklos, nes tai paslėpta reklama. Jei kalbama apie paprasčiausią nuomonės pareiškimą, tai, be abejonės, nėra vertinama kaip reklama.
<P>
Šiuo atžvilgiu Komisija laikosi nuomonės, kad rinkodaros srities teisės aktai nėra pati tinkamiausia priemonė, nes kalbama apie išraiškos laisvę. Nepaisant to, direktyvoje nustatytos konkrečios apsaugos priemonės, skirtos pažeidžiamiems vartotojams. Vertindamos veiklos sąžiningumą, nacionalinės valdžios institucijos turi atsižvelgti į amžių. Pranešimas dėl Direktyvos dėl nesąžiningos komercinės veiklos, kuris bus pristatytas 2011 m., turi būti parengtas remiantis valstybių narių patirtimi, įskaitant patirtį vaikams ir paaugliams skirtos reklamos srityje, taip pat atsižvelgiant į duomenis, kuriuos galima surinkti.
<SPEAKER ID="233" NAME="Pirmininkas">
Diskusijos baigtos.
<P>
Balsavimas vyks 12.30 val., trečiadienį.
<P>
Raštiški pareiškimai (Darbo tvarkos taisyklių 149 straipsnis)
<SPEAKER ID="991" NAME="Tiziano Motti" LANGUAGE="IT">
Pritariu daugeliui P. Juvino išsakytų minčių dėl reklamos poveikio vartotojų elgsenai. Tačiau manau, kad apsisaugoti nuo komentarų socialiniuose tinkluose, forumuose ir tinklaraščiuose plitimo - o tai iš tikrųjų gali tapti modernia "paslėptos reklamos" forma - galima internete nustatant naujas pasitaikančių pažeidimų formas ir praplečiant interneto turinį teikiančioms bendrovėms taikomas taisykles dėl duomenų išsaugojimo, o ne griebiantis tam tikros cenzūros, nes manau, kad svarbiausia yra gerbti kiekvieno žmogaus teisę išreikšti nuomonę internete, nebent būtų įrodyta, kad tuo pažeidžiami teisės aktai. Kelia nuostabą tai, kad žmonės gali pagalvoti apie forumuose rašomų komentarų, kurie, jų manymu, galėtų daryti poveikį vartotojo apsisprendimui, cenzūrą, ir vis dar laikosi nuomonės, kad dabartinės direktyvos 2006/24/EC dėl duomenų saugojimo išplėtimas siekiant nustatyti socialiniuose tinkluose vaikus viliojančius pedofilus laikomas kišimusi į privatų gyvenimą. Ar susidūrėme su dvigubais standartais? Vartotojai, visų pirma jaunesnio amžiaus vartotojai, turi būti apsaugoti nuo paslėptos reklamos. Tačiau kartu svarbu apsaugoti išraiškos laisvę, kuri yra vienas iš demokratijos ramsčių. Todėl manau, kad atitinkamos valdžios institucijos turės reikalingas priemones praplėtus Direktyvą 2006/24/EB ir įtraukus į ją turinio teikėjus, kad būtų galėtų nustatyti internete nusikaltimus darančius pažeidėjus, kaip ir raginama 2010 m. birželio 23 d. Parlamento rašytiniame pareiškime P7_DCL(2010)0029.

<CHAPTER ID="016">
Klausimų valanda (klausimai Tarybai) 
<SPEAKER ID="249" NAME="Pirmininkė">
Kitas klausimas - klausimų valanda (B7-0203/2009).
<P>
Šie klausimai skirti Tarybai.
<P>

<P>
Tema: Gyvūnų gerovė
<P>
Gyvūnų gerov- vienas iš Europos Sąjungai pirmininkaujančios Švedijos iškeltų prioritetų. Kitos šalys, pavyzdžiui, Airija jau yra pradėjusios sėkmingai įgyvendinti gyvūnų gerovės programas, susijusias su gyvų gyvūnų vežimu, įskaitant Žindančių karvių gerovės programą, kurios tikslas - užtikrinti, kad eksportui numatyti jaunikliai būtų stipresni ir geriau pasirengę kelionei. Ar Europos Sąjungai pirmininkaujanti Švedija ketina atsižvelgti į panašias su gyvų gyvūnų eksportu susijusias programas ir pasirūpinti, kad priimant naujus teisės aktus būtų užtikrinta tausaus gyvų gyvūnų eksporto ir gyvūnų gerovės išsaugojimo pusiausvyra? Airija yra sala, kuri labai priklauso nuo jauniklių eksporto prekybos. Ar Švedija, atsižvelgdama į tai, ketina teikti siūlymų dėl šio Airijai gyvybiškai svarbaus prekybos sektoriaus suvaržymo?
<SPEAKER ID="251" NAME="Cecilia Malmström" LANGUAGE="SV">
Ponia pirmininke, turiu garbės atsakyti į M. Harkin klausimą. Taryba pritaria Parlamento narės susirūpinimui dėl gyvūnų gerovės. Kadangi Komisija šioje srityje visą laiką teikia pasiūlymus, nuolat tvirtinama nemažai Bendrijos teisės aktų. Tarybai pirmininkaujanti Švedija siekia tęsti diskusijas dėl gyvūnų gerovės ir gerosios gyvulininkystės patirties. Tarybai pirmininkaujanti valstybšiems klausimams žemės ūkio srityje teikia pirmenybę ir spalio 8-9 d. Švedijos mieste Upsaloje, bus surengta konferencija dėl gyvūnų gerovės.
<P>
Ši konferencija bus pagrįsta ES finansuojamo projekto dėl gyvūnų gerovės kokybės rezultatais. Nuo 2004 m. projekto įgyvendinimo laikotarpiu buvo parengta moksliškai pagrįsta sistema, skirta įvertinti, ar gerai ūkiuose rūpinamasi gyvuliais. Projekto įgyvendinimo laikotarpiu taip pat tiriami geriausi būdai ūkininkams, vartotojams ir kitoms suinteresuotosioms šalims teikti grįžtamąją informaciją. Projekte dalyvavo daugiau nei 40 institucijų ir universitetų iš ES ir Lotynų Amerikos. Kita tema, dėl kurios bus diskutuojama konferencijoje - kaip visame pasaulyje pagerinti gyvūnų gerovę. Pranešimus skaitys pranešėjai iš įvairių tarptautinių organizacijų, pvz., PPO ar FAO, pasaulinių bendrovių ir tarptautinės mėsos pramonės bei JAV ir Namibijos atstovai.
<P>
Konferencijos rezultatai gali būti svarbūs Tarybos planuojamoms išvadoms, teikiant atsakymą į laukiamą Komisijos komunikatą dėl su gyvūnų gerove susijusio ženklinimo. Dėl kokios nors teisėkūros iniciatyvos ėmimosi - manau, kad Parlamento naržino, jog pasiūlymus teikti turi Komisija. Dabar Tarybai pirmininkaujanti Švedija dirba su Komisijos pasiūlymu dėl naujos direktyvos dėl mokslo tikslams naudojamų gyvūnų apsaugos. Šiuo metu Komisija nėra pateikusi jokių naujų teisės aktų pasiūlymų dėl gyvūnų gerovės, kurie būtų nagrinėjami Švedijos pirmininkavimo Tarybai metu.
<SPEAKER ID="252" NAME="Marian Harkin" AFFILIATION="ALDE">
Labai džiaugiuosi, kad sakote, jog ketinate tęsti vykstančias diskusijas ir kad šiuo klausimu Upsaloje rengiate konferenciją. Tiesą pasakius, šiuo metu turimi teisės aktai galioja dar tik dvejus metus. Žinau, kad Airijoje jau iš tikrųjų pradėjome tame dalyvauti. Užtikrinome mokymą prižiūrėtojams. Pagerinome gabenimo sistemas ir dėl to mūsų prekyba veikia labai gerai, tačiau jei visas šias veiklos rūšis sustabdysime, akivaizdu, kad dings konkurencija vietinėje rinkoje ir t. t. Klausiau štai ko: ar iš tikrųjų yra svarbu keisti jau patvirtintus teisės aktus kurie, tiesą pasakius, galioja dar tik dvejus metus. Kitas klausimas buvo apie tai, kokius turime patikimus tokį poreikį rodančius duomenis.
<SPEAKER ID="253" NAME="Cecilia Malmström">
Einanti Tarybos Pirmininko pareigas. - Kaip ir sakėte, yra svarbu viską tinkamai įvertinti ir nustatyti tai, kas yra daroma bei kokie buvo pasiekti rezultatai.
<P>
Renkame mokslinius duomenis. Į konferenciją Upsaloje pakvietėme ekspertus ir mokslininkus, kurie padės pamatus šios konferencijos diskusijoms. Kaip ir sakiau, tikimės, kad tai gali tapti pagrindu Tarybos atsakymui į komunikatą, kurį gausime iš Komisijos. Būtent tai galiu pasakyti šiuo metu.
<P>
Tačiau taip pat labai džiaugiamės ir Europos Parlamento nuomonėmis. Tikimės, kad tai gali tapti gera pradžia diskusijoms ir padėti surinkti kuo daugiau informacijos.
<SPEAKER ID="254" NAME="Mairead McGuinness" AFFILIATION="PPE">
Viena pastaba: tikiuosi, kad dėl gyvūnų gabenimo į mokslą atsižvelgiama labiau nei į emocijas.
<P>
Norėčiau Jūsų paprašyti atkreipti dėmesį į arklių gabenimo klausimą, kuris mano nuomone nėra pakankamai nagrinėjamas, ir manau, kad šiuo metu šis klausimas kelia didelį susirūpinimą.
<P>
Mano nuomone gyvūnų gerovės padėtis ūkiuose gali pablogėti dėl pragaištingų kainų, kurios daugelyje mūsų valstybių narių mokamos ūkininkams už jų produkciją. Ūkininkai kiek galėdami stengiasi išlaikyti gerovės standartus, nors vyrauja labai prastos prekių kainos, kurios reiškia negautas ūkių pajamas. Taigi privalome būti jautrūs šiam klausimui.
<SPEAKER ID="255" NAME="Seán Kelly" AFFILIATION="PPE">
Tai yra labai prieštaringa tema Airijoje ir ji yra labai naudinga tiems, kurie skatina balsuoti prieš Lisabonos sutartį. Atsižvelgiant į tai ir į faktą, kad Airija yra sala, kurioje neesant gyvo eksporto veiks patogus kartelis, visų pirma jautienos ir avienos sektoriuje, ar galite mums suteikti viltį, kad šis klausimas bus išspręstas arba dėl jo bus pasiektas kompromisas iki spalio 2 d. vyksiančio balsavimo dėl Lisabonos sutarties?
<SPEAKER ID="256" NAME="Cecilia Malmström">
Einanti Tarybos Pirmininko pareigas. - Suprantu šio Parlamento narių ir piliečių susirūpinimą. Deja, negaliu pažadėti, kad šis klausimas bus išspręstas iki referendumo.
<P>
Šiuo metu laukiame Komisijos pasiūlymo. Jis vėluoja dėl man nežinomų priežasčių. Kai tik pasiūlymas pasirodys, imsimės darbo ir pradėsime dėl jo diskutuoti. Negaliu jums pasakyti nieko daugiau, nes laukiame pasiūlymo iš Komisijos. Tikiuosi, kad galime tai padaryti šio klausimo nedramatizuodami, o tiesiog jį įvertindami ir į jį žiūrėdami iš mokslinės ir įrodymais pagrįstos perspektyvos.
<P>

<P>
Tema: Prekyba vaikais Europos Sąjungoje
<P>
Liepos mėnesį paskelbtame Pagrindinių teisių agentūros pranešime pažymima, kad prekyba vaikais Europos Sąjungoje yra didžiulproblema. Europos Sąjungoje vyksta nevaržoma prekyba vaikais, kurie vėliau išnaudojami lytiškai, verčiami dirbti, įvaikinami ir kurių dalis tampa prekybos organais aukomis.
<P>
Teigiamai vertintina tai, kad prekybos žmonėmis problema laikoma prioritetiniu Tarybai pirmininkaujančios Švedijos darbo programos klausimu. Tačiau būtų įdomu sužinoti, ar ketinama atsižvelgti į Pagrindinių teisių agentūros rekomendaciją ir svarstyti konkrečius pasiūlymus, būtent dėl prekybos vaikais?
<SPEAKER ID="258" NAME="Cecilia Malmström" LANGUAGE="SV">
Ponia pirmininke, Tarybai pirmininkaujanti Švedija pritaria Parlamento nario susirūpinimui dėl prekybos vaikais, kurie išnaudojami lytiškai ar kitaip. Toks šiuolaikinės vergovės tipas yra viena pelningiausių tarptautinio organizuoto nusikalstamumo veiklų. Be abejo, tai yra nepakenčiama ir yra didelES ir viso pasaulio problema. Prekyba žmonėmis jau seniai yra svarbus punktas ES darbotvarkėje ir be jokios abejonės privalome tęsti kovai su šiuo baisiu pačių pagrindinių teisių pažeidimu skirtų priemonių rinkinio įgyvendinimą.
<P>
Europa privalo dėti du kartus daugiau pastangų imdamasi prevencinių priemonių ir kovodama su organizuotu nusikalstamumu ir saugodama nusikaltimų aukas. ES įsipareigojimas kovoti su prekyba žmonėmis yra aiškiai matomas iš su šiuo klausimu susijusių teisės aktų ir neprivalomų priemonių tvirtinimo ir įgyvendinimo. Pirmiausia, 1997 m. buvo patvirtinti bendri veiksmai dėl kovos su prekyba žmonėmis. Svarbiausias teisės aktas yra 2002 m. pagrindų sprendimas dėl kovos su prekyba žmonėmis.
<P>
2009 m. kovo mėn. Komisija pateikpasiūlymą dėl naujo pagrindų sprendimo dėl prekybos žmonėmis prevencijos, kovos su ja ir aukų apsaugos. Buvo ketinama juo pakeisti 2002 m. pagrindų sprendimą. Vienas iš pasiūlymo tikslų yra pažeidžiamoms aukoms - vaikams - suteikti specialią apsaugą baudžiamųjų tyrimų ir procedūrų metu, siekiant užkirsti kelią vadinamajam antriniam persekiojimui.
<P>
Šis pasiūlymas yra susijęs su kitu pasiūlymu, kuris dar labiau nukreiptas į specialius vaikų poreikius, t. y. su pasiūlymu dėl pagrindų sprendimo dėl kovos su seksualiniu priekabiavimu, vaikų seksualiniu išnaudojimu ir vaikų pornografija ir panaikinančiu Pagrindų sprendimą 2004/68, kurį Komisija pateiktuo pat metu. Siekiama sukurti nuoseklesnius ir veiksmingesnius teisinius pagrindus ir nustatyti griežtesnes bausmes kaltininkams.
<P>
Šiuo metu dėl šių dviejų pasiūlymų diskutuojama Taryboje. Jie grindžiami svarbia tarptautine nuomone, visų pirma JT Palermo protokolu, ir Europos žmogaus teisių konvencijoje ir Europos Tarybos konvencijoje dėl vaikų apsaugos nuo seksualinio išnaudojimo ir seksualinio priekabiavimo nustatytomis kovos su prekyba žmonėmis priemonėmis.
<P>
Kartu su Tarybai pirmininkaujančios valstybės spalio 19-20 d. Briuselyje rengiama ministrų konferencija dėl visiems rūpimų ES priemonių, skirtų kovai su prekyba žmonėmis, bus pristatytas ir išsamiai aptartas Pagrindinių teisių agentūros pranešimas, o išvados bus pateiktos Tarybai. Tarybai pirmininkaujanti Švedija taip pat ketina Stokholmo programoje, kurią rengiamės patvirtinti gruodžio mėn. aukščiausio lygio susitikime, prekybos žmonėmis ir vaikų seksualinio išnaudojimo klausimams suteikti pirmenybę.
<SPEAKER ID="259" NAME="Anna Hedh" LANGUAGE="SV">
Labai ačiū, ponia ministre. Žinau, kad šis klausimas yra labai svarbus. Pastaraisiais metais Švedijoje daug dirbome šiuo klausimu - tą darvisa ES. Tiesiog norėčiau paprasčiausiai pabrėžti, kad, mano manymu, yra labai blogai, jog Europos Parlamento nariai negalės dalyvauti konferencijoje spalio 19-20 d., nes mes būsime Strasbūre, taigi tuo pat metu negalėsime būti Briuselyje ir dalyvauti šioje svarbioje konferencijoje. Labai dėl to apmaudu, tačiau tokia yra padėtis.
<P>
Taip pat žinau, kad Tarybai pirmininkaujanti Švedija pareiškė, jog ji nori kelti vaikų išnaudojimo kelionių ir turizmo srityje klausimą. Buvo ketinama tai padaryti lapkričio 20 d. konferencijoje, kurioje posėdžiaus nuolatintarpvyriausybingrupL'Europe de l'Enfance, tačiau dabar išgirdau, kad Tarybai pirmininkaujanti valstybnekels šio klausimo. Kodėl taip nutiko? Ar ketinate šį klausimą kelti kitą kartą?
<SPEAKER ID="260" NAME="Cecilia Malmström" LANGUAGE="SV">
Ponia pirmininke, dėkoju, ponia A. Hedh. Žinau, kad A. Hedh yra labai atsidavusi šiems klausimams.
<P>
Labai gaila, kad Briuselyje vyksianti konferencija kertasi su plenarine sesija. Konferencijos data yra priderinta prie ES kovos su prekyba žmonėmis dienos, kuri bus minima tuo metu. Būtent todėl datos sutampa. Iš tikrųjų labai gaila.
<P>
Dėl Parlamento narės antrojo klausimo - kodėl buvo atsisakyta minėto klausimo, turiu pasakyti, kad aš to nežinojau. Turiu tai išsiaiškinti, grįžti prie šio klausimo, ir galbūt perduosiu atsakymą A. Hedh.
<SPEAKER ID="261" NAME="Elizabeth Lynne" AFFILIATION="ALDE">
Labai ačiū už šį atsakymą. Aš taip pat apgailestauju, kad konferencija rengiama tuomet, kai mes būsime Strasbūre. Tačiau ar galite užtikrinti, kad tos konferencijos darbotvarkėje bus pabrėžta Europos Tarybos konvencija dėl prekybos žmonėmis? Nes dar yra nemažai šios konvencijos nepasirašiusių valstybių narių ir yra valstybių narių, įskaitant Švediją, kurios konvencijos neratifikavo. Taigi manau, kad yra labai svarbu užtikrinti, jog tos konferencijos darbotvarkėje šiam klausimui būtų skirta svarbi vieta, ir kad kovą su prekyba žmonėmis galėtume paversti tikrove. Mes turime lėšų šiai sričiai. Taigi iš tikrųjų privalome imtis veiksmų.
<SPEAKER ID="262" NAME="Cecilia Malmström">
Einanti Tarybos Pirmininko pareigas. - Taip, ponia E. Lynne, į tai atkreipsiu organizatorių dėmesį.
<P>

<P>
Tema: Pozicija JT Maisto produktų ir žemės ūkio organizacijos aukščiausio lygio susitikime
<P>
Kokią poziciją ES vardu Taryba pateiks per ateinančią JT Maisto produktų ir žemės ūkio organizacijos konferenciją?
<SPEAKER ID="264" NAME="Cecilia Malmström" LANGUAGE="SV">
Ponia pirmininke, mes aptariame daug įvairių klausimų.
<P>
JT Maisto produktų ir žemės ūkio organizacijos (FAO) konferencija prasidės lapkričio 18 d. Vienas svarbiausių darbotvarkės punktų yra FAO reforma. Reformos procesas yra grindžiamas veiksmų planu, kurį 2008 m. patvirtino visos FAO narės. Šis veiksmų planas apima daug įvairių reformų tipų. Kartu su kitais dalykais, būsimas FAO veiklas apibrėš rezultatais pagrįsta valdymo sistema, kuria bus skatinamas didesnis trūkstamų išteklių skirstymo ir panaudojimo skaidrumas. Taip pat tikimės, kad reformos procesas padarys ilgalaikį poveikį su FAO personalo pasirinkimu ir vietinėmis atstovybėmis susijusiam darbui. Konferencijoje taip pat bus nagrinėjami klausimai, susiję su FAO chartija ir Aprūpinimo maistu pasaulyje komiteto reformomis.
<P>
Ši reforma yra svarbi, nes ji susijusi su pasaulinės partnerystės žemės ūkio, maisto aprūpinimo ir tiekimo srityje kūrimu. Siekiant šiuos klausimus aptarti politiniu lygiu, lapkričio 16-18 d. Romoje FAO rengia aukščiausio lygio susitikimą aprūpinimo maistu klausimais. Ten dalyvaus ir Tarybai pirmininkaujanti valstybir mes pateiksime deklaraciją, kuri yra iš dalies paremta Tarybos išvadomis dėl aprūpinimo maistu ir kuri bus patvirtinta FAO konferencijoje.
<P>
Savo 2008 m. lapkričio 11 d. išvadose dėl FAO Taryba pripažino, kad dėl dabartinės maisto krizės yra būtinas bendras, jungtinis ir suderintas pasaulio visuomenės atsakymas, kuriam pritartų pilietinvisuomenir privatus sektorius. Dėl to ES turėtų pritarti pasaulinei partnerystei žemės ūkio ir maisto srityje pagal ES Tūkstantmečio tikslams pasiekti skirtą ES veiksmų planą. Tam 2008 m. birželio mėn. pritarEuropos Vadovų Taryba.
<P>
Be to, savo išvadose Taryba pritarvykstančiai FAO reformai, kurią visos organizacijos narės įgyvendina konstruktyviu būdu remdamosi konferencijos komitetu. Atsižvelgiant tai, Tarybai pirmininkaujanti valstybmano, kad aukščiausio lygio susitikimas turėtų turėti aiškų politinį tikslą ir pradėti taikyti naują valdymo sistemą pasaulio aprūpinimui maistu, atnaujintam ir sustiprėjusiam Aprūpinimo maistu pasaulyje komitetui (angl. CFS) imantis lyderio vaidmens.
<P>
Tarybai pirmininkaujanti valstybmano, kad yra labai svarbu, jog šis aukščiausio lygio susitikimas sukurtų perspektyvią veiksmais pagrįstą sistemą, sudarančią galimybes suvaldyti dabartinę maisto krizę ir padidinti pastangas, skirtas pasiekti pirmojo Tūkstantmečio vystymosi tikslą - panaikinti didelį skurdą ir badą. CFS reforma ir visapusiškas įsipareigojimas dėl pasaulinės partnerystės yra labai svarbūs aspektai siekiant šių tikslų.
<P>
Tarybai pirmininkaujanti valstybmano, kad šis aukščiausio lygio susitikimas turėtų turėti aiškų politinį tikslą pradėti naudoti naują sistemą, skirtą tvarkyti pasaulio aprūpinimą maistu, o atsinaujinusiam ir stipresniam CFS tektų pagrindinis vaidmuo. Operaciniu lygiu Tarybai pirmininkaujanti valstybmano, kad šis aukščiausio lygio susitikimas turi sukurti perspektyvią ir tvirtą sistemą, kuri sudarytų sąlygas išspręsti dabartinį maisto krizės iššūkį ir padidinti pastangas siekiant Tūkstantmečio vystymosi tikslų.
<SPEAKER ID="265" NAME="Mairead McGuinness" AFFILIATION="PPE">
Dėkoju už išsamų atsakymą. Ar galėčiau paklausti, koks yra Tarybai pirmininkaujančios Švedijos požiūris į bendrosios žemės ūkio politikos vaidmenį prisidedant prie pasaulio aprūpinimo maistu koncepcijos ir siekio. Kokį vaidmenį, Jūsų nuomone, mūsų politika gali čia suvaidinti? Ar manote, kad yra svarbu, jog turėtume bendrą politiką Europoje, atsižvelgiant į mūsų susirūpinimą dėl pasaulinio aprūpinimo maistu?
<SPEAKER ID="266" NAME="Cecilia Malmström">
Einanti Tarybos Pirmininko pareigas. - Kalbėdami būtent apie šią konferenciją, Taryboje šio klausimo nepatarėme, tačiau yra aišku, kad bendroji žemės ūkio politika gali suvaidinti svarbų vaidmenį ir po mūsų būsimų diskusijų toks vaidmuo gali stiprėti lengvinant neturtingų valstybių tapimą bendrosios rinkos dalimi ir tais atvejais, kai galime sušvelninti ir panaikinti dabartinę gilią krizę.
<P>
Mes tai padarėme. Šiuo metu pasaulio padėtis atrodo kiek geriau. Beveik iš visų įvairių rinkų ateina teigiamų žinių. Tai yra puiku ir aš manau, kad reikia truputį daugiau laiko, kad galėtume nustatyti, kaip spręsti tokius konfliktus ateityje ir kaip galėtume panaudoti šiek tiek reformuotą Bendrąją žemės ūkio politiką tam, kad padėtume vargingesnėms šalims išvengti panašios padėties.
<SPEAKER ID="267" NAME="Marian Harkin" AFFILIATION="ALDE">
Čia kalbame apie pasaulinį aprūpinimą maistu, tačiau trumpai norėčiau paminėti ES aprūpinimą maistu. Mano nuomone, ES aprūpinimas maistu priklauso nuo maisto gamybos ES. Kaip tik šiandien ALDE AGRI frakcija posėdžiavo su Komisijos nariu Fischeriu Boelu ir diskutavome dėl šio klausimo bei, kaip jau buvo užsiminta, dėl BŽŪP ateities po 2013-ųjų ir dėl galimo biudžeto sumažinimo ir t. t. Iš tikrųjų yra rimtų nuogąstavimų dėl maisto gamybos ES.
<P>
Žinau, kad tai, dėl ko šįvakar čia diskutuojame, yra tik dalis platesnės diskusijos, tačiau nepaisant to, ši diskusija yra labai svarbi susijusiems su žemės ūkiu. Jūs jau pateikėte atsakymą, tačiau labai apsidžiaugčiau, jei išsamiau išdėstytumėte Tarybai pirmininkaujančios Švedijos požiūrį.
<SPEAKER ID="268" NAME="Cecilia Malmström">
Einanti Tarybos Pirmininko pareigas. - Tai yra sudėtinga ir labai plati diskusija. Ji susijusi ir su pačia konferencija, tačiau, be abejo, ji yra daug platesnė. Neturime ketinimų iš tikrųjų pradėti šių diskusijų; laukėme, kol Komisija pateiks pasiūlymą, t. y. komunikatą dėl būsimo biudžeto; buvo pažadėta - ir dėl to Taryba jau sutar2004 m. - kad atliksime išsamų biudžeto, be abejo įskaitant ir BŽŪP, kuri sudaro tokią didelę biudžeto dalį, pajamų ir išlaidų rezultatų persvarstymą. Šis komunikatas vėluoja - dabar sklinda gandai, kad jis pasirodys iki metų pabaigos. Jei taip ir bus, mes, Tarybai pirmininkaujanti Švedija, ketiname iš pradžių šiuo klausimu surengti diskusiją tarp valstybių narių, tačiau iš tikrųjų darbą šiais klausimais turės pradėti Tarybai pirmininkausianti Ispanija. Todėl šiuo metu negaliu jums pateikti išsamesnio atsakymo.
<P>

<P>
Tema: Stabilumo ir augimo paktas
<P>
Birželio mėnesį Europos Vadovų Taryba dar kartą patvirtino savo įsipareigojimą dalyvauti kuriant klestinčią viešųjų finansų sistemą ir remti Stabilumo ir augimo paktą. Vis dėlto manoma, kad iki metų pabaigos apie 20 valstybių narių bus taikoma perviršinio deficito procedūra. Kokių priemonių imsis Tarybai pirmininkaujanti valstybnarsiekdama savo tikslo teisingai ir atsakingai įgyvendinti stabilumo paktą ir su kokiais sunkumais ji iki šiol susidūrteisingai jį įgyvendindama? Ar ji mano, kad dėl krizės reikia iš naujo peržiūrėti šį paktą, ar pakanka 2005 m. patvirtintos reformos, kad esamomis sąlygomis pakto būtų laikomasi ir jis būtų veiksmingas? Kokią ji numačiusi šio klausimo sprendimo ir viešojo deficito mažinimo strategiją ir koks būtų šios strategijos įgyvendinimo tvarkaraštis? Ar ji mano, kad 2010 m. turėtų būti fiskalinio konsolidavimo ir drausmės metai ar, kad turėtų būti išlaikytas esamas viešųjų finansų lankstumo lygis, pirmiausia atsižvelgiant į prognozes, kad užimtumas dar labiau mažės?
<SPEAKER ID="270" NAME="Cecilia Malmström" LANGUAGE="SV">
Dėl šio klausimo taip pat jau buvo šiandien diskutuota. Dabartinės krizės metu valstybinės institucijos ėmėsi nepaprastųjų pinigų politikos ir biudžeto paramos priemonių. Tokios pastangos buvo būtinos ir tinkamos ir suvaidino svarbų vaidmenį, kad būtų išvengta dar rimtesnės krizės, stabilizuota ekonomika ir užkirstas kelias drastiškai ekonominei recesijai. Tačiau ekonominės ir finansinės padėties stabilizavimas nereiškia, kad recesija baigėsi. Turime būti itin atsargūs ir užtikrinti, kad mūsų būsimoje politikoje bus sujungta būtina parama atsigavimui - kuris, tikimės, ateis - su atsakingu požiūriu į tvarų viešąjį finansavimą vidutiniuoju ir ilguoju laikotarpiu.
<P>
Būtent dėl poreikio nustatyti šių dviejų tikslų pusiausvyrą 2005 m. patvirtinto pakto persvarstymas yra toks jautrus. Sudėtingu ekonomikai laikmečiu valdžios institucijos turi imtis veiksmų, kurie skatintų ekonominės veiklos rūšis. Tačiau kai atsigavimas įgaus pagreitį ir ims judėti savo jėgomis, privalėsime užtikrinti, kad mūsų viešieji finansai būtų tvarūs ir turime sukurti patikimus planus biudžeto konsolidavimui.
<P>
Kadangi atskirose valstybėse narėse sąlygos smarkiai skiriasi, skirtingi bus ir planai - laiko grafikai - numatyti užbaigti finansų politikos iniciatyvas ir pinigų politikos priemones. Į tai bus atsižvelgta daugelyje deficito procedūrų, kurios bus skirtos atskiroms valstybėms narėms, tačiau tai turi būti derinama ir turi atitikti bendrus Stabilumo ir augimo pakto pagrindus. Todėl Tarybai pirmininkaujanti valstybšį rudenį planuoja diskusijas Ekonomikos ir finansų ministrų taryboje dėl tinkamų pasitraukimo strategijų ir jų derinimo.
<P>
Tikiuosi, kad šių diskusijų rezultatas bus aiškus sutarimas dėl ambicingo konsolidavimo kiekvienai valstybei narei tinkamu metu, siekiant užtikrinti ilgalaikį tvarumą.
<SPEAKER ID="271" NAME="Marietta Giannakou" LANGUAGE="EL">
Dėkoju, ministre, už labai aiškų atsakymą. Tikiu, kad ypatingą dėmesį skirsite nustatyti, ar turime primygtinai reikalauti, jog 2010 m. taptų viešųjų finansų gerinimo metais, ar reikėtų kokiu nors būdu šį laikotarpį pratęsti ar delsti, nes dėl to Sąjunga iki šiol dar negavo su savo politika susijusios naudos.
<SPEAKER ID="272" NAME="Cecilia Malmström" LANGUAGE="SV">
Į šį klausimą yra labai sudėtinga atsakyti. Kitą savaitę vyksiančiame G20 aukščiausio lygio susitikime pradėsime pradines diskusijas dėl pasitraukimo strategijų. Tačiau yra akivaizdu, kad skirtingose valstybėse narėse aplinkybės labai skiriasi, todėl laiko grafikai šiek tiek skirsis. Tikiuosi, kad galime šį procesą pradėti pakankamai greitai, tačiau tai taip pat priklauso nuo to, kaip vystysis ekonomika. Matyti šviesa tunelio gale: mes manome, kad blogiausia jau praeityje, todėl turime atidžiau atsižvelgti į šią pasitraukimo strategijos mintį. Jei to nedarysime palaipsniui, didėjančio nedarbo, griežto socialinių išlaidų sumažinimo ir infliacijos rizikos smūgį patirs būtent patys pažeidžiamiausi mūsų visuomenės nariai. Tačiau šiuo metu yra šiek tiek per anksti tiksliai pasakyti, kada toks laikas ateis atskirose valstybės narėse.
<P>

<P>
Tema: ES priemonės, skirtos kovai su nedarbu
<P>
Iš neseniai Eurobarometro surengtos apklausos matyti, kad 72 proc. ES piliečių mano, jog "Europos Sąjunga atlieka teigiamą vaidmenį kuriant naujas darbo galimybes ir kovojant su nedarbu", tačiau tik daugiau nei trečdalis apklaustųjų yra girdėję apie ES priemones, skirtas kovai su nedarbu, pvz., Europos socialinį fondą ir Europos prisitaikymo prie globalizacijos fondą. Ar pakankamai nuveikta informuojant apie šias pagrindines priemones?
<SPEAKER ID="274" NAME="Cecilia Malmström" LANGUAGE="SV">
Ponia pirmininke, Taryba pritaria Parlamento nario susirūpinimui dėl paskutinių Eurobarometro apklausos rezultatų, susijusių su žinojimu apie svarbias ES priemones, skirtas kovai su nedarbu, pvz., Europos socialinį fondą ir ES prisitaikymo prie globalizacijos fondą. Ir demokratijos, ir teisėtumo požiūriais yra labai svarbu mūsų piliečius informuoti apie tai, ką daro ES.
<P>
Taryba didelę svarbą skiria Europos socialiniam fondui ir ES prisitaikymo prie globalizacijos fondui ir mes norime, kad šie fondai būtų naudojami veiksmingai kovai su nedarbu. Šios dvi priemonės yra svarbios finansinės priemonės, skirtos kovoti su dabartine recesija ir didinti užimtumą, nes pagal jas diegiamos integruotos lankstumo ir užimtumo garantijų pusiausvyros strategijos ir užtikrinamas įgūdžių tobulinimas ir geresnis pritaikymas prie esančių poreikių. Taryba tai pareišk2008 m. gruodžio mėn., kai ji pritarskubiam Europos socialinio fondo papildomų priemonių, skirtų paremti užimtumą, įvedimui. Taryba taip pat paskelbapie ES prisitaikymo prie globalizacijos fondo procedūrų patobulinimą. Taigi buvo persvarstytas pirminis reguliavimas, siekiant sudaryti sąlygas, kad būtų galima veiksmingiau teikti pagalbą iš fondo remiant ne tik dėl globalizacijos, bet - laikinai - ir dėl finansų ir ekonomikos sulėtėjimo, darbo netekusius darbuotojus. Tačiau reikėtų pabrėžti, kad šių fondų įgyvendinimas, įskaitant tinkamą informavimą ir viešumą yra valstybių narių ir Komisijos reikalas. Dėl Europos socialinio fondo, tai valstybės narės privalo teikti informaciją apie iniciatyvas ir bendrai finansuojamas programas, siekiant pabrėžti Bendrijos vaidmenį ir iš fondų skirtas lėšas. Čia norėčiau paminėti Europos skaidrumo iniciatyvą, kurią Komisija pradėjo 2005 m. Vienas svarbiausių šios iniciatyvos tikslų yra pagerinti visuomenės informavimą apie esamą ES finansavimą, skelbiant ES sanglaudos politikos tiesioginių subsidijų gavėjų pavadinimus.
<P>
ES prisitaikymo prie globalizacijos fondo atveju informaciją apie finansuojamas priemones turėtų teikti valstybės narės. Taip pat norėčiau jums priminti, kad prisitaikymo prie globalizacijos fondas buvo sukurtas palyginti neseniai. Todėl mažai apie jį žinoma gali būti ir dėl to, kad parama iš šio fondo kol kas buvo skirta palyginti nedaug kartų.
<SPEAKER ID="275" NAME="Seán Kelly" AFFILIATION="PPE">
Labai dėkoju už Jūsų glaustą atsakymą. Turiu dar vieną klausimą. Suprantu, kad Taryboje smarkiai prieštaraujama pasiūlymui ateinantiems dvejiems metams Europos socialinio fondo pagalbos intensyvumą padidinti iki 100 proc. Jei šis prieštaravimas išliks, ar gali Taryba papasakoti apie kitas alternatyvas, skirtas paremti Europos ekonomikos atgaivinimo planą?
<SPEAKER ID="276" NAME="Cecilia Malmström">
Einanti Tarybos Pirmininko pareigas. - Taip, mes iš tikrųjų keletą kartų apie tai Taryboje diskutavome. Vyrauja pakankamai vieningas požiūris, kad projekto kokybės labui tam tikra paramos dalis turėtų būti skiriama iš nacionalinio biudžeto. Taigi pasiūlymui panaikinti nacionalinio finansavimo dalį Taryboje visiškai nepritariama.
<P>
Tačiau mes žinome apie padėtį ir apie problemas. Paprašėme Komisijos pateikti alternatyvų pasiūlymą. Vos prieš pora dienų apie tai kalbėjau su už šį klausimą atsakingu Komisijos nariu P. Samecki. Jie rengia tokį pasiūlymą ir jį pateiks kuo greičiau.
<SPEAKER ID="277" NAME="Silvia-Adriana Ţicău" AFFILIATION="S&amp;D">
(RO) Man labai gaila, kad dėl Tarybos nepritarimo neteikiama būtina pagalba skiriant 100 proc. finansavimą šiuo metu, kai kalbame apie Europos socialinio fondo vaidmenį mažinant nedarbą, visų pirma dabartinės krizės metu. Taip pat norėčiau paminėti, jog dabartinės ekonomikos krizės metu matome nedarbo augimą, kuris pirmiausia paveikia plieno liejyklas ir laivų statyklas, ir matome netgi techninį nedarbą bei nereikalingais tampančius darbuotojus. Turėdama omenyje poreikį investuoti ir apsaugoti Europos Sąjungos ekonomikos konkurencingumą ir ateityje, norėčiau Jūsų paklausti štai ko: kokių priemonių esate numatę imtis, kad būtų palengvintas Europos socialinio fondo ir Europos prisitaikymo prie globalizacijos išteklių panaudojimas tam, kad būtų paremti ekonomikos sunkmetį patiriantys pramonės sektoriai?
<SPEAKER ID="278" NAME="Cecilia Malmström">
Einanti Tarybos Pirmininko pareigas. - Kaip ir sakiau, paprašėme Komisijos pateikti alternatyvius pasiūlymus, kaip šį socialinį fondą būtų galima panaudoti tokiomis aplinkybėmis, kai, kaip ir sakėte, daugelis žmonių visoje Europoje neturi darbo, ir tikimės, kad Komisija tokį pasiūlymą pateiks nedelsdama.
<P>
Tačiau atliekame daug kitų veiksmų, skirtų kovai su nedarbu, ir nors už tai yra atsakingos valstybės narės, turime ir bendrą mūsų atsakomybę stengtis derinti, palengvinti vidaus rinkos įgyvendinimo užbaigimą, panaikinti kliūtis, užtikrinti, kad nuo sausio 1 d. įsigaliotų Paslaugų direktyvos, atsikratyti biurokratizmo ir skatinti žmones būti darbingus, suteikiant jiems išteklių užbaigti mokslus ar pradėti naują kitos krypties veiklą.
<P>
Išsamiai dėl nedarbo bus diskutuojama spalio mėn. vyksiančiame Ekonomikos ir finansų tarybos posėdyje, kurio vienas svarbiausių darbotvarkės klausimų yra nedarbas; ir atsižvelgiant į mano žiniomis vykstančias diskusijas Europos Parlamente ir beveik visose Tarybos struktūrose dėl Lisabonos strategijos, iš tikrųjų yra labai daug dalykų, dėl kurių diskutuojama.
<P>
Taigi socialinis fondas yra tik viena kovai su nedarbu skirta priemonė. Ją galima patobulinti ir taikyti daug plačiau, kad visuomenei būtų parodyta, kaip geriau šia priemone pasinaudoti. Tačiau tai yra tik vienas iš daugelio priemonių, kurias turime ir privalome taikyti kovai su nedarbu, elementas.
<P>

<P>
Tema: Informacija apie Čečėniją
<P>
Kokių priemonių imasi Taryba, siekdama užtikrinti, kad po to, kai buvo nužudyta žmogaus teisių gynėja ir kovotoja už taiką Natalja Estemirova ir uždaryti žmogaus teisių organizacijos "Memorial" biurai Čečėnijoje, žmogaus teisių padėtis šioje šalyje būtų toliau stebima? Ką mano Taryba apie idėją Grozne arba Čečėnijos pasienyje įsteigti ES biurą, kuriam būtų pavesta ši užduotis, arba bent jau nusiųsti laikiną misiją į šią šalį?
<SPEAKER ID="280" NAME="Cecilia Malmström" LANGUAGE="SV">
Ponia pirmininke, kai tik Tarybai pirmininkaujanti valstybišgirdo apie Nataljos Estemirovos nužudymą, mes nedelsdami paskelbėme pareiškimą, smerkiantį nužudymą ir pareiškėme nuoširdžią užuojautą nužudytosios šeimai ir kolegoms iš žmogaus teisių organizacijos "Memorial". Taip pat paraginome Rusijos valdžios institucijas skubiai ir išsamiai ištirti žmogžudystę ir nusikaltėlius nuteisti.
<P>
Galiu užtikrinti B. Posseltą, kad Taryba ir toliau atidžiai stebės įvykius Čečėnijoje ir ypatingą dėmesį skirs žmogaus teisėms, jų laikymuisi ir žmogaus teisių gynėjų padėčiai. Taryba keletą kartų paragino Rusijos valdžios institucijas padaryti viską, kas yra jų galioje, kad tie žmonės Rusijoje būtų apsaugoti pagal visuotinai pripažintą JT deklaraciją dėl žmogaus teisių gynėjų. Norėčiau pabrėžti, kad ES jau dalyvauja Čečėnijoje įgyvendinamame Komisijos pagalbos projekte, kalbamasi su Maskvos ambasadų diplomatais ES valstybėse narėse ir rengiami nuolatiniai vizitai į Čečėniją.
<P>
Taryba norėtų pabrėžti, kad B. Posselto pateiktus klausimus ji laiko svarbiais ir kad jai kelia susirūpinimą žmogaus teisių padėtis Čečėnijoje, tačiau nemanome, kad šiuo metu yra koks nors poreikis ten steigti biurą ar atstovybę, kaip yra siūloma. Europos Sąjunga rūpinasi regiono reikalais, mes ir toliau domėsimės žmogaus teisių laikymosi, teisinės valstybės ir demokratinių principų Čečėnijoje klausimais ir juos spręsime, kai tik atsiras toks poreikis.
<SPEAKER ID="281" NAME="Bernd Posselt" AFFILIATION="PPE">
(DE) Dėkoju, C. Malmström. Tai yra pirmas geras atsakymas, kurį gavau iš Tarybos dėl šios temos. Ačiū.
<P>
Nepaisant to, turiu dar vieną trumpą papildomą klausimą: ar Taryba ketina vėl kelti Čečėnijos klausimą Švedijos pirmininkavimo Tarybai metu, nes Rusijos vadovai padarkeletą pareiškimų apie pasikeitimus. Tačiau reikia imtis veiksmų, o mes jų nematome, būtent todėl norėčiau Jūsų paprašyti dar kartą trumpai mus tinkamai informuoti apie šį klausimą rengiantis deryboms dėl susitarimo. Rytoj ketiname dėl šio klausimo surengti skubias diskusijas.
<SPEAKER ID="282" NAME="Cecilia Malmström" LANGUAGE="SV">
Ponia pirmininke, taip, mes nuolat keliame žmogaus teisių klausimus mūsų dialoge su Rusija ir žmogaus teisių klausimas bus aukščiausio lygio ES ir Rusijos susitikimo, kuris, tikimės, įvyks rudenį, darbotvarkėje.
<P>

<P>
Tema: Turkijos vyriausybės leidimas žvalgyti angliavandenilius ES valstybių narių išskirtinėse ekonominėse zonose
<P>
Turkijos vyriausybnusprendleisti Turkijos valstybinei naftos bendrovei (TPAO) žvalgyti angliavandenilių telkinius Graikijos ir Kipro išskirtinėse ekonominėse zonose (IEZ). Tai susiję su pavojinga pozicija, kurios laikosi Turkija, neleisti Kiprui pradėti eksploatuoti savo IEZ ir priversti jį vetuoti energetikos skyriaus blokavimo nutraukimą. Ar Taryba, atsižvelgdama į galimą prieštaringą minėtojo Turkijos sprendimo poveikį jos santykiams su ES valstybėmis narėmis, galėtų pateikti šią informaciją:
<P>
Kokių skubių priemonių ji imsis siekdama užtikrinti, kad Turkijos vyriausybatšauktų savo sprendimą leisti žvalgyti angliavandenilių telkinius ES valstybių narių IEZ? Kokių priemonių ji imsis siekdama užtikrinti, kad Kipro atžvilgiu Turkija taip pat laikytųsi Ankaros susitarimo papildomo protokolo ir pripažintų jo teisę į IEZ? Kada galima tikėtis, kad Turkija priims Jūrų teisės konvenciją, kuri įtraukta į Bendrijos teisę?
<SPEAKER ID="284" NAME="Cecilia Malmström" LANGUAGE="SV">
Ponia pirmininke, Taryba žino apie Parlamento nario papasakotus įvykius. Dėl Turkijos santykių su kitomis regiono valstybėmis, reikia pasakyti, kad Turkija - kaip ir visos kitos valstybės - turi pareigą veikti taip, kad skatintų gerus kaimyniškus santykius ir taikų ginčų sprendimą. Tokia yra JT Chartijos esmė.
<P>
Tai taip pat yra svarbus reikalavimas stojimui į ES. Atsižvelgdama į Turkijos derybas su ES ir susijusias Tarybos paskelbtas išvadas, ES paragino Turkiją vengti bet kokių grasinimų, konfliktų šaltinių ar veiksmų, galinčių turėti neigiamą poveikį geriems kaimyniniams santykiams ir taikaus ginčo sprendimo procesui. Be to, daugeliu atvejų ES pabrėžTurkijos ir visų ES valstybių narių, įskaitant Kipro Respubliką, dvišalių santykių normalizavimo pažangos svarbą ir pabrėžvisų ES valstybių narių suverenias teises.
<P>
Papildomo protokolo klausimu Sąjungos pozicija yra visiškai aiški. Turkija turi pareigą jį taikyti visapusiškai ir nediskriminaciniu būdu. Visus šiuos klausimus ES kelia sistemingai, pastarąjį kartą šie klausimai buvo nagrinėjami liepos mėn. Stokholme įvykusiame ES trijulės ir Turkijos ministrų susitikime ir gegužės mėn. vykusioje Asociacijos taryboje. Galiu užtikrinti Parlamento narį, kad Taryba skiria didelę svarbą šiems klausimams ir kad mes ir toliau įvykius stebėsime labai atidžiai.
<SPEAKER ID="285" NAME="Nikolaos Chountis" AFFILIATION="GUE/NGL">
(EL) Ponia ministre, vertinu Jūsų norą ir pasiryžimą mūsų klausimams pateikti aiškius atsakymus.
<P>
Norėčiau pasakyti, kad Parlamente rytoj diskutuosime dėl dujotiekio "Nabucco" ir priminti, kad 2009 m. sausio mėn. Turkijos Ministras pirmininkas pagrasino Briuseliui, kad jo valstybpersvarstys savo paramą gamtinių dujų dujotiekio tiesimui, jei nebus pratęstos derybos dėl energetikos skyriaus atidarymo.
<P>
Kaip žinote, šis skyrius buvo blokuotas, kai savo veto teise pasinaudojo Kipras, nes jam Turkija grasino dėl jo išskirtinės ekonominės zonos naudojimo.
<P>
Kadangi išskirtinių ekonominių zonų klausimas yra labai svarbus ir gali sukelti didelių problemų daugeliui ES politikos krypčių, dar kartą Jūsų klausiu, kokių priemonių imsis Taryba, kad užtikrintų, jog Turkija pripažins Kipro teisę į jo išskirtinę ekonominę zoną?
<SPEAKER ID="286" NAME="Cecilia Malmström" LANGUAGE="SV">
Ponia pirmininke, į tai dėmesį atkreipir Taryba, ir Komisija, ir mes atidžiai stebėsime, kaip sprendžiamas šis klausimas. Visais mūsų reikalų su Turkija aspektais ir toliau kelsime šį ir gerų kaimyniškų santykių svarbos klausimą. Kita tokia galimybbus lapkričio mėn. užsienio reikalų ministrų trejeto susitikimo metu. Tikiuosi, kad galima išvengti tokios rūšies incidentų, apie kokius minėjo Parlamento narys.
<P>
Dėl energetikos skyriaus reikia pasakyti, kad šis klausimas šiuo metu nagrinėjamas įvairiose Tarybos struktūrose ir vyksta diskusijos. Dabar yra šiek tiek per anksti pranešti apie šios analizės rezultatus ir, kaip žino Parlamento narys, kiekvienam šio proceso žingsniui reikia vienbalsio Tarybos pritarimo.
<P>

<P>
Tema: ES politika Birmoje
<P>
Ar Europos Vadovų Taryba galėtų padaryti pareiškimą dėl Europos Sąjungos politikos Birmos atžvilgiu ir išdėstyti, kokių priemonių Europos Sąjunga imasi, kad padėtų išlaisvinti Aung San Sui Kyi, kuri toje šalyje buvo įkalinta 1990 m.?
<SPEAKER ID="288" NAME="Cecilia Malmström" LANGUAGE="SV">
Ponia pirmininke, Taryba atidžiai stebi Aung San Suu Kyi padėtį nuo to laiko, kai ji buvo įkalinta prieš dvidešimt metų. Jos labui Komisija dirbo nuolat ir labai aktyviai. Daug kartų raginome Birmos valdžią ją paleisti.
<P>
Be to, per šį laiką Taryba keletą kartų ėmėsi specialių veiksmų. Štai kai kurie iš jų:
<P>
rugpjūčio mėn. ES iš karto pasmerkAung San Suu Kyi paskelbtą nuosprendį ir prieš ją nukreiptas procedūras, kurios neturėjo jokio teisinio pagrindo. Paraginome Birmos valdžios institucijas ją skubiai ir besąlygiškai paleisti. Taryba pareiškė, kad teisinės procedūros prieš Aung San Suu Kyi yra nusikaltimas pagal nacionalinę ir tarptautinę teisę.
<P>
Be to, ES vyriausiasis įgaliotinis Javier Solana kalbėjo Aung San Suu Kyi vardu Pietryčių Azijos valstybių asociacijos (angl. ASEAN) ministrų susitikime ir vėliau liepos mėn. vykusioje ASEAN ir ES ministrų konferencijoje, kurioje dalyvavo ir Birmos atstovas. Griežtus reikalavimus dėl skubaus Aung San Suu Kyi ir kitų politinių kalinių paleidimo pateikir kiti šio posėdžio dalyviai, įskaitant JAV, Kinijos, Rusijos ir kitų valstybių atstovus.
<P>
ES taip pat labai aktyviai veikper savo specialųjį pasiuntinį Birmoje Piero Fassino, remdama JT ir JT specialiojo patarėjo Ibrahimo Gambario įgvendinamas priemones bei taip pat konsultavo svarbius ES partnerius Azijoje.
<P>
Birmos valdžios institucijos nusprendignoruoti daugelio valstybių ir organizacijų, įskaitant JT generalinį sekretoriatą, ASEAN generalinį sekretoriatą ir daugelį ASEAN valstybių narių - kurių viena, galiausiai, yra pati Birma - pareikštus prieš Aung San Suu Kyi įkalinimą nukreiptus protestus ir raginimus ją paleisti.
<P>
Kadangi nebuvo jokio atsako iš Birmos, ES ėmėsi tolesnių veiksmų, nukreiptų prieš už nuteisimą atsakingus asmenis. Teisėjus ir kitus veiksmuose prieš Aung San Suu Kyi dalyvavusius asmenis įtraukėme į asmenų, kuriems turi būti atsisakyta išduoti vizas ir kurių turtas turi būti užšaldytas, sąrašą. Mes išplėtėme sąrašą asmenų ir grupių, kuriems taikomos ribojamosios priemonės, kad būtų užšaldytas bendrovių, kurias valdo ir kontroliuoja Birmos režimo nariai ar su jais susiję asmenys, turtas.
<P>
Rugpjūčio 13 d. Taryboje parengtas atsakymas visiškai atitinka 2008 m. Europos Parlamento paskelbtą rezoliuciją. Galiu užtikrinti Parlamento narį, kad be šių specialių priemonių ES dar intensyviau dirbs tarptautinėje bendruomenėje, visų pirma su tų pačių pažiūrų partneriais Azijoje, kad Aung San Suu Kyi ir kiti politiniai kaliniai būtų skubiai ir besąlygiškai paleisti į laisvę. Tai yra pagrindinis pirmas žingsnis nacionalinio susitaikymo procese, kuris yra būtinas, jei norima, kad 2010 m. rinkimai būtų laikomi laisvais, sąžiningais ir patikimais.
<SPEAKER ID="289" NAME="Liam Aylward" AFFILIATION="ALDE">
Norėčiau padėkoti Jums, ponia Tarybos pirmininke, už Jūsų išsamų atsakymą. Ar galiu paklausti, kokių veiksmų ėmėsi ar šiuo metu imasi Europos Sąjunga, siekdama padėti tūkstančiams pabėgėlių, kurie dėl žiaurių susirėmimų tarp chuntos ir etninių mažumų pabėgo iš šiaurinės Birmos valstijos Shan į Kiniją?
<SPEAKER ID="290" NAME="Cecilia Malmström">
Einanti Tarybos Pirmininko pareigas. - Labai apgailestauju. Nemanau, kad galiu atsakyti į šį klausimą. Turėsiu į šį klausimą Jums atsakyti vėliau. Apgailestauju.
<P>

<P>
Tema: Glaudesni ES ir JAV santykiai
<P>
Ar gali Europos Taryba pateikti iniciatyvas, kurių ji ėmėsi siekdama, kad būtų galima kurti glaudesnius Europos Sąjungos ir Jungtinių Amerikos Valstijų politinius ir ekonominius santykius?
<SPEAKER ID="292" NAME="Cecilia Malmström" LANGUAGE="SV">
Ponia pirmininke, Taryba didelę svarbą skiria ES ir JAV santykiams. Transatlantiniai santykiai yra ES užsienio politikos kertinis akmuo ir jie yra grindžiami mūsų bendromis demokratijos vertybėmis, žmogaus teisėmis ir mūsų įsipareigojimu atviroms integruotoms ekonomikoms. Nauja JAV administracija šiems santykiams suteiknaują paskatą.
<P>
Mes esame tvirtai pasiryžę tęsti šį bendradarbiavimą. Dabar yra laikas, kai mūsų transatlantiniuose santykiuose abiejose Atlanto pusėse tikimasi aiškių rezultatų. Džiaugiuosi galėdama pareikšti, kad yra labai daug sričių, kuriose ES glaudžiai bendradarbiauja su Jungtinėmis Valstijomis, kad būtų išplėsta mūsų strateginpartnerystir pasiekti norimi rezultatai. Aišku, kad mes ir toliau labai glaudžiai bendradarbiausime dėl daugelio regioninių klausimų, pvz., Afganistano, Pakistano, Irano, taikos proceso Viduriniuosiuose Rytuose, Rusijoje ir Vakarų Balkanuose. Nuolat bendradarbiaujame dėl krizės valdymo ir esu patenkinta, kad Jungtinės Valstijos dabar dalyvauja pilietinėje ESGP misijoje, t. y. ES taikos ir teisėsaugos misijoje Kosove (EULEX).
<P>
Glaudžiai bendradarbiausime dėl klimato klausimų prieš įvykstant Kopenhagos viršūnių susitikimui šių metų pabaigoje. Naujoji administracija iš esmės iškėldidesnius Jungtinių Valstijų tikslus šioje srityje. Mes dėl to džiaugiamės ir tikimės, kad jie galės, kaip susitarimo dalį, pateikti palyginamus tikslus dėl išmetamųjų teršalų sumažinimo vidutiniuoju laikotarpiu. Taip pat ilgai bendradarbiavome dėl energetikos klausimų. Manome, kad dabar šį klausimą privalome pakelti į aukštesnį lygį ir tikimės įkurti specialią energetikos tarybą ES ir Jungtinėms Valstijoms. Tai galėtų tapti tinkamu forumu glaudesniam mūsų bendradarbiavimui energetinio saugumo, rinkų, tvarumo politikos ir naujų energetikos technologijų mokslinių tyrimų srityse.
<P>
Kitas labai svarbus klausimas, be abejo, yra finansų ir ekonomikos krizė. Jei norime atkurti pasitikėjimą finansų rinkomis ir sudaryti sąlygas joms tinkamai veikti, būtinas labai glaudus bendradarbiavimas šioje srityje. Prekybos srityje reikia ambicingai 2010 m. užbaigti Dohos raundą. Tai yra labai svarbu, jei norime skatinti ekonomikos atsigavimą ir kovoti su protekcionizmu. Šioje srityje svarbus vaidmuo tenka JAV.
<P>
Be abejo, šiuos klausimus aptarsime kitą savaitę vyksiančiame G20 viršūnių susitikime. Abi šalys parodnorą plėtoti bendradarbiavimą teisingumo ir vidaus reikalų srityje ir didinti abipusį supratimą apie kitos šalies reguliavimo ir politinius pagrindus. Didėjantį transatlantinį bendradarbiavimą teisingumo ir vidaus reikalų srityje rodantis pareiškimas apie Gvantanamo įlankos kalėjimo uždarymą yra svarbus žingsnis šia linkme.
<P>
Dėl ginklų neplatinimo ir nusiginklavimo reikia pasakyti, kad ES ir Jungtinių Valstijų bendradarbiavimas šioje srityje labai suaktyvėjo ir B. Obamos administracija to labai nori. Vašingtonas ir Briuselis kartu dirba siekdami užtikrinti, kad būtų pasiekta esminpažanga dėl tokių klausimų kaip antai Branduolinių ginklų neplatinimo sutarties šalių persvarstymo konferencija, Visuotinio branduolinių bandymų uždraudimo sutarties įsigaliojimas ir sprendimo dėl Nusiginklavimo konferencijos aklavietės įgyvendinimas, kad galėtume sudaryti sutartį dėl ginklams tinkamų skiliųjų medžiagų gamybos uždraudimo.
<P>
Abi šalys rodo didelį susidomėjimą transatlantinio politinio dialogo stiprinimu ir bendradarbiavimu vystymosi srityje. ES ir JAV yra didžiausios pagalbą teikiančios pasaulio šalys, todėl mes turime bendrą interesą didinti pastangas vystymosi srityje. Mes diskutuojame apie tai, kaip tai gali būti padaryta. Ateinantis ES ir Jungtinių Valstijų aukščiausio lygio susitikimas yra puiki galimybaptarti šiuos ir kitus svarbius klausimus aukščiausiu lygiu. Labai didžiuojuosi, kad Tarybai pirmininkaujančiai Švedijai buvo suteikta proga vadovauti ES šiame aukščiausiojo lygio susitikime. Esame tvirtai įsitikinę, kad aukščiausiojo lygio susitikime transatlantiniai santykiai bus skatinami pozityviu ir konstruktyviu būdu.
<SPEAKER ID="293" NAME="Brian Crowley" AFFILIATION="ALDE">
Labai Jums dėkoju, ministre. Labai smagu, kad vėl čia atvykote, nors ir turėdama kitas pareigas.
<P>
Manau, kad yra du klausimai, dėl kurių galime bendradarbiauti glaudžiausiai: pirma, dėl neplatinimo ir, antra, dėl finansų krizės.
<P>
Ar Tarybai pirmininkaujanti Švedija - be abejo, atstovaujanti Tarybai - turi specialių sumanymų, kuriuos norėtų pateikti netrukus vyksiančio JAV ir ES aukščiausiojo lygio susitikimo metu, visų pirma dėl skirtumų, kurie matyti tarp Prancūzijos ir Britanijos ir likusios Europos Sąjungos dalies dėl taikytino finansinio reguliavimo? Atrodo, kad JAV yra priimtinesnlikusios ES nuomonė, o ne prancūzų ir britų idėjos, apie kurias vakar paskelbGordon Brown.
<SPEAKER ID="294" NAME="Cecilia Malmström">
Einanti Tarybos Pirmininko pareigas. - Šį rytą diskutavome dėl pasirengimo G20 susitikimui. Žinau, kad žiniasklaidoje aptariami skirtingi pasiūlymai, tačiau turiu pasakyti, kad ES yra itin gerai viską suderinusi. Vyko diskusijos su finansų ministrais, o rytoj vakarieniausime su valstybių vadovais ir ministrais pirmininkais, kad užbaigtume pozicijos, skirtos Pitsburgo posėdžiui, derinimą.
<P>
ES yra vieninga. Mes žinome, ko norime. Turime konkretų pasiūlymą, o galutiniai taškai bus sudėlioti rytoj. Todėl iš tikrųjų dėl to nesijaudinu ir esu labai laiminga, kad Komisijos ir Komisijos nario J. Almunios padedami pasiekėme labai retą tvirtos vienybės lygį Europos Sąjungoje. Tai yra mūsų prioritetai ir mūsų sprendimai, apie kuriuos diskutuojame, ir, be abejo, mes bandysime G20 susitikimo metu su Amerikos administracija ir kitais partneriais pasiekti bendrą sutarimą dėl tiek punktų, kiek tik bus įmanoma.
<P>
Dėl neplatinimo mes labai džiaugiamės, kad šis klausimas vėl įtrauktas į darbotvarkę. Tam tikrą laiką buvo sudėtinga kelti šį klausimą ir esame labai laimingi dėl Prezidento B. Obamos pasiryžimo spręsti šį klausimą. Tačiau tam reikia laiko. Yra sudėtingų techninių problemų ir reikia laiko joms išspręsti. Esame sutelkę dėmesį į procesą. Stengsimės spręsti šiuos klausimus, tačiau negaliu jums pasakyti, kiek ilgai tai truks ir kokios yra galutinės datos. Tačiau tai yra įtraukta į darbotvarkę. Esame tvirtai pasiryžę žengti į priekį ir, manau, kad būtent to nori ir mūsų kolegos iš Amerikos.
<SPEAKER ID="295" NAME="Justas Vincas Paleckis" AFFILIATION="S&amp;D">
Ponia Tarybos pirmininke, norėčiau Jūsų paklausti apie ES-JAV-Rusijos trikampį. Kaip žinote, Prezidento B. Obamos iniciatyva JAV ir Rusija pradėjo labai svarbias diskusijas dėl branduolinio nusiginklavimo. Kaip, Jūsų nuomone, Taryba ir Europos Sąjunga gali palengvinti šias ateities žmonijai itin svarbias derybas ir prie jų prisidėti?
<SPEAKER ID="296" NAME="Cecilia Malmström">
Einanti Tarybos Pirmininko pareigas. - Labai džiaugiuosi dėl šių žinių. Manau, kad yra labai svarbu, jog šios dvi valstybės atsisėtų ir aptartų, kaip sakote, žmonijai svarbias problemas, ir mums belieka tik tikėtis, kad jos imsis konkrečių veiksmų.
<P>
2010 m. kovo mėn. vyks pasaulinis aukščiausiojo lygio susitikimas dėl branduolinės energijos, jame, be abejo, dalyvaus ir ES. Tai irgi yra gera proga suderinti mūsų požiūrį ir nustatyti, kaip mes galime prisidėti siekdami, kad šios diskusijos būtų kuo sėkmingesnės ir vaisingesnės.
<SPEAKER ID="297" NAME="Pirmininkė">
Atsakymai į klausimus, į kuriuos nebuvo atsakyta dėl laiko stokos, bus pateikti raštu (žr.priedą).

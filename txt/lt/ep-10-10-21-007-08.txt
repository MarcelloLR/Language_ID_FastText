<CHAPTER ID="007-08">
8. Ukraina (
<SPEAKER ID="127" NAME="Hannes Swoboda" AFFILIATION="S&amp;D">
Ponia pirmininke, jei balsuojant nepavyktų pasiekti daugumos, norėčiau paprašyti Parlamento perkelti balsavimą dėl rezoliucijos į kitą posėdį Strasbūre.
<P>
Vakar vyko itin atvira diskusija ir daugelis išreišksusirūpinimą dėl kai kurių įvykių eigos Ukrainoje.
<P>
Kitą savaitę vyks diskusijos su užsienio reikalų ministrais. Bus išsiųsta rinkimų stebėjimo misija. Kito mėnesio pradžioje Kijeve ir Odesoje vyks PCC susitikimas. Todėl būtų teisinga balsavimą dėl rezoliucijos surengti iš karto po susitikimo per mėnesinę sesiją Briuselyje.
<P>
Tikiuosi, kad EP nariai tam pritars.
<SPEAKER ID="128" NAME="Pirmininkė">
Dėkoju, H. Swoboda. Norėčiau, kad savo nuomonę išsakytų dar vienas tam pritariantis EP narys, jei tokių yra.
<SPEAKER ID="129" NAME="Michał Tomasz Kamiński" AFFILIATION="ECR">
(PL) Ponia pirmininke, pritariu H. Swobodos pasiūlymui. Manau, mums - Europos Parlamentui - būtų tikslinga padėties Ukrainoje vertinimą, kurį svarstėme vakar, perkelti į kitą Parlamento mėnesinę sesiją. Tada Ukrainoje jau bus įvykę svarbių įvykių ir mūsų požiūris bus daug įvairiapusiškesnis. Turėsime kolegų EP narių, vykstančių į rinkimus Ukrainoje, ataskaitą, todėl manau, kad Parlamentui būtų tikslinga perkelti balsavimą.
<SPEAKER ID="130" NAME="Pirmininkė">
Dėkoju, M. T. Kamiński. Manau, turime prieštaraujantį EP narį - M. Gahlerį. Ar tiesa?
<SPEAKER ID="131" NAME="Michael Gahler" AFFILIATION="PPE">
Ponia pirmininke, nepritariu, kad balsavimas būtų atidėtas. Privalome išsakyti savo nuomonę prieš įvykstant rinkimams, taigi privalome tai padaryti dabar.
<P>
Kalbame apie sąžiningus rinkimus Europos šalyje, todėl tai neturėtų būti šališkai sprendžiamas klausimas. 2004 m. turėjome galimybę išsakyti savo nuomonę tik po suklastotų rinkimų ir išreiškėme vieningą požiūrį.
<P>
Dabar pakankamai turime išankstinių įrodymų, susijusių su saugumo tarnybų kišimusi ir labai paplitusia praktika neleisti patekti arba pateikti netikrus vietos partijų sąrašus siekiant suklaidinti rinkėjus.
<P>
Todėl būkime vieningi vardan demokratijos. Manau, kad itin paplitusi Ukrainos ambasadų lobistinveikla, kuria siekiama sutrukdyti mums priimti rezoliuciją, įrodo, kad esame visiškai teisūs norėdami išsakyti savo nuomonę dabar.
<SPEAKER ID="132" NAME="Pirmininkė">
Dabar siūlau balsuoti dėl H. Swobodos pasiūlymo atidėti balsavimą.
<SPEAKER ID="133" NAME="Francesco Enrico Speroni" AFFILIATION="EFD">
(IT) Ponia pirmininke, gal galėtumėte patikslinti, ar balsavimą prašoma perkelti į Briuselį, ar į Strasbūrą, nes buvo paminėti abu variantai?
<SPEAKER ID="134" NAME="Pirmininkė">
Atrodo, kalbėta apie Briuselį, ar visiems aišku, kad siūloma balsavimą perkelti į Briuselį? Taigi siūlau balsuoti.
<P>
(Parlamentas pritarprašymui atidėti balsavimą.)

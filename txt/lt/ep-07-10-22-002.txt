<CHAPTER ID="002">
ENPirmininko pranešimas
<SPEAKER ID="006" NAME="Pirmininkas">
Gerbiamieji Parlamento nariai, praėjusį ketvirtadienį ir penktadienį labai sėkmingai vyko Europos Sąjungos valstybių vyriausybių vadovų viršūnių susitikimas su Komisijos Pirmininku, Parlamento Pirmininku ir mūsų trimis tarpvyriausybinės konferencijos atstovais.
<P>
Nenorėdamas užbėgti už akių rytdienos diskusijų su Europos Tarybos Pirmininku José Socratesu turiniui, norėčiau pabrėžti, kad Europos Parlamento atžvilgiu, viršūnių susitikimas iš tiesų buvo labai sėkmingas, nes įsigaliojusi Sutartis, numatyta 2009 m. pradžiai, suteiks mūsų Parlementui vienodas teises beveik visose teisėkūros srityse. Europos Parlamente nenukrypome nuo Konvencijoje numatytos krypties, kurios laikėmės nepaisydami nesėkmių Prancūzijos ir Nyderlandų referendumuose, ir ši sutartis dabar virsta tikrove, nes mes suvaidinome pagrindinį vaidmenį ją kurdami. Tikimės, kad ratifikacijos procesas bus sėkmingai visose 27 Europos sąjungos šalyse.
<P>
Sutartis bus pasirašyta Lisabonoje gruodžio 13 d., o prieš tai, gruodžio 12 d., kaip sutarta su Europos Tarybos ir Komisijos pirmininkais, čia, Strasbūre vyksiančiame oficialiame posėdyje, paskelbsime Pagrindinių teisių chartiją. Tai bus reikšmingas įvykis.
<P>
Norėčiau nuoširdžiai padėkoti mūsų trims atstovams Elmarui Brokui, Enrique Barónui Crespo ir Andrew Duffui už darbą Tarpvyriausybinėje konferencijoje.
<P>
(Plojimai)
<P>
Džiaugiuosi matydamas, kad Enrique Barón Crespo yra su mumis, tačiau nematau kitų atstovų. Dėl to posėdžių protokolų tvirtinimą atidėsime.
<SPEAKER ID="007" NAME="Daniel Cohn-Bendit   -" AFFILIATION="Verts/ALE">
(DE) Gerb. Pirmininke, turiu klausimą H. G. Pötteringui: ar jūs ir toliau turėsite teisę balsuoti šiame Parlamente?
<SPEAKER ID="008" NAME="Pirmininkas">
Gerai žinau, kad Cohno-Bendito žinių troškimas yra beribis. Per visą procesą dėl to nei akimirką nebuvo kilusi abejonė. Taip pat šis klausimas nebuvo iškeltas per viršūnių susitikimo atvirą sesiją. Tačiau toks gandas buvo pasklidęs kituose sluoksniuose. Kiek galėdamas stengiausi nedelsdamas jį paneigti. Negali būti tokios situacijos, kad Europos Taryba ar kokia kita institucija galėtų atimti balsavimo teises iš Europos Parlamento Pirmininko. Čia kalbama ne apie mane asmeniškai, bet apie pačias Parlamento Pirmininko pareigybes. Aš kategoriškai prieštarausiu tokiam judėjimui. Tokios pat pozicijos laikosi ir Rūmai.
<P>
(Plojimai)
<SPEAKER ID="009" NAME="Hannes Swoboda" AFFILIATION="PSE">
(DE) Gerb. Pirmininke, tik norėjau pasakyti savo grupės vardu, kad mes visiškai palaikome jūsų poziciją. Nereikia net sakyti, kad kiekvienas žmonių išrinktas Parlamento narys, įskaitant ir Pirmininką, turi visas balsavimo teises. Mes visiškai su tuo sutinkame.
<SPEAKER ID="010" NAME="Pirmininkas">
Puiku! Labai džiaugiuosi, kad visiškai sutariame šiuo klausimu.

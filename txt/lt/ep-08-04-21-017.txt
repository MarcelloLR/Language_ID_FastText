<CHAPTER ID="017">
Vizų kainos Baltarusijos ir Ukrainos piliečiams (debatai) 
<SPEAKER ID="139" NAME="Pirmininkas">
Toliau darbotvarkėje komisijos pranešimas dėl vizų išdavimo kainos Baltarusijos ir Ukrainos piliečiams
<SPEAKER ID="140" NAME="Jacques Barrot">
Komisijos vicepirmininkas. - (FR) Pone Pirmininke, ponios ir ponai, ačiū už klausimus, kuriuos pateikėte dėl Europos vizų išdavimo taisyklių, taikomų Ukrainai ir Baltarusijai.
<P>
Visų pirma, Ukrainos atveju sutartis dėl pakartotino suteikimo ir sutartis dėl supaprastinto vizų išdavimo, kurios įsigaliojo 2008 m. pradžioje, yra svarbus veiksnys Europos Sąjungos ir Ukrainos santykiuose. Viena vertus, bus skatinami žmonių tarpusavio santykiai, o tai savo ruožtu pagerins abipusį supratimą ir sustiprins santykius visose srityse, o kita vertus, abi šalys - Europos Sąjunga ir Ukraina - bus skatinamos glaudžiau bendradarbiauti kovojant su nelegalia imigracija.
<P>
Pagrindiniu prioritetu reikia laikyti greito, operatyvaus ir harmoningo sutarties dėl paprastesnės vizų išdavimo tvarkos Ukrainos piliečiams, priėmimo užtikrinimą. Siekiant užtikrinti, kad ši sutartis bus taikoma tinkamai ir vieningai, buvo nustatytos parengiamosios nuorodos, kurias patvirtino valstybių narių ir Ukrainos pareigūnai. Sutartimi įsteigtas jungtinis komitetas artimiausiu metu turi baigti ir priimti šias nuorodas.
<P>
Kaip teigiama sutarties tarp Europos Sąjungos ir Ukrainos dėl vizų išdavimo tvarkos supaprastinimo įvade, bevizio režimo įvedimas Ukrainos piliečiams laikomas tik ilgalaikiu planu. Proceso, kuriuo bus siekiama įvesti tokį režimą, sėkmę iš esmės lemia tai, ar sėkmingai bus vykdoma sutartis dėl pakartotino suteikimo ir sutartis dėl vizų išdavimo tvarkos supaprastinimo.
<P>
Noriu akcentuoti, kad Šengeno erdvės plėtra niekaip nesusijusi su susitarimais atlikti patikrinimus pasieniuose tarp Ukrainos ir tų valstybių narių , kurios nuo 2007 m. gruodžio 21 d. priklauso Šengeno erdvei. Tose valstybėse narėse yra taikomos Šengeno taisyklės dėl išorinių sienų kontrolės nuo jų įstojimo, o nuo 2007 m. spalio mėn. jose taip pat atliekami asmenų patikrinimai Šengeno informacijos sistemoje - SIS.
<P>
Tačiau siekiant, kad Ukrainos piliečiams, gyvenantiems platesnėje teritorijoje, būtų lengviau keliauti, tarp Vengrijos ir Ukrainos bei tarp Ukrainos ir Lenkijos buvo pasirašytos sutartys dėl vietos sienų eismo. Be to, komisija skatina priimti sutarties tarp Ukrainos ir Vengrijos pakeitimus, susijusius su pasienio teritorijos demarkacija, kad ši sutartis atitiktų Bendrijos taisykles; tą patį galima pasakyti ir apie sutartį tarp Ukrainos ir Lenkijos. Tai viskas, ką galiu pasakyti apie didesnėje teritorijoje Ukrainos piliečių keliavimą.
<P>
Kita vertus, su vizomis susijusi situacija skiriasi. Iki 2007 m. gruodžio 21 d. tos valstybės narės, kuriose nebuvo visiškai taikomas Šengeno acquis, nebuvo susaistytos Šengeno nuostatų dėl vizų mokesčių. Todėl tose valstybėse narėse Ukrainos piliečius buvo galima atleisti nuo šio mokesčio. Tačiau, toliau taip būti negali. Vis dėlto standartinis 60 eurų vizos mokestis netaikomas Ukrainos vizos prašytojams. Kaip patvirtinta sutartimi tarp Europos bendrijos ir Ukrainos, kuri įsigaliojo 2008 m. sausio 1 d., mokestis už prašymų išduoti vizą apdorojimą Ukrainos piliečiams bus tie patys 35 eurai. Be to, sutartyje numatyta, kad nemažai daliai Ukrainos vizos prašytojų netaikomas vizos mokestis, o tai reiškia, kad daugiau nei 50 % - kartoju - daugiau nei 50 % - ukrainiečių šiuo metu norinčių keliauti į Šengeno valstybes dabar atleidžiami nuo vizos mokesčio.
<P>
Dabar norėčiau pasakyti kelis žodžius apie Baltarusiją. Bendravimo dėl Europos kaimynystės politikos sustiprinimo, kuris vyko 2006 m. gruodžio 4 d. metu, Komisija akcentavo vizų išdavimo tvarkos supaprastinimo svarbą santykiams su šalimis, kurias apima kaimynystės politika. Komisija pakartojo Europos Sąjungos ketinimą kurti veiksmų planus su kaimyninėmis valstybėmis ir siekti derybų su jomis dėl vizų išdavimo tvarkos supaprastinimo ir leidimo pakartotinai išduoti suteikimo.
<P>
Baltarusija yra viena iš valstybių, kuriai taikoma kaimynystės politika, tačiau reikia pasakyti, kad su šia šalimi nepavyko sukurti jokio veiksmų plano dėl bendros politinės situacijos toje šalyje. Todėl šiuo metu su Baltarusija neplanuojama jokių atvirų diskusijų dėl galimybės supaprastinti vizų išdavimo tvarką ir pakartotino išdavimo.
<P>
Vis dėlto noriu akcentuoti, kad egzistuojantis acquis dėl trumpalaikių vizų išdavimo leidžia atleisti nuo vizos mokesčio kai kuriuos piliečių sluoksnius, pavyzdžiui, jaunesnius nei šešerių metų amžiaus vaikus, studentus ir mokslininkus. Be to, vadovaudamosi dabartinėmis taisyklėmis, valstybės narės gali bet kuriuo metu atšaukti arba sumažinto vizos mokestį tam tikrais atskirais atvejais, pavyzdžiui dėl humanitarinių tikslų, siekiant apginti kultūrinius interesus arba užsienio politikos pagrindu.
<P>
Be to, kaimyninės valstybės narės - ypač Lenkija, Latvija ir Lietuva - visada turi galimybę aptarti vietos sienų eismo sutartis su Baltarusija. Tai būtų priemonė, leidžianti supaprastinti sienos kirtimo tvarką ir pasienio gyventojų judėjimą tarp Baltarusijos ir kaimyninių valstybių, jei bus sudarytos sutartys tarp vietos bendrijų. Pasienio gyventojai, kuriems suteikiamas specialusis vienos sienos eismo leidimas, būtų atleidžiami nuo reikalavimo turėti vizą. Lenkija ir Baltarusija jau pradėjo derybas šiuo klausimu.
<P>
Tuo baigiu tai, ką norėjau pasakyti, akcentuodamas atitikimą klausimais, kuriuos uždavėte, ir pateikdamas naujausią informaciją apie nesenus pasiekimus šioje srityje.
<SPEAKER ID="141" NAME="Urszula Gacek">
PPE-DE grupės vardu. - Pone Pirmininke, dėkoju Komisarui už tai, kad atvyko ir pristatnaujausią Komisijos poziciją dėl vizų išdavimo Ukrainoje ir Baltarusijoje. Prieš mėnesį PPE-DE grupės kvietimu Strasbūre lankėsi daugumos pagrindinės jėgos opozicijos narių delegacija iš Baltarusijos ir diskutavo apie tai, kaip toje šalyje kinta politinsituacija, tačiau to paties vizito metu kolegos galėjo pamatyti jų prašymus šiam Parlamentui palaikyti jų pastangas sumažinti vizos mokestį, kurį šiuo metu jiems tenka mokėti ir kurtis iš tiesų neprieinamas daugumai Baltarusijos piliečių.
<P>
Jei mes iš tikrųjų norime, kad ateityje Baltarusija eitų proeuropietišku keliu - o mes to nuoširdžiai tikimės - tvirčiausi mūsų argumentai turi būti tie, kuriuos Baltarusijos piliečiai gali išvysti savo pačių akimis. Režime, kuriame jie gyvena, jiems labai sunku suvokti, ką reiškia laisvir demokratija, žmogaus teisės ir įstatymo nustatyta tvarka. Sunku skatinti pilietinės visuomenės kūrimą. Sunku juos įtikinti, kad Europa yra atvira ir draugiška bei palaiko jų poslinkį visiškos demokratijos link. Geriausia, ką galime padaryti, - tai leisti šiems piliečiams pasiekti Europą ne tokia kaina, kuri atbaido arba nėra pasiekiama daugumai piliečių.
<P>
Komisare, Jūs labai teisingai pasakėte, kad konkrečios grupės nėra įtraukiamos, ir tai, iš tiesų, vaikai ir šeimyninius kontaktus turintys asmenys; tai žmonės, kurie lankosi Europos Sąjungoje kultūriniais ar moksliniais, taip pat švietimo tikslais, todėl noriu paskatinti kiekvieną valstybę narę pasinaudoti šia teisine nuostata ir leisti šiems žmonėms iš tiesų pasinaudoti šiomis galimybėmis. Tačiau labai apmaudu, kad Serbijai ir Rusijai suteikiamos geresnės sąlygos nei Baltarusijos piliečiams.
<SPEAKER ID="142" NAME="Hannes Swoboda">
PSE grupės vardu. - (DE) Pone Pirmininke, visų prima noriu padėkoti Komisarui, už kaip niekada išsamią informaciją, kurią jis pateikšiuo klausimu.
<P>
Man pačiai iškilo su vizomis ir vizų apribojimu susijusių problemų Balkanuose ir vis tiek šiandien atkeliavau per juos, nors tvarka šiek tiek paprastesnė. Pažvelkime kad ir į Serbiją, jei ji jau buvo paminėta. Nepaisant dabartinių palengvinimų Jugoslavijos kontekste, t. y. komunistinio režimo situacijoje, seniau ji turėjo kur kas daugiau ryšių su vakarais, Europos valstybėmis nei dabar, o tai rodo, kad ydinga visa sistema. Mes tikrai turime priimti fundamentalius pakeitimus.
<P>
Komisaras teisingai nurodė, kad Ukrainoje daugiau nei pusvizos prašytojų dėl vienokių ar kitokių priežasčių atleidžiami nuo reikalavimo turėti vizą. Įdomu, kokia sistema leidžia atleisti 50 % ar net daugiau. Tačiau pripažįstu, kad tai ne jo kaltė.
<P>
Dabar noriu pasakyti kelis žodžius apie Baltarusiją. Aš su džiaugsmu palaikiau ponios Grabowska ir pono Paleckio pasiūlymą, nes man pasirodlabai sunku susitaikyti su tuo, kad tos šalies piliečiai turi dvigubai kentėti dėl ydingo režimo: ne tik dėl ydingo režimo, bet ir todėl, kad tas ydingas režimas neleidžia kurti jokio veiksmų plano.
<P>
Kartais turime elgtis labiau vienašališkai ir nuspręsti imtis iniciatyvos padaryti ką nors konkretaus, kad padėtume tiems, kurie nesulaukia pagalbos iš savo pačių režimo ar vyriausybės. Komisaras nurodė, kad tai tam tikru lygiu jau daroma. Vis dėlto reikia padaryti daugiau ir mums reikia vykdyti agresyvesnę politiką Baltarusijos atžvilgiu. Pavyzdžiui, būtų įdomu sužinoti (Komisaras turbūt galės man atsakyti vėliau), kokiose šalyse kokios nuolaidos taikomos. Kurios Europos Sąjungos valstybės teikia ypač didelę pagalbą, o kurios mažesnę? Be abejo, būtin nustatyti Europos Sąjungos poziciją, o jei kai kurios šalys taikys liberalų požiūrį, kitoms bus neparanku likti tokiomis griežtomis.
<P>
Noriu paprašyti Komisijos ir Tarybos, nes mes žinome, kad joms tenka pagrindinatsakomybė, bendradarbiauti su mumis ir užtikrinti, kad mes galėsime pasiūlyti piliečiams ir visiems, kam tai aktualu Baltarusijoje, daugiau pranašumų nei sunkiai pavyko iki šiol.
<SPEAKER ID="143" NAME="István Szent-Iványi">
ALDE grupės vardu. - (HU) Pone Pirmininke, Ukrainai ir Baltarusijai tenka svarbus vaidmuo mūsų kaimynystės politikos rytų dimensijoje.
<P>
Ukrainoje siekiama demokratijos, rinkos ekonomikos, vieningos orientacijos į Europą, o Baltarusijoje tikslu laikomas valstybės demokratizavimas. Keliavimo reikalavimų sumažinimas yra lanksti ir vertinga priemonė. Nuo sausio 1 d. Ukrainos piliečiams buvo suteikta nemažai pranašumų dėl vizų išdavimo tvarkos supaprastinimo, nors dauguma jų mano, kad šiandienos pozicija yra griežtesnnei anksčiau, nes dabar jiems sunkiau nei anksčiau patekti į tokia valstybes kaip Lenkija, Vengrija ir Lietuva. Tai laikoma žingsniu atgal, nes 35 eurų vizos mokestis jiems yra didesnpinigų suma, o administracintvarka ir procedūros yra itin komplikuotos. Todėl turime įrodyti Ukrainai, kad pirmutinis tikslas - bevizio keliavimo galimybės suteikiamas - bus pasiektas labai greitai, o kol tai nutiks, vizų išdavimas be mokesčio bei administracinės tvarkos supaprastinimas turės įtakos labai dideliam skaičiui žmonių.
<P>
Kalbant apie Baltarusiją, reikia pasakyti, kad Europoje nekyla problemų, susijusių su Baltarusijos piliečiais, tačiau problemų kyla dėl jos engėjiško režimo. Mes norėtume, kad tos valstybės piliečiai galėtų laisviau keliauti, todėl turime sumažinti 60 eurų vizos mokestį; tai didelpinigų suma, kuri Baltarusijoje prilygsta pusei vidutinio mėnesinio atlyginimo, be to, būtina supaprastinti administracinį aparatą, nes sudėtingas nuostatas yra sunku įvykdyti. Tokiu būdu pasieksime to, kad Ukrainos ir Baltarusijos piliečiai pasijustų esantys arčiau Europos. Ačiū.
<SPEAKER ID="144" NAME="Adam Bielan">
UEN grupės vardu. - (PL) Pone Pirmininke, Europos Sąjunga negalės užtikrinti rytinės sienos saugumo, jei bus ignoruojami Baltarusijos ir Ukrainos interesai. Mes turime siekti, kad kuo didesnės žmonių grupės, ypač iš Ukrainos ir Baltarusijos, lankytųsi Sąjungoje, bet tuo pačiu atsiriboti nuo Lukašenkos režimo. Demokratiniai procesai ir rytų kaimynų mentaliteto pokyčiai, susiję su, pavyzdžiui, tuo, kaip Ukrainoje žiūrima į NATO, vyks sparčiau, jei bus suteikta galimybįgyti asmeninės patirties apsilankant Europos Sąjungos valstybėse.
<P>
Šiuo metu Baltarusiai turi mokėti 60 eurų vizos mokestį. Tai prilygsta trečdaliui vidutinio uždarbio ir didžiajai visuomenės daliai užkerta galimybę keliauti. Tokia situacija palanki Lukašenkos režimui, nes kuo labiau ribojami glaudūs ryšiai su vakarų Europa, tuo paprasčiau valdyti Baltarusijos visuomenę. Vizos reikalavimas izoliuoja Baltarusijos jaunimą ir tuos žmones, kurie pritaria opozicijai. Vakaruose turi būti norima palaikyti ryšius su šiomis socialinėmis grupėmis. Dideli vizos mokesčiai sukuria sąlygas plėtoti vizų mafijos veiklą ir atsirasti kitiems neatitikimams pasienyje. Be to, dėl tokių barjerų labai nukenčia Lenkijos turizmas. Pastaraisiais metais Ukrainos ir Baltarusijos slidininkai lankėsi Lenkijos kalnuose. Jie ketino atvykti ankstyvą sausį, kai prasideda stačiatikių Kalėdos. Iki šiol Lenkijos slidinėjimo trasos yra tuščios.
<P>
Ponios ir ponai, ypač dabar, kai NATO viršūnių susitikime Buchareste Vladimiras Putinas pagrasino, kad Ukraina subyrės, teigdamas - aš cituoju - "Ukraina netgi nėra valstybė; viena jos teritorijos dalis yra rytų Europa, o kitą - didžiąją - jai padovanojo Rusija", reikia duoti aiškų ženklą, kad Europos Sąjungoje nebus toleruojami tokie grasinimai artimiausiems kaimynams tarptautinėje politikoje.
<P>
Aš pritariu tam, kad kaip įmanoma greičiu būtų padėtas dialogas dėl konkrečių veiksmų, kad ukrainiečiams nereikėtų ES vizų. Noriu aiškiai pasakyti, kad tikroji šiuolaikinės ir saugios Europos vizija neįmanoma be Ukrainos.
<SPEAKER ID="145" NAME="Elisabeth Schroedter">
Verts/ALE grupės vardu. - (DE) Pone Pirmininke, Komisare, oficiali ES politika Baltarusijos atžvilgiu yra žinoma, kaip "diferencijavimas": viena vertus, kritiškai žiūrima į diktatorių Lukašenką, kita vertus, siekiama skatinti ir pradėti dialogą su žmonėmis. Bet 60 eurų mokestis už vizą, t. y. trečdalis mėnesinio uždarbio Baltarusijoje, neatitinka šios politikos. Dėl šios priežasties Baltarusijos gyventojai ES politiką jų atžvilgiu laiko tuščių žodžių politika!
<P>
Ši problema visiškai užtemdo mūsų Šengeno politiką ir akivaizdžiai kenkia ES užsienio politikos patikimumui. Negalima leisti, kad tokia situacija tęstųsi. Demokratija, kurią mes norime matyti Baltarusijoje, gali būti kuriama tik tada, jei pasieksime, kad žmonės iš Baltarusijos patys pamatytų, kaip demokratija veikia mūsų šalyse. Bet koks kitas požiūris paprasčiausiai būtų manipuliuojamas Lukašenkos rankomis. Todėl mums reikia keisti sistemą ir Taryba, atsakydama į tai, pareiškė, kad iki šios pakeitimų neatlikta todėl, kad Komisija nepateikbūtinojo pasiūlymo.
<P>
Todėl imkimės darbo! Pateikime Tarybai pasiūlymą, kad, siekiant diegti demokratiją Baltarusijoje, žmonėms būtų lengviau gauti vizas.
<SPEAKER ID="146" NAME="Laima Liucija Andrikien" AFFILIATION="PPE-DE">
(LT) Ponia Pirmininke, ką bekalbėtume šiandien apie vizų kainas baltarusams ir ukrainiečiams, aišku viena - šioje srityje būtini neatidėliotini sprendimai, ir juos turi priimti ES.
<P>
ES su Ukraina pasirašnaują vizų režimo palengvinimo susitarimą, kaip ir su Rusija, Moldova, vakarų Balkanų valstybėmis, o su Baltarusija net derybos dėl tokio susitarimo nepradėtos, nes A.Lukašenka nesuinteresuotas, kad Baltarusijos piliečiai pamatytų, kaip gyvena laisvasis pasaulis ir svarbiausia - kad jis gyvena daug geriau nei baltarusiai.
<P>
Vizų kainų klausimas išlieka aktualus kalbant ne tik apie Baltarusiją, bet ir apie Ukrainą. Faktas, kad Ukrainos piliečiai už Šengeno vizą moka 35 eurus, dar neišsprendžia problemos, nes vizų palengvinimo režimas galioja tik nedidelėms Ukrainos piliečių grupėms. O Baltarusijos atvejis dar iškalbingesnis - baltarusiai už Šengeno vizą moka brangiausiai - 60 eurų, tiksliau - tai yra kaina, kurią jie moka už A.Lukašenkos diktatūrą.
<P>
Ar tokia ES vizų politika yra adekvati padėčiai ES rytiniame pasienyje? Manau, kad ne. Statistika rodo, kad Lenkija viena kasmet vien Ukrainos piliečiams išduoda apie 600 000 vizų, o visos Šengeno valstybės kartu - 300 000. Prieš tapdamos Šengeno erdvės dalimi, Lietuva, Latvija, Lenkija buvo nustačiusios labai mažas vizų kainas Baltarusijos piliečiams: Lenkija ir Lietuva - vos 5 eurus, Latvija išduodavo vizas visai nemokamai. Lenkija, Lietuva ir Latvija kasmet baltarusams išduodavo 400 000 vizų, ir tai yra tris kartus daugiau nei išduodavo visos senosios Šengeno valstybės kartu.
<P>
Sakykite, ar mums patinka tai, kad vos 26 %. Baltarusijos piliečių kada nors yra buvę bent vienoje ES valstybėje, o 60 %. baltarusų per pastaruosius trejus metus nkarto nebuvo susitikę su užsieniečiu? Žinoma, kad ne. Mes, ES, turime rasti efektyvų šios problemos sprendimo būdą, nes iš savo patyrimo žinome: geriau vieną kartą pamatyti ES, negu šimtą kartų apie ją išgirsti.
<SPEAKER ID="147" NAME="Genowefa Grabowska" AFFILIATION="PSE">
(PL) Pone Pirmininke, Komisare, kaip klausimo, susijusių su vizų kainomis Baltarusijoje bendraautorė, noriu padėkoti už šiandien pateiktus paaiškinimus ir atkreipti Jūsų dėmesį į kai kuriuos papildomus klausimus. Esmta, kad Baltarusija nėra vien artima ES kaimynė. Ji taip pat yra arčiausiai mano šalies, Lenkijos, todėl man rūpi toje šalyj gyvenančių žmonių interesai.
<P>
Po Šengeno erdvės išplėtimo pasakėte, kad Baltarusijoje vizų kainos pakilo. Iš tikrųjų kaina pakilo 12 kartų - nuo 5 eurų iki 60. 60 eurų Baltarusijoje yra praktikuojančio medicinos gydytojo mėnesinis atlyginimas. Daugumai baltarusių 60 eurų - tai tikras barjeras, kurio nepavyksta įveikti, norint gauti vizą ir neleidžiantis keliauti į kaimynines ES šalis. Jau dabar galime įsitikinti, kad po vizų kainų kilimo akivaizdžiai sumažėjo baltarusių, keliaujančių į ES. Tai nutiko tada, kai ES nori užmegzti tiesioginius ryšius su šios valstybės piliečiais ir kai palankios kaimynystės strategija yra numatyta Lisabonos sutartyje. Todėl stebime skausmingą paradoksą, susijusį su šia šalimi, net jei ji valdoma nedemokratiškai.
<P>
Patikėkite, kad sprendimas padidinti vizos mokestį yra puiki dovana Lukašenkos režimui, kuris nepritaria tam politiškai. Režimas baltarusams sako: ar matote? Jie įvedaukštus, neįperkamus mokesčius. Niekas Europoje jūsų nelaukia, niekas jūsų ten nepageidauja.
<P>
Tą būtina pakeisti. Vertinu Komisarės pastebėjimą, kad Lenkija yra ta šalis, kuri ketina siūlyti žemesnes vizų kainas baltarusiams. Tačiau tai nėra Lenkijos, Lietuvos ir kitų pavienių šalių uždavinys. Tai visos ES uždavinys. Jei negalime jo išspręsti, kaip tada ketiname sukurti bendrą ES užsienio politiką? Todėl prašau Komisijos imtis visų būtinųjų veiksmų, kad baltarusiams būtų sumažintas vizos mokestis.
<SPEAKER ID="148" NAME="Grażyna Staniszewska" AFFILIATION="ALDE">
(PL) 2005 m. gegužės mėn. Ukrainoje buvo panaikintas reikalavimas gauti vizas Europos Sąjungos piliečiams. Tačiau ES prireiknet trijų metų nustatyti kokią nors su tuo susijusią poziciją. Noriu pasakyti, kad galutinis ES sprendimas buvo toli gražu neaiškus.
<P>
Viena vertus, šiais metais tapo lengviau gauti vizas, kai kurios procedūros buvo supaprastintos ir vizų mokesčio buvo atsisakyta, tačiau tai buvo taikoma tik tam tikroms gyventojų grupėms. Daugumai ukrainiečių Europos Sąjunga tebėra neįveikiama tvirtovė, atverianti duris tik tiems, kurie gali susidoroti ilgoje ir brangiai atsieinančioje kovoje Šengeno valstybių konsulatuose.
<P>
Daugumai ukrainiečių vizos yra per brangios. Institucijos, užsiimančios vizų išdavimu, paprastai pareikalauja dvigubai ar net trigubai didesnio mokesčio nei nustatytas maksimalus mokestis. Antra, laikas, per kurį išduodamos vizos, yra neapibrėžtas ir labai ilgas. Trečia, daugumoje konsulatų reikalaujama papildomų dokumentų, kurie nepaminėti sutartyje. Netgi diplomatinius pasus turintiems asmenims iškyla problemų kertant sieną.
<P>
Būtinas galutinis Ukrainos tikslas yra aiškus kelių žemėlapis, kuriame nustatytas dvišalis bevizis keliavimas, nors ir su sudėtingomis išankstinėmis sąlygomis, kaip Serbijos atveju.
<SPEAKER ID="149" NAME="Józef Pinior" AFFILIATION="PSE">
(PL) Pone Pirmininke, Komisare, Europa be sienų, Europos Sąjungos Šengeno erdvnegali reikšti, kad bus pastatyta nauja siena tarp ES ir Rytų Europos.
<P>
Europos svajonapie vieną Europą be sienų virto tikrove sukūrus ES. Tačiau tai, kas šiuo metu vyksta ant ES ir Ukrainos bei Baltarusijos sienų, yra politinis skandalas - taip tai vertina Lenkijos sąjunga "Solidarumas", kuri kovojo už vieningą Europą.
<P>
Šiandien būtina kuo greičiau išspręsti problemas, susijusias su ukrainiečių ir baltarusių patekimu į Europos Sąjungos šalis. Komisare, kreipiuosi į Jus! Mes, Europiečiai, gyvenantys turtingose ir demokratinėse valstybėse, turime atlikti viską, kas įmanoma, kad ES būtų atvira pilietinėms Baltarusijos ir Ukrainos visuomenėms.
<SPEAKER ID="150" NAME="Zita Pleštinská" AFFILIATION="PPE-DE">
(SK) Pone Pirmininke, tai, kad vadovaujate šiandienos debatams, yra labai simboliška ir aš dėkoju Jums už tai.
<P>
Savo pareiškimuose kiekvienai progai pasitaikius aš minėjau pilietinės Ukrainos ir ES visuomenės lyderių prašymą valstybių narių ir ES institucijoms, taip pat Ukrainos vyriausybės ir Aukščiausiojo Teismo, kad Europoje būtų atkreiptas didesnis dėmesys Ukrainos - ES vizų klausimui.
<P>
Ukraina yra vienas iš Europos Sąjungos strateginių partnerių, todėl aš džiaugiuosi šiandienos debatais ir informacija, kurią pateikKomisarė. Sutinku, kad tai sudėtingas procesas, tačiau taip pat manau, kad būtina rasti sprendimą.
<P>
Vizos klausimas, susijęs su Baltarusijos piliečiais, buvo taip pat aptartas Baltarusijos savaitėje Europos Parlamente susitikimo su Sacharovo prizo laimėtoju Aleksandr Milinkevič. Mūsų pareiga yra padėti tautai, kuri yra bejėgLukašenkos režimo auka.
<P>
Ponios ir ponai, turime kuo greičiau priimti sprendimą dėl vizų išdavimo tvarkos supaprastinimo. Taip pasiųsime teigiamą ir konstruktyvų signalą europietiškoms ir demokratiškoms Ukrainos ir Baltarusijos jėgoms.
<SPEAKER ID="151" NAME="Ewa Tomaszewska" AFFILIATION="UEN">
(PL) Pone Pirmininke, Baltarusijos jaunimas dažnai baudžiamas atimant teisę į mokslą dėl valdžios atstovams nepriimtinų pažiūrų. Lenkija suteikia galimybę mokytis daugumai tokių jaunų žmonių. Negalima užkirsti tam kelio pradedant ekonominę blokadą šiems jauniems žmonėms, kurie nori atvykti į mūsų šalį mokytis. Ekonominę blokadą būtina sugriauti, o vizų mokestį būtina sumažinti.
<SPEAKER ID="152" NAME="Pirmininkas">
Prieš perduodamas žodį komisarei, kadangi turime dar šiek tiek laiko, noriu pasakyti keletą papildomų žodžių. Aš dažnai lankausi Ukrainoje, todėl noriu pasakyti, kad pagrindinis sunkumas, susijęs su vizų problema, su visa vizų išdavimo tvarka, yra išaiškinti Ukrainos ir Baltarusijos visuomenėms, kad tai, ką jie šiandien turi ištverti, yra pereinamasis etapas. Kalbu apie kainas ir procedūras. Kainos yra neprieinamos, o procedūros - žeminančios. Šie žmonės turi valandų valandas stovėti eilėse. Ar tai pereinamasis etapas, ar nuolatinpadėtis? Ukrainiečiai dažnai sako, kad iškilo Šengeno siena; kad tai, kas buvo sveikinama ir kuo džiaugėmės mes, lenkai, prancūzai, vokiečiai, iš tikrųjų yra natūralios izoliacijos procesas. Eilės prie konsulatų, atmetimai, kaina - visatai yra ženklas jų visuomenėms, sulaukęs visuotino nepritarimo visiems tikslams, kurių taip aktyviai siekiame šiuose Rūmuose ir kitur kontekste.
<P>
Debatai baigti. Atleiskite, kad sulaužiau auksinę taisyklę - Pirmininkas neturi kištis į tokius klausimus - bet šiuo atveju aš paprasčiausiai negalėjau tylėti.
<SPEAKER ID="153" NAME="Jacques Barrot">
Komisijos vicepirmininkas. - (FR) Pone Pirmininke, atidžiai klausiau to, ką neseniai pasakėte, ir Jūs palaikėte daugumą pasisakiusiųjų, kurie akcentavo kaimyninių valstybių piliečių patekimo į Europos Sąjungą supaprastinimo poreikį.
<P>
Tikiu, kad dauguma kalbėjo visiškai racionaliai! Kuo daugiau žmonių judėjimo galimybių sukuriama, tuo labiau tikėtina, kad piliečiai padarys įtakos savo pačių šalių judėjimui demokratijos ir Europos vertybių įsisavinimo keliu.
<P>
Vis dėlto, pirmiausia turi atsakyti į su Baltarusija susijusį klausimą. Aš paaiškinau, kodėl iki šiol neplanuojama pradėti derybų dėl vizų išdavimo tvarkos supaprastinimo. Politinsituacija gali pasikeisti, be to, noriu pasakyti, kad Europos Sąjunga imasi visų įmanomų veiksmų, kad jos egzistavimas jaustųsi toje šalyje - prieš kelerius metus Europos Komisijos įstaiga buvo įkurta Baltarusijoje.
<P>
Kaip jau sakiau, visais atvejais Baltarusijos piliečiai jau turi galimybę keliauti po Europos Sąjungos šalis, kaip numato ES įstatymai. Tačiau aš atidžiai klausiau visų argumentų ir negaliu pasakyti nieko daugiau nei jau esu sakęs Baltarusijos klausimu.
<P>
Ukrainos atveju situacija yra kur kas palankesnė. Ukrainai taikomo vizos mokesčio sutartyje numatyta, kad Šengeno valstybės reikalaus 35, o ne 60 eurų mokesčio už vizų prašymų apdorojimą Ukrainos piliečiams; tai laikoma vidutine vizos kaina. Todėl reikia pasakyti, kad šis tas jau atlikta. Taip pat minėjau, kad kai kurioms Ukrainos piliečių kategorijoms vizos mokestis bus apskritai netaikomas.
<P>
Vis dėlto, pone Pirmininke, man visiškai aišku, apie ką neseniai kalbėjote. Kaina yra problema, tačiau neretai problema yra ir tai, kaip atliekami formalumai. Tai labai ilgos procedūros, dėl kurių piliečiams susidaro įspūdis, kad Europos Sąjunga yra labai toli. Turiu pasakyti, kad šiuo metu dėmesį skiriu problemoms, su kuriomis susiduria vakarų Balkanų šalių piliečiai. Stengiuosi nustatyti būdus, kaip supaprastinti tokias procedūras. Tikiu, kad jei mums pasiseks, tą patį atliksime ir tokiose šalyse kaip Ukraina.
<P>
Tuo, pone Pirmininke, baigiu tai, ką norėjau pasakyti Parlamentui, kad būtų visiškai aišku, kad visos narių pastabos yra pagrįstos, tačiau atsižvelgiant į šiandienos situaciją, kai ką jau pavyko nuveikti. Žinoma, laukia dar daug darbų, tačiau manau, kad kiekviena valstybnarturi stengtis pasinaudoti jau egzistuojančiomis galimybėmis. Aš dėsiu visas pastangas, kad taip būtų dirbama.
<SPEAKER ID="154" NAME="Pirmininkas">
Debatai baigti.

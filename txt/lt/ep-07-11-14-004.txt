<CHAPTER ID="004">
Frakcijų sudėtis
<SPEAKER ID="144" NAME="Pirmininkas">
?Šiandien gavau Danielos Buruianos-Aprodos ir Cristiano Stćnesco raštus, kuriuose pranešama apie jų sprendimą palikti ITS frakciją. Parlamentas atkreipia dėmesį į šį sprendimą, kuris įsigalioja šiandien, t. y. 2007 m. lapkričio 14 d..
<P>
Kartu remdamasis šią savaitę padarytais pranešimais dėl trijų frakciją paliekančių narių, nusprendžiu, kad dabar ITS frakcijos narių skaičius yra mažesnis už mažiausią leistiną 20 narių skaičių, reikalingų 29 straipsnio 2 dalyje numatyta tvarka sudaryti politinę frakciją.
<P>
(Garsūs plojimai)
<P>
Todėl Parlamentas atkreipia dėmesį į faktą, kad ITS frakcija daugiau neatitinka Darbo tvarkos taisyklių dėl frakcijų sudėties sąlygų. Todėl frakcija nebegalioja nuo šio paskelbimo momento.
<P>
(Plojimai)
<SPEAKER ID="145" NAME="Hans-Peter Martin" AFFILIATION="NI">
(DE) Pone Pirmininke, norėčiau atkreipti jūsų dėmesį į tai, kad kai aš, kaip ir daugelis Parlamento narių, plojau jums perskaičius paskutinį pranešimą, Jeanas-Marie Le Penas atsisuko tiesiai į mane ir parodnepadorų gestą, anglų kalba reiškiantį "fuck you!". Galite šį epizodą peržiūrėti vaizdo įraše. Aš manau, tokie veiksmai iš tikrųjų negali likti be pasekmių. Aš laikau tokį atvirai agresyvų elgesį mano atžvilgiu pasibaisėtinu.
<SPEAKER ID="146" NAME="Pirmininkas">
Dėkoju, p. Martinai, aš pats to nemačiau, bet atkreipsiu dėmesį į jūsų pastabą.

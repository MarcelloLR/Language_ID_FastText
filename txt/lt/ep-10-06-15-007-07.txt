<CHAPTER ID="007-07">
7. ES finansinparama Tarptautiniam Airijos fondui (2007-2010) (
<P>
Prieš balsavimą:
<SPEAKER ID="163" NAME="Seán Kelly">
pranešėjas. - Pone pirmininke, žinau, kad kolegoms nepatinka, kai kalbama būtent tokiu metu, tačiau prašau tik kelių minučių.
<P>
Pirma, kadangi dėl Tarptautinio Airijos fondo Parlamente nebuvo diskutuota, svarbu, kad keletas žodžių apie jį vis tik būtų pasakyta, ypač atsižvelgiant į Europos Sąjungos vaidmenį jo veikloje. Antra, dauguma žmonių Airijoje - ir už jos ribų - mano, kad JAV indėlis finansuojant šį fondą didžiausias. Žinoma, JAV atliko labai svarbų vaidmenį - už tai joms norėčiau padėkoti - kaip ir Kanada, Australija ir Naujoji Zelandija, bet svarbu pabrėžti, kad nuo 2006 m. Europos Sąjunga finansuoja net 57 proc. fondo. Šis faktas nėra plačiai žinomas, bet tai ne nuostabu, nes dėl šio fondo Parlamente nediskutavome, vadinasi, patys laikėme jį paslaptyje. Taigi norėčiau pabrėžti Europos Sąjungos vaidmenį užtikrinant politinių jėgų bendravimą, dialogą ir susitaikymą Šiaurės Airijoje, kuris, laimei, išlaikomas, nors kaip taikos procesas tebėra trapus.
<P>
Norėčiau šiandien padėkoti visiems žmonėms, kurie prisidėjo prie taikos užtikrinimo Šiaurės Airijoje - jų tiek daug ir, manau, iš labai skirtingų stovyklų. Tokios politinės jėgos, kaip dr. Iano Paisle vadovaujama partija - jis daugelį metų buvo šio Parlamento narys - ir Gerry Adamso partija, kurios prieš dvidešimt metų niekada nebūtų sėdusios prie bendro stalo, dabar susivienijo taikos procese ir dalijasi valdžia. Tai Europos Sąjungos nuopelnas - bent didžiulis jos indėlis - ir tą šiandien noriu pabrėžti. Norėčiau padėkoti visiems tiems, kurie siektaikos Šiaurės Airijoje nepaisydami pavojų, ir tikiuosi, kad taika tęsis.
<P>
(GA) Tikiuosi, ši rezoliucija bus priimta vienbalsiai, ir sveikinu visus, kurie prisidėjo prie taikos proceso mano šalyje.
<SPEAKER ID="165" NAME="Francesco Enrico Speroni" AFFILIATION="EFD">
(IT) Pone pirmininke, pastebėjau, kad laikotarpiu tarp Pirmininko pavaduotojo rinkimų ir balsavimo dėl šių kelių paskutinių pranešimų 150 EP narių dingo. Nežinau, kodėl jų nėra, gal jiems pilvus susuko ar yra problemų dėl oro kondicionavimo. Galbūt turėtume išsiaiškinti tas priežastis.
<SPEAKER ID="166" NAME="Pirmininkas">
Ne, jie nedingo. Mes paaiškinsime, kokia problema įvyko balsuojant dėl L. Tőkéso, bet tai nebuvo dieviškasis įsikišimas.

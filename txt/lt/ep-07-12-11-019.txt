<CHAPTER ID="019">
Eurovinjet(diskusijos) 
<SPEAKER ID="382" NAME="Pirmininkė">
Kitas klausimas yra Paolo Costos žodinis klausimas Komisijai Transporto ir turizmo komiteto vardu dėl Eurovinjetės - B6-0386/2007).
<SPEAKER ID="383" NAME="Silvia-Adriana Ţicău">
vietoje autoriaus. - (RO) Gerb. pirmininke, tema, kurią mes aptariame, yra jau kurį laiką Transporto komiteto turimas reikalavimas, kurį jis pateikEuropos Komisijai, pristatyti išorinių išlaidų internacionalizavimo modelį, taikomą visoms transporto priemonėms. Iš tiesų aš paprašiau Komisijos, kad ši vėliausiai iki 2008 m. birželio mėn. išnagrinėjusi visas galimybes - įskaitant išlaidų, susijusių su aplinkos apsauga, triukšmu, perkrovimu ir sveikata, galimybes - pateiktų bendrai pritaikomą, skaidrų ir suprantamą visų išorės išlaidų vertinimo modelį, kuris būtų apibrėžtas ir veiktų kaip tolesnių infrastruktūrų naudojimosi apmokestinimo skaičiavimų pagrindas.
<P>
Remdamasi tarpiniais rezultatais, gautais vystant šį modelį, Komisija turi parodyti, ar globalinės aplinkos apsaugos sąnaudos, tokios kaip išlaidos, susietos su klimato pasikeitimais ir neseniai publikuotomis išlaidomis, susijusiomis su sveikata, yra nagrinėtos tarpiniame pranešime ir ar į juos bus atsižvelgta kaip į esminius faktorius vykdant tolesnį vertinimą ir skaičiavimus.
<P>
Norėčiau paminėti tai, kad direktyva, apie kurią dabar kalbame, yra susijusi su valstybėms narėms siūloma galimybe įvesti kelių mokestį ir jį apskaičiuojant atsižvelgti į daugiau išlaidas sudarančių dalių nei anksčiau. Iš tiesų vyksta diskusija dėl vadinamųjų išorės išlaidų, kaip kad su aplinkos apsauga susijusios išlaidos, įtraukimo į kelių mokestį.
<P>
Daugelis valstybių narių yra prieš tokių mokesčių įtraukimą į kelių mokesčius, kadangi jos mano, kad nėra tvaraus skaičiavimo modelio, tačiau kitos šalys mano, kad tokie mokesčiai duos įplaukų, ir kad taip bus sukurtos būtinos lėšos infrastruktūros vystymui.
<P>
Taip pat norėčiau paminėti, kad labai svarbu užtikrinti skaidrią konkurenciją tarp skirtingų transporto priemonių ir užtikrinti eismo keliamo triukšmo mažinimą.
<P>
Manau, kad pasiūlymas, kurį pateiks Europos Komisija, taip pat padės mums pagerinti transporto veiksmingumą, o ypač veiksmingą įvairių transporto priemonių panaudojimą ir, žinoma, tai prisidės prie bendro tvaraus transporto vystymo.
<P>
24,1 proc. šiltnamio efektą sukeliančių dujų emisijų 27 valstybėse narėse yra susijusios su transporto sritimi. Todėl mums svarbu žinoti, ar aplinkos išlaidos, pvz., išlaidos klimato kaitai, bus pasiūlymo dalimi.
<P>
Taip pat norėčiau paminėti, kad Eurovinjetės direktyva leidžia valstybėms narėms įtraukti papildomus mokesčius už kai kuriuos kelius pažeidžiamose srityse, kaip kad Alpių ir Pirėnų kalnų regionai. Visos tokiu būdu gautos pajamos turėtų būti investuotos į kitas alternatyvias transporto priemones ir turėtų būti susijusios su infrastruktūromis.
<P>
Taip pat noriu paklausti Komisijos, ar ji galėtų patvirtinti, kad po to, kai Europos Sąjunga ratifikavo Alpių Konvencijos transporto protokolą, šiame modelyje bus atsižvelgta į minėto protokolo dalis, susijusias su mokesčių prekių transportavimui stiprinimu. Tikiuosi, kad Komisijos narys J. Barrot pateiks mums detales, susijusias su tuo, tada Komisija pateiks naują galiojančios Eurovinjetės direktyvos pakeitimą.
<P>
Norėčiau baigti šį pristatymą dviem papildomais klausimais, o būtent norėčiau paklausti Komisijos, ar šitos išorinės išlaidos bus taikomos ne tiktai kelių transportui, bet ir kitoms transporto priemonėms, siekiant užtikrinti įvairių transporto priemonių išsivystymo pusiausvyrą. Taip pat norėčiau paklausti Komisijos, kaip ji ketina kontroliuoti šios Eurovinjetės direktyvos įgyvendinimą.
<SPEAKER ID="384" NAME="Jacques Barrot" LANGUAGE="FR">
Gerb. pirmininke, Komisija atliko tyrimą, kad palygintų visas publikacijas šia tema ir nustatytų geriausią išorinių išlaidų vertinimo praktiką. Daugelis įvairių nustatytų metodikų buvo susijusios su Komisijos finansuojamais mokslinių tyrimų projektais: Unit, ExternE ir daug kitų nesenų projektų. Šiuo metu yra rengiamas vadovas ir greitu metu ketiname jį paskelbti. Tai yra pirmas punktas.
<P>
Antra, Komisija pradėjo darbą dėl poveikio vertinimo išorės išlaidų kompensavimo atžvilgiu. Buvo rasta daug apmokestinimo galimybių, kurios buvo pateiktos viešam konsultavimuisi. Konsultavimasis baigsis 2007 m. sausio 31 d., o 2008 m. sausio mėn. vyks aukšto lygio konferencija, kurios metus bus pristatytas vadovas ir viešo konsultavimosi rezultatai, kurie prisidės prie vykstančio poveikio vertinimo. Tokia yra mūsų darbotvarkė.
<P>
Kaip matote, ji gana intensyvi. Yra svarstomos šios išorės išlaidos: nelaimingi atsitikimai, perkrovimas, klimato kaita ir triukšmas. Vertinimas apima visas transporto priemones. Juo numatomos įvairios sistemos ir skirtingos ekonominės priemonės, tokios kaip apmokestinimas, vartotojų teisės ir prekyba emisijų teisėmis. Mes vertiname priemones naudodamiesi modeliu paremta kiekybine analize. Viso to tikslas yra mūsų transporto priemones padaryti vis palankesnes aplinkai. Remdamasi šio darbo rezultatais iki kitos vasaros Komisija pateiks komunikatą.
<P>
Norėčiau šiek tiek nesutikti su S. A. Žicću atsakymu dėl Alpių konvencijos. Konvencijos transporto protokolo tikslas yra nustatyti specialias apmokestinimo sistemas, kuriomis būtų atsižvelgta į dabartines išlaidas ir kurios paskatintų aplinkai palankias transporto sistemas. Sistema, į kurią 2006 m buvo įtraukta Eurovinjetės direktyva, siekiant paskatinti palankesnių aplinkai transporto sistemų naudojimą, siekiama tų pačių tikslų kaip ir Alpių konvencijos transporto protokolu. Ką šiuo metu sako dabartineurovinjetės direktyva? Tai sudaro sąlygas privalomai nuostolių moduliacijai, kuriuos nuo 2010 m. apmokės tos transporto priemonės, kurios 100 proc. daugiau negu ekologiškos transporto priemonės teršia aplinką. Kalnų regionuose direktyva siekiama įtraukti išorines žalos aplinkai išlaidas ir perkrovimą, taikant papildomą priemonę, 25 proc. viršijančią infrastruktūros priemonę. Iš šios papildomos priemonės gautos pajamos turi būti skiriamos projektams, kurie tiesiogiai prisideda prie žalos aplinkai mažinimo.
<P>
Dabar, ponios ir ponai, noriu labai aiškiai pasakyti: šis komunikatas viso mano minėto darbo kontekste yra labai sunki užduotis, patikėkite manimi. Tai leis mums įvertinti geriausius skaičiavimo metodus šioje srityje. Apibūdinsiu metodą, kuris gali būti panaudotas įvairioms transporto priemonėms. 2008 m. viduryje, prieš vasarą, tiksliau, birželio mėn., aš taip pat ketinau Kolegijai pateikti pranešimą dėl išorės išlaidų vertinimo ir įtraukimo. Aš paminėjau komunikatą, taigi, pateiksiu šį pranešimą su Kolegijos sutikimu kartu su pasiūlymu pakeisti dabartinę Eurovinjetės direktyvą. Tai aišku, tačiau reikia pasakyti, kad pasiūlymas, susijęs su dabartine eurovinjetės direktyva, yra pakeitimas, leisiantis į dabartinės direktyvos taikymo sritį įtraukti išorės išlaidas.
<P>
Tai ir turėjau pasakyti Parlamentui. Gerb. pirmininke, žinau, kad visa tai yra mūsų tvaraus vystymosi politikos pagrindas. Iš tiesų būtina įtraukti išorės išlaidas, tačiau siekdami tai padaryti, mes turime turėti Bendrijos apibrėžimą ir privalome pasirinkti geriausią įtraukimo metodiką.
<P>
Šį vakarą mėginau kalbėti kuo tiksliau ir ketinu sugrįžti į šį Parlamentą, kad praneščiau apie sudėtingas ar svarbias užduotis, kurias atlikti reikalaujama pranešime, kurį pristatysiu 2008 m. viduryje.
<SPEAKER ID="385" NAME="Georg Jarzembowski">
PPE-DE frakcijos vardu. - (DE) Gerb. pirmininke, Pirmininko pavaduotojau, tai, ką pasakėte apie pavestus atlikti tyrimus ir rengiamas konferencijas, labai padrąsina, tačiau leiskite užduoti paprastą klausimą. Neketinu klausti, ar jūs ketinate pateikti komunikatą iki 2008 m. birželio 10 d., bet paklausiu, ar ketinate pateikti jį iki 2008 m. birželio 10 d., pagal dabartinės Eurovinjetės direktyvos 11 straipsnio trečią dalį, ką toje Direktyvoje raginama daryti - cituoju - "bendrai taikomam, skaidriam ir suprantamam visų išorinių išlaidų vertinimo modeliui" ir šių išorės išlaidų perdavimui visų transporto priemonių operatoriams. Taigi, mes turėsime išorės išlaidų vertinimo ir paskyrimo modelį, ar ne? Toks paprastas yra mano pirmasis klausimas.
<P>
O dabar antrasis klausimas. Jei aš teisingai supratau situaciją, skirtingai nuo reikalavimo pristatyti modelį, jūs apskritai nesate įsipareigoję pateikti Eurovinjetės direktyvos pakeitimo 2008 m. Tai, be abejo, šiaip ar taip būtų neįmanoma, nes idėja, jei aš teisingai supratau, yra išvystyti kainų paskirstymo modelį o paskui, įgyvendinimo stadijoje, išorės išlaidas paskirstyti visų transporto priemonių operatoriams - vidaus navigacijai, laivybai, geležinkeliams, privatiems automobiliams ir taip toliau. Neturi atsitikti taip, kad pradėtumėte imtis Eurovinjetės direktyvos keitimo ir paskirstyti išorines prekių vežėjų išlaidas, bet nesiimti jokių veiksmų, kad garantuotumėte, jog laivų, traukinių ir kt. operatoriai taip pat apmokėtų savo išorines išlaidas. Todėl aš norėčiau sužinoti, ar jūs sugebėsite persvarstyti Eurovinjetės direktyvą tuo pat metu, kai pateiksite išorės išlaidų paskirstymą taip pat ir kitoms transporto priemonėms.
<P>
Du paprasti klausimai, į kuriuos tikiuosi sulaukti paprastų atsakymų.
<SPEAKER ID="386" NAME="Ulrich Stockmann" LANGUAGE="DE">
Gerb. pirmininke, leiskite man pradėti padėka Komisijos nariui už jo pastabas. Komisijos nary, kaip jums yra žinoma, ši diskusija dėl išorės išlaidų vertinimo vyksta jau nuo trečio dešimtmečio ir mes, Parlamento nariai, priimdami Eurovinjetės direktyvą taip pat pasiūlėme įvairius modelius. Tačiau kadangi tuo metu dėl politinių priežasčių mums nepavyko išorės išlaidų įtraukti į metodą, naudotą, siekiant apskaičiuoti sunkiasvorių prekes vežančių transporto priemonių kelių mokesčių, mes susitarėme, kad jūs - Komisija - iki 2008 m. vasaros pristatysite vientisą metodiką. Ta sutartis yra ypač svarbi dabartinės diskusijos apie klimato kaitą kontekste. Esant tokioms aplinkybėms, mes dabar turime klausimų. Kai kurie iš jų jau buvo užduoti.
<P>
Visų pirma ar Komisija iki kitų metų birželio mėn. pateiks bendrai pritaikomą ir skaidrų visų išorės išlaidų vertinimo modelį, kuris galėtų būti laikomas universaliai įpareigojančiu? Kai girdžiu kalbant apie vadovą, tai skamba gerai, tačiau panašu, kad šis terminas reiškia gerosios patirties pasirinkimo ir mišinio katalogą. Tačiau mes norime universaliai privalomo metodo, dėl kurio paskui nekiltų klausimų.
<P>
Antra, ar šiame modelyje bus atsižvelgta į ES nustatytus klimato ir aplinkos tikslus? To prašmano gerbiama kolega S. A. Žicću. Metodo požiūriu tai nebus lengvas klausimas, kadangi visi esami būdai koncentruojasi grynai į dabartinių išlaidų įtraukimą, o ne į aplinkosaugos tikslų įgyvendinimą. Jei šitų tikslų siekimas būtų išskaidytas, tai sukurtų nurodantį elementą - normatyvinį matmenį, kaip ir buvo anksčiau - o diskusijos toli gražu neapsiribojo einamosiomis išlaidomis.
<P>
Trečia, nereikia nsakyti, kad mes norime galiausiai sulaukti pasiūlymo dėl teisės akto. Todėl norėčiau paklausti, kada Komisija ketina persvarstyti Eurovinjetės direktyvą? Ar tai įtraukta į jos planus, ar vis dar kabo ore?
<P>
Ketvirta, kada bus pradėta šį metodą ar modelį taikyti infrastruktūros mokesčių ir kitoms transporto priemonės vertinimui? Kaip sakGeorg Jarzembowski, mums rūpėjo šis tikslus klausimas. Mes norime pakelti uždangą nuo iškraipytos konkurencijos tarp transporto priemonių ir visas jas pakelti į bendrą, palyginamą lygmenį.
<SPEAKER ID="387" NAME="Eva Lichtenberger" LANGUAGE="DE">
Komisijos nary, labai jums ačiū už pastabas. Buvome ganėtinai sujaudinti to, ką jūs mums pasakėte apie procesą ir tvarkaraštį. Klausimas, kuris bus pateiktas birželio mėn., yra gyvybiškai svarbus, ir ne tik Alpių regionui. Tikiu, kad jūs, kalnų žmogus, kaip save apibūdinote, puikiai tai žinote ir jums tai yra svarbu. Tai turi didelę reikšmę visiems keliams bei visoms šalims, kurių transporto gatvėse, ir ypač keliuose, yra didelis eismas, ir visiems tiems, kurie gyvena šalia tokių judrių arterijų. Milžiniškos išlaidos, kurias sukelia toks sunkus eismas, sudaro labai daug sunkumų šalims, kurios yra labiausiai to paveiktos. Remiantis jau pasirodžiusiomis gausiomis studijomis, šiuos sunkumus labiau nei padvigubina išorės išlaidos. Į tai reikia atsižvelgti ir ši svarba turi dar aiškiau atsispindėti Komisijos veiksmuose.
<P>
Tačiau, Komisijos nary, mes nepasitenkinsime filosofiniu ir matematiniu išorės išlaidų vertinimo klausimo sprendimu. Mums reikia įgyvendinimo, tačiau mes negalime laukti dvidešimt metų, kol bus patenkintas paskutinis lobistas. Taip pat mes negalėsime laukti, kol bus suskaičiuota, kiek dviračiai teršia aplinką. Svarbiausia yra tai, kad turime veikti nedelsiant. Mums reikia pasiūlymo dėl reguliavimo priemonių 2008 m., mums reikia tai aptarti ir vykdyti šią diskusiją dabar, o ne po dvidešimt metų, kadangi mums reikėjo laukti, kol visi bus įtikinti tų šalių, kurios daugeliu atvejų yra daug mažiau paveiktos šios problemos nei centrinėje Europos Sąjungos dalyje esančios šalys, vyriausybių.
<P>
Komisijos nary, kalnams reikia, kad jūs imtumėtės veiksmų. Pažeidžiamoms sritims, tokioms kaip miestai ir kitos saugomos sritys, reikia reglamento, kuriame būtų aiškiai nurodyta tai, kas yra pripažįstama. Valstybės narės daugiau nebegali vienos nešti aplinkos užterštumo naštos ir ilgiau nebereiktų iš jų to reikalauti.
<SPEAKER ID="388" NAME="Reinhard Rack" AFFILIATION="PPE-DE">
(DE) Gerb. pirmininke, Pirmininko pavaduotojau, kaip jau buvo minėta, diskusijos apie Europos mokėjimų diską, Eurovinjetę, metu jūs save apibūdinote kaip kalnų žmogų ir jūs tikrai nuėjote ilgą kelią, kol įgijote tokį vardą, bent jau ankstesnių diskusijų kontekste.
<P>
Tačiau dabar reikia imtis daugiau veiksmų, kurie tikriausiai yra svarbesni. Atėjo laikas įtraukti išorės išlaidas arba, jei leisite nuo Euro naujienų stiliaus pereiti prie žmonėms suprantamos kalbos, užtikrinti, kad mes visi mokėtume už tai, ką gauname transporto srityje, ir įgyti daugiau žinių apie tuos, kurie sukelia išlaidas, ir, žinoma, daugiau žinių apie tai, kaip mes galime susigrąžinti išlaidas iš tų, kurie jas sukelia.
<P>
Šiandien jūs mums pristatėte tvarkaraštį, kuriame yra pagrindinis elementas to, ką jūs tuomet pažadėjote. Tai, manau, yra gerai ir tai, ką jūs pristatėte, tikrai yra sveikintina. Tačiau, kaip jau buvo minėta, trūksta absoliučiai esminio žingsnio. Kada bus pateiktas pasiūlymas dėl teisinės priemonės, kuri užtikrins, kad įvairūs infrastruktūros vartotojai būtų apmokestinami remiantis tikromis jų veiksmų išlaidomis? Ir čia reikia atsižvelgti į didelę vartotojų įvairovę.
<P>
Mes drebančia širdimi laukiame, kol pamatysime, ar tai bus įmanoma, ir tikimės, kad bus įmanoma pasiekti šio tikslo šios kadencijos metu tik jei iš tiesų nustatysime šią priemonę pasiūlyme, o kiti pagrindiniai projektai, kurie buvo patvirtinti per pastarąsias savaites ir mėnesius (kai kuriuos iš jų pasiūlėte jūs) taps rimtomis investicijomis.
<P>
Jei mes sudėsime daug pinigų į Brenerio tunelio statybą, tai bus rimta investicija tik tuomet, jei išlaidų struktūros pakeitimas prives prie pageidaujamų pokyčių keliuose per Alpes. Todėl mes tikime, kad jūs, kaip kalnų žmogus, padėsite mums šiuo svarbiu klausimu.
<SPEAKER ID="389" NAME="Inés Ayala Sender" AFFILIATION="PSE">
(ES) Gerb. pirmininke, po to, kai buvo priimta daug susitarimų dėl poreikio pritaikyti transportą prie klimato kaitos iššūkių bei kitų poveikių, kad jis taptų kuo tausesnis, kadangi tai yra vienintelis būdas pasiekti, kad transportas būtų konkurencingas ES ir visame pasaulyje, Eurovinjetpasirodesanti naudinga pradinpriemonsprendžiant perkrovimo, užterštumo ir kitas problemas, suteikdama pakankamą ir gana įvairią moduliaciją jos pritaikomumo įvairioms sunkioms transporto priemonėms prasme.
<P>
Tačiau problemos sudėtingumo požiūriu man iškyla daugybklausimų, todėl noriu paklausti Komisijos nario, ar remiantis jo pasiūlymu ir šiame Parlamente pasiektu susitarimu šiuo metu vykstantys tyrimai apima tokią pat matuojamąją taisyklę visoms transporto priemonėms, pabrėžiu, visoms.
<P>
Taip pat norėčiau sužinoti, ar po to, kai buvo parengta metodologija, pateikti pasiūlymai taip pat bus taikomi visoms transporto priemonėms. Jaučiu, kad mes negalime praleisti galimybės taikyti tokį svarbų dalyką visoms transporto priemonėms, kadangi visos jos tame dalyvauja ir mums reikia patikimų išeičių, kad visos jos neprieštarautų pasiūlymui dėl įvairiarūšio transporto.
<P>
Aš taip pat įvertinčiau informaciją tais klausimais, kurie, mano manymu, yra svarbūs. Kaip jis ketina susieti pasiūlytą Eurovinjetės pakeitimą ir naują metodologiją, kaip įtraukti išorės išlaidas į "žaliuosius koridorius", kurie atsiranda logistikos veiksmų planuose ir galbūt galėtų kažkiek atstovauti šiai metodologijai?
<P>
Kaip ši finansavimo priemonbus įtraukta į diskusijas dėl ES politikos finansavimo? Ar Komisija bus pasirengusi praplėsti ją ir iki privačių transporto priemonių? Ar tai nebus mažiau veiksminga ir nediskriminuos? Kaip mes galėtume sumažinti poveikį papildomoms problemoms dėl didėjančios izoliacijos vis daugiau sričių ir regionų?
<P>
Galiausiai ar jis mano, kad vien šios priemonės, kurią jis šiuo metu rengia, pakaks, siekiant finansuoti viešuosius darbus, tokius kaip platūs tuneliai, sudarantys dalį transeuropinių kelių sistemų?
<SPEAKER ID="390" NAME="Jörg Leichtfried" AFFILIATION="PSE">
(DE) Gerb. pirmininke, Pirmininko pavaduotojau, turėtumėte prisiminti, kad diskusijoje dėl paskutinio Eurovinjetės direktyvos pakeitimo aš buvau vienas iš tų, kurie atkakliai reikalavo įtraukti vežimo keliais operacijų išorės išlaidas. Mūsų pasiūlymas nepasisekė. Todėl, viena vertus, man labai malonu, kad dabar mes einame šia kryptimi.
<P>
Tačiau man nepatinka tai, kad pastaruoju metu aš to siekiau, tačiau matau, kas per trumpą įtraukimo laikotarpį atsitiko Austrijoje. Jau ne tik vakarų Austrija yra užtvindyta sunkiomis prekes vežančiomis transporto priemonėmis. Dabar susidartokia situacija, kai ir rytinAustrija yra perpildyta, o kai kurie keliai yra visiškai užblokuoti, o aplink mūsų sostinę Vieną esanti sritis jau plyšta nuo perkrovimo. Todėl pačiu laiku mums pavyko SKTP operacijų išorės išlaidas įtraukti į Europos mokesčių diską.
<P>
Žinoma, aš pritariu tam, kad tokio pobūdžio sistema turi būti taikoma visoms transporto priemonėms, tačiau mes turime nustatyti taisykles vietoje SKTP. Nuo to turime ir pradėti. Nereikia nsakyti, kad turime eiti toliau ir spręsti visų transporto rūšių klausimą. Aš prisidėsiu prie nuomonės tų kolegų, kurie klausė, kada mums bus pateiktas dabartinis teisėkūros projektas.
<P>
Antras punktas, į kurį aš noriu atkreipti dėmesį, yra tai, kad mes galbūt turime pagalvoti apie faktą, kad tai yra visos Europos problema, ir tik nurodydami dideles rinkliavas kai kurių mažų šalių dalyse negausime daug naudos. Vietoj to mes turime pasiūlyti bendrą sistemą. Šiame kontekste man iškyla klausimas, ar mes neturėtume įvertinti minimalių rinkliavų potencialo, bent jau transeuropinių tinklų keliuose, kaip modalinio balanso visoje Europoje priemonę.
<SPEAKER ID="391" NAME="Jacques Barrot" LANGUAGE="FR">
Gerb. pirmininke, aš visada su susidomėjimu klausydavausi šio Parlamento, tačiau vis tiek noriu paaiškinti keletą punktų. Visų pirma kadangi kaip jūs sakote, tai yra modelio radimo klausimas, mes turime atsižvelgti į tai, kad valstybėse narėse esama tam tikros patirties ir kad prieš išrinkdami modelį mes turime iš pradžių aptarti skaičiavimo metodus, panaudotus įvairiose valstybėse narėse. Apgailestauju dėl to, tačiau vadovo nuopelnas yra bent jau tai, kad buvo pradėtos viešos diskusijos tik dėl to, kad būtų rastas geriausias modelis. Dabar aš negaliu suprasti, kodėl Komisija, kaip pamatoma, yra svarstomos problemos nuošalyje, kai ji pasirūpino nagrinėti visą valstybių narių patirtį, palaipsniui surasti tinkamą skaičiavimo modelį, kuris galėtų būti panaudotas Europoje: priešingai, aš jaučiu, kad mes esame pačioje dalyko esmėje.
<P>
Ponios ir ponai, turiu jums pasakyti, kad tai yra sunkios užduotys. Taip pat jaučiu, kad turiu ginti paslaugas, teikiamas Transporto generalinės tarybos, kuri šiuo metu yra priversta rasti patikimus metodus, nes jei mes neturėsime patikimų metodų, kaip sakU. Stockmann, šie metodai ir modelis niekada nesusilauks pritarimo ES.
<P>
Taip pat mane labai nustebino G. Jarzembowski. Man buvo pasakyta: privalome veikti, privalome imtis veiksmų, siekdami tausesnio transporto, transporto, kuris būtų palankesnis aplinkai, turime remti geležinkelius, turime remti upių transportą, turime remti jūrų transportą. Kaip labai protingai pasakJ. Leichtfried, turime pradėti nuo pradžių, o vėliau galėsime taisyti. 2008 m. birželio mėn. pradėkime gerinti Eurovinjetės direktyvą, kuri yra mano pasiūlymas, jei Komisija sutiks su manimi.
<P>
Tačiau, gerb. G. Jarzembowski, tam tikra prasme, ateityje, mes taip pat taikysime skaičiavimo metodus ir kitoms transporto rūšims. Tai pasakę, mes privalome vienu metu imtis vieno dalyko. Negalime imtis veiksmų ir visko daryti vienu metu. Tai neįmanoma. Mums reikalingas metodas; jei norime, kad ES pritartų šiai politikai, patikėkite manimi, privalome elgtis protingai. Šiuo klausimu aš esu visiškai apsisprendęs.
<P>
Turiu padėkoti R. Rackui už tai, kad pagyrmano alpinistinius sugebėjimus. Aš nesustoju pusiaukelėje, net kai kelias tampa stačiu šlaitu; kad pasiektum viršūnę, turi išlaikyti tinkamą tempą.
<SPEAKER ID="392" NAME="Pirmininkė">
Diskusijos baigtos.
<P>
Jūsų išvados buvo puikios ir pateiktos su didele aistra.
<SPEAKER ID="394" NAME="Jörg Leichtfried" AFFILIATION="PSE">
(DE) Gerb. pirmininke, dar taip nebuvo, kad mano pavardę taip gerai ištartų britų vertėjai. Tik norėjau pasinaudoti galimybe ir išreikšti šiltą padėką. Pirmą kartą nuo to laiko, kai patekau į Parlamentą, mano pavardbuvo ištarta teisingai. Labai jums ačiū.

<CHAPTER ID="018">
EB ir Mauricijaus susitarimas dėl bevizio režimo trumpalaikio buvimo atveju - EB ir Seišelių susitarimas dėl bevizio režimo trumpalaikio buvimo atveju - EB ir Barbadoso susitarimas dėl bevizio režimo trumpalaikio buvimo atveju - EB ir Sent Kitso ir Nevio susitarimas dėl bevizio režimo trumpalaikio buvimo atveju - EB ir Antigvos ir Barbudos susitarimas dėl bevizio režimo trumpalaikio buvimo atveju - EB ir Bahamų susitarimas dėl bevizio režimo trumpalaikio buvimo atveju (diskusijos) 
<SPEAKER ID="110" NAME="Pirmininkė">
Kitas klausimas - bendra diskusija dėl:
<P>
S. Busuttilio pranešimo Piliečių laisvių, teisingumo ir vidaus reikalų komiteto vardu dėl pasiūlymo dėl Tarybos sprendimo dėl Europos bendrijos ir Mauricijaus Respublikos susitarimo dėl trumpalaikio bevizio režimo sudarymo - C7-0015/2009 -,
<P>
S. Busuttilio pranešimo Piliečių laisvių, teisingumo ir vidaus reikalų komiteto vardu dėl pasiūlymo dėl Tarybos sprendimo dėl Europos bendrijos ir Seišelių Respublikos susitarimo dėl trumpalaikio bevizio režimo sudarymo - C7-0012/2009 -,
<P>
S. Busuttilio pranešimo Piliečių laisvių, teisingumo ir vidaus reikalų komiteto vardu dėl pasiūlymo dėl Tarybos sprendimo dėl Europos bendrijos ir Barbadoso susitarimo dėl trumpalaikio bevizio režimo sudarymo - C7-0017/2009 -,
<P>
S. Busuttilio pranešimo Piliečių laisvių, teisingumo ir vidaus reikalų komiteto vardu dėl pasiūlymo dėl Tarybos sprendimo dėl Europos bendrijos ir Sent Kitso ir Nevio Federacijos susitarimo dėl trumpalaikio bevizio režimo sudarymo - C7-0013/2009 -,
<P>
S. Busuttilio pranešimo Piliečių laisvių, teisingumo ir vidaus reikalų komiteto vardu dėl pasiūlymo dėl Tarybos sprendimo dėl Europos bendrijos ir Antigvos ir Barbudos susitarimo dėl trumpalaikio bevizio režimo sudarymo - C7-0016/2009 -,
<P>
S. Busuttilio pranešimo Piliečių laisvių, teisingumo ir vidaus reikalų komiteto vardu dėl pasiūlymo dėl Tarybos sprendimo dėl Europos bendrijos ir Bahamų Sandraugos susitarimo dėl trumpalaikio bevizio režimo sudarymo - C7-0014/2009 -.
<SPEAKER ID="111" NAME="Simon Busuttil" LANGUAGE="MT">
Nors čia, šiame Parlamente, ir šalta, šioje temoje bus kalbama apie šalis, kuriose temperatūra kur kas aukštesnė, o tai gerokai maloniau. Šie pranešimai iš esmės yra susitarimas, kuriuo numatoma trumpalaikėms viešnagėms taikyti bevizį režimą tarp Europos Sąjungos piliečių ir šešių skirtingų šalių - Mauricijaus Respublikos, Seišelių Respublikos, Barbadoso, Sent Kitso ir Nevio Federacijos, Bahamų bei Antigvos ir Barbudos piliečių.
<P>
Šis bevizis režimas taikomas Europos Sąjungos piliečiams, keliaujantiems į šias šalis, ir, atvirkščiai, šių šalių piliečiams, keliaujantiems į Europos Sąjungą. Jis galioja ilgiausiai trijų mėnesių viešnagei per šešių mėnesių laikotarpį. Šis bevizis režimas taikomas visų kategorijų asmenims - dėl įvairių priežasčių keliaujantiems paprastiems piliečiams ir diplomatams. Tai pirmiausia pasakytina apie daugybę turistų, kurie yra Europos Sąjungos piliečiai ir vyksta atostogauti į šias šešias šalis - jiems tvarka bus daug paprastesnė.
<P>
Vis dėlto šiame susitarime tiesiogiai numatyta, kad jis netaikomas keliaujantiems dirbti ir gauti atlygį. Į šiuos pranešimus įtraukėme nuostatą, kuria teigiama, kad bet kuri iš šių trečiųjų šalių gali sustabdyti susitarimo galiojimą arba jį nutraukti visų Europos Sąjungos šalių, o ne konkrečių valstybių atžvilgiu. Tai padaryta siekiant visiems Europos Sąjungos piliečiams sudaryti vienodas sąlygas ir parodyti solidarumą. Europos Sąjunga irgi turi teisę padaryti tą patį - Europos bendrija gali sustabdyti susitarimo galiojimą arba jį nutraukti visų savo valstybių narių vardu. Europos Sąjunga arba bet kuri iš šių šalių gali sustabdyti viso susitarimo arba tam tikrų jo dalių galiojimą dėl visuomenės interesų, nacionalinio saugumo, visuomenės sveikatos apsaugos, nelegalios imigracijos arba tuo atveju, jeigu kita šalis vėl pradėtų taikyti vizas. Pirmiausia norėčiau paaiškinti, ponia pirmininke, kad prieš balsuodami dėl šių pranešimų komitete, paprašėme Europos Komisijos garantijos, kad bus užtikrintas visiškas abipusiškumas, ir šią garantiją gavome. Mums tai - svarbiausias principas; šios šalys, panaikindamos reikalavimus turėti vizą, užtikrina visišką abipusiškumą, o mes irgi padarome tą patį. Taip mes - abi suinteresuotosios šalys - panaikiname reikalavimus turėti vizas. Šis susitarimas pasiektas deramais metodais ir tai dar kartą įrodo, kad Europos Sąjunga sugeba vienu balsu derėtis tarptautiniu lygmeniu ir parodyti solidarumą su visomis šalimis. Baigdamas pasakysiu, kad tai dar kartą parodo Europos Sąjungos gebėjimą atverti savo duris viso pasaulio piliečiams.
<SPEAKER ID="112" NAME="Jacques Barrot" LANGUAGE="FR">
Ponia pirmininke, aš irgi labai dėkingas S. Busuttiliui už jo puikų pranešimą.
<P>
Šešios ES nepriklausančios šalys - Antigva ir Barbuda, Bahamos, Barbadosas, Mauricijus, Sent Kitsas ir Nevis ir Seišeliai iš Reglamente (EB) Nr. 539/2001 pateikto neigiamo sąrašo perkeltos į teigiamą, kaip numatyta 2006 m. gruodžio 21 d. priimtame naujajame Reglamente (EB) Nr. 1932/2006, kuriuo patvirtinta, kad šios šalys atitinka reglamente nustatytus kriterijus.
<P>
Šiame reglamente numatytas bevizio režimo tų šalių piliečiams įgyvendinimas Europos bendrijai ir kiekvienai iš šių šalių sudarius dvišalį bevizio režimo susitarimą ir jam įsigaliojus.
<P>
Kaip pasakS. Busuttil, buvo svarbu užtikrinti visišką abipusiškumą, nes tada kai kurios šalys vienos arba daugiau valstybių narių piliečiams vis dar taikreikalavimus turėti vizas.
<P>
Dėl kai kurių valstybių narių piliečiams per kriketo pasaulio taurės čempionatą Karibų jūros regiono bendrosios rinkos šalių (angl. CARICOM) taikyto laikino vizų režimo oficialios derybos dėl bevizio režimo pradėtos tik 2008 m. liepos mėn.
<P>
Siekdama užtikrinti, kad piliečiai kuo greičiau galėtų naudotis beviziu režimu, Komisija pasiūllaikinai taikyti 2009 m. gegužės 28 d. pasirašytus susitarimus ir nuo tada jie taikomi laikinai, kol bus baigtos jų oficialaus sudarymo procedūros.
<P>
Remiantis abipusiškumo principu, bevizis režimas taikomas visų kategorijų asmenims - paprastų, diplomatinių ar tarnybinių ir (arba) oficialių pasų turėtojams, keliaujantiems visais tikslais, išskyrus tikslą vykdyti apmokamą veiklą.
<P>
Kaip pasakS. Busuttil, siekiant išlaikyti vienodą visų ES piliečių statusą, susitarimuose numatyta nuostata, kad šios šešios ES nepriklausančios šalys gali sustabdyti susitarimo galiojimą arba jį nutraukti tik visų Europos bendrijos valstybių narių atžvilgiu, o, laikantis abipusiškumo principo, Europos bendrija irgi gali sustabdyti susitarimo galiojimą arba jį nutraukti tik visų savo valstybių narių vardu.
<P>
Štai darbas ir padarytas; dėkoju Parlamentui ir S. Busuttiliui už bendradarbiavimą. Šiuo darbu įtvirtinama iniciatyva, kurią įgyvendinus mūsų piliečiai galės keliauti lengviau. Taip pat pridurčiau, kad šiame šiek tiek vėsokame Parlamente galime svajoti anksčiau ar vėliau aplankyti visas šias nuostabias šalis - Seišelius, Bahamas ir kitas...
<SPEAKER ID="113" NAME="Marie-Christine Vergiat" LANGUAGE="FR">
Ponia pirmininke, Europos vieningųjų kairiųjų jungtinfrakcija - Šiaurės šalių žalieji kairieji pritaria Europos Sąjungos susitarimams su šiomis šešiomis šalimis, kurios išties yra svajonių vietovės, pone J. Barrot.
<P>
Kaip jūs mus informavote, sudarius šiuos susitarimus šių šešių šalių piliečiai ir, remiantis abipusiškumo principu, ES piliečiai ateityje neprivalės gauti trumpalaikių vizų, bent jau kai kurie iš jų, nes bevizis režimas netaikomas norintiems dirbti arba vykdyti apmokamą veiklą - trumpai tariant, būti darbuotoju arba teikti paslaugas. Tai reiškia, kad vizų gauti neprivalės verslininkai, sportininkai ir menininkai, bent jau rengiantys vienkartinius pasirodymus, žurnalistai, praktikantai ir kt.
<P>
Nebūkime įnoringi ir pasidžiaukime šia pažanga, nes žinome, kokius administracinius formalumus atlieka mūsų ambasados išduodamos vizas Pietų šalių piliečiams.
<P>
Esu tikra, ponios ir ponai, - bent jau tie, kurie dar neišėjo, - kad jūs visi girdėjote apie atvejus, kai menininkams užkertamas kelias dalyvauti festivalyje arba sportininkai negali dalyvauti varžybose. Mes, GUE/NGL frakcijos nariai, pritariame, kad visos trumpalaikės vizos būtų apskritai panaikintos. Jos prieštarauja laisvam asmenų judėjimui; tų šalių piliečiai patenka į užburtą ratą, skatinantį prašyti trumpalaikių vizų, o tada, kai jie jas gauna, negrįžti į savo šalis bijant, kad kitos vizos negalės gauti. Savo ruožtu mes savo šalyse toliau griežtiname priemones prieš trumpalaikių vizų turėtojus ir susidaro užburtas ratas. Šitaip išskiriamos net šeimos - mūsų šalyse gyvenantys migrantai atskiriami nuo savo šeimų, liekančių kilmės šalyse. Todėl manome, kad šie susitarimai yra teigiamas žingsnis kitokios migracijos politikos linkme - politikos, kurią įtvirtinus žmonės judėtų laisvai kaip ir kapitalas bei prekės.
<P>
Vis dėlto, Komisijos nary, turime aptarti vieną aspektą - vieną mažą techninį aspektą. Pastebėjome, kad anglų kalbos terminas "galiojantis pasas" (angl. valid passport) į prancūzų kalbą išverstas kaip "paprastas pasas" (pranc. passeport ordinaire), bet mes nemanome, kad tai tas pats. Todėl džiaugtumės, jeigu šis neaiškumas būtų panaikintas, nes manome, kad tinkamas vertimas turėtų būti "galiojantis pasas" (pranc. passeport en cours de validité).
<P>
Taip pat esame nustebę - žodis nustebę yra gana mandagus būdas tai pasakyti - esame nustebę, kad šie susitarimai netaikomi atokiausiems Prancūzijos regionams, o atokiausiems Portugalijos regionams - taikomi.
<SPEAKER ID="114" NAME="Carlos Coelho" AFFILIATION="PPE">
(PT) Norėčiau tiesiog pritarti Simono Busuttilio pranešimui, kuriame patvirtinama Europos Komisijos iniciatyva, aptardamas tris trumpus jo aspektus. Pirmiausia, šiuo sprendimu, kuriuo palengvinamas judėjimas, įrodome Europos - tvirtovės idėjos klaidingumą. Antra, neatveriame durų be tvarkos. Kaip Pirmininko pavaduotojas J. Barrot mums priminė, mes jas atveriame pagal taisykles. Kaip jis sakė, šios šalys laikėsi taisyklių ir gali būti išbrauktos iš neigiamo sąrašo.
<P>
Manau, kad svarbu laikytis europinio požiūrio - vengti šalis rinktis pagal nepagrįstą pageidavimą, vienas priimti, o kitoms daryti kliūtis. Arba priimama visa Europos erdvė, arba ne. Galiausiai, kaip pabrėžSimon Busuttil ir Pirmininko pavaduotojas J. Barrot, šiuose susitarimuose būtinos abipusiškumo garantijos. Negalime prašyti Europos atverti durų kitoms šalims, jeigu šios šalys neatveria durų Europai - būtent tai pakankamai užtikrinama šiais susitarimais.
<SPEAKER ID="115" NAME="Jacques Barrot" LANGUAGE="FR">
Ponia pirmininke, pirmiausia norėčiau padėkoti M. C. Vergiat ir jai pasakyti, kad ji visiškai teisi, - iš tikrųjų turi būti "galiojantis pasas" (pranc. passeports en cours de validité), - ir, antra, pasakyti, kad šią galimybę norime kuo labiau išnaudoti.
<P>
Manau, kad S. Busuttil ir vėliau C. Coelho aiškiai pasakė, kad abipusiškumo klausimu turime laikytis griežtos pozicijos ir kad turime parodyti tikrąjį Europos solidarumą: negalime leisti, kad kuriai nors vienai valstybei narei vizos būtų vėl pradėtos taikyti. Mums reikalingas tikras visų valstybių narių ir ES solidarumas.
<P>
Dar kartą dėkoju S. Busuttiliui už aiškų problemos įvardijimą ir už mums šitaip parodytą Parlamento paramą.
<SPEAKER ID="116" NAME="Simon Busuttil" LANGUAGE="MT">
Tiesiog norėčiau padėkoti visiems kalbėtojams. Dėkoju kolegoms ir Europos Komisijos Pirmininko pavaduotojui Jacquesui Barrot. Jeigu prireiktų apibendrinti politinę šios institucijos poziciją ir ją išreikšti viena formuluote, tai akivaizdžiai būtų abipusiškumo principas. Jis mums svarbus. Jis labai svarbus mūsų aptariamame susitarime, taip pat itin svarbūs susitarimai su kitomis trečiosiomis šalimis. Komisijos Pirmininko pavaduotojas žino, kad kai kurios kitos trečiosios šalys vis dar nesilaiko abipusiškumo principo visų Europos Sąjungos valstybių narių atžvilgiu. Tarp jų - Jungtinės Valstijos, kurios neseniai į savo bevizio režimo programą įtrauktam tikras šalis, o kitų - ne. Dar vienas atvejis - Brazilija, su kuria neseniai įvyko derybos. Darau išvadą, kad kiekvieną kartą sudarant susitarimą būtina primygtinai reikalauti taikyti abipusiškumo principą, ir manau, kad šį principą kitur galima įtvirtinti būtent tokiais susitarimais.
<SPEAKER ID="117" NAME="Pirmininkė">
Bendra diskusija baigta.
<P>
Balsavimas vyks rytoj.

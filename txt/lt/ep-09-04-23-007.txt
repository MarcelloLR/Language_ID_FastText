<CHAPTER ID="007">
Oficialus pasveikinimas
<SPEAKER ID="137" NAME="Pirmininkas">
Dabar norėčiau pasveikinti Irako delegaciją, kuri pirmą kartą vieši mūsų Parlamente. Norėčiau paraginti, kad širdingai juos priimtumėte tarpparlamentiniuose susitikimuose.
<P>
(Plojimai)
<P>
Šiai delegacijai vadovauja Khalid Al Atiyaha, Irako Respublikos Atstovų Rūmų pirmininko pirmasis pavaduotojas.
<P>
Man labai malonu pabrėžti vilčių teikiančią Irako pažangą saugumo ir teisinės valstybės srityse, o geriausias pavyzdys galėtų būti praėjusį sausio mėn. įvykę provincijų valdžios rinkimai; tikime, kad sunkūs ir problemiški laikai, kuriuos ši šalis išgyveno, netrukus liks praeityje.
<P>
Ši valstybgali būti tikra, kad Europos Sąjunga ir šis Parlamentas visada bus jų pusėje ir padės įtvirtinti taiką, demokratiją ir stabilumą, nes Irakas, kaip bet kuri kita tauta šioje Žemėje, turi į tai teisę.
<P>
Tikiuosi, kad šiame Parlamente vykstantys susitikimai bus vaisingi, ir jūsų apsilankymas padės sutvirtinti ryšius, jungiančius du parlamentus.
<P>
(Plojimai)

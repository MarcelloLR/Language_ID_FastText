<CHAPTER ID="007-08">
8. Komisijos baltoji knyga "Prisitaikymas prie klimato kaitos. Europos veiksmų programos kūrimas" (
<SPEAKER ID="093" NAME="Vittorio Prodi" LANGUAGE="IT">
Pone pirmininke, ponios ir ponai, klimato kaita - reali grėsmė, su kuria turime būti pasirengę susidurti, nepaisant to, kad jos poveikis mūsų šalims bus skirtingas. Blogėjanti ekosistemų būklskaudžiai paveiks mūsų šalių ekonomiką ir Europos piliečių sveikatą. Jau anksčiau esame reikalavę klimato diplomatijos ir teisingumo: dabar turime ją sukurti, kalbėdami vienu balsu.
<P>
Esu įsitikinęs, kad Europos Sąjunga turi išlikti lydere kovojant su klimato kaita ir kad atidėliojant įgyvendinti tokius veiksmus neproporcingai padidės aplinkosaugos, socialinės ir ekonominės išlaidos. Pirmiausia turime pripažinti, kad vietos ir regiono valdžios institucijos atlieka svarbiausią vaidmenį ir kad turime dirbti su jomis, siekdami koordinuoti aplinkosaugos ir ekonomikos sričių naujoves, kurias palengvina technologijos pažanga.
<P>
Priimdami šią baltąją knygą, raginame Europos Komisiją ir valstybes nares skatinti viešojo ir privačiojo sektorių partnerystes, siekiant padėti finansuoti visas iniciatyvas, susijusias su prisitaikymo politika. Reikia prižiūrėti kiekvieną mūsų teritorijos kvadratinį metrą, kad išsaugotume dirvožemį, išlaikytume vandenį ir užkirsdami kelią erozijai, sudarydami vandens sluoksnį, taip pat tiesiogiai išsiurbdami paviršiaus vandenis. Norint vykdyti prisitaikymo politiką, reikia sisteminio metodo, apimančio ir atsinaujinančiąją energiją.
<P>
Norėčiau šiltai padėkoti visiems kolegoms, prisidėjusiems prie šio pranešimo sėkmės.
<P>
(Plojimai)

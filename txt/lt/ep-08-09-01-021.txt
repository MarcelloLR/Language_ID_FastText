<CHAPTER ID="021">
Dublino sistemos vertinimas (diskusijų tęsinys) 
<SPEAKER ID="192" NAME="Pirmininkas">
Grįžkime prie diskusijų Jean Lamber pranešimo apie Dublino sistemos vertinimą klausimu.
<SPEAKER ID="193" NAME="Inger Segelström" AFFILIATION="PSE">
(SV) Gerb. pirmininke, dabar perėjome prie visiškai kitos temos, bet jei mes neišspręsime krizės Gruzijoje, mums Europoje reikės dar geresnės prieglobsčio ir pabėgėlių politikos.
<P>
Norėčiau pradėti savo kalbą nuo padėkos Jeanui Lambertui už labai išsamų pranešimą. Aš taip pat palaikau pakeitimus, kuriuos pasiūlMartine Roure ir Roselyne Lefrançois. Dublino sistema ir pirmosios ES šalies, į kurią atvykstama, kriterijus turi būti įvertinti, ypač atsižvelgiant į problemas, su kuriomis susiduria pabėgėlius priimančios šalys. Aš kalbu abu Viduržemio jūros regiono šalis, taip pat apie Švediją, nes ši Europos valstybpriėmdidžiausią pabėgėlių iš Irako skaičių. ES turėtų prisiimti didesnę bendrą atsakomybę, priešingu atveju Dublino reglamentas bus beprasmis.
<P>
Prieš metus Piliečių laisvių, teisingumo ir vidaus reikalų komiteto delegacija nuvyko į Viduržemio jūros regioną, kad vietoje išsiaiškintų faktus. Padėtis buvo pasibaisėtina! Jos nepagerino tai, kad Švedija pradėjo siųsti pabėgėlius ir prieglobsčio siekiančius asmenis atgal į Graikiją, kuriai tam tikrą laiką teko pernelyg didelnašta. Vėliau Europos Parlamento Europos liaudies partija ir Europos demokratų frakcija priėmdirektyvą dėl neteisėtų imigrantų sugrąžinimo pagal nežmoniškas taisykles, pavyzdžiui, deportuojant juos po 18 mėnesių laukimo, o tai ypač sunku vaikams. Mums būtina turėti bendrą Europos prieglobsčio ir pabėgėlių politiką, bet aš manau, kad einama netinkama kryptimi, ir tai mane neramina. Man kelia nerimą tai, kad mes nepripažįstame būtinybės daugiau dėmesio skirti vaikams ir nesame tam pasirengę.
<P>
Tačiau yra vienas dalykas, į kurį mes atkreipėme dėmesį, ir jis susijęs su šiandienine Komisijos nario Jacqueso Barroto kalba apie laikiną migracijos srautų kai kuriose vietose sustabdymą. Kaip švedaš norėčiau pasinaudoti proga ir pažymėti, kad pietinės Stokholmo dalies Södertälje savivaldybpriėmdaugiau pabėgėlių iš Irako nei JAV ir Kanada kartu paimtos! Mano nuomone, Södertälje turėtų būti įtraukta į Komisijos nario minėtų centrų, kuriems tenka didžiulių pabėgėlių srautų našta, sąrašą. Ačiū.
<SPEAKER ID="194" NAME="Jacques Barrot">
Komisijos Pirmininko pavaduotojas. - (FR) Gerb. pirmininke, ši diskusija yra labai svarbi, nors ir teko, kaip kartais atsitinka, ją nutraukti. Bet kuriuo atveju aš taip pat esu įsitikinęs, kad tikrai suderintos prieglobsčio gavimo teisės užtikrinimas Europoje yra puikus atsakas į ankstesnėje diskusijoje išvardytas problemas.
<P>
Norėčiau trumpai pasidalyti savo pastabomis tam tikrais aspektais. Tiesa, kad esama sistema nėra "sąžininga", nes prieglobsčio siekiantys asmenys, atsižvelgiant į konkrečią valstybę narę, į kurią jie kreipiasi, ne visada gauna tą patį atsakymą. Gerb. Parlamento nary, jūs teisingai pažymėjote, kad tam tikros šalys buvo atviresnės ir dosnesnės už kitas. Todėl mums reikia šio suderinimo. Mes taip pat turime apsvarstyti problemas, kurios kelia mums susirūpinimą, pavyzdžiui, problemą, susijusią su niekieno nelydymais vaikais. Taip pat privalome išnagrinėti prieglobsčio siekiančių žmonių sulaikymo problemą ir visiškai aišku, kad tai turi būti padaryta persvarstant šiuos tekstus. Mes nebūtinai turime atsisakyti Dublino sistemos, bet pagerinti šį Europos atsaką prieglobsčio siekiantiems žmonėms.
<P>
Privalome likti ištikimi Europos tradicijai ir elgtis su atvykėliais demokratiškai ir humaniškai. Būtent todėl, gerb. pirmininke, ponai ir ponios, mes laikome šią diskusija labai naudinga. Ji neabejotinai duoda peno apmąstymams ir aš be abejo sugrįšiu ir pateiksiu Parlamento svarstymui tekstus, kuriuos mes dabar ketiname parengti atsižvelgdami į šioje diskusijoje išsakytus puikius pastebėjimus.
<P>
Todėl norėčiau nuoširdžiai padėkoti Parlamentui ir jums, gerb. pirmininke, ir išreikšti viltį, kad baigiantis šiems metams aš galėsiu sugrįžti čia su jau parengtais tekstų projektais, kurie leis mums patobulinti padėtį, susijusią su teise gauti prieglobstį Europoje.
<SPEAKER ID="195" NAME="Pirmininkas">
Norėčiau dar kartą atsiprašyti Komisijos nario už tai, kad teko pertraukti šią diskusiją. Deja, prioritetai buvo nustatyti tokia tvarka, kad mes buvome priversti nukrypti nuo įprastinės tvarkos ir pertraukti diskusijas šiuo konkrečiu klausimu.
<SPEAKER ID="196" NAME="Jean Lambert">
pranešėja. - Gerb. pirmininke, aš taip pat norėčiau labai padėkoti Komisijos nariui už ką tik išsakytas mintis ir patikinimus. Atsižvelgiant į tai, ką mes išgirdome šiandien sakant iš visų šių Rūmų dalių, manau, yra aišku, kad mums būtina turėti ne tik veiksmingą, bet ir aukštos kokybės sistemą, kuri būtų grindžiama bendra atsakomybe. Kaip pasakmano kolegInger Segelström, privalome prisiimti bendrą atsakomybę, priešingu atveju ši sistema bus beprasmė.
<P>
Manau, Taryba taip pat turėtų išgirsti tai labai aiškiai, nes Tarybą sudaro vyriausybės, atsakingos už valstybių narių prisiimtų įsipareigojimų įgyvendinimą. Tiesa, kad kai kurios valstybės narės, pavyzdžiui, Švedija, labai sąžiningai vykdo savo įsipareigojimus. Kitos gi savo įsipareigojimų nevykdo. Vadinasi, veiksmai, kurių Komisija gali imtis siekdama suteikti paramą sąžiningai savo įsipareigojimus vykdančioms valstybėms narėms - pavyzdžiui, sudaryti galimybę pasinaudoti JTVPRK parama arba įsteigti Prieglobsčio paramos biurą - tampa labai svarbūs, bet su sąlyga, kad jiems bus skirta pakankamai išteklių. Apie tai visi mes, dalyvaujantys kuriant biudžetą, taip pat turėtumėme pagalvoti.
<P>
Tačiau savo kolegos Simono Busuttilo vardu norėčiau pasakyti, kad kai kurie iš mūsų tebėra įsitikinę tuo, kad tam tikroms valstybėms narėms taikomas spaudimas yra laikino, bet ne sisteminio pobūdžio, todėl galbūt mums vertėtų imtis labiau sisteminio pobūdžio priemonių, nebent, aišku, artimiausiu metu pasaulyje numatomi pokyčiai, galintys turėti įtakos pabėgėlių srautams. Taigi dar kartą dėkoju Komisijos nariui ir savo kolegoms už šiltus žodžius. Pabandysime perduoti šią žinią Tarybai ir nekantriai lauksime Komisijos pasiūlymų, kuriuos tikimės gauti dar šiais metais.
<SPEAKER ID="197" NAME="Pirmininkas">
Diskusijos baigtos.
<P>
Balsavimas vyks antradienį.

<CHAPTER ID="024">
2006 m. gruodžio 18 d. Europos Parlamento ir Tarybos reglamentas (EB) Nr. 1905/2006, nustatantis vystomojo bendradarbiavimo finansinę priemonę (trumpas pristatymas)
<SPEAKER ID="232" NAME="Pirmininkas">
Kitas klausimas - G. Mitchello pranešimas Vystymosi komiteto vardu dėl Reglamento (EB) Nr. 1905/2006, nustatančio vystomojo bendradarbiavimo finansinę priemonę: įgyta patirtis ir ateities perspektyvos.
<SPEAKER ID="233" NAME="Gay Mitchell">
pranešėjas. - Pone pirmininke, VBP, Europos Sąjungos vystomojo bendradarbiavimo priemonė, yra veiksminga priemonė. 2007-2013 m. ES biudžete numatyta beveik 17 mlrd. EUR kovai su skurdu, taip pat tam, kad būtų galima padėti siekti Tūkstantmečio vystymosi tikslų ir skatinti demokratinį valdymą besivystančiose šalyse. Parlamentas atidžiai stebėjo priemonės veiklą ir poveikį, siekdamas užtikrinti, kad lėšos būtų panaudotos vadovaujantis minėtais tikslais.
<P>
Šių metų pabaigoje Komisija pateiks pasiūlymus dėl būsimų išorės veiksmų finansavimo priemonių, kurios bus įgyvendinamos pagal daugiametę finansinę programą po 2013 m. Todėl Vystymosi komitetas ėmėsi iniciatyvos išnagrinėti VBP įgyvendinimo pamokas ir apibrėžti lūkesčius, susijusius su būsima priemone.
<P>
Vystymosi komitetas vieningai parėmpagrindinius principus.
<P>
Reikalinga finansinpriemonė, kurios vienintelis tikslas būtų skurdo panaikinimo tikslai, kaip apibrėžta Lisabonos sutartyje, ir kuri būtų skirta tik besivystančioms šalims. Naujoji priemonpirmiausia turi būti skirta veiksmams, atitinkantiems oficialios paramos vystymuisi (angl. ODA) kriterijus, finansuoti, kaip apibrėžta EBPO Vystomosios pagalbos komitete.
<P>
ODA kvota turi būti dar griežtesnnei dabartinėje VBP. Norėčiau aiškiai pasakyti, kad mes nekeliame klausimų dėl su ODA nesusijusio bendradarbiavimo su trečiosiomis šalimis svarbos, visų pirma, dėl bendradarbiavimo su atsirandančiomis rinkomis ir strateginėmis vidutinių pajamų šalimis. Vis dėlto toks bendradarbiavimas turėtų būti įgyvendinamas per kitas priemones, kad padidėtų skaidrumas ir būtų atsižvelgta į konkretų vystomojo bendradarbiavimo pobūdį.
<P>
Finansavimas, skiriamas žmonių galimybėms naudotis pagrindinėmis sveikatos ir švietimo paslaugomis pagerinti, turi būti atskirtas aiškiai nurodant skirtiną lėšų dalį. Bent 20 proc. geografinių programų lėšų turėtų būti skirta šiems gyvybiškai svarbiems pagrindinių sveikatos paslaugų ir švietimo sektoriams.
<P>
Būsimoji priemonturi užtikrinti geresnį aplinkos ir klimato kaitos klausimų integravimą į vystomąjį bendradarbiavimą. Taip pat turėtų būti stiprinama pagalba besivystančioms šalims siekiant sukurti sąžiningas ir veiksmingas mokesčių sistemas tose šalyse. Vidaus pajamų sutelkimas ypač svarbus vidutinių pajamų šalyse siekiant sumažinti skurdą ir priklausomybę nuo pagalbos.
<P>
Naujajai priemonei turi būti skirtas pakankamas finansavimas. ES biudžeto lėšos, skirtos vystymosi tikslams, kitoje finansinėje programoje turi išaugti realia verte ir taip prisidėti prie kolektyvinio tikslo skirti 0,7 proc. BNP oficialiai paramai vystymuisi.
<P>
Nedidelės vystymuisi skirtos lėšos turi būti panaudojamos veiksmingai. Reikalingas glaudesnis Komisijos ir valstybių narių bendradarbiavimas, todėl Parlamentas pasisako už bendrų strateginių dokumentų rengimą. Komisija yra pasakiusi, kad tai galėtų padėti sutaupyti daugiau - apie 6 mlrd. EUR per metus. Pagalvokite, kiek pasinaudojus šiais pinigais būtų galima padaryti besivystančiame pasaulyje.
<P>
Galiausiai, trumpai dėl procedūrų. Komisijai patvirtinus strateginius programinius sprendimus dėl naujosios priemonės, Parlamentui ir Tarybai turi būti suteiktos vienodos sprendimo teisės. Tai nustatyta Lisabonos sutarties 290 straipsnyje ir šio įpareigojimo turi būti laikomasi.
<P>
Rezoliucija dėl kurios bus balsuojama šią savaitę, taps gairėmis artėjančioms deryboms dėl naujosios vystymosi priemonės. Tikiuosi, kad EP parems Vystymosi komiteto pasiūlymus, kurie išsamiai išnagrinėti ir paremti mūsų derybų, kuriose dalyvavome, patirtimi - norėčiau priminti Parlamentui, kad į vieną VBP sujungta 14 reglamentų. Norime, kad VBP būtų veiksminga ir kad būsima priemonprisidėtų prie šių tikslų įgyvendinimo.
<SPEAKER ID="234" NAME="Elena Băsescu" AFFILIATION="PPE">
(RO) Pone pirmininke, skurdo panaikinimas yra pagrindinis ES tikslas tarptautiniu mastu. Šios priemonės įgyvendinimas padeda įtvirtinti ES veiklą JTO ir įgyvendinti Tūkstantmečio vystymosi tikslus. Be to, įsigaliojus Lisabonos sutarčiai ES suteiktos reikalingos galios išorės politikos srityje šiam tikslui įgyvendinti.
<P>
Ateityje reikės aiškiai apibrėžti naujus fondo geografinius ir tematinius prioritetus, kad jo veikla būtų veiksminga. Tai reiškia, kad į finansuotinus vystymosi tikslus turi būti įtrauktos pažeidžiamos socialinės grupės, besivystančios ir besiformuojančios ekonomikos šalys. Siekiant tikslo gerinti gyvenimo lygį į programą įtrauktose šalyse bus stiprinamas MVĮ sektorius ir vidaus privatusis sektorius.
<P>
Tai padės sumažinti priklausomybę nuo išorės pagalbos ir paskatins vidaus ekonomikos augimą.
<SPEAKER ID="235" NAME="Silvia-Adriana Ţicău" AFFILIATION="S&amp;D">
(RO) Pone pirmininke, Europos Sąjunga gali padėti besivystančioms šalims kovoti su skurdu. Siekiant Tūkstantmečio vystymosi tikslų, mano nuomone, labai svarbu taip pat imtis veiksmų, kurie padėtų besivystančioms šalims kovoti su klimato kaita.
<P>
Europos Sąjunga šioje srityje ėmėsi veiksmų, nukreiptų į žemės ūkį, prisitaikymą prie klimato kaitos, miškininkystę, jūrų išteklius ir pakrančių teritorijų valdymą, taip pat vandentvarką.
<P>
2006 m. sukurtas Pasaulinis energijos vartojimo efektyvumo ir atsinaujinančiosios energijos fondas, kurio tikslas - sutelkti privačias investicijas projektams, prisidedantiems prie energijos vartojimo efektyvumo ir atsinaujinančiųjų energijos išteklių skatinimo besivystančiose šalyse ir pereinamosios ekonomikos šalyse.
<P>
"Energetikos ir klimato" pakete taip pat numatyta sukurti švarios plėtros mechanizmą, kuris leistų valstybėms narėms imtis investicijų, skatinančių efektyvų energijos vartojimą, ir naudoti anglies dioksido kreditus besivystančiose šalyse.
<SPEAKER ID="236" NAME="Anna Záborská" AFFILIATION="PPE">
(FR) Pone pirmininke, baroniene C. Ashton, kolega G. Mitchell yra pripažintas ekspertas Vystymosi komitete. Todėl jo pranešimas parengtas labai gerai, ir aš norėčiau jam už tai padėkoti.
<P>
Norėčiau pabrėžti vieną smulkmeną: pagarbą subsidiarumo principui. Geriausia dovana, kurią galime padovanoti, yra ne pinigai. Plačiai žinoma, jog ES naudoja savo biudžetą, kad primestų vakarietiškas vertybes ir standartus besivystančioms šalims. Turime pareigą reikalauti pagarbos žmogaus teisėms, bet ateitis priklausys nuo pagarbos tautų teisei į apsisprendimą. Mes, gyvenantys Vakarų Europoje, turime gerbti jų vertybes ir kultūrą ir kartu teikti finansinę paramą.
<SPEAKER ID="237" NAME="Vasilica Viorica Dăncilă" AFFILIATION="S&amp;D">
(RO) Pone pirmininke, pranešėjas jau nurodė, kad skurdo panaikinimas yra vienas pagrindinių vystomojo bendradarbiavimo finansavimo priemonės, kurią sukūrEuropos Sąjunga siekdama paremti besivystančias šalis, tikslų.
<P>
Dabar į diskusijas dėl Vystomojo bendradarbiavimo priemonės reikia įtraukti dar vieną uždavinį - maisto kainų krizę, kurią sukėlsausra ir spekuliacijos pasaulinėje maisto rinkoje. Todėl Europos Sąjunga turi būti pasirengusi greitai ir lanksčiai reaguoti ne tik siekdama kovoti su netikėtais poreikių ir prioritetų pokyčiais, bet ir norėdama užtikrinti nuoseklumą atsižvelgiant į naujus tarptautinius tikslus, kuriuos numatoma apibrėžti. Europos Parlamentas šiame procese turi toliau remti Komisijos pastangas planuoti vystomojo bendradarbiavimo politiką ir stiprinti savo vaidmenį, susijusį su demokratine ir biudžeto kontrolės procedūra.
<SPEAKER ID="238" NAME="Viviane Reding">
Komisijos Pirmininko pavaduotoja.. - Pone pirmininke, Komisija teigiamai vertina Parlamento pastabas ir pasiūlymus. Džiaugiuosi matydama, kad sutariame dėl daugelio klausimų. Labiausiai Komisija džiaugiasi, kad tebesitęsiantis dialogas dėl demokratinės priežiūros davlabai gerų rezultatų. Apgailestaujame tik dėl to, kad Parlamento nuomone nebuvo išsamiai atsižvelgta į kai kurias jo rezoliucijas dėl planavimo, nors Komisija visapusiškai atsižvelgį Parlamento nuomonę, kai tai buvo įmanoma.
<P>
Dėl bendradarbiavimo visuotinių viešųjų gėrybių srityje Komisija norėtų pažymėti, kad bendrai jis galėtų atitikti ODA kriterijus, todėl ES turėtų toliau finansuoti su ODA susijusį bendradarbiavimą visuotinių viešųjų gėrybių srityje pagal Vystomojo bendradarbiavimo priemonę (VBP). Vis dėlto atskira partnerystės priemonbus skirta ES interesus atitinkančiam bendradarbiavimui, o ją papildys teminprograma, skirta pilietinės visuomenės organizacijoms ir vietos valdžios institucijoms. Kartu projektai, finansuojami pagal teminę programą, skirtą ir migracijai, ir prieglobsčiui, gali būti priskirti ODA. Teminės bendradarbiavimo programos, pvz., "Investicijų į žmones" programa, ir toliau bus skirtos visiems Tūkstantmečio vystymosi tikslams, nes negalima neigti jų tarpusavio ryšio.
<P>
Nors Europos plėtros fondo įtraukimas į biudžetą dabar neatrodo galimas, Komisija ketina toliau spręsti šį klausimą su valstybėmis narėmis, visų pirma atsižvelgdama į Kotonu susitarimo tikslus ir principus.
<P>
Deleguotų teisės aktų klausimu Komisija atkreipia dėmesį į Komisijos Pirmininko J. M. Barroso 2011 m. kovo 7 d. laišką, kuriame nurodoma, kad naujojoje architektūroje bus atspindėtas naujas institucinis turinys. Vienas svarbus aspektas bus planavimo proceso lankstumas, kad finansavimas ir prioritetai būtų pritaikyti prie sparčiai besikeičiančio šiandieninio pasaulio. Tai būtų galima padaryti įtraukiant svarbius deleguotų teisės aktų procedūros aspektus, visiškai laikantis 290 str. nurodytų kriterijų.
<P>
Baigdama norėčiau pasakyti, kad Komisija palankiai vertina Parlamento pranešimą. Jo indėlis yra naudingas rengiant priemonę, pakeisiančią VBP kitoje daugiametėje finansinėje programoje.
<SPEAKER ID="239" NAME="Pirmininkas">
Diskusijos baigtos.
<P>
Balsavimas vyks antradienį, birželio 7 d. 12.00 val.

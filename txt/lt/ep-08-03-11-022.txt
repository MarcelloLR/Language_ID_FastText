<CHAPTER ID="022">
Energetikos statistika (debatai)
<SPEAKER ID="449" NAME="Pirmininkė">
Kita tema yra Pramonės, mokslinių tyrimų ir energetikos komiteto vardu pono Turmes ataskaita dėl siūlymo reglamentuoti Europos Parlamento ir Tarybos energetikos statistiką - C6-0035/2007 -.
<SPEAKER ID="450" NAME="Joaquín Almunia">
Komisijos narys. - (ES) Ponia Pirmininke, praėję metai buvo esminių sprendimų dėl klimato kaitos ir energetikos politikos metai. Europos Sąjunga yra pasiryžusi ir įsipareigojusi kovoti su klimato kaita ir priimti iššūkį garantuoti saugią, tvarią ir konkurencingą energetiką.
<P>
Prieš metus, 2007 m. kovą, Europos Taryba nustattikslius ir privalomus tikslus su ambicingu planu sumažinti šiltnamio dujų emisijas ir padidinti mūsų suvartojamos atsinaujinančios energijos kiekį.
<P>
Kaip žinote, šiose srityse Komisija pateikkonkrečius siūlymus. Energijos vartojimas lemia daugiau nei 80% mūsų šiltnamio dujų emisijų, todėl visiems šiems siekiams reikia kokybiško, pastovaus ir nuodugnaus mūsų situacijos energetikos srityje stebėjimo. Valstybės narės taip pat turi atidžiai stebėti savo energetikos priklausomybę, ypač dėl gamtinių dujų ir naftos. Siūlymas reglamentuoti energetikos statistiką yra praėjusiais metais Komisijos priimto energetikos paketo dalis.
<P>
Tradiciškai energetikos statistikos rinkimas rėmėsi laisvais susitarimais su valstybėmis narėmis. Taip daroma jau daugelį metų. Nepaisant to, Komisija ir Parlamentas sutinka, kad dabar ir ateityje statistikos rinkimas yra per daug svarbus, kad būtų priklausomas vien tik nuo laisvų susitarimų. Be to, dujų ir elektros energijos rinkų liberalizavimas padidino suinteresuotų šalių skaičių, todėl logiška, kad dabar šios srities duomenų rinkimas yra daug sudėtingesnis, o tai reiškia, kad šiam svarbiam darbui reikia teisinės bazės.
<P>
Šis siūlymas reglamentuoti yra Komisijai adresuoto Europos Parlamento prašymo teisiškai įsipareigoti Europos piliečiams periodiškai ir tinkamu metu teikti duomenis apie energetiką Europos lygmenyje rezultatas. Be to, energetikos statistika yra labai dinamiška sritis, o siūlymas reglamentuoti atitinka Europos Parlamento troškimą, kad energijos efektyvumo ir atsinaujinančios energijos statistika ir toliau būtų vystoma.
<P>
Visa tai atspindi konstruktyvią atmosferą, kuri vyravo per mūsų institucijų debatus dėl galutinės siūlymo reglamentuoti versijos, dėl kurios šiandien Parlamente pradedame debatus.
<P>
Todėl leiskite man baigti šį pristatymą padėka šio proceso šalininkams, ypač Europos Parlamento pranešėjui, už jų paramą kuriant šią teisinę bazę, kuri leis mums ateityje turėti skaidrius duomenis apie energetiką Europos Sąjungoje.
<SPEAKER ID="451" NAME="Claude Turmes">
pranešėjas. - (FR) Ponia Pirmininke, energetika grįžo į politinę darbotvarkę. Komisare, kai pradėjote eiti savo pareigas Briuselyje, naftos barelis kainavo 25 JAV doleris. Šiandien jo kaina yra 102 JAV doleriai, todėl norint įveikti šį energetikos iššūkį - klimato kaitos, naftos trūkumo, mūsų geopolitinės priklausomybės šioje situacijoje, mūsų ekonominio pažeidžiamumo susidūrus su naftos kainų nestabilumu ar dujų kainų atžvilgiu - manau, kad reikia greičiau nei bet kada pristatyti Europos energetikos politiką.
<P>
Nepaisant to, geros Europos energetikos politikos parengimui reikia geros duomenų bazės. Manau, kad šį vakarą balsuosime dėl geros duomenų bazės sukūrimo, nes statistika bus privaloma - tai labai svarbu - bet taip pat todėl, kad, tikiu, jog Parlamentui išties pavyko, nes statistika, kuri iki dabar buvo daugiausia labai detali iškasamojo kuro - anglies, naftos ir dujų - statistika, bus pritaikyta XXI a. XXI a. Energetika orientuosis į atsinaujinančius energijos šaltinius.
<P>
Nuo 2020 m., pasiekę 20%, atsinaujinantys energijos šaltiniai bus didžiausiais energijos šaltinis Europoje, todėl šias statistikas reikia adaptuoti ir mes ketiname tai padaryti, atsižvelgdami į energijos poreikį. Gana sukrečia pastebėjus, kokia vargana yra nacionalinė, vadinasi, ir Europos statistika, ypač susijusi su statybomis, buitinės ir raštinės elektrinės įrangos energijos suvartojimu bei transportu.
<P>
Tikiu, kad įgavome kai ką labai svarbaus, būtent skaidrumą branduolinėje grandinėje. Naujas reglamentas privers Europą būti daug konkretesnei, įskaitant gana kafkiškos situacijos, kuri susidardėl branduolinės grandinės priekinės dalies, klausimu. Atsidūrėme tokioje padėtyje, kad turėjome importuoti. Europa importuoja 98% savo urano, o statistikoje, Europos statistikos metraštyje, branduolinenergija buvo vaizduojama kaip vietinis energijos šaltinis. Taip atsitiko, nes statistika nebuvo adaptuota. Šiuo atžvilgiu įvyko progresas.
<P>
Kita sėkmslypi fakte, kad statistika bus skelbiama penkiais mėnesiais anksčiau. Tai buvo nuožmus mūšis, ypač su Taryba, kurį laimėjome. Šis faktas taip pat atneš netiesioginės naudos, būtent, kad valstybės narės - ypač Vokietija, kurią praktikoje įtikinti buvo sunkiausia - bus priverstos daugiau investuoti į statistiką. Todėl nuo šios pakylos norėčiau padėkoti visiems Europos statistikams, kurie su labai ribotais ištekliais pastaruosius 10 metų rengir toliau rengia statistiką. Šiandien jiems sudarysime palankesnes sąlygas, nes finansų ministrai dabar bus įsipareigoję rimčiau žiūrėti į energetikos statistiką.
<P>
Ši Parlamento pergalyra bendra pergalė. Už atliktą darbą norėčiau padėkoti poniai Trautmann, poniai Hall ir poniai Korhola. Taip pat norėčiau padėkoti Parlamento personalui, pirmininkaujančios Portugalijos poniai Cordero, kuri išties yra žmogus, padėjęs mums pasiekti susitarimą, ir galiausiai Eurostato pareigūnams, kurie pakentmane kartais diena po dienos, pakentmano klausimus ir į juos atsakė. Ačiū ir jiems.
<SPEAKER ID="452" NAME="Eija-Riita Korhola">
PPE-DE grupės vardu. - (FI) Ponia Pirmininke, energetikos statistika Bendruomenės lygmenyje visada buvo grindžiama džentelmenų susitarimu. Iš anksto buvo aišku, kokia statistika bus renkama, kiek ji bus tiksli ir kada bus parengta pateikimui.
<P>
Tačiau taip kurį laiką jau nebevyksta. ES plėtra, su ja atėjusios kai kurios statistikos praktikos ir kitos reformos, pvz., energetikos rinkų ir alternatyvių energijos formų liberalizavimas, sukūrporeikį greitai parengti Bendruomenės teisinę sistemą statistikos rinkimui.
<P>
Dabar prieš mus esantis kompromisų paketas yra intensyvių pokalbių, kurių metu kažkiek reikėjo ir džentelmeniško elgesio, nors pabaigoje pasirodė, jog tai buvo visų naudai, rezultatas. Energetikos statistikos procesas turėjo būti tik paprasta Parlamento darbo statistikos išnaša, tačiau pranešėjui, ponui Turmes, pavyko sužaisti oficialų politikų žaidimą su sausa ir techniška statistika ir sukelti didelių aistrų. Reikalavimai pateikti detalią statistiką apie branduolinio kuro ciklą, energijos galutinį vartojimą ir atsinaujinančią energiją bei ambicingi reikalavimai pateikti metines Eurostato ataskaitas yra politiškai orientuotų žingsnių pavyzdžiai.
<P>
Tačiau tuo tikslu statistika turi būti neutralus įrankis ir ne daugiau. Kaip savo grupės šešėlinis pranešėjas gavau arbitro vaidmenį. Šiuo atžvilgiu Eurostato ir Tarybos požiūriai buvo toli nuo mūsų pranešėjo tikslų.
<P>
Norėčiau padėkoti visoms suinteresuotoms šalims už jų išmintingą norą pasiekti kompromisą, kuris reiškia, kad mūsų lauktas reglamentas dabar gali greitai įsigalioti. Reglamente bus atsižvelgta, tačiau praktiškai, į pono Turmes siekiamas reformas. Tai pat sutarėme, ką reglamentas turi apimti ir ką palikti kitoms teisės aktų sritims. Nuostabus to pavyzdys yra durpės: dabar priimame poziciją dėl jų priskyrimo iškastiniam ar atsinaujinančiam kurui, nes šiame kontekste jos kasmet atsinaujina. Palikime šį mažą mūšį ateinantiems debatams dėl būsimų atsinaujinančios energijos formų direktyvos, kuomet mūsų keliai neabejotinai dar kartą susikirs.
<SPEAKER ID="453" NAME="Catherine Trautmann">
PSE grupės vardu. - (FR) Ponia Pirmininke, Komisare, ponios ir ponai, kai Europa palaipsniui apsirūpina instrumentais, ribojančiais su šiltnamio dujomis siejamą klimato kaitą, o Europos piliečiai patiria visą energijos kainų kilimo jėgą, žinoma, kad svarbu pagaliau sukurti teisinę bazę energetikos statistikos rinkimui ir platinimui. Tačiau jaučiame, jog tai taip pat svarbu kaip ir jos atitikimas iššūkiams, su kuriais susiduriame: energijos taupymu ir nauja mūsų energijos mišinio, kuriame yra mažiau iškastinės energijos ir daugiau atsinaujinančios energijos, apibrėžtimi. Atsižvelgiant į tai, nauji šio reglamento elementai aiškiau apibrėžia statistikos sritį nei pavienių priedų serija.
<P>
Mano, kaip socialistų grupės Europos Parlamente šešėlinės pranešėjos, siūlymas yra užtikrinti, kad ši statistika būtų dar naudingesnEuropos piliečiams ir tiems, kas juos valdo. Statistika tapo patikimesnatliekant analizes ir naudingesnpadedant priimti sprendimą.
<P>
Kalbant apie piliečius, mes kovojome ir gavome skaidresnę statistiką, kuri suteikia informacijos apie labiausiai juos įtakojančius dalykus: aprūpinimą bustu ir transportą, taip pat branduolinę pramonę. Kalbant apie valdžią, naujausia statistika bus prieinama įprastinėms, kiekvieną pavasarį susirenkančioms Energetikos taryboms. Pamatysime, kiek šie tikslai yra įgyvendinami. Tuo tarpu dabar, mano nuomone, šių pokyčių rezultatas yra gana kuklus, tai yra jie per daug nepadidino valstybių narių ar įvairių susijusių partnerių darbo krūvio.
<P>
Dabar norėčiau padėkoti mūsų pranešėjui, ponui Turmes, už ėjimą į kompromisus, ir visai jo komandai.
<P>
Galiausiai, norėčiau dar kartą pritarti nepaprastai vertingai ir efektyviai Eurostato paramai, kuri padeda pasiekti rezultatą, kurį dabar galima vadinti patikimu.
<SPEAKER ID="454" NAME="Fiona Hall">
ALDE grupės vardu. - Ponia Pirmininke, norėčiau padėkoti ponui Turmes už nepriekaištingą pranešėjo darbą ir artimą bendradarbiavimą su kolegomis.
<P>
Energetikos statistika yra tarsi pastatą laikantys plieniniai strypai: jų nematyti iš išorės, tačiau be jų visas pastatas sugriūtų.
<P>
Šiuo metu kuriame naujus energijos kūrimo būdus. ES pritarnaujiems energijos efektyvumo, atsinaujinančių energijos šaltinių ir CO2 emisijų tikslams, tačiau visi žinome buvusias ES pastangas šiose srityse - lengviau nustatyti tikslus nei juos pasiekti. Statistinis veiksmų vertinimas yra vienintelis metodas, pagal kurį galime spęsti, ar mums sekasi taip, kaip numatėme.
<P>
Dabar mums reikia energijos poreikio ir energijos tiekimo statistikos. Mums reikia detalios atsinaujinančių energijos šaltinių ir iškastinio kuro statistikos. Mums reikia geresnės branduolinės energijos statistikos, surinktos ir palyginamos Europos lygmenyje, ir mums reikia, kad ši statistika būtų apdorojama daug greičiau, kad turėtume išankstinį grįžtamąjį ryšį. Ypač svarbu užtikrinti, kad statistika būtų prieinama prieš kovo mėn. įvyksiančias energetikos konferencijas.
<P>
Galiausiai, pritariu faktui, kad durpės ir toliau neabejotinai priklauso iškastinio kuro kategorijai. JK durpynai yra laikomi vertinga buveine, kurią reikia saugoti. Durpės taip lėtai atsigamina, kad būtų nederama jas laikyti atsinaujinančiu šaltiniu.
<SPEAKER ID="455" NAME="Avril Doyle" AFFILIATION="PPE-DE">
Ponia Pirmininke, klimato kaita, tiekimo saugumas, kylančios kainos, incidentai, pvz. elektros srovės nutrūkimai kai kuriose Europos dalyse, ir Ukrainos "Gazprom" pažadinimas padėjo Europos piliečiui ir politikos rengėjams geriau suvokti mūsų padėties energetikos srityje, kuriai reikia prieigos prie tikslių, savalaikių ir pilnų statistinių duomenų, sudėtingumą. Šiuo atžvilgiu pritariu Komisijos siūlymui ir mūsų pranešėjo, pono Turmes, atliktam darbui. Taip pat leiskite man pasinaudoti šia proga ir šiltai jį pasveikinti su skyrimu į pranešėjo Atsinaujinančių energijos šaltinių direktyvos klausimais pareigas. Energijos vartojimas yra atsakingas už 80% visų ES šiltnamio dujų emisijų. Norint pasiekti ne tik Kioto protokolo tikslus, bet ir tikslus, nustatytus po 2012 m., būtina prieiga prie savalaikių ir patikimų pradinių duomenų apie ES padėtį energetikos srityje. Kaip be pirminių duomenų galime užtikrintai pritarti skaidriems tikslams sumažinti iškastinio kuro energiją tarptautiniu mastu ir padidinti atsinaujinančių energijos šaltinių naudojimą? Mes negalime. Šiuo metu energetikos statistika renkama lėtai ir neefektyviai. Dažnai ji būna nepilna ir netgi netiksli. Kaip pranešėjas teisingai pažymi, gerokai pavėluotai skelbiama Eurostato energetikos statistika. Ar gali Komisarpatvirtinti, kad šis reglamentas užtikrins svarbios energetikos statistikos savalaikiškumą, o dabar mūsų ES naudojamas statistikos modelis yra panašus į tą, kuris naudojamas, pvz. JAV ir kitose pasaulio šalyse, tiek, kad galėtume juos palyginti?
<P>
Galiausiai, sutinku su pranešėju, kai jis teigia, kad naujas reglamentas turėtų apsaugoti nuo manipuliavimo duomenimis. Tiksli, įrodoma ir objektyvi Eurostato statistika yra būtina įvairioms dabartinėms ir būsimoms klimato ir energetikos politikai, pvz., ES prekybos emisijų leidimais sistemai, paramai ir siūlymams dėl atsinaujinančios energijos.
<SPEAKER ID="456" NAME="Teresa Riera Madurell" AFFILIATION="PSE">
- (ES) Ponia Pirmininke, Komisare, ponios ir ponai, jei kaip Europos Sąjunga norime parengti nuoseklią energetikos politiką ir tarptautinėje energetikos scenoje kalbėti vienu balsu, privalome turėti pilną ir patikimą statistiką, kuri leistų mums lengvai palyginti informaciją. Taip pat būtina gera koordinacija su ir tarp valstybių narių, todėl manome, kad Komisijos dokumente turi būti nurodyta, jog jų dalyvavimas yra privalomas.
<P>
Kaip minėjo ponia Trautmann, taip pat svarbu, kad naujasis siūlymas neužkrautų daugiau darbo įmonėms ar kitoms susijusioms šalims. Atsižvelgdami į tai, pritariame faktui, kad siūlymu siekiama ne pakeisti atliekamas statistines užduotis, o sukurti bendrą teisinę sistemą, kuri garantuotų vienodas metodologijas ir taip palengvintų duomenų palyginamumą.
<P>
Be to, norint suprasti mūsų padėtį energetikos srityje ir atidžiai kiekybiškai stebėti progresą siekiant mūsų tikslų, reikia tikslios, savalaikės ir pilnos statistikos.
<P>
Todėl pritariame pranešėjui, kad reikia gerinti turimą statistiką, susijusią su tokiomis sferomis kaip energijos efektyvumas. Efektyvumas yra mūsų energetikos ir klimato kaitos politikos prioritetas. Dabartinėje statistikoje nėra reikalingų duomenų koeficientams, kurie šioje srityje nėra visiškai būtini, apskaičiuoti.
<P>
Branduolinio sektoriaus ir atsinaujinančios energijos plėtra taip pat kelia didelių sunkumų, kuriuos būtina spręsti. Tai tik keletas mūsų dabartinės sistemos trūkumų pavyzdžių, kuriuos kartu su įdomiais siūlymais, kaip juos spręsti, ponas Turmes labai gerai pristato savo ataskaitoje. Norėčiau pasveikinti poną Turmes su puikiu darbu.
<SPEAKER ID="457" NAME="Jerzy Buzek" AFFILIATION="PPE-DE">
- (PL) Ponia Pirmininke, norėčiau pasveikinti pranešėją su puikia ataskaita. Taip pat norėčiau pasveikinti Komisarę su Komisijos pradėta iniciatyva.
<P>
Pritariu šiai ataskaitai daugiausia todėl, kad joje kalbama apie bendrą energetikos politiką ir ypač bendrą užsienio energetikos politiką. Tačiau yra ir dar viena priežastis, kuri, tiesą sakant, man yra svarbesnė: mes leidžiame valstybėms narėms apsispręsti dėl pirminių energijų (energijų mišinio) ir tuo pačiu ribojame CO2 emisijas bei kuriame bendrą energetikos rinką.
<P>
Jeigu norime palyginti išlaidas ir ateityje išsiaiškinti geriausius, ekonomiškiausius ir aplinkos neteršiančius sprendimus, privalome tūrėti pagrindą. Bendrajai rinkai ir konkurencijai joje bei svarbiausia veiksmingoms investicijoms reikia gerų ir palyginamų statistinių duomenų. Jei ketiname vykdyti efektyvią politiką energetikos rinkoje, tokių duomenų reikia investuotojams, ypač privatiems. Taip pat galėsime palyginti atskirų valstybių narių duomenis, susijusius su konkrečiomis kainomis ir išlaidomis. Su dabartiniais statistikos duomenimis to padaryti negalime, ypač dėl duomenų apie atsinaujinančius energijos šaltinius trūkumo.
<P>
Ir paskutinis klausimas: kam ir kaip šie duomenys pasitarnaus? Ne viskas aišku šiuo klausimu ir tik praktika parodys. Mums būtina atkreipti dėmesį į tokių duomenų prieinamumą ateityje ir kaip ketiname apsaugoti tuos, kurių nereikėtų skelbti.
<SPEAKER ID="458" NAME="Silvia-Adriana Ţicău" AFFILIATION="PSE">
- (RO) Norėčiau pasveikinti pranešėją su jo darbu.
<P>
Energetika ir klimato kaita yra Europos Sąjungos prioritetai, todėl energetikos statistika, leidžianti Sąjungai įvertinti šį sektorių ir imtis reikalingų veiksmų, yra nepaprastai svarbi.
<P>
2008 m. vasario 26 d. Eurostatas paskelbenergetikos, transporto ir aplinkos statistinių rodiklių rinkinį. Energetikos atveju, yra energetikos priklausomybės, energijos intensyvumo, energijos šaltinių, galutinio energijos vartojimo, atsinaujinančios energijos, energijos efektyvumo ir energijos kainų rodikliai. Kalbant apie klimato kaitą, yra informacija apie šiltnamio dujų emisijas.
<P>
Valstybės narės privalės pateikti duomenis, kad gautų siūlomame reglamente nurodytus rodiklius. Didelių lėšų reikės duomenų rinkimui ir apdorojimui.
<P>
14-oje pataisoje taip pat kalbama apie laiko taupymą, duomenų rinkimui ir apdorojimui pasitelkiant informacines technologijas. Esant galimam tiekimo trūkumui bei siekiant pagreitinti ir koordinuoti sprendimus Europos lygmenyje, 5-oje pataisoje apibrėžiama būtinybsaugiau tiekti daugumą svarbių degalų ir užtikrinti laiku pateikiamų tikslių duomenų prieinamumą Europos lygmenyje. Taip pat yra Lisabonos sutarties solidarumo straipsnis dėl energijos trūkumo. Europos piliečiams reikia teisingos ir tikslios statistikos.
<SPEAKER ID="459" NAME="Paul Rübig" AFFILIATION="PPE-DE">
- (DE) Ponia Pirmininke, ponios ir ponai, ši ataskaita labai svarbi mums visiems, nes paprastai smulkmenos sudaro politinių sprendimų pagrindą. Taip pat būtina ateityje atskirti finansinius ir produktų sandorius. Visi žinome, kaip skirtingi sektoriai įtakoja energijos kainas. Nepaisant to, svarbų vaidmenį vaidina ir gamyba, prekyba bei vartojimas. Būtent čia turėtume pradėti protingus vertinimus, pasitelkiant ne tik vartotoją, bet ir įvairius matavimo taškus.
<P>
Mums taip pat svarbu pasirinkti metodą, kaip suvaldyti įvairias statistikos išlaidas. Mes labai norime panaikinti biurokratiją ir pasiekti didesnį statistikos efektyvumą, todėl, žiūrint į ateitį, labai svarbus metodo pasirinkimas - atsitiktinis ėmimas, visiškai automatizuota analizė, savalaikis, neiššifruojamas, palyginamas metodas visoje ES ir pasaulyje. Įvairioms agentūroms svarbus ir proporcingumas. Turime užtikrinti tiekimo saugumo kaip universalus kriterijaus skaidrią prieigą, išlaidų ir kainų diferencijavimą ir visos sistemos tvarumą.
<SPEAKER ID="460" NAME="Claude Turmes">
pranešėjas. - Ponia Pirmininke, turiu tik keletą pastabų. Gaila, kad ponia Korhola jau išėjo, nes, kalbant apie durpes, iš mūsų apibrėžties labai aišku, kad jos priskiriamos iškastiniam kurui. Mes paėmėme IPPC apibrėžtį, kurioje aiškiai nurodyta, jog durpės neatsinaujina, todėl šiuo atžvilgiu kai kurie Suomijos politikai ir Suomijos lobistai turėtų liautis svajoję, perskaityti Direktyvą ir laikytis tikrojo teksto.
<P>
Idėja kas savaitę vertinti benzino atsargas Europoje yra vienas klausimas, kurio, deja, negalėjau aptarti. Mūsų naftos kainą Europoje lemia JAV Energetikos departamento savaitinis biuletenis. Europa neturi nepriklausomos naftos statistikos, todėl mūsų kainas faktiškai nustato trūkumas JAV rinkoje. Mes negalime parodyti rinkai, kad dažnai Europos rinka yra ne tokia tvirta kaip JAV. Komisare, negalime to padaryti čia, todėl galbūt per IEA vykstančias diskusijas Komisija galėtų imtis iniciatyvos ir bent pažiūrėti, ką galėtume potencialiai gauti Europoje, jei turėtume savaitinę naftos statistiką. Pasak kai kurių ekspertų, vien ši priemongalėtų sumažinti naftos kainą.
<P>
Komisiją būtina koordinuoti, todėl dabar turime grįžti prie darbo. Komisija įsteigenergetikos rinkos observatoriją Energetikos ir transporto generaliniame direktorate, todėl svarbu, kad Eurostatas ir ši naujoji konservatorija glaudžiai dirbtų kartu. Galiausiai, norėčiau palinkėti valstybės narių Eurostato tarnyboms ir valstybės tarnautojams didelės energijos ir drąsos, nes dabar jie turės dažnai susitikti komitologijos procese ir paversti ją tikra statistika.
<P>
Dar kartą labai ačiū Jums visiems už gerus žodžius. Galbūt baigiantis šiam ilgam vakarui galėčiau Jums pasiūlyti taurę šampano!
<SPEAKER ID="461" NAME="Pirmininkė">
Debatai baigti.
<P>
Balsavimas vyks rytoj 12 val.

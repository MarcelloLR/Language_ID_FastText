<CHAPTER ID="008-13">
13. Taisomojo biudžeto projektas Nr. 6/2007 (balsavimas) 
<P>
- Pranešimas: J. Elles
<SPEAKER ID="122" NAME="Benita Ferrero-Waldner">
Europos Komisijos narė. - Gerb. pirmininke, Komisijos vardu norėčiau padaryti pareiškimą. Preliminariame taisomojo biudžeto projekte 6/2007 Komisija pasiūlsukurti naują biudžeto eilutę "Prašymai atlyginti žalą, pateikti dėl teisinių procedūrų, vykdomų dėl Komisijos sprendimų konkurencijos srityje” finansinės programos 1a išlaidų pakategoryje, nes ji susijusi su veikla konkurencijos politikos srityje.
<P>
Komisija į šią biudžeto eilutę įrašys galima biudžeto išlaidas, susijusias Teisingumo Teismo ir Pirmosios instancijos teismo sprendimais konkurencijos srityje. Poreikis sukurti šią biudžeto eilutę atsirado dėl naujausių Pirmosios instancijos teismo sprendimų ir dėl biudžeto struktūros. Nors konkurencijos srityje surinktos baudos yra įtraukiamos į bendrąsias biudžeto pajamas, išmokėti skirtoms sumoms reikia atskiros eilutės biudžeto išlaidų dalyje, kurios dabar nėra.
<P>
Komisija žino, kad biudžeto valdymo institucija neketina paremti šios biudžeto eilutės sukūrimo 2007 m. Nepaisydama šio sprendimo, Komisijai prireikus gali tekti atlikti mokėjimus, laikantis teisinių įsipareigojimų, kurių gali atsirasti po 2007 m priimtų Teismo sprendimų. Mokėjimai būtų atliekami laikantis dabartinio biudžeto apribojimų ir taikant atitinkamas taisykles.
<P>
Tai neturi išankstinio poveikio galutiniam sprendimui dėl atitinkamos biudžeto eilutės sukūrimo ir susijusių išlaidų klasifikavimo pagal daugiametę finansinę programą.

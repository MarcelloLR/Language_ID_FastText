<CHAPTER ID="014">
Paaiškinimai dėl balsavimo
<SPEAKER ID="041" NAME="Luís Paulo Alves" LANGUAGE="PT">
Balsuoju už šį pranešimą, nes Europos Vadovų Tarybos pasiūlymu sukurti nuolatinį stabilumo mechanizmą būtų suformuota į ES reglamentavimo sritį nepatenkanti tarpvyriausybinprocedūra, o tai būtų pavojingas precedentas. Europos institucijos, ypač Europos Komisija ir Parlamentas, turi būti sudedamoji šio valdžios darinio dalis, o Komisija turi būti jo narė, o ne stebėtoja. Parlamentas yra svarbi demokratinės kontrolės organizacija, o Taryba turėtų apsvarstyti Europos Parlamento socialistų ir demokratų pažangiojo aljanso frakcijos pasiūlymą dėl galimo kompromiso dėl Parlamento dalyvavimo mechanizme einamaisiais aspektais. Esu linkęs pabrėžti pačią pranešimo idėją, kad "taikant šį mechanizmą neturi būti skatinamas naujo Europos valdysenos modelio, neatitinkančio Sąjungos pasiektų demokratinių standartų, sukūrimas". Be to, stabilumo mechanizmą galima laikyti tik Europos ekonomikos valdysenos sprendimų sistemos dalimi, pvz., Komisija turėtų išnagrinėti galimybes ateityje sukurti euroobligacijų sistemą.
<SPEAKER ID="041" NAME="Sophie Auconie" LANGUAGE="FR">
Europos Vadovų Taryba, kurioje susitinka Europos valstybių arba vyriausybių vadovai, šiuo metu diskutuoja dėl stabilumo mechanizmo, skirto euro zonai priklausančioms valstybėms narėms, įgyvendinimo. Tikslas - bendromis jėgomis užtikrinti finansinį ES stabilumą, kuriam šiandien gresia pavojus. Šioje rezoliucijoje, kurioje, manau, sudaryta gera pusiausvyra, Parlamentas teigiamai įvertina šią iniciatyvą, tačiau pareiškia prašymą neapsiriboti laikinomis priemonėmis euro zonai stabilizuoti. Pritariu šiam požiūriui ir manau, kad ES turi toliau stiprinti savo ekonomikos valdyseną, žinoma, siekdama ne tik stabilizuoti padėtį, bet ir skatinti tvarų ekonomikos augimą.
<SPEAKER ID="041" NAME="Zigmantas Balčytis" AFFILIATION="S&amp;D">
raštu. - (LT) Šiandien balsavome už Lisabonos sutarties 136 straipsnio pakeitimą, kuris leis ES įkurti stabilumo mechanizmą, taikomą tik euro zonos narėms. Europos stabilumo mechanizmu bus siekiam sustiprinti euro zonos valstybių narių biudžetinę drausmę, jų ekonominės ir finansinės politikos koordinavimą bei imtis bendro Europos lygmens atsako tokiems iššūkiams kaip augimas, ekonominių ir socialinių skirtumų mažinimas ir konkurencingumo gerinimas. Manau, kad šis mechanizmas leis užtikrinti didesnį euro zonos finansinį stabilumą ir pagreitins euro zonos valstybių narių ekonomikos atsigavimą. Tačiau ne euro klubui priklausančios šalys, kurios labiausiai nukentėjo nuo krizės, lieka nuošalėje ir bus užkirstas kelias spartesniam ir tvaresniam jų ekonomikų atsigavimui. Manau, kad ES turi rodyti didesnį solidarumą ir teikti visapusišką pagalbą valstybėms narėms, kad jos galėtų prisijungti prie euro zonos šalių klubo ir tapti pilnateisėmis ES valstybėmis narėmis.
<SPEAKER ID="041" NAME="Slavi Binev" LANGUAGE="BG">
Būdamas Bulgarijos atstovas Europos Parlamente, balsavau prieš sprendimo projektą, nes manau, kad juo nustatomi dvejopi standartai, o tam aš tvirtai prieštarauju. Tokius dvejopus standartus jau matėme Graikijos atveju, kai ji, užuot buvusi nubausta, buvo apdovanota 120 mlrd. EUR, o Bulgarijai tenka rūpintis savo ateities euro zonoje sąstingiu.
<SPEAKER ID="042" NAME="Jan Březina" AFFILIATION="PPE">
raštu. - (CS) Stabilumo mechanizmo nustatymas eurais mokančioms valstybėms - pirmas kartas, kai pasinaudojama Lisabonos sutartyje numatyta supaprastinto persvarstymo galimybe. Šį persvarstymą turėtų remti ir euro neįsivedusios šalys, nes joms gyvybiškai būtinas euro stabilumas. Vis dėlto, mano nuomone, šiuo mechanizmu neturėtų būti naudojamasi per daug, ir džiaugiuosi, kad pritarėme siūlymui juo naudotis tik tais atvejais, kai tai neišvengiamai būtina. Tai - svarbus valstybių ir kreditorių atsakomybės ženklas, nes juo nesukuriama "pervedimų sąjunga", kurioje finansiškai neatsakingos valstybės savo reikalus tvarkytų konsoliduotus viešuosius finansus turinčių šalių finansinės padėties sąskaita. Priešingai negu teigiama, nesu susirūpinęs, kad siūlomu persvarstytu variantu bus sudarytos sąlygos stabilumo mechanizmą nustatyti ne ES reglamentavimo srityje. Atitinkamos Lisabonos sutarties nuostatos aiškinimą ir taikymą bet kuriuo atveju kontroliuos Europos Teisingumo Teismas. Turi būti gerbiamas valstybių noras ar nenoras į šį mechanizmą įtraukti kitas ES institucijas, o bet koks tarpvyriausybinis mechanizmo pobūdis tikrai neturi būti a priori laikomas mažinančiu kokybę ar demokratinį teisėtumą. Kol finansinis stabilumo mechanizmo aspektas bus susietas su nacionaliniais biudžetais, visiškai suprantama ir logiška, kad mechanizmo pobūdis turėtų būti tarpvyriausybinis.
<SPEAKER ID="043" NAME="Zuzana Brzobohatá" AFFILIATION="S&amp;D">
raštu. - (CS) Į pranešimą įtrauktas pasiūlymas dėl Europos stabilumo mechanizmo, kuris priklauso bendram priemonių paketui, siūlomam siekiant sukurti naują sistemą, kartu pagerinant biudžetinę drausmę ir valstybių narių ekonominės bei finansinės politikos koordinavimą, - pasiūlyme turėtų būti pritariama bendram Europos atsakui į ekonomikos augimo problemas, kartu padėsiančiam panaikinti socialinę nelygybę ir siekti didesnio konkurencingumo. Mano nuomone, Komisijos raginimas apsvarstyti kitas priemones finansiniam euro zonos stabilumui ir ekonomikos augimui užtikrinti gana teisingas. Taip pat manau, jog Komisija visiškai teisingai ragina pritarti, kad būtų pateikti teisės aktų pasiūlymai, apimantys stabilumo mechanizmą ir rizikos mažinimo priemones, padėsiančias didinti finansinį, ekonominį ir socialinį Europos Sąjungos stabilumą, taip pat veiksmingai reguliuoti finansų rinkas. Peržiūrėti stabilumo ir augimo paktą visiškai tikslinga. Pranešime taip pat pritariama, kad būtų nustatytos priemonės makroekonominiams euro zonos skirtumams mažinti ir priemonės ekologiniam atsinaujinimui skatinti. Dėl pirmiau minėtų ir kitų priežasčių nusprendžiau pranešimui pritarti.
<SPEAKER ID="043" NAME="Maria Da Graça Carvalho" LANGUAGE="PT">
Balsavau už Parlamento rezoliuciją, nes sutinku, kad Europos stabilumo mechanizmas yra svarbi visuotinio priemonių paketo, skirto naujai sistemai apibrėžti, biudžetinei drausmei įtvirtinti ir valstybių narių ekonominei bei socialinei politikai koordinuoti, dalis. Taip, be kitų dalykų, Europos Sąjunga turėtų būti skatinama bendrai spręsti ekonomikos augimo problemas, kartu įveikiant ekonominius ir socialinius skirtumus ir gerinant konkurencingumą.
<SPEAKER ID="044" NAME="Nikolaos Chountis" LANGUAGE="EL">
Balsavau prieš pranešimą dėl Sutarties dėl Europos Sąjungos veikimo nuostatų dėl stabilumo mechanizmo, taikytino valstybėms narėms, kurių valiuta yra euro, dalinio keitimo. Europos Sąjungos valstybių arba vyriausybių vadovai į ekonomikos krizę reagavo taupymo priemonėmis ir viešųjų išlaidų mažinimu. Šiomis priemonėmis ir politika buvo ant kelių parklupdyti daugumos Europos šalių darbuotojai, nes mažinami atlyginimai, mažinamos pensijos, mažinamos socialinės teisės, o nedarbas pasiekaukštumas. Iš esmės tie, kurie sukėlekonomikos krizę, verčia darbuotojus mokėti už jos padarinius. Šis dalinis Sutarties keitimas - būdas griežtinti taupymo priemones, jis papildo priežiūros priemonių paketą, apimantį ekonomikos valdysenos paketą ir Europos semestrą. "Paktas dėl euro" iš esmės įgyja aukštesnę galią už nacionalinę ekonominę politiką, o euro zona juo beveik prievarta paverčiama Vokietijos priemone savo ekonominei politikai vykdyti. Taip pat nesutinku, kad šiuo konkrečiu atveju būtų taikoma supaprastinta Sutarties persvarstymo procedūra. Manau, kad tinkamiausias būdas iš dalies keisti Sutartis - visose valstybėse narėse rengti referendumus.
<SPEAKER ID="044" NAME="Carlos Coelho" LANGUAGE="PT">
Balsavau už E. Broko ir R. Gualtieri pranešimą - jie pripažįsta, kad ES konstitucinėje sistemoje reikia sudaryti galimybę sukurti stabilumo mechanizmą, taikytiną valstybėms narėms, kurių valiuta yra euro. Praktika rodo, kad ES reikia geresnės ekonomikos valdysenos, turėsiančios poveikį ekonominei ir finansinei politikai ir suteiksiančios galimybių įtvirtinti didesnę biudžetinę drausmę.
<P>
Pranešime teisingai pabrėžiama, kad laikinų priemonių nepakanka ir kad bet koks bandymas sukurti ES institucinei sandarai nepriklausančią sistemą - grėsmES projektui; todėl pranešime taip pat teisingai raginama stiprinti Europos Komisijos vaidmenį.
<P>
Taip pat sutinku su raginimu Komisijai pateikti teisėkūros priemonių, kurios gali pasirodyti reikalingos norint stiprinti finansinį stabilumą ir tvarų ekonomikos augimą.
<SPEAKER ID="044" NAME="George Sabin Cutaş" LANGUAGE="RO">
Balsavau už pranešimą dėl stabilumo mechanizmo, taikytino euro zonos valstybėms narėms, nes šis mechanizmas - žingsnis geresnio ekonominės politikos koordinavimo Europos lygmeniu link. Kartu reikia visuotinio priemonių paketo, kurio tikslas bus užtikrinti Europos Sąjungos ekonominį stabilumą ir pagerinti jos konkurencingumą.
<SPEAKER ID="045" NAME="Cornelis de Jong" AFFILIATION="GUE/NGL">
raštu. - Atmečiau visą pasiūlymą, nes nemanau, kad juo išsprendžiamos problemos. Sutinku su Europos profesinių sąjungų konfederacija (angl. ETUC), kad siūlomi pakeitimai bus būdas trukdyti socialiniam dialogui ir kištis į kolektyvinių derybų sistemas visoje Europoje.
<P>
Be to, nesutinku su pasirinkta Sutarties persvarstymo procedūra. Manau, kad siekiant tinkamai ir išsamiai aptarti siūlomą stabilumo mechanizmą ir kitus galimus Sutarčių pakeitimus, pvz., išlygą dėl socialinės pažangos, turėtų būti taikoma įprasta teisėkūros procedūra.
<P>
Galiausiai raginu valstybes nares sudaryti sąlygas visose valstybėse narėse surengti referendumus dėl pasiūlymų keisti Sutartį.
<SPEAKER ID="045" NAME="Proinsias De Rossa" AFFILIATION="S&amp;D">
raštu. - Teigiamai vertinu šiandienos balsavimą Europos Parlamente dėl siūlomo Sutarties pakeitimo. Tačiau šį savaitgalį valstybių vadovų aukščiausiojo lygio susitikimo dalyviams nepaprastai svarbu laikytis susitarimo su Europos Parlamentu. Daugumai EP narių procesas, kurį Taryba naudoja siekdama įtvirtinti jų pasiūlytą tekstą, kelia didelį nepasitenkinimą. Jeigu pradinis pasiūlymas nebūtų toks svarbus euro zonai ir jeigu skubiai nereikėtų nuolatinio Europos stabilumo mechanizmo (ESM), ypač Airijai ir kitoms mažoms valstybėms narėms, aš, pvz., balsuočiau prieš. Tekstas, dėl kurio šiandien susitarėme Europos Parlamente - minimalus variantas, reikalingas norint užtikrinti, kad mechanizmas būtų sukurtas ir veiktų teisėtai. Nepaisant to, šis tekstas nereiškia jokio socialistų ir demokratų frakcijos pritarimo drakoniškoms taupymo priemonėms, kurias gali tekti taikyti kai kurioms valstybėms narėms, neatsižvelgiant į ekonominį jų tvarumą.
<SPEAKER ID="045" NAME="Marielle De Sarnez" LANGUAGE="FR">
Parlamentas pritaria ribotam Europos Sąjungos sutarties pakeitimui siekiant sudaryti galimybę įgyvendinti nuolatinį stabilumo mechanizmą euro zonai, kuris turėtų būti oficialiai nustatytas kovo 24 ir 25 d. Europos Vadovų Tarybos susitikimo posėdžiuose, iš dalies pakeičiant Sutarties 136 straipsnį. Šis sprendimas padės įtvirtinti finansinio stabilumo mechanizmo, kuris nuo jo sukūrimo praėjusį gegužės mėn. pasirodesąs veiksmingas, nuolatinumą. Taigi, turėsime patikimą 700 mlrd. EUR mechanizmą, skirtą griežtomis sąlygomis ir su geriausiomis palūkanomis teikti paskolas sunkumų patiriančioms euro zonos šalims. Vis dėlto nesuvokiama, kad iš dalies pakeitus Sutartis būtų įtvirtintas mechanizmas, grindžiamas tik tarpvyriausybiniais įsipareigojimais. Bendrijos metodas, kuriam teikiame pirmenybę - garantija, kad visos euro zonos valstybės narės turės vienodas galimybes griežtomis sąlygomis naudotis šiuo gelbėjimo fondu. O dėl Tarptautinio valiutos fondo, tai labai budriai kontroliuosime jo dalyvavimo sąlygas.
<SPEAKER ID="045" NAME="Edite Estrela" AFFILIATION="S&amp;D">
raštu. - (PT) Balsavau už pranešimą dėl Sutarties dėl Europos Sąjungos veikimo nuostatų dėl stabilumo mechanizmo, taikytino valstybėms narėms, kurių valiuta yra euro, dalinio keitimo, nes jis būtinas norint ilgam laikui stabilizuoti euro zoną, apriboti prieš Europos šalis nukreiptą spekuliaciją ir apsaugoti visuomenę.
<P>
Nors mechanizmo pobūdis ir tarpvyriausybinis, manau, kad reikia stiprinti ES metodą, o kartu ir Europos institucijų, ypač Komisijos ir Europos Parlamento, vaidmenį įgyvendinant ES ekonomikos valdyseną.
<SPEAKER ID="045" NAME="Göran Färm, Anna Hedh, Olle Ludvigsson, Marita Ulvskog ir Åsa Westlund" AFFILIATION="S&amp;D">
raštu. - (SV) Mes, Švedijos socialdemokratai, iš esmės pritarime šiam pranešimui. Tačiau kartu manome, kad teksto formuluotė, susijusi su konsoliduota euroobligacijų rinka, yra pernelyg radikali. Manome, kad sukurti euroobligacijų sistemą - įdomus ir daug žadantis sumanymas, tačiau taip pat manome, kad šį dalyką pirmiausia reikia tinkamai išnagrinėti, o tik tada bus galima jį laikyti tinkamu įgyvendinti. Dabar per mažai žinome, kad šiuo etapu būtų galima priimti kokius nors galutinius sprendimus.
<SPEAKER ID="046" NAME="Diogo Feio" LANGUAGE="PT">
Išimtiniais valstybių ir organizacijų istorijos laikotarpiais - o dabar yra vienas iš jų - turime bendrą pareigą rasti tinkamą, plataus užmojo atsaką į mums kylančius iššūkius. Skolų krizė, su kuria kovoja Europa, verčia imtis išimtinių priemonių ir sutelkti reikiamą brandą, kad laikydamiesi savo institucinės struktūros rastume galimybę taikyti mechanizmus, suteiksiančius eurui reikiamą stabilumą ir atsparumą. Priemones, tvirtai grindžiamas biudžetine drausme, makroekonominės politikos koordinavimu ir tvaraus ekonomikos augimo politika.
<P>
Pritariu teisėkūros stabilumui, tačiau dėl to, kad gyvename išimtiniu laikotarpiu, pritariu dabar siūlomam Sutarties dėl Europos Sąjungos veikimo 136 straipsnio daliniam keitimui, kad būtų sudarytos sąlygos sukurti nuolatinį mechanizmą euro zonos stabilumui išsaugoti, kaip siūloma pranešime, kurį šis Parlamentas priėm2010 m. spalio 20 d.
<SPEAKER ID="046" NAME="José Manuel Fernandes" LANGUAGE="PT">
Europos Sąjunga turi stiprinti savo ekonomikos valdyseną, o tai bus galima pasiekti tik taikant ES metodą, kai vadovauja Komisija, o ne tarpvyriausybinį metodą.
<P>
Tikiuosi, kad sustiprinus Stabilumo ir augimo paktą, Europos semestrą, strategiją "Europa 2020" ir iš dalies pakeitus Sutarties dėl Europos Sąjungos veikimo nuostatą dėl stabilumo mechanizmo bus pasiektas tvarus ekonomikos augimas. Šio mechanizmo veikimo esmturi atitikti pagrindinius demokratinio sprendimų priėmimo principus - skaidrumą, parlamentinę kontrolę, demokratinį atskaitingumą ir kt. Šis mechanizmas - svarbi visuotinio priemonių paketo, skirto apibrėžti naują sistemą siekiant įtvirtinti biudžetinę drausmę ir valstybių narių ekonominės bei finansinės politikos koordinavimą, dalis - šis paketas turėtų apimti bendro Europos atsako į ekonomikos augimo iššūkius skatinimą, kartu įveikiant ekonominius ir socialinius skirtumus ir gerinant konkurencingumą.
<P>
Balsavau, kad būtų sukurtas šis mechanizmas, tikėdamasis, kad tai bus vertingas įnašas siekiant didesnio finansų rinkų stabilumo ir sudarant sąlygas tvariam ekonomikos augimui.
<SPEAKER ID="047" NAME="João Ferreira" LANGUAGE="PT">
Planuojamas taikyti supaprastintas būdas iš dalies keisti Sutartį gerai atskleidžia, kokie tušti teiginiai, kad Lisabonos sutartimi nacionaliniams parlamentams (ir Europos Parlamentui) bus suteikta didelreikšmė, ir kokia klaidinga visa retorika apie demokratijos stiprinimą. Šiek tiek anksčiau nei prieš metus buvo manoma, kad Sutartis nebus keičiama bent jau tol, kol ateis nauja karta, tačiau dabar ji iš dalies keičiama greitai ir supaprastintai, nes to pageidauja ir daro spaudimą Vokietijos vadovaujamas valdžios direktoratas, norintis bet kokia kaina išsaugoti jam šiomis ES priemonėmis, įskaitant bendrą valiutą, garantuojamą ekonominį ir politinį viešpatavimą. Diskusijos, dalyvavimas ir demokratija pamirštami.
<P>
Jeigu siekdami priimti Lisabonos sutartį jie išsigando nacionalinių referendumų ir nesilaiktų referendumų, kurie buvo surengti, rezultatų, tai dabar jie beatodairiškai vengia nacionalinių parlamentų kontrolės. Tai suprantama žinant, kad sukūrus mechanizmą, kurį jie dabar nori įtraukti į Sutartį, ir vykdant vadinamąją "ekonomikos valdyseną" kyla pavojus, kad tai bus tik bereikšmiai žodžiai. Jau nekyla abejonių, kad jie ketina sukurti tikrus suvaržymus valstybėms narėms, siekdami įgyvendinti strategiją, skirtą stiprinti ...
<P>
(Paaiškinimas dėl balsavimo sutrumpintas Darbo tvarkos taisyklių 170 straipsnyje nustatyta tvarka.)
<SPEAKER ID="048" NAME="Ilda Figueiredo" LANGUAGE="PT">
Nepritariame visam paskelbto dalinio Lisabonos sutarties keitimo procesui - ne tik jo turiniui, bet ir formai.
<P>
Pagal Europos stabilumo mechanizmą numatytos griežtos finansinės pagalbos sąlygos nepriimtinos dėl daugelio priežasčių, iš kurių svarbiausia - galimybatimti įgaliojimus iš Europos Sąjungos valstybių narių, kurių valiuta yra euro, ir kištis į jų valdymą; kišimasis į biudžeto, socialinę ir darbo teisės sritis - itin rimtas dalykas.
<P>
Tai - pakeitimas, kuriuo pasitelkiant pačią Sutartį visi nustumiami į antrą planą ir sudaromos galimybės ne tik be demokratinio dalyvavimo atlikti dalinius keitimus ir tęsti tai, ką jie padaratmesdami nacionalinių referendumų rezultatus Sutarčiai priimti - juo sukuriamas mechanizmas, kuriam veikiant bus galima nuolat kontroliuoti valstybių narių ekonomiką.
<P>
Šis pranešimas sudarytas panašiai, teikiant tam tikrus siūlomus Komisijos pateikto Sutarties dėl Europos Sąjungos veikimo nuostatų dėl stabilumo mechanizmo, taikytino valstybėms narėms, kurių valiuta yra euro, dalinio keitimo projekto pakeitimus. Vis dėlto juo visada siekiama įtvirtinti norimą pagalbą, teikiamą pagal minėtąją ekonomikos valdysenos koncepciją, sukuriant "Europos semestrą", griežtinant nuobaudas ...
<P>
(Paaiškinimas dėl balsavimo sutrumpintas Darbo tvarkos taisyklių 170 straipsnyje nustatyta tvarka.)
<SPEAKER ID="048" NAME="Pat the Cope Gallagher" LANGUAGE="GA">
Teisininkų nuomone, norint užtikrinti, kad Europos stabilumo mechanizmas atitiktų Europos Sąjungos institucinę struktūrą, reikalingas nedidelis Sutarties pakeitimas.
<SPEAKER ID="048" NAME="Estelle Grelier" LANGUAGE="FR">
Kadangi Taryba nesiūljokių kitų alternatyvių sprendimų, norint suteikti pagalbą mūsų kolegoms iš Graikijos, Portugalijos ir Airijos teko balsuoti už tai, kad Europos stabilumo mechanizmas taptų nuolatinis. Vis dėlto diskusijos anaiptol nebaigtos. Ši Prancūzijos socialistų nuolaida nerodo kitų, būsimų diskusijų ekonomikos valdysenos klausimu baigties. Dabar, kai nustatomas šis tarpvyriausybinis mechanizmas, svarbu judėti pirmyn ir įgyvendinti priemones, kuriomis būtų skatinamas ekonomikos augimo, verslo atsigavimas. Kartu su savo kolegomis socialistais nuolat raginu padidinti Europos Sąjungos nuosavus išteklius, be kitų dalykų, siekiant užtikrinti, kad tokias priemones galėtume finansuoti. Siekdami priversti deficitus turinčias šalis vytis kitas, galėtume pasinaudoti ne tik Europos stabilumo mechanizmu, bet ir struktūriniais fondais. Būtent turėdami plataus užmojo biudžetus ir skatindami Europos socialinį modelį sugebėsime įveikti krizę.
<SPEAKER ID="048" NAME="Sylvie Guillaume" LANGUAGE="FR">
Balsavau už stabilumo mechanizmą (ESM) euro zonos valstybėms narėms, kad būtų galima padėti sunkumų turintiems mūsų kaimynams. Šis mechanizmas - užuomazga to, kas ateityje galėtų būti euroobligacijos: taip būtų galima ir finansuoti ES biudžetą, ir sumažinti valstybių narių skolų finansavimo priklausomybę nuo finansų rinkų. Nepaisant to, apgailestauju dėl pasirinkto ESM tvirtinimo metodo - paprasto konsultavimosi su Europos Parlamentu, nes tarpvyriausybinis požiūris nugalėjo Bendrijos požiūrį. Tai kelia pavojų demokratinių diskusijų kokybei, kuri norint įgyvendinti veiksmingą ekonominę politiką vis tiek reikalinga. Šis mechanizmas tebėra dalinis atsakas, nepakankamas norint skatinti ekonomikos augimą ir sumažinti nedarbą.
<SPEAKER ID="049" NAME="Gerald Häfner" LANGUAGE="DE">
Pasiekti kuo aukštesnį demokratinės kontrolės ir Europos stabilumo mechanizmo integravimo į derybas lygį laikiau savo, kaip Parlamento nario, pareiga. Todėl pradinis pasiūlymas buvo labai patobulintas. Todėl balsuoju už. Vis dėlto norėčiau išdėstyti svarbiausius savo prieštaravimus dėl mūsų pasirinkto būdo. Norint patvirtinti ESM būtų tekę taikyti įprastą Sutarties peržiūros procedūrą. Taip būtų tapę įmanoma šį mechanizmą nustatyti laikantis Bendrijos sistemos, apimančios demokratinį dalyvavimą ir kontrolę. Griebtis tarpvyriausybinio metodo - pražūtinga. (Spekuliacinis) pelnas atitenka privačiajam sektoriui, o nuotoliai - viešajam. Tai - klaidingas būdas. Mokesčių mokėtojus verčiame kentėti, o saugome bankus, turto valdytojus ir spekuliantus. Šiuo atveju viešasis sektorius skolina pinigus bankams. Išlaidas padengia ne privatusis, o būtent viešasis sektorius. Neturėdami visiškai naujos pinigų koncepcijos ir aiškių teisinių bankininkystės ir finansų sektoriaus taisyklių, toliau visą laiką gydysime tik simptomus, o esminių priežasčių neįveiksime.
<SPEAKER ID="049" NAME="Ian Hudghton" AFFILIATION="Verts/ALE">
raštu. - Per balsavimą dėl šio pranešimo susilaikiau. Škotija nepriklauso euro zonai, todėl nusprendžiau, kad balsuojant šiuo klausimu man derėtų susilaikyti. Be to, pastebiu, kad 6 dalyje minimos mažesnės Europos valstybės, "kurių ekonomika nėra laikoma būtinai reikalinga siekiant išsaugoti visą euro zoną". Manau, kad ši dalis rodo pavojingą aroganciją; ES yra visų savo dalių suma ir visų Europos šalių ekonomika vienodai svarbi, nepaisant jos dydžio. Istorija rodo, kad didžiųjų narių viešpatavimu grindžiamos sąjungos yra pasmerktos žlugti.
<SPEAKER ID="049" NAME="Juozas Imbrasas" AFFILIATION="EFD">
raštu. - (LT) Balsavau už šį pranešimą, nes priimtas Lisabonos sutarties pakeitimas leis sukurti nuolatinį euro stabilumo mechanizmą. Šiandieninsituacija rodo, kad esame sunkioje ekonominėje ir finansinėje situacijoje ir kad turime imtis labai konkrečių ekonomikos koordinavimo ir priežiūros veiksmų. Tačiau šis mechanizmas bei garantinis fondas skirtas tik euro zonos narėms, tuo tarpu ne euro zonos valstybės paliekamos nuošalėje, kas iš esmės skatina didesnį ES susiskaldymą. Mano manymu, ES turi rodyti didesnį solidarumą suteikdama pagalbą ne tik euro zonos valstybėms narėms, bet ir ne euro zonos valstybės narėms, kad jos kuo greičiau taptų visavertėmis ir lygiavertėmis ES valstybėmis narėmis, tuo būdu panaikintume atsiradusį laikiną valstybių narių stojimo į ES sutartyje esamą neatitikimą ir prisidėtume prie solidaresnės ES sukūrimo.
<SPEAKER ID="049" NAME="Giovanni La Via" AFFILIATION="PPE">
raštu. - (IT) Parlamente patvirtinta rezoliucija dėl pasiūlymo iš dalies keisti Sutartį dėl Europos Sąjungos veikimo, numatant euro zonai skirtą Europos stabilumo mechanizmą - svarbus tikslas siekiant stiprinti sanglaudą ir ekonomikos konkurencingumą, stabilizuoti finansų sistemą. Balsavau už pakeitimą, nes euro svarbus Europos politiniam ir ekonominiam tvaraus augimo planui. Euro zonos stabilizavimas turi strateginę reikšmę, ir manau, kad Europa turi taikyti priemones jai stiprinti - griežtinti ekonomikos valdyseną atsižvelgiant į tikslus, kurių reikia siekti pagal strategiją "Europa 2020". Galiausiai manau, kad nuolatinio stabilumo mechanizmo koncepcijoje reikia numatyti Bendrijos institucijų dalyvavimą - ir siekiant išvengti dvigubų darinių kūrimo, ir todėl kad nustačius ES institucinės struktūros neatitinkantį mechanizmą kiltų grėsmSutartimis grindžiamos sistemos vientisumui.
<SPEAKER ID="050" NAME="Kartika Tamara Liotard" AFFILIATION="GUE/NGL">
raštu. - Atmečiau visą pasiūlymą, nes nemanau, kad juo išsprendžiamos problemos. Sutinku su Europos profesinių sąjungų konfederacija (angl. ETUC), kad siūlomi pakeitimai bus būdas trukdyti socialiniam dialogui ir kištis į kolektyvinių derybų sistemas visoje Europoje. Taip pat nesutinku, kad būtų taikoma supaprastinta Sutarties peržiūros procedūra. Manau, kad siekiant tinkamai ir išsamiai aptarti siūlomą stabilumo mechanizmą ir kitus galimus Sutarčių pakeitimus, pvz., išlygą dėl socialinės pažangos, turėtų būti taikoma įprasta teisėkūros procedūra. Galiausiai raginu valstybes nares sudaryti sąlygas visose valstybėse narėse surengti referendumus dėl pasiūlymų keisti Sutartį.
<SPEAKER ID="051" NAME="Petru Constantin Luhan" AFFILIATION="PPE">
raštu. - (RO) Manau, kad stabilumo mechanizmas itin svarbus, gyvybiškai būtinas valstybėms narėms, kurių valiuta yra euro, nes juo būtų stiprinama bendra valiuta ir remiamas politinis ir ekonominis Europos projektas. Stiprinant bendrą valiutą ir užtikrinant jos stabilumą, rinkai suteikiama saugumo, o naujosioms valstybėms narėms tampa patraukliau įsivesti eurą. Šis klausimas itin svarbus siekiant Europos ekonomikos augimo ir vystymosi - vertybių, kurias remiu visais atžvilgiais. Todėl balsavau už šį pranešimą.
<SPEAKER ID="052" NAME="David Martin" AFFILIATION="S&amp;D">
raštu. - Džiaugiuosi rezultatais, kuriuos Parlamentas užsitikrino derybomis su Taryba, todėl pritariau šiam Sutarties pakeitimui. Suteikti stabilumo mechanizmui teisinį pagrindą - būtinas dalykas, jeigu norima nedelsiant ir ilgam laikui užtikrinti euro zonos stabilumą. Taryba patikino, kad ateityje Parlamentas ir Komisija atliks tvirtą vaidmenį, o tai, manau, labai svarbu. Nors pritariu Sutarties pakeitimui, rimtai abejoju dėl dabartinių ekonomikos valdysenos pasiūlymų, ir balsavimas už šį pranešimą nėra pritarimas dabartiniam ekonomikos valdysenos paketui.
<SPEAKER ID="052" NAME="Clemente Mastella" AFFILIATION="PPE">
raštu. - (IT) Siekiant užtikrinti, kad naujasis Europos stabilumo mechanizmas būtų teisiškai įtrauktas į institucinę Europos Sąjungos struktūrą, reikia iš dalies pakeisti Lisabonos sutartį. Manome, kad kartu turėtų būti sustiprinti ir prevenciniai bei taisomieji Stabilumo ir augimo pakto aspektai bei priemonės, susijusios su vidutinio laikotarpio ir ilgalaikiu konkurencingumu. Kitaip tariant, priemonės, kuriomis galima skatinti bendrą Europos atsaką, kad būtų lengviau mažinti makroekonominius valstybių narių skirtumus ir užtikrinti tvarų jų ekonomikos augimą. Todėl Europos stabilumo mechanizmas yra svarbus išsamaus naujų priemonių paketo elementas (kartu su Europos semestrais ir strategija "Europa 2020"), kuriuo siekiama sukurti naują sistemą ekonominei ir finansinei politikai bei biudžetinei drausmei stiprinti ir koordinuoti. Siekiant užtikrinti, kad būtų laikomasi pagrindinių demokratinio sprendimų priėmimo principų - skaidrumo, parlamentinės kontrolės, demokratinio atskaitingumo ir kt., Parlamentas turi būti deramai informuojamas ir įtraukiamas. Be to, pritariame, jog reikia visapusiškai įtraukti kiekvieną nacionalinį parlamentą, atsižvelgiant į jų biudžeto valdymo ir kontrolės teises, kad didėtų skaidrumas, atsakomybir atskaitingumas už priimtus sprendimus, taip pat ir Europos lygmeniu.
<SPEAKER ID="053" NAME="Jean-Luc Mélenchon" LANGUAGE="FR">
Šiame pranešime pritariama Europos Komisijos, Europos Centrinio Banko (ECB) ir Tarptautinio valiutos fondo (TVF) vykdomos euro zonos valstybių narių biudžetų ir politinių reformų kontrolės perkėlimui į institucinį lygmenį. Jame nžodžiu neužsimenama apie socialinę neteisybę, kurią piliečiai patirs, kai bus siekiama naudotis finansine pagalba, kuri bus teikiama pagal Europos stabilumo mechanizmą. Jame neminimos krizės priežastys, o tai verčia valstybes nares iš savo piliečių išspausti paskutinį kraujo lašą, kad galėtų nuraminti finansų rinkas. Dar blogiau, juo remiamas piktnaudžiavimas valdžia - supaprastintos Lisabonos sutarties peržiūros procedūros naudojimas siekiant išvengti galimo referendumo. Mano frakcija vienintelė, kuri atsiskyrnuo kitų ir reikalavo, kad referendumai būtų surengti visose valstybėse narėse. Jūsų Europos oligarchija bijo demokratijos. Ir teisingai daro, nes Europos gyventojai, sekdami Šiaurės afrikiečių pavyzdžiu, nori jiems liepti nešdintis.
<SPEAKER ID="053" NAME="Nuno Melo" LANGUAGE="PT">
Turime nedelsdami kovoti su valstybių skolų krize, turėjusia poveikį kai kurioms euro zonos šalims. Kitokiu, ne tokiu rimtu, atveju nesutikčiau su siūlomu daliniu taip neseniai įsigaliojusios Lisabonos sutarties keitimu.
<P>
Dabar norint stabilizuoti euro zoną būtina taikyti ne vien laikinąsias priemones - nekyla abejonių, kad ES turi su valstybių skolų krize kovoti stipresnėmis priemonėmis. Pats dalinis Sutarties dėl Europos Sąjungos veikimo 136 straipsnio keitimas būtinas norint sukurt nuolatinį Europos stabilumo mechanizmą, kuris veiksmingai padėtų sunkumų turinčioms valstybėms narėms.
<SPEAKER ID="054" NAME="Willy Meyer" LANGUAGE="ES">
Balsavau už šį pranešimą, nes tai jokiu būdu nėra mūsų patiriamos ekonomikos krizės problemos sprendimas. Siūlomais pakeitimais atveriamos galimybės kėsintis į socialinį dialogą. Be to, nesutinku, kad būtų pasirinkta supaprastinta Sutarties peržiūros procedūra. Manau, kad pasitelkiant supaprastintą Sutarties peržiūros procedūrą turėtų būti sukurta atmosfera, palanki išsamiai diskusijai apie siūlomą stabilumo mechanizmą ir kitus galimus mechanizmus, pvz., išlygą dėl socialinės pažangos. Galiausiai raginame valstybes nares sudaryti sąlygas surengti referendumus dėl galimų Sutarties pakeitimų.
<SPEAKER ID="055" NAME="Alajos Mészáros" AFFILIATION="PPE">
raštu. - (HU) Aš atstovauju euro zonos šaliai, kuri atitinkamu laiku nepritarė, kad Graikijai būtų teikiama paskola. Tai - sprendimas, kuriuo, žinoma, niekas nesidžiaugė. Nuoširdžiai tikiuosi, kad panašių sprendimų nereikės priimti dažnai. Kriznepasigailėjo nei euro zonos, nei Europos Sąjungos, tačiau mūsų bendra valiuta keletą kartų jau įrodsavo patikimumą. Ji savo vartotojams teikia tam tikrą vienovę ir apsaugą, kuria galime teisėtai didžiuotis kaip ES laimėjimu. Būtent dėl šios priežasties nustatydami deramą teisinę sistemą turime saugoti savo valiutą nuo būsimų ekonomikos svyravimų. Dabar iš dalies pakeitus Sutartį Europos stabilumo mechanizmas pakeis laikinąją stabilumo priemonę. Mechanizmo reforma teikia galimybę patiriantiems sunkumų, taigi, norėčiau, kad juo būtų naudojamasi retai. Tai - vienas iš paskutinių momentų, kai galime koordinuoti savo ekonomikos ir finansų sistemas. Savo balsu pritariau šiam labai realiam ir konstruktyviam sprendimui. Kaip Parlamentas sakanksčiau, reikia šalinti struktūrines krizės priežastis. Reikia užtikrinti, kad nepasikartotų padėtis, panaši į nesenos praeities patirtį.
<SPEAKER ID="056" NAME="Louis Michel" LANGUAGE="FR">
Skolų krizeuro zonoje parodė, kad reikia kuo greičiau sukurti ekonominę sąjungą ir ekonomikos valdyseną. Europos stabilumo mechanizmas - svarbus biudžetinės drausmės ir valstybių narių ekonominės ir finansinės politikos stiprinimo priemonės aspektas. Tai - pirmasis žingsnis atliekant pakeitimus, reikalingus norint sukurti patikimą ekonomikos valdymo sistemą.
<P>
Nuolatinis stabilumo mechanizmas tvirtinamas pagal tarpvyriausybinį susitarimą, kuris, deja, reiškia, kad bus taikoma vienbalsiškumo taisyklė. Tai - pavojingas požiūris, nes juo gali pasinaudoti euroskeptikai. Geriausiu atveju šį mechanizmą reikėjo įtraukti į Bendrijos sistemą.
<P>
Iš tikrųjų Komisija, pritariant valstybėms narėms, turėtų būti įgaliota administruoti nuolatinio stabilumo mechanizmo tikslus, o ne tik atlikti techninę kontrolę. Galiausiai, nors šiuo atveju veikiausiai buvo būtina taikyti supaprastintą peržiūros procedūrą, manau, kad ji turi likti išimtis.
<SPEAKER ID="056" NAME="Rolandas Paksas" AFFILIATION="EFD">
raštu. - (LT) Balsavau už šią rezoliuciją, kadangi ji svarbi atsigaunančiai po sunkios finansų krizės visai Europos Sąjungai. Atsižvelgiant į tai, labai svarbu sukurti tokį mechanizmą, kuris stabilizuotų euro zoną ir užtikrintų efektyvų ir veiksmingą jos funkcionavimą ir plėtrą. Europos stabilumo mechanizmas yra nuolatinis pagalbos fondas, padėsiantis nuo krizės nukentėjusioms euro zonos valstybėms. Tačiau siekiant šio mechanizmo efektyvaus funkcionavimo reikia jį visiškai integruoti į Sąjungos institucinę sistemą. Visų pirma būtina užtikrinti, kad nuo pat pradžių jis būtų atviras visoms valstybėms narėms, net ir toms, kurių valiuta nėra euras. Manau, kad tikslinga numatyti tokias finansines priemones, kurios suteiktų galimybę nupirkti obligacijas tų valstybių narių, kurios susiduria su itin didelėmis skolų problemomis. Tokiu būdu joms būtų atvertas kelias patekti į finansų rinkas, tuo paskatinant spartesnį ekonomikos atsigavimą. Pritariu pasiūlymui, kad į mechanizmo valdymo procesą būtų įtrauktos ir kitos ES institucijos, Komisijai suteikta daugiau galių, siekiant efektyviai įgyvendinti Sąjungos praplėstas funkcijas šioje srityje.
<SPEAKER ID="056" NAME="Alfredo Pallone" AFFILIATION="PPE">
raštu. - (IT) Balsavau už dalinį Sutarties keitimą dėl stabilumo mechanizmo, taikytino valstybėms narėms, kurių valiuta yra euro. Tikiuosi, kad valstybės narės greitai nuspręs dėl konkrečių jo aspektų ir ypatumų. Vis dėlto nemanau, kad tuo diskusijos ir baigtos. Iš tikrųjų manau, kad ateinančiais mėnesiais ir metais susidursime su klausimu, ar šiuos įnašus naudoti ir kaip tai daryti. Aš, pvz., keliu euroobligacijų klausimą. Tokiu atveju, kaip dabar, kai valstybių narių prašoma įgyvendinti griežtą biudžeto politiką deficitui ir skoloms mažinti ir kartu sumokėti įnašus siekiant dalyvauti stabilizavimo fonde, yra tikra žlugimo rizika ir rizika, kad valstybės narės nebepajėgs finansiškai išsilaikyti. Europos ekonomikos nebus galima atgaivinti, jeigu kartu tarptautinėse rinkose nepasinaudosime stipriu euru ir ekonomikos atsigavimui palankiu atitinkamu geresniu kredito reitingu. Surenkant pinigus Europos lygmeniu valstybės narės galės mažinti išlaidas, taip išvengdamos jų dubliavimosi ir pasiekdamos geresnę savo investicijų grąžą.
<SPEAKER ID="056" NAME="Maria do Céu Patrão Neves" LANGUAGE="PT">
Stiprinti ES ekonomikos valdyseną tapo prioritetas, ypač dabartinėmis tarptautinėmis ekonominėmis aplinkybėmis. Beje, kai 2009 m. gruodžio 1 d. įsigaliojo Lisabonos sutartis, nebuvo tikimasi, kad artimiausiu metu ji bus iš dalies keičiama. Vis dėlto gerai žinomos išimtinės finansinės, ekonominės, o dabar - ir socialinės aplinkybės yra lemiamas šio dalinio keitimo veiksnys, turintis daugumos politinę paramą.
<P>
Nepaisant to, negaliu nepabrėžti, kad šis supaprastintas peržiūros procesas neturi būti precedentas būsimiems konstituciniams persvarstymams, kai nebus tikrai išimtinių aplinkybių, tokių, su kuriomis susiduriame dabar. Sutinku, kad euro zonos valstybėms narėms reikia suderintos, nuoseklios ekonominės ir finansinės politikos, kuria būtų užtikrinta euro zonos sanglauda ir stabilumas, tad balsavau už šį pranešimą, kuriuo siekiama iš dalies pakeisti Sutarties dėl Europos Sąjungos veikimo 136 straipsnį ir instituciniu lygmeniu įtvirtinti nuolatinį Europos finansinio stabilumo mechanizmą, o šiuo mechanizmu, taikant tam tikras sąlygas, ypač griežtą analizę ir ekonominio bei finansinio atsigavimo programą, siekiama užtikrinti stabilumą ir finansinę pagalbą.
<SPEAKER ID="057" NAME="Crescenzio Rivellini" AFFILIATION="PPE">
raštu. - (IT) Šiandien, per mažąją mėnesinę sesiją Europos Parlamente, Briuselyje, balsavome dėl pranešimo dėl Sutarties dėl Europos Sąjungos veikimo nuostatų dėl stabilumo mechanizmo, taikytino valstybėms narėms, kurių valiuta yra euro, dalinio keitimo.
<P>
2010 m. gruodžio 16 d. Europos Vadovų Taryba, vadovaudamasi Sutarties dėl Europos Sąjungos veikimo suvestinės redakcijos 48 straipsnio 6 dalyje nustatyta supaprastinta peržiūros procedūra, nusprendpasikonsultuoti su Europos Parlamentu dėl pasiūlymo persvarstyti Sutarties dėl Europos Sąjungos veikimo suvestinės redakcijos 136 straipsnį dėl stabilumo mechanizmo valstybėms narėms, kurių valiuta yra euro. Mūsų kolegos E. Broko ir kolegos nario R. Gualtieri parengto pasiūlymo tikslas - įtraukti dalį, kuria būtų užtikrinta, kad valstybės narės, kurių valiuta yra euro, galėtų sukurti mechanizmą, kuriuo galėtų pasinaudoti, kai reikia išsaugoti visos euro zonos stabilumą, toje dalyje taip pat turėtų būti konstatuota, kad bet kokia reikalinga finansinparama pagal šį mechanizmą bus teikiama laikantis griežtų sąlygų.
<SPEAKER ID="058" NAME="Raül Romeva i Rueda" AFFILIATION="Verts/ALE">
raštu. - Kaip teigiama pranešime, dėl kurio šiandien buvo balsuojama, EP:
<P>
1. pabrėžia, kad pinigų politikos valstybėms narėms, kurių valiuta yra euras, srityje Sąjungai tenka išimtinkompetencija ir kad ši politika po Mastrichto sutarties yra Bendrijos politika;
<P>
2. pabrėžia euro svarbą vykdant Europos politinį ir ekonominį projektą ir pažymi visų valstybių narių prisiimto įsipareigojimo siekiant euro zonos stabilumo svarbą ir jų rodomą atsakomybę ir solidarumą.
<P>
Kartu jis mano, kad labai svarbu imtis ne tik laikinų priemonių siekiant stabilizuoti euro zoną ir kad Sąjunga turėtų plėtoti savo ekonomikos valdyseną, be kita ko, vykdydama politiką ir priemones, skirtas tvariam augimui valstybėse narėse skatinti; jis taip pat mano, kad Stabilumo ir augimo pakto stiprinimas, Europos semestras, strategija "Europa 2020" ir Sutarties dėl ES veikimo 136 straipsnio pakeitimas, susijęs su stabilumo mechanizmu, - tai tik pirmieji žingsniai šia kryptimi.
<SPEAKER ID="059" NAME="Licia Ronzulli" AFFILIATION="PPE">
raštu. - (IT) Pritariu šiai rezoliucijos formuluotei, nes manau, kad euro zonos pinigų politika turėtų ir toliau priklausyti išimtinei Europos institucijų kompetencijai, nes taip būtų išvengta dvigubų darinių steigimo, kuris turėtų neigiamą įtaką Europos integracijai.
<P>
Dabar visos valstybės narės koordinuoja savo ekonominę politiką laikydamosi Europos institucijų nustatomų priemonių, skirtų visos euro zonos stabilumui palaikyti. Dabartiniu Tarybos sprendimo projektu gali būti sukurtas sprendimų dėl euro stabilumo priėmimo mechanizmas, nepatenkantis į Parlamento ir Komisijos veiklos sritį. Dėl šios priežasties stabilumo mechanizmas yra bendras atsakas į ekonominio ir socialinio augimo iššūkius ir juo siekiama skatinti likusias valstybes nares įsivesti eurą. Tikiuosi, kad steigiant nuolatinį stabilumo mechanizmą ir jam veikiant bus įtraukta visa Europos institucinstruktūra, o prireikus, siekiant užtikrinti visų sprendimų skaidrumą, bus naudojamasi glaudesnio bendradarbiavimo procedūra.
<SPEAKER ID="060" NAME="Søren Bo Søndergaard" AFFILIATION="GUE/NGL">
raštu. - Atmečiau visą pasiūlymą, nes nemanau, kad juo išsprendžiamos problemos. Sutinku su Europos profesinių sąjungų konfederacija (angl. ETUC), kad siūlomi pakeitimai bus būdas trukdyti socialiniam dialogui ir kištis į kolektyvinių derybų sistemas visoje Europoje. Taip pat nesutinku, kad būtų taikoma supaprastinta Sutarties peržiūros procedūra. Manau, kad siekiant tinkamai ir išsamiai aptarti siūlomą stabilumo mechanizmą ir kitus galimus Sutarčių pakeitimus, pvz., išlygą dėl socialinės pažangos, turėtų būti taikoma įprasta teisėkūros procedūra. Galiausiai raginu valstybes nares sudaryti sąlygas visose valstybėse narėse surengti referendumus dėl pasiūlymų keisti Sutartį.
<SPEAKER ID="061" NAME="Eva-Britt Svensson" AFFILIATION="GUE/NGL">
raštu. - Atmetėme visą pasiūlymą, nes nemanome, kad juo išsprendžiamos problemos. Sutinkame su Europos profesinių sąjungų konfederacija (angl. ETUC), kad siūlomi pakeitimai bus būdas trukdyti socialiniam dialogui ir kištis į kolektyvinių derybų sistemas visoje Europoje. Taip pat nesutinkame, kad būtų taikoma supaprastinta Sutarties peržiūros procedūra. Manome, kad siekiant tinkamai ir išsamiai aptarti siūlomą stabilumo mechanizmą ir kitus galimus Sutarčių pakeitimus, pvz., išlygą dėl socialinės pažangos, turėtų būti taikoma įprasta teisėkūros procedūra. Galiausiai raginame valstybes nares sudaryti sąlygas visose valstybėse narėse surengti referendumus dėl pasiūlymų keisti Sutartį.
<SPEAKER ID="062" NAME="Nuno Teixeira" LANGUAGE="PT">
Valstybių narių patiriama skolų krizverčia Europos Sąjungą persvarstyti savo ekonomikos strategiją. ES ekonomikos valdysena laipsniškai tampa tikrove. Euro zonos valstybėms narėms reikia suderintos, nuoseklios ekonominės ir finansų politikos - tikro "pakto dėl euro". Dėl šių priežasčių, taip pat siekiant užtikrinti euro zonos stabilumą, šiuo pranešimu siekiama iš dalies pakeisti Sutarties dėl Europos Sąjungos veikimo 136 straipsnį ir instituciniu lygmeniu įtvirtinti nuolatinį Europos finansinio stabilumo mechanizmą, o šiuo mechanizmu, taikant tam tikras sąlygas, ypač griežtą analizę ir ekonominio bei finansinio atsigavimo programą, siekiama užtikrinti stabilumą ir finansinę pagalbą.
<P>
Balsuoju už šį dalinį keitimą, nes manau, kad jis būtinas norint instituciniu lygmeniu įtvirtinti Europos mechanizmą ir kartu padaryti jį lankstesnį. Nepaisant to, negaliu nepabrėžti, kad juo turi būti atsižvelgta į Europos institucijų kompetencijos sritis, taigi neturi būti sukurta nuo jų atskirta institucinstruktūra. Atsižvelgiant į dabartinius įvykius reikia valstybių narių lygmeniu laikytis rimtų, tvirtų pozicijų, ypač jų turi laikytis euro zonai priklausančios valstybės narės. Vis dėlto negaliu nepabrėžti, kad šis supaprastintas peržiūros procesas neturi būti precedentas ateityje atliekant konstitucines peržiūras.
<SPEAKER ID="063" NAME="Thomas Ulmer" LANGUAGE="DE">
Balsavau už šį Sutarties dėl Europos Sąjungos veikimo papildymą, nes jis turi logiškų padarinių ekonomikos valdysenai ir euro zonoje siekiant bendros finansų politikos juo skatinamas didesnis nuoseklumas. Be to, teisinga, kad nvienai šaliai nedaroma nuolaidų ir neskirstoma į geras ir blogas skolas. Kartų paktas reiškia, kad skolos našta visada perkeliama būsimoms kartoms, apribojant jų laisvę veikti ir būsimas jų galimybes.
<SPEAKER ID="063" NAME="Dominique Vlasto" LANGUAGE="FR">
Dėl labai svarbaus valstybių narių įsipareigojimo po finansų krizės suvaldyti ekonomikos nuosmukį eikvojant Europos viešuosius finansus susidardidelės valstybių skolos, dėl kurių beprotiškai spekuliuojama. Todėl Europos stabilumo mechanizmą (ESM) teko padaryti nuolatinį. Teigiamai vertinu šios priemonės įtvirtinimą instituciniu lygmeniu - taip aiškiai reiškiamas solidarumas euro zonoje, kartu verčiant jos narius būti atsakingesnius. Pirmiausia naudojantis šiuo mechanizmu teikiama pagalba didelių finansinių sunkumų turinčioms valstybėms narėms, ir, antra, šiuo mechanizmu toms valstybėms keliamas reikalavimas mažinti deficitą. Įgyvendinant bendrą požiūrį į dalies valstybių narių skolos valdymą ir suartinant jų ekonomiką, šis mechanizmas iš tikrųjų yra visapusiškesnės strategijos, kurią mano politinšeima plačiai remia, - euro zonos ekonomikos valdysenos - dalis. Kalbame ne apie teorinį dalyką ar europinį triuką; kalbame apie aiškų tikros pažangos poreikį Europoje. Nuo šios strategijos priklauso mūsų valiutos stiprumas, mūsų pajėgumas importuoti mažomis kainomis ir galimybpritraukti investicijų į Europą.
<SPEAKER ID="064" NAME="Angelika Werthmann" LANGUAGE="DE">
E. Broko ir R. Gualtieri pranešime konkrečiai teigiama, kad Taryba, o tai reiškia - ir valstybės narės, nesugebėjo iki galo įgyvendinti Stabilumo ir augimo pakto ir nebuvo išnaudoti Sutartyse numatyti būdai šį paktą stabilizuoti. Be to, šiuo pranešimu Parlamentas pritaria Europos Komisijai ir be išlygų remia jos ketinimą "užtikrinti būsimo mechanizmo ir Sąjungos ekonomikos valdysenos nuoseklumą", kad būtų užkirstas kelias tokioms krizėms kaip dabartinė. Jau pranešimo 3 dalyje teigiama, kad Europos Parlamentas stabilumo mechanizmą laiko "bendro rinkinio priemonių, kurios skirtos naujai sistemai nustatyti, kurią taikant būtų galima sustiprinti biudžetinę drausmę, valstybių narių ekonominės ir finansinės politikos koordinavimą", dalimi. Pritariu šiam daugelio mano kolegų narių požiūriui.
<SPEAKER ID="064" NAME="Anna Záborská" AFFILIATION="PPE">
raštu. - (SK) Bendroji valiuta Europai suteikdaugiau laisvės. Vis dėlto laisvvisada turi būti glaudžiai derinama su atsakomybe. Būtent čia ir slypi problema. Kai kurios valstybės narės, matyt, labai rimtai nevertino joms tenkančios atsakomybės už bendrą valiutą. Dabar joms reikia daugiau skolintis, kad laipsniškai grąžintų šias skolas, tačiau bankai jomis nebepasitiki. Šalys, kurios elgėsi atsakingai, privalėjo rinktis: ar leisti skolininkėms bankrutuoti, ar parodyti solidarumą. Būdama nepalenkiama europietė, džiaugiuosi, kad nugalėjo solidarumo principas. Nepaisant to, kartu tikiuosi, kad naujasis mechanizmas bus taikomas atsargiai, kad nebūtų taip, kaip šiandien, kai ir Graikija, ir Airija prašo dar daugiau pagalbos. Taip pat tikiuosi, kad mūsų solidarumu nepiktnaudžiaus tie, kuriems jo reikia, arba tie, kurie ieško patogios prielaidos derinti mokesčius ar kitais būdais riboti valstybių narių suverenumą.

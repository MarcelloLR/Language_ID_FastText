<CHAPTER ID="006">
2012 m. biudžeto gairės. Kiti skirsniai (diskusijos)
<SPEAKER ID="011" NAME="Pirmininkė">
Posėdis tęsiamas. Pirmas klausimas - José Manuelio Fernandeso pranešimas Biudžeto komiteto vardu dėl 2012 m. biudžeto sudarymo procedūros gairių, I skirsnis - Europos Parlamentas, II skirsnis - Taryba, IV skirsnis - Teisingumo Teismas, V skirsnis - Audito Rūmai, VI skirsnis - Europos ekonomikos ir socialinių reikalų komitetas, VII skirsnis - Regionų komitetas, VIII skirsnis - Europos ombudsmenas, IX skirsnis - Europos duomenų apsaugos priežiūros pareigūnas, X skirsnis - Europos išorės veiksmų tarnyba (Α7-0049/2011).
<SPEAKER ID="012" NAME="José Manuel Fernandes" LANGUAGE="PT">
Ponia pirmininke, pirmiausia norėčiau pasveikinti jus, pirmininke, taip pat Komisijos narius ir visus čia esančius kolegas narius. Norėčiau padėkoti visiems nariams, kurie prisidėjo prie šio pranešimo ir ypač šešėliniams pranešėjams iš įvairų frakcijų.
<P>
Šiame darbe pasiektas platus susitarimas, nes praėjusią savaitę Biudžeto komitete vykusiame balsavime pranešimui pritarta 34 balsais, vienam nariui balsuojant "prieš" ir vienam susilaikius. Šiame pranešime siekiama atsižvelgti į šiuo metu susiklosčiusią padėtį: ekonominę, finansinę ir socialinę padėtį, su kuria šiuo metu susiduriame, taip pat krizę, kurią išgyvename, ir kartu į Europos visuomenės lūkesčius Europos Sąjungos ir jos institucijų atžvilgiu.
<P>
Turėsime ribotas biudžeto galimybes, taip pat teks taupyti, tačiau kartu tokiu biudžetu turėsime suteikti institucijoms ir Parlamentui priemones, kuriomis būtų įgyvendinamas Europos projektas ir patenkinami Europos visuomenės lūkesčiai.
<P>
Mūsų tikslas - nepriekaištinga teisėkūra, todėl būtų itin nepageidautina, jeigu tam pasiekti pritrūktų priemonių: tai būtų labai blogas ženklas mūsų laikais ir lemtų papildomas išlaidas, kurias turėtų padengti Europos visuomenė.
<P>
Tam įgyvendinti reikės tinkamų išteklių. Įsigaliojus Lisabonos sutarčiai mums suteikta naujų galių. Tačiau atsižvelgiant į esamą padėtį, palaikome neutralų biudžeto didinimą, o tai reiškia jo padidėjimą, kuris tolygus infliacijos lygiui.
<P>
Laikomės Parlamentui ir kitoms institucijoms Komisijos nario išsiųstame laiške pateiktų rekomendacijų. Todėl prireikus, jeigu bus reikalinga, parengsime raštą arba priimsime taisomąjį biudžetą, kad būtų įgyvendinti tokie įsipareigojimai, kaip, pvz., Europos Sąjungos prisiimti įsipareigojimai Kroatijos atžvilgiu arba įsipareigojimai, atsirandantys dėl aštuonių naujų narių, numatytų Lisabonos sutartyje.
<P>
Jeigu siekiame turėti taupų biudžetą, akivaizdu, kad šiuo metu, labiau nei kada nors anksčiau, turime laikytis gero valdymo ir ekonomikos, taip pat efektyvumo ir veiksmingumo principų. Taikant šiuos principus turės būti pasiektas biudžeto griežtumas, paprastumas ir skaidrumas. Vadovaudamiesi šiais principais, galėsime sėkmingai nustatyti sritis, kuriose galima mažinti išlaidas, ir tai galėsime padaryti ne tik sąmatose, kurias netrukus parengsime, bet ir taupiai įgyvendindami 2012 m. biudžetą.
<P>
Taip galėsime laikytis savo įsipareigojimų. Be to, norėtume parengti - ir pristatėme šią koncepciją - nulinės bazės biudžetą, kuriame būtų pagrįstos visos išlaidos ir kuriame būtų gerai žinomos kintamos išlaidos; pagrįstoms išlaidoms galėtų būti atliekama išlaidų ir galimos naudos analizė.
<P>
Be abejonės, nekelsime grėsmės jau įgyvendinamiems projektams, nes tai būtų ne tik žingsnis atgal, bet atneštų ir nuostolių. Tai tokie projektai kaip "Konrad Adenauer" pastato išplėtimas, Europos istorijos namai; šie projektai bus toliau įgyvendinami iš šio ribotų galimybių biudžeto. Šiuo atžvilgiu taip pat manome, kad ateityje turėtų būti rengiami daugiamečiai biudžetai, kad nuo pat pradžių būtų įgyvendinamas visapusiškas planavimas, atitinkantis daugiametę finansinę programą.
<SPEAKER ID="013" NAME="Janusz Lewandowski">
Komisijos narys. - Ponia pirmininke, sveikinu Tarptautinės moters dienos proga. Pritariu pranešėjo J. M. Fernandes išdėstytiems principams dėl apdairumo naudojant biudžeto lėšas, ypač jeigu tai susiję su administraciniais Europos Sąjungos biudžetais. Mano nuomone, būtent tokių veiksmų turi būti imamasi esant dabartinei Europos Sąjungos ekonominei padėčiai.
<P>
Todėl paprašiau kolegų Komisijos narių būti ypač atsargiais didinant administracines išlaidas, ir galime pažadėti, kad jas padidinsime mažiau nei 1 proc. Atsižvelgiant į tai, kad yra tam tikrų sutartinių įsipareigojimų, tai reiškia, kad 2012 m. bus sumažintos išlaidos informacinėms technologijoms, susitikimams, konferencijoms ir misijoms, tyrimams ir jų skelbimui.
<P>
Išsiunčiau laišką kitų institucijų vadovams ir gavau jų atsakymą. Manau, kad tai veiksmai, kurių iš tikrųjų reikia imtis 2011 m. dėl administracinių išlaidų. Iš Tarybos sulaukiame patvirtinimų, kad ji taip pat imsis itin ribojančių veiksmų.
<P>
Tokie patys principai turėtų būti taikomi tolesnei plėtrai. Manau, priėmus oficialų sprendimą dėl įstojimo į ES datos, į biudžetą turėtų būti įtrauktos sąmatos parengiant taisomąjį raštą arba priimant taisomąjį biudžetą. Tačiau turiu jums priminti, kad administracinės išlaidos sudaro mažiau nei 6 proc. Europos Sąjungos biudžeto, todėl tai yra gana tinkama proporcija.
<P>
Aptariant veiklos išlaidas, Europos Sąjungos biudžetas grindžiamas savita vidine logika. Programos baigiamos įgyvendinti praėjus tam tikram laikui, ir šiuo metu baigiamos įgyvendinti programos, pradėtos 2007 m. Europos Sąjungos biudžetas paremtas daugiausia investicijomis, o ne vartojimu ir socialinėmis išmokomis. Viena vertus, turime riboti administracines išlaidas, o, kita vertus, turime suvokti vidinės Europos Sąjungos biudžeto dinamikos logiką, kitaip atsiras daug vadinamųjų "reste à liquider", ir tai reikš daugelį nepanaudotų lėšų ir neįvykdytų įsipareigojimų, taigi nebus laikomasi tinkamos biudžeto procedūros.
<P>
Dar kartą reiškiu savo pritarimą J. M. Fernandeso pranešime išdėstytiems principams. Kovo 30 d. dieną surengsime diskusijas dėl šių gairių, ir laukiu trišalio mūsų susitikimo kovo 30 d.
<SPEAKER ID="014" NAME="Monika Hohlmeier" LANGUAGE="DE">
Ponia pirmininke, ponios ir ponai, pirmiausia norėčiau išreikšti savo apgailestavimą ir susirūpinimą, kad čia nedalyvauja nei generalinsekretorė, nei du Pirmininko pavaduotojai, atsakingi už tam tikras Europos Parlamento veiklos sritis. Iš Komisijos tikimasi jos atsakingų narių dalyvavimo; to paties reikėtų tikėtis ir iš mūsų vyriausiosios įgaliotinės.
<P>
Antra, norėčiau atkreipti dėmesį į Parlamento pastatų valdymo klausimą. Palankiai vertinu tai, kad Liuksemburge įgyvendinant pastato "Konrad Adenauer" išplėtimo projektą daroma pažanga, šiam projektui skiriamos lėšos yra kontroliuojamos, ir viskas vyksta pagal planą. Įgyvendinus šį pastato "Konrad Adenauer" išplėtimo projektą, visi darbuotojai bus perkelti dirbti į vieną vietą, todėl atsiras didesnis veiksmingumas ir sąveika, o uždarius aštuonis biurus sumažės metinės išlaidos. Kaip minėjo J. M. Fernandes, labai svarbu, kad šis tikslas būtų įgyvendintas, nes dalis lėšų reikalinga kitiems tikslams įgyvendinti.
<P>
Manau, Europos istorijos namų projektas labai svarbus, nes pritrauks daug lankytojų, kuriems bus suteikta galimybsusipažinti su Europos Sąjungos reikšme Europos istorijoje, su jos tikslais ir siekiais, ir tai bus daroma itin veiksmingai.
<P>
Trečia, siūlau, kad Liuksemburge dirbantys personalo nariai būtų perkelti į Briuselį. Kadangi jiems dažnai tenka dirbti Briuselyje, darbuotojai nuolat keliauja pirmyn ir atgal, sudarydami problemų ir Parlamento nariams. Tai taikoma nedideliam tarpinių sričių skaičiui, ir siekiant veiksmingai dirbti turėtų būti apsvarstyta jų perkėlimo galimybė.
<P>
Ketvirta, manau, labai gerai, kad Europos Parlamentas ruošiasi tik nuosaikiai plėtrai. Tai, kad kitose srityse plėtra vyksta tik nedideliu mastu, neturėtų būti Europos išorės veiksmų tarnybos (EIVT) vertinama kaip pagrindas siekti didelės plėtros. Raginčiau visas institucijas mažinti savo išlaidas dėl šiuo metu esančių ekonominių ir finansinių sunkumų.
<SPEAKER ID="015" NAME="Derek Vaughan">
S&D frakcijos vardu. - Ponia pirmininke, norėčiau padėkoti Komisijos nariui. Taip pat norėčiau padėkoti pranešėjui už parengtą pranešimą ir už jo pasiūlymą sujungti kitų sričių biudžetus. Jis pagrįstai siekia pusiausvyros užtikrinant, kad Europos Parlamentas ir kitos institucijos galėtų tinkamai veikti, kartu išlaikant absoliučiai minimalų biudžeto didinimą.
<P>
Ypač palankiai vertinu jo pasiūlymą išlaikyti tokį biudžeto didinimą, kuris neviršytų esamo infliacijos lygio. Manau, kad pirminis pasiūlymas dėl 5,2 proc. yra pernelyg plataus užmojo. Be abejo, kad įgyvendintume saikingo taupymo planą, kurį siūlo pranešėjas ir kiti Parlamento nariai, turime užtikrinti, kad biudžete surastume sričių, kuriose galėtume sutaupyti. Todėl siūliau dirbti kartu su pranešėju siekiant, kad tos taupymo sritys būtų surastos. Manau, kad galima sutaupyti tokiose srityse kaip pastatų politika ir plėtra, kaip ir minėta paties Komisijos nario, tačiau taip pat tokiose srityse kaip siūlomos išlaidos biurui, įsteigtam ne Europoje, kas šiuo metu yra per didelprabanga.
<P>
Galiausiai, norėčiau pažymėti, kad turime bendradarbiauti su kitomis institucijomis, visų pirma su Regionų komitetu ir Europos ekonomikos ir socialinių reikalų komitetu, kurie taip pat labai susirūpinę savo 2012 m. biudžetu. Turime užtikrinti, kad šios institucijos galėtų tinkamai veikti, kaip ir mes, tačiau kartu ribotų savo išlaidų didėjimą. Taigi, galiu pasakyti, kad Socialistų ir demokratų frakcija pasirengusi dirbti kartu su pranešėju; pritariame pasiūlymams dėl šių gairių ir laukiame kitos savaitės, kai galėsime aptarti sąmatas.
<SPEAKER ID="016" NAME="Pirmininkė">
Norėčiau atsakyti į M. Hohlmeier pastabą. G. Pittella, Pirmininko pavaduotojas, atsakingas už biudžetą, yra šiuose rūmuose ir klausosi diskusijų.
<SPEAKER ID="017" NAME="Alexander Alvaro" LANGUAGE="DE">
Ponia pirmininke, dėkoju J. M. Fernandesui už puikų pranešimą. Pagrindiniai gero biudžeto valdymo principai - efektyvumas, taupumas ir atsakingas finansinių išteklių paskirstymas. Tačiau diskusijose dėl biudžeto nuolat kyla ta pati problema, kurios turime ir vėl vengti - gobšumas ir senų veikimo metodų laikymasis. Turime atskirti godumą nuo poreikio.
<P>
Kyla šiek tiek abejonių, ar darbo vietų skaičiaus didinimas, kuris numatytas Lisabonos sutartyje ir kurio reikalaujama įsigaliojus Lisabonos sutarčiai, yra būtinas. Turėtume pasirūpinti, kad būtų užtikrinta darbo vietų frakcijose ir komitetuose bei administraciniuose postuose pusiausvyra. Kaip kolegnarjau minėjo, būtų gerai, jeigu šioje sesijoje dalyvautų generalinsekretorir išklausytų, ką norime pasakyti. Nauji padaliniai, kuriuos minėjo D. Vaughan, nebūtų reikalingi, jeigu šiame Parlamente protingai išnaudotume sąveikas. Įvairiuose generaliniuose direktoratuose dirba daug kompetentingų asmenų, ir esu įsitikinęs, kad sugebėsime juos veiksmingai suburti.
<P>
Dėl Europos istorijos namų, sutinku su M. Hohlmeier, kad itin svarbu, jog tokiam svarbiam projektui nuo pat pradžių būtų parengtas verslo planas. Neturėtume viso to vertinti kaip pageidavimų šou, kuriame visi gauna tai, ko pageidauja; turime išmintingai valdyti savo išteklius remdamiesi pagrįstu biudžetu.
<P>
Galiausiai, norėčiau pridurti, kad neturėtume padaryti klaidos ir atsisakyti investicijų į ateitį vien tik siekdami sutaupyti pinigų. Investavus šiandien, pvz., į informacinių technologijų išteklius, galime sutaupyti daug lėšų ateityje, taigi taupymas neturėtų būti savaiminis tikslas. Jis turi būti prasmingas ir pagrįstas, atsižvelgiant į ateities poreikius.
<SPEAKER ID="018" NAME="Helga Trüpel" LANGUAGE="DE">
Ponia pirmininke, Komisijos nary J. Lewandowski, ponios ir ponai, klausimas, dėl kurio šiuo metu diskutuojame - 2012 m. Europos Parlamento biudžetas, ir norėčiau pabrėžti, kad, Žaliųjų frakcijos / Europos laisvojo aljanso požiūriu, turėtų būti išlaikyta tinkama pusiausvyra tarp ribotų ir pagrįstai didinamų išlaidų, kurios labiausiai susijusios su naujomis atsakomybės sritimis pagal Lisabonos sutartį, ir mūsų pačių drausmės ir nuosaikumo tokiu laikotarpiu, kai trūksta viešųjų lėšų. Išoriniam pasauliui Europos Parlamento biudžetas - tai tarsi Europos Parlamento vizitinkortelė, ir jis toliau išlaiko savo simbolinę reikšmę: kaip vykdome taupymo politiką - ir kaip vertiname jos būtinumą - kai ji tiesiogiai liečia mus pačius?
<P>
J. M. Fernandes naudoja tokias frazes kaip konsolidavimas, izoliavimas ir nuosaikumas. Tačiau išgirdome ir keletą realių pasiūlymų, kaip galime sutaupyti ir kuriose srityse galime sumažinti išlaidas. Be abejo, turime teisę reikalauti didesnio Parlamento administracijos veiksmingumo ir, mano nuomone, yra keletas sričių, kurias galima patobulinti.
<P>
Norėčiau aptarti Europos istorijos namų klausimą: iš esmės pritariu šiai idėjai. Tačiau manau, kad šiam projektui turėtų būti parengti aiškūs verslo planai. Kreipiuosi tiesiogiai į J. M. Fernandesą: jeigu siekiame išlaikyti tokį projektą prioritetiniu ir jeigu visiškai rimtai vertiname savidrausmę ir konsolidaciją, tokiu atveju turime būti pasiruošę sumažinti išlaidas kitose srityse.
<P>
Jeigu prioritetai yra politinės valios rezultatas, kitos sritys iš esmės turi būti nustatytos kaip antriniai prioritetai, kad galėtume parengti konsoliduotąjį biudžetą. Aptarti konsolidaciją ir nepateikti atitinkamų rekomendacijų - tai tik klausimo vilkinimas. Klausimas bus sprendžiamas veiksmingai tik tuo atveju, jeigu būsime pasirengę apibrėžti, į kokias sritis bus nukreipiamas išlaidų mažinimas, visų pirma atsižvelgiant į naujus prioritetus. Būtent tai turėjau omenyje paminėdama Europos Parlamento vizitinę kortelę: ribotas išlaidų didinimas, taip pat neabejotinas nuosaikumas.
<SPEAKER ID="019" NAME="James Elles">
ECR frakcijos vardu. - Ponia pirmininke, norėčiau pasveikinti pranešėją parengus puikiai suderintą pranešimą, visų pirma aptariant išteklių konsolidavimą ir taupymo biudžetą.
<P>
Principai, kuriuos išdėstpranešėjas - teisėkūros kompetencija, gero valdymo principai, tikslumas ir paprastumas bei išlaidų mažinimo planų pateikimas - turėtų būti taikomi ne tik visose institucijose ir Komisijoje, bet ir rengiant Komisijos biudžetą.
<P>
Tačiau vertinant technologinius aspektus, kuriuos apibrėžpranešėjas, turėtume siekti taupyti ne tik ilguoju, bet ir trumpuoju laikotarpiu, ieškodami išlaidų mažinimo priemonių.
<P>
Frakcijai ypač didelį susirūpinimą kelia saugumas. Regis, pernelyg stengiamės stabdyti žmonių patekimą į institucijas. Nesuteikiame jiems pakankamai laisvės arba galimybės judėti. Norėčiau pasiūlyti Pirmininko pavaduotojams nagrinėjant šį konkretų aspektą išanalizuoti JAV Kongreso pavyzdį, kur saugumas iš tikrųjų užtikrinamas žmonėms patenkant į pastatą, tačiau pastato viduje jiems suteikiama galimyblaisvai judėti. Tai būtų galima įgyvendinti pasitelkus profesionalią apsaugą.
<SPEAKER ID="020" NAME="Marta Andreasen">
EFD frakcijos vardu. - Ponia pirmininke, tikra gėda, kad, esant dabartinei ekonomikos krizei, pateikiamas pasiūlymas 2012 m. 5 proc. padidinti Europos Parlamento biudžetą. Praėjusią savaitę vėl padidintos Parlamento narių išmokos, skirtos padėjėjų išlaidoms kompensuoti, papildomai skiriant 1 500 EUR per mėnesį. Nededama jokių pastangų siekiant kovoti su nežmonišku švaistymu dėl trijų šio Parlamento būstinių išlaikymo. Be to, Europos Parlamentas skiria 60 mln. EUR pastato, kuris bus naudojamas kaip Europos istorijos namai, atnaujinimui, tarsi Europoje nebūtų muziejų. Ar ES mėgina perrašyti istoriją? Kitas pavyzdys - Europos išorės veiksmų tarnyba, kurioje, be kitų darbuotojų, bus įdarbinta 50 pareigūnų, kurie uždirbs 20 proc. daugiau nei Didžiosios Britanijos ministras pirmininkas, ir kuriai reikės naujo pastato, kainuosiančio 10,5 mln. EUR per metus.
<P>
Ponia pirmininke, Didžiosios Britanijos mokesčių mokėtojų vardu maldauju sustabdyti šį beatodairišką išlaidavimą.
<SPEAKER ID="021" NAME="Angelika Werthmann" AFFILIATION="NI">
(DE) Ponia pirmininke, ponios ir ponai, J. M. Fernandeso parengtame dokumento projekte dėl 2012 m. finansinių metų atsispindi išlaidų veiksmingumas ir konsolidavimas. Kaip Europos piliečių atstovai šiuo klausimu privalome pateikti savo pastabas. Išlaidų veiksmingumas yra labai svarbus.
<P>
Tačiau papildomos išlaidos, atsirandančios dėl Kroatijos stojimo į ES, taip pat EIVT ir trijų naujų finansų priežiūros institucijų įsteigimo padarįtaką ES biudžetui. Atsiradus naujoms išlaidoms nebūtinai turėtų - ir iš tikrųjų neturi - padidėti biudžetas. Sutaupyti galima beveik visų Europos Sąjungos institucijų, pvz., administracijos, sąskaita arba taupiai vykdant personalo ir pastatų politiką. Dar kartą siūlau atlikti auditą įvairiose tarnybose ir siekti sąveikos su įvairiomis valstybėmis narėmis.
<SPEAKER ID="022" NAME="Giovanni La Via" AFFILIATION="PPE">
(IT) Ponia pirmininke, Komisijos nary, ponios ir ponai, pirmiausia norėčiau pasveikinti J. M. Fernandesą už puikų darbą.
<P>
Nelengva kalbėti apie institucijų biudžetus ir išteklių valdymą, ypač jeigu mėginame tobulinti veiklą kartu esant poreikiui vykdyti ekonominį konsolidavimą, su kuriuo susiduria valstybės narės ir Europos Sąjunga dabartinėmis aplinkybėmis. Todėl visiškai pritariu pranešėjui, kuris remiasi tokiomis vertybėmis kaip teisėkūros kompetencija ir patikimas finansų valdymas, kurios yra pagrindiniai principai, kuriais remdamosi turėtų dirbti visos institucijos.
<P>
Iš tikrųjų, krizės laikotarpiu, kai pagrindinis tikslas -Europos ekonomikos atgaivinimas, geriausias dorybės pavyzdys turėtų kilti iš pačių institucijų. Dorybreiškia ne tik taupymą, bet ir didesnį administracinį veiksmingumą, kuriuo būtų užtikrinamas sąžiningas ir geresnis lėšų panaudojimas, suteikiant galimybę institucijoms dirbti veiksmingiau ir efektyviau siekiant pagrindinių pastaraisiais metais Europos Sąjungos išsikeltų tikslų.
<P>
Aptariant konkrečiau Parlamento biudžetą, kaip ir J. M. Fernandes, manau, kad 2012 m. biudžetas turėtų būti konsoliduotas, atsižvelgiant į tai, kad jis gali tapti atskaitos tašku, o ne vien tik dabartinėmis diskusijomis dėl daugiametės finansinės programos.
<P>
Tačiau manau, kad tam tikra biudžeto išteklių dalis turėtų būti skiriama būtiniems patobulinimams atlikti, siekiant užtikrinti, kad Parlamento nariai galėtų tinkamai vykdyti savo pareigas ir gautų geros kokybės paslaugas.
<P>
Manau, taupymas turėtų būti taikomas bendrosioms paslaugoms, tačiau papildomos pastangos turėtų būti dedamos ir turto nuosavybės srityje, racionalizuojant mums jau priklausančias erdves ir rengiant vidutinės trukmės ir ilgalaikius planus, kuriais remiantis būtų galima iš anksto planuoti išlaidas, skiriamas pastatams, taip pat priimti kur kas skaidresnius ir racionalesnius sprendimus.
<SPEAKER ID="023" NAME="Jens Geier" AFFILIATION="S&amp;D">
(DE) Ponia pirmininke, J. Lewandowski, ponios ir ponai, natūralu, kad turime aptarti išlaidas, kurių reikia atsisakyti arba sutaupyti šiame biudžete. Tačiau norėčiau paraginti būti truputį objektyvesniais pateikiant automatinius atsakymus diskusijose dėl agentūrų. Kodėl? Visų pirma todėl, kad Biudžeto kontrolės komitetas nuolat dalyvauja šiose diskusijose ir atkreipia dėmesį į būdus, kaip gali būti pagerintas agentūrų tarpusavio bendradarbiavimas ir jų pareigų vykdymas, taip pat todėl, kad šiais metais iš Europos Audito Rūmų tikimės gauti ataskaitą apie agentūrų veiklą, o tada turėsime kur kas objektyvesnį pagrindą nei šiuo metu vykstančios neapgalvotos diskusijos, ypač aptariant agentūrų valdymą ir tai, kaip galėtume sutaupyti lėšų.
<P>
Aptardamas taupymą, norėčiau pereiti prie kito klausimo - pastatų politikos. Tiesa ta, kad tikrai galime sutaupyti, jeigu kalbame apie Europos Sąjungos pastatus. Aš asmeniškai pateikčiau klausimą, ar tikrai naujų pastatų, skirtų Europos Parlamentui, statyba Briuselyje yra gera idėja, nes šis planas būtų pagrįstas tik tada, jeigu nekilnojamojo turto kainos Briuselyje nuolat augtų. Šiuo metu rinkoje taip nėra. Jeigu nekilnojamojo turto kainos rinkoje nekyla, kur kas naudingiau pastatus nuomotis, o ne juos statyti, visų pirma atsižvelgiant į tai, kiek daug biurų galima išsinuomoti šioje vietoje.
<P>
Toliau aptarsiu Europos istorijos namų klausimą. Manau, šioje srityje trūksta teisėtumo, nes neužtenka, kad visos Europos istorijos namų įkūrimo iniciatyvos būtų paremtos vien tik šio Parlamento biuro rezoliucijomis, neatliekant jokių demokratinių procedūrų, kaip vyksta šiuo metu. Tai turi pasikeisti. Be to, turime žinoti, kaip bus padengtos veiklos ir visos tolesnės išlaidos.
<SPEAKER ID="024" NAME="Anne E. Jensen" AFFILIATION="ALDE">
(DA) Ponia pirmininke, norėčiau padėkoti J. M. Fernandesui už puikų pranešimą ir ypač J. Lewandowski už laišką institucijoms dėl administracinių išlaidų mažinimo šiais metais. Manau, šis laiškas buvo labai tinkamas ir padės sukurti tam tikrą požiūrį kurį taikant bus lengviau reikalauti taupyti, o tai, manau, turėtų daryti visos institucijos. Toks požiūris turėtų būti taikomas Regionų komitetui, Ekonomikos ir socialinių reikalų komitetui ir Teisingumo Teismui, kurių išlaidos išaugo labai sparčiai. Toks požiūris turėtų būti taikomas ir Audito Rūmams. Tai įgyvendinti gali būti sunkiau mažoms institucijoms, pvz., Europos ombudsmenui ir Europos duomenų apsaugos priežiūros pareigūnui, todėl turėtume į tai atsižvelgti.
<P>
Tačiau manau, kad Parlamento nariai turi ypatingą atsakomybę būti taupūs. Pagal Lisabonos sutartį įgijome naujų užduočių, kurioms įgyvendinti reikalingos papildomos išlaidos, tačiau ateinantys 2012 m. turėtų būti konsolidavimo metai. Aptarėme plėtrą. Į taisomąjį biudžetą įtrauksime Kroatijos prisijungimą. Daugelis minėjo ir Europos istorijos namų klausimą. Mano nuomone, Europos istorijos namai kaip paslaugų lankytojams dalis - nuostabi idėja. Daugelis jaunų žmonių gerai nežino ES įkūrimo istorijos, o juk teigiama, kad, jei nežinome savo istorijos, esame pasmerkti ją kartoti. Mano manymu, labai svarbu skelbti neseną Europos istoriją, todėl remiame Europos istorijos namų įkūrimo idėją.
<P>
Ir paskutinis, tačiau ne mažiau svarbus dalykas, kurį norėčiau pabrėžti, yra tai, kad didžioji dalis mūsų išlaidų, be abejo, susijusios su tuo, jog turime kelias skirtingas darbo vietas, o jų išlaikymas brangiai kainuoja. Tai turėtume nuodugniai persvarstyti. Deja, mūsų didžiausias išlaidos atsiranda dėl dalykų, kurių negalime pakeisti. Tai kelionės tarp Strasbūro ir Briuselio. Jeigu Europos Vadovų Taryba tikrai mano, kad reikia taupyti, Europos valstybių vadovai privalo spręsti šį klausimą. Dėkoju, ponia pirmininke.
<SPEAKER ID="025" NAME="Hynek Fajmon" AFFILIATION="ECR">
(CS) Ponia pirmininke, akivaizdu, kad visa Europos Sąjunga ir jos valstybės narės 2012 m. ir vėliau vis dar jaus išliekamąjį ekonomikos ir finansų krizės poveikį. Į tai atsižvelgdamas Europos Parlamentas turi pritaikyti savo biudžeto strategiją. Turime siekti didžiausios biudžeto drausmės ir taupymo. Džiaugiuosi, kad tai pabrėžiama pranešime. Tačiau taupymas nereiškia, kad išlaidos gali augti kartu su infliacija. Pagrindinis tikslas turėtų būti siekti išlaikyti tokį patį išlaidų lygį kaip ir praėjusiais metais. Taupydami turime dėti visas įmanomas pastangas ir stengtis geriau panaudoti esamus Parlamento išteklius. Tai turėtų būti taikoma visoms Europos Parlamento veiklos sritims, pradedant pastatų administravimo racionalizavimu ir baigiant geresniu informacinių technologijų panaudojimu bei žmogiškųjų išteklių politika. Yra sričių, kuriose galime taupyti, ir turime turėti drąsos tai daryti.
<SPEAKER ID="026" NAME="Claudio Morganti" AFFILIATION="EFD">
(IT) Ponia pirmininke, ponios ir ponai, visuotinio ekonomikos nuosmukio laikotarpiu pagrindinEuropos institucijų užduotis - rodyti pavyzdį.
<P>
Šis pranešimas itin tinkamai nukreiptas į veiksmingumo kriterijų įgyvendinimą, išlaidų ir paslaugų valdymą. Todėl svarstau, ar nereikėtų atlikti tikro ir spartaus tam tikrų užsakomosios veiklos rūšių vykdymo veiksmingumo patikrinimo. Ypač norėčiau paminėti Parlamento informacines technologijas ir vidaus saugumą, iš dalies dėl neseniai įvykusio incidento, apie kurį visiems teko girdėti: praėjusį mėnesį pašto skyriuje įvyko vagystė.
<P>
Tolesnkritika turėtų būti skirta Europos išorės veiksmų tarnybai. Įkurta teoriškai su nulinėmis sąnaudomis siekiant sumažinti išlaidas ir pagerinti Europos Sąjungos išorės santykių veiksmingumą, tarnyba veikia nesėkmingai ir politiniu, ir ekonominiu požiūriu. Norėčiau, kad šiuo atžvilgiu Europos Parlamentas elgtųsi labai griežtai.
<SPEAKER ID="027" NAME="Philip Claeys" AFFILIATION="NI">
(NL) Ponia pirmininke, praėjusią savaitę keletas rinkėjų Flandrijoje pasiteiravo, kaip gali būti, kad šio ekonominio nestabilumo laikotarpiu Europos Parlamento nariai per mėnesį gauname 1500 EUR, už kuriuos galime samdyti papildomus padėjėjus, o eiliniai žmonės turi veržtis diržus? Šiuo metu išleidžiame dar daugiau nei anksčiau.
<P>
Rinkėjų klausimai ir pastabos itin taiklūs. Europos Sąjunga turi rodyti pavyzdį. Mūsų veiksmai turi atitikti aplinkybes ir išteklius, tačiau būtent šiuo požiūriu telieka tik apgailestauti, kad J. M. Fernandeso pranešimas yra ne kas kita, o tik neišnaudota galimybė. Mus ragina - ir, manau, teisingai - prisiimti atsakomybę ir veikti pagal biudžeto apribojimus. Dokumento A dalyje rašoma: "siekiant sutaupyti lėšų, taikyti griežtas valdymo procedūras".
<P>
Ką gi, tenka apgailestauti, kad šiame pranešime nėra konkrečių pasiūlymų, kaip galėtume šias lėšas sutaupyti. Be abejo, yra keletas sričių - turiu omenyje Ekonomikos ir socialinių reikalų komitetą ir Regionų komitetą, keliones tarp Briuselio ir Strasbūro, kurios per metus kainuoja 200 mln. EUR. Raginu Komisiją ir Tarybą, taip pat Parlamentą prisiimti atsakomybę ir išspręsti šį klausimą, surasti tas sritis, kuriose galima sutaupyti, o tada visa tai paversti konkrečiu veiksmų planu, kurį galėtume aptarti ir pradėti įgyvendinti.
<SPEAKER ID="028" NAME="Ville Itälä" AFFILIATION="PPE">
(FI) Ponia pirmininke, norėčiau padėkoti pranešėjui už puikiai suderintą, nepriekaištingai parengtą pranešimą. Dabar visi kalba apie taupymą, ir tai nuostabu. Mums reikia biudžetinės drausmės ir efektyvumo, taip pat turime griežtai laikytis pagrindinės savo užduoties ir neperžengti tos užduoties, kuri yra teisėkūros darbas, ribų.
<P>
Dauguma teigia, kad turime būti kuklūs, tačiau vis tiek kalba apie tai, ko nereikėtų taupyti. Reiktų kalbėti apie konkrečias priemones, kurias taikydami galėtume sutaupyti. Galėtume sutaupyti, jeigu nereikėtų keliauti tarp trijų skirtingų darbo vietų. Be abejonės, suprantame, kaip sudėtinga būtų tai įgyvendinti politiniu atžvilgiu.
<P>
Norėčiau aptarti saugumo klausimą, apie kurį jau kalbėjo J. Elles. Per metus apiplėštas bankas, valgykla ir pašto skyrius. Įtariamieji nesurasti. Saugumas - tai rimtas klausimas.
<P>
Neabejotinai darome vieną klaidą: Parlamento nariai į pastatą patenka per įėjimą, kuris nėra tinkamai kontroliuojamas. Turime reikalauti elektroninio parašo. Šiuo metu sudarome sąrašus ir veikia biuras, kuriame dirba daug darbuotojų ir kuriame į sąrašą įtraukiami ir registruojami kompiuteryje asmenų vardai. Tai pinigų švaistymas: turėtume taupyti ir naudoti geresnę ir patikimesnę apsaugos sistemą. Turime tai padaryti, tačiau Parlamento nariai nesutinka su elektroninio parašo įvedimu, net ir tuo atveju, jeigu tai padėtų taupyti ir užtikrinti geresnį saugumą.
<P>
Nesuprantu, kaip ši sistema veikia JAV Kongrese; ten visi pritaria šiai sistemai, tačiau čia kažkodėl nepavyksta to įgyvendinti. Tikiuosi, nuo šiol orientuosimės į tas sritis, kuriose iš tikrųjų galime sutaupyti.
<SPEAKER ID="029" NAME="Jaroslav Paška" AFFILIATION="EFD">
(SK) Ponia pirmininke, manau, kad politiniu požiūriu labai svarbu, kad 2012 m. biudžeto gairės atitiktų ekonomines ir politines sąlygas, kuriomis remiantis jos ir sudarytos.
<P>
Šiuo laikotarpiu, kai valstybės narės priverstos taupyti, o piliečiai kenčia nuo finansų ir politinės krizės padarinių, negalime tikėtis didelio biudžeto padidėjimo, palyginti su ankstesniais metais. Priešingai, turime ieškoti sričių, kuriose savo veiksmų sąskaita galėtume taupyti piliečių lėšas, skiriamas mokesčiams, nemažindami savo darbo kokybės.
<P>
Manau, turime dar neišnaudotų darbo organizavimo galimybių. Trys Europos Parlamentos būstinės ir nuolatinės tūkstančių darbuotojų ir Parlamento narių kelionės iš Briuselio į Strasbūrą 12 kartų per metus visuomenei yra gerai žinomos. Ponios ir ponai, tokiu viešųjų išteklių švaistymu rodoma panieka šių dienų tikrovei.
<P>
Visos diskusijos apie išlaidų mažinimą tebus tik apgaulė, kol nebus užkirstas kelias tokioms kelionėms pirmyn ir atgal.
<SPEAKER ID="030" NAME="Sidonia Elżbieta Jędrzejewska" AFFILIATION="PPE">
(PL) Ponia pirmininke, pirmiausia norėčiau padėkoti J. M. Fernandesui už Europos Parlamentui ir kitoms institucijoms parengtas gaires. Mano nuomone, šiose gairėse apibrėžtas poreikis, arba, kitaip tariant, būtinybtaupyti, dėl kurios nkiek neabejojame esant tokiai ekonominei padėčiai Europos Sąjungoje, apima ir tinkamų sąlygų sudarymą gerai teisėkūrai.
<P>
Norėčiau pabrėžti, kad reikėtų nepamiršti, jog įsigaliojus Lisabonos sutarčiai ir atsižvelgiant į būsimą plėtrą Europos Parlamentas susidurs su naujomis užduotimis. Dėl piliečių gerovės būtina priimti tokius sprendimus, kuriais būtų užtikrintas tinkamas Europos Parlamento darbas.
<P>
Norėčiau pabrėžti, kad tikiuosi ir toliau bendradarbiauti su pranešėju, nes šiuo bendradarbiavimu užtikrinama, kad rengiamas 2012 m. Europos Parlamento biudžetas būtų paremtas finansine drausme; be to, rengiant šį biudžetą atsižvelgta ne tik į ateinančius metus ar tolesnius keletą metų, jame pateikiamos ir šiuolaikiškos priemonės, kuriomis bus palengvintas Parlamento darbas ir investicijos, dėl kurių, tikiuosi, galėsime sutaupyti ateityje.
<SPEAKER ID="031" NAME="Jan Kozłowski" AFFILIATION="PPE">
(PL) Ponia pirmininke, norėčiau pasveikinti J. M. Fernandesą parengus puikų pranešimą. Be to, manau, kad 2012 m. biudžetas turėtų būti realus ir atitikti esamą ekonominę padėtį. Kadangi turiu keleto metų regionų biudžeto valdymo patirties, taip pat esu Biudžeto komiteto narys, ypač daug dėmesio skiriu išlaidų planavimo drausmei. Manau, turėtume vengti netikros ekonomijos, kuri gali sukelti ekonomikos susilpnėjimą ir ekonominio konkurencingumo sumažėjimą. Išaugęs užimtumo lygis ir aukštos kokybės tvarių darbo vietų kūrimas - ekonomikos augimo prielaida, taip galima įveikti ekonomikos krizės padarinius. Europos Sąjungos biudžetu turėtų būti skatinamas užimtumo augimas. Augimo pagrindas - ne išlaidų mažinimas, o efektyvumo didinimas ir Europos Sąjungos lėšų nukreipimas į strateginių ir aiškių rezultatų siekimą. Dėkoju.
<SPEAKER ID="032" NAME="Giovanni Collino" AFFILIATION="PPE">
(IT) Ponia pirmininke, ponios ir ponai, dėkoju J. M. Fernandesui už jo atliktą darbą ir susitelkimą į galimas administracinių išlaidų taupymo sritis. Personalas ir pastatų politika - tai dvi pagrindinės sritys, kurioms tenka daugiausia administracinių išlaidų, ir tai aiškiai pabrėžiama pranešime.
<P>
Atsižvelgiant į būsimą Kroatijos prisijungimą prie Europos Sąjungos ir būsimus personalo poreikius, būtina valdyti personalo procedūras, visų pirma judumą. Jeigu, viena vertus, tokia žmogiškųjų išteklių politika būtų pasiektas didesnis lankstumas, kita vertus, tai pareikalautų daugiau Europos Sąjungos personalo mokymų.
<P>
Aptariant pastatų politiką, dokumente aiškiai minimas centralizavimo principas. Griežta politika, kurią taikome biudžetams, pradedant valstybių narių biudžetais, vidutinės trukmės laikotarpiu turėtų paskatinti apsvarstyti ir siekį išlaikyti tris Parlamento būstines, ir tai, reikia pripažinti, yra sudėtingas klausimas, kurį būtinai turime išspręsti.
<SPEAKER ID="033" NAME="Gianni Pittella" AFFILIATION="S&amp;D">
(IT) Ponia pirmininke, ponios ir ponai, labai atidžiai klausiausi diskusijų ir galiu patikinti, kad Biuras pasiūlapdairaus, skaidraus ir patikimo administravimo modelį, ir visų pirma norėčiau pabrėžti tris punktus.
<P>
Pirma, pasiūlyme nurodytas biudžeto padidinimas neviršija vidutinio Europos Sąjungos infliacijos lygio. Antra, pritariu reiškiamam susirūpinimui, todėl ir toliau siekiame apdairios ir ilgalaikės pastatų politikos, kad būtų užtikrintas personalo saugumas. Trečia, pritarta 1500 EUR padidinimui, ir šios lėšos skiriamos iš Biudžeto komiteto rezervo.
<P>
Biudžeto komitetas nusprendnaudoti rezervą. Norėčiau išsklaidyti susirūpinimą dėl klaidingo šio poelgio aiškinimo: lėšos pateks ne į Parlamento narių kišenes, o bus skiriamos jų padėjėjams, kurie padeda tinkamai vykdyti pareigas, kurios priskirtos šiems nariams Lisabonos sutartimi.
<SPEAKER ID="034" NAME="Indrek Tarand" AFFILIATION="Verts/ALE">
Ponia pirmininke, norėčiau paminėti vieną sritį, kurioje tikrai galėtume sutaupyti - tai programinįranga. Kiekvienais metais Billui Gatesui mokame didžiulę pinigų sumą už naudojimąsi Windows programine įranga. Galbūt tai puikus žmogus, aukojantis daug pinigų gerais tikslais, tačiau jeigu šiame Parlamente drąsiau naudotume atviro kodo programinę įrangą, tai būtų žingsnis link geresnio, pigesnio ir modernesnio valdymo.
<SPEAKER ID="035" NAME="Paul Rübig" AFFILIATION="PPE">
(DE) Ponia pirmininke, norėčiau pasiteirauti Komisijos nario J. Lewandowski: kokia yra speciali procedūra siekiant pasinaudoti euro apsaugos sistema, kitaip tariant, pinigais, kurias skiria Europos institucijos, 2012 m.? Ar Komisija pateiks pasiūlymą, jeigu konkreti valstybpareikš pageidavimą pasinaudoti šia apsaugos sistema? Ar Europos Parlamentas turi visapusiškai dalyvauti priimant tokį bendrą sprendimą ir ar šią savaitę bus svarstomas klausimas dėl šios apsaugos sistemos išplėtimo?
<P>
Antra, norėčiau pareikšti savo nuomonę dėl 1 500 EUR, skirtų padėjėjų išlaidoms. Norėčiau paprašyti, kad visi nariai, kurie neišleidžia visų padėjėjų išlaidoms skirtų pinigų, viešai informuoti, kiek lėšų jie sutaupo patys sau, nes čia atsiranda daug galimybių piktnaudžiauti. Gali būti, kad yra tokių narių, kuriems visiškai nereikia lėšų, skirtų padėjėjų išlaidoms, nes jie labai retai lankosi Parlamente. Tokiais atvejais neturėtų būti skiriama visa šių lėšų suma. Tik nariai, kurie ypač sunkiai dirba, turėtų naudotis visomis lėšomis. Visi kiti šiuos pinigus turėtų grąžinti mokesčių mokėtojams.
<SPEAKER ID="036" NAME="Milan Zver" AFFILIATION="PPE">
(SL) Ponia pirmininke, Komisijos nary, pirmiausia norėčiau pasveikinti J. M. Fernandesą su puikiu pranešimu. Tačiau sutinku su nariais, kurie mano, kad taupymas, ir visų pirma biudžeto lėšų taupymas, yra būtinas.
<P>
Tiesa ta, kad Europos Sąjungos biudžetas mažėjo ištisus dešimtmečius. Vertinant Europos Sąjungoje sukurtą BVP, reikia pažymėti, kad jis nuolat mažėjo. Neseniai Komisijos narys minėjo, kad iš pat pradžių ES bendrasis vidaus produktas sudarapytiksliai 1,3 proc. Dabar jis siekia vos 1,12 proc. Tačiau nacionaliniai Europos valstybių biudžetai gerokai išaugo.
<P>
Pvz., per pastaruosius dešimtį metų Jungtinės Karalystės biudžetas padidėjo 100 proc., taigi du su puse karto daugiau nei ES biudžetas. Norėčiau išgirsti Komisijos nario nuomonę šiuo klausimu, ir visų pirma norėčiau pasiteirauti, ar susidursime su sunkumais įgyvendindami 2012 m. biudžetą dėl jo sumažėjimo, palyginti su valstybių narių nacionaliniais biudžetais.
<SPEAKER ID="037" NAME="José Manuel Fernandes" LANGUAGE="PT">
Ponia pirmininke, norėčiau padėkoti visiems kolegoms už jų indėlį. Norėčiau pažymėti, kad šį kartą mūsų tikslas - biudžeto gairės. Tačiau aptarėme ne vien tik gaires ir iškėlėme konkretų tikslą: pasiekti neutralų padidėjimą, o tai reiškia, kad 2012 m. biudžeto padidėjimas neturi viršyti infliacijos lygio.
<P>
Puikiai suprantu, kad turime naujų pareigų. Suprantu, kad joms įgyvendinti reikalingi ištekliai, tačiau turime nepamiršti gero valdymo principų ir taupyti remdamiesi ekonomiškumo, efektyvumo ir veiksmingumo principais.
<P>
Nesivadovausime šiais principais vien tik siekdami aklai taupyti: ateityje santaupos taps išlaidomis. Taupysime, kad nekiltų pavojaus mūsų pagrindiniam tikslui: nepriekaištingai teisėkūrai.
<P>
Esu įsitikinęs, kad šį biudžetą galėčiau pavadinti suderinimo biudžetu: esamų poreikių dabartiniu krizės laikotarpiu ir reikalavimų institucijoms veiksmingai reaguoti ir vykdyti tai, ko reikia žmonėms ir ko pageidauja Europos visuomenė, suderinimu.
<P>
Atsižvelgdamas į kilusią sumaištį, priminsiu vieną pastraipą: biudžetas nebuvo padidintas skiriant lėšų Parlamento nariams, ir kitais metais tokio padidinimo tikrai nebus. Pinigų suma, apie kurią visi diskutavo ir kuri skirta ne Parlamento nariams, o papildomam padėjėjui samdyti, buvo numatyta dar 2010 m., ir jokių pakeitimų biudžete nebuvo, taigi 2011 m. biudžetas nebuvo padidintas.
<SPEAKER ID="038" NAME="Pirmininkė">
Diskusijos baigtos.
<P>
Balsavimas vyks 2011 m. kovo 9 d., 11.30 val., trečiadienį.
<P>
Raštiški pareiškimai (Darbo tvarkos taisyklių 149 straipsnis)
<SPEAKER ID="040" NAME="Nessa Childers" AFFILIATION="S&amp;D">
raštu. - Kaip išrinkti atstovai, visi šiame Parlamente esantys nariai pastaruosius trejus metus stebėjo mūsų rinkėjų ir nacionalinių vyriausybių pasiaukojimą. Visi žinome, kad Europos Sąjungoje sumažintas finansavimas tokioms pagrindinėms sritims kaip švietimas, sveikatos priežiūra, transportas ir kt. Labai svarbu, kad Europos Parlamentui būtų skiriamas reikiamas biudžetas, kad nariai, kuriuos išrinko Europos žmonės, galėtų tinkamai įgyvendinti jiems suteiktus įgaliojimus. Tačiau taip pat svarbu, kad Parlamentas atstovautų Europos piliečiams ir užtikrintų, kad nebūtų lengvabūdiškų išlaidų, nepagrįsto kainų augimo, o rinkoje, kurioje tiekėjai ir verslo atstovai kovoja dėl kiekvieno euro, būtų sukurta vertė. Manau, kad mano kolegos šiame Parlamente ir kitose Europos institucijose dirbantys asmenys ateinančiais metais apsvarstys šiuos principus.

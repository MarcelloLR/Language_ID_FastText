<CHAPTER ID="018">
Teisėkūros procesas dėl trečiojo energetikos paketo (diskusijos) 
<SPEAKER ID="469" NAME="Pirmininkas">
Kitas klausimas - diskusijos dėl Hanneso Swobodos, Reino Paasilinnos, Elunedos Morgan, Atano Paparizovo, Gileso Chichesterio, Alejo Vidalio-Quadraso, Herberto Reulio, Angelikos Niebler, Gunnaro Hökmarko ir Jerzio Buzeko žodinio klausimo Tarybai Socialistų frakcijos Europos Parlamente ir Europos liaudies partijos (krikščionių demokratų) ir Europos demokratų frakcijos vardu tema: Tęsti ir laiku užbaigti teisėkūros procesą dėl trečiojo energetikos paketo (B6-0493/2008).
<SPEAKER ID="470" NAME="Atanas Paparizov">
autorius. - Gerb. pirmininke, 2008 m. birželio 18 d. ir liepos 9 d. Europos Parlamentas per pirmąjį svarstymą patvirtino teisėkūros rezoliucijas dėl trečiojo energetikos paketo direktyvų ir reglamentų. Paketas labai svarbus siekiant sukurti Europos elektros energijos bei dujų vidaus rinką, užtikrinti skaidrią ir aiškią investicijų į perdavimo tinklus reguliavimo sistemą bei stiprinti regionų ir visos Europos bendradarbiavimą. Atsižvelgiant į tai, energetikos paketu labai prisidedama prie ES valstybių narių energijos tiekimo saugumo.
<P>
Jo priėmimas reikšmingiausiai prisidės prie pastangų, kuriomis siekiama įgyvendinti plataus užmojo energetikos ir klimato kaitos srities teisės aktų paketą. Esu įsitikinęs, kad Parlamentas rytoj jį priims.
<P>
Todėl norėtume paprašyti, kad Tarybai pirmininkaujanti Prancūzija informuotų mus apie savo ketinimus pateikti Europos Parlamentui bendrąją Tarybos poziciją dėl penkių teisėkūros pasiūlymų. Taip pat būtume dėkingi, jei būtų pateikta išsami informacija apie tai, kokių veiksmų Taryba ir ypač jai pirmininkausianti Čekija numato imtis, siekdamos tęsti ir laiku užbaigti teisėkūros procesą dėl trečiojo energetikos paketo.
<P>
Europos Parlamentas jau ne kartą rodsavo troškimą pradėti konstruktyvų dialogą su Taryba. Kaip šio pasirengimo ženklą liepos 17 d. Europos Parlamento pranešėjai parengministrui J.-L. Borloo skirtą laišką, kuriame raginame Tarybai pirmininkaujančią šalį per laikotarpį nuo bendro politinio susitarimo iki oficialaus pranešimo apie bendrąją Tarybos poziciją pradėti neoficialias Tarybos ir Parlamento derybas. Be to, paraginome Tarybą šį teisėkūros paketą padaryti prioritetinį kartu kuo anksčiau nuo 2008 m. rugsėjo mėn. pradedant neoficialias derybas, nes esame įsitikinę, jog tai galėtų pasitarnauti trijų institucijų, Tarybai pirmininkaujančios Prancūzijos ir visų ES piliečių interesams. Vėliau atkreipėme dėmesį į būtinybę laiku pradėti šias derybas dėl kai kurių atvejų.
<P>
Norėčiau atkreipti dėmesį į Europos Parlamento rezoliuciją dėl 2008 m. spalio 15-16 d. Briuselyje vykusio Europos Vadovų Tarybos susitikimo rezultatų, kurioje raginome Tarybą pradėti derybas.
<P>
Po spalio 10 d. sudaryto politinio susitarimo Pramonės, mokslinių tyrimų ir energetikos komiteto primininkas lapkričio 7 d. laiške pasiūlneoficialaus trišalio dialogo forma iki šių metų pabaigos surengti pirmąjį susitikimą. Apgailestaujame, kad toks susitikimas iki šiol neįvyko.
<P>
Savo ruožtu iš karto, kai tik gausime bendrąją Tarybos poziciją, esame pasirengę pradėti trišalį dialogą, kad būtų pasiektas tarpinstitucinis susitarimas.
<P>
Šiandien per pranešėjų ir visų politinių frakcijų atstovų susitikimą, kurį surengPramonės komiteto pirmininkA. Niebler, visais balsais sutarėme pasiūlyti kuo anksčiau pradėti trišalį dialogą, pageidautina Strasbūre, per nuo 2009 m. sausio 12 d. prasidedančią savaitę turint mintyje laiko apribojimus. Tikimės, kad Tarybai pirmininkaujanti Čekija pajėgs priimti šį pasiūlymą.
<P>
Šiuo metu žinome, kad Taryba į savo bendrąją poziciją įtraukpolitiniu atžvilgiu ypatingos svarbos sritis, pvz., atskyrimą, nuostatą dėl trečiųjų šalių ir vienodas sąlygas. Vis dėlto ji nesprendEuropos Parlamento per pirmąjį svarstymą iškeltų klausimų, pvz., didesnio reguliavimo agentūros vaidmens, vartotojų apsaugos, energijos trūkumo ir t. t. klausimų. Tikimės, kad šiuos svarbius klausimus galėsime apsvarstyti per įtemptą sausio ir vasario mėn. vyksiantį dialogą.
<P>
Leiskite pasakyti, kad tikiu, jog Taryba operatyviai ir konstruktyviai reaguos į Europos Parlamento iškeltus klausimus, kurie užtikrina paketo įgyvendinimą ir gina milijonų Europos vartotojų interesus.
<SPEAKER ID="471" NAME="Gunnar Hökmark" LANGUAGE="SV">
Gerb. pirmininke, rytoj Parlamentas priims sprendimą dėl įvairių su klimatu susijusių teisės aktų paketo dalių. Tai reikš, kad per labai trumpą laiką susitarėme dėl kelio, kuriuo turime eiti pirmyn, ir priėmėme sprendimus dėl svarbių būsimos Europos energijos ir aplinkos politikos dalių. Tai taip pat reiškia, kad Parlamentas ir Taryba užbaigs veiksmų klimato srityje paketą gerokai anksčiau, nei būsime toli pažengę sprendimų priėmimo dėl energijos rinkų ir jų įgyvendinimo srityje. Iš tiesų turėjo būti atvirkščiai, t. y. turėjome užbaigti sprendimų priėmimo dėl elektros energijos ir dujų rinkų bei tarpvalstybinių rinkų procesą gerokai prieš prieidami prie šio klausimo. Kad veiktų energijos rinka, kurią dabar kuriame remdamiesi su klimatu susijusių teisės aktų paketu, reikalinga tinkamai visoje Europoje be sienų veikianti energijos rinka ir žemas kainas išlaikyti padedanti konkurencija. Taip pat turėtume užtikrinti, kad galėsime pasinaudoti kiekvienu mums Europoje prieinamu energijos šaltiniu. Šioje srityje rinkos priemonių ir veiksmų klimato srityje paketų sistema tapo šiek tiek paini.
<P>
Ką galime padaryti dabar - tai užtikrinti, kad šių derybų srityje kuo greičiau padarytume pažangą. Žinoma, nuo Tarybai pirmininkausiančios Čekijos priklauso, ar šios derybos bus pradėtos kuo greičiau, galbūt sausio mėn. Strasbūre, kaip anksčiau pasiūlvienas mano kolegų Parlamento narių. Vis dėlto rytoj, kai priimsime sprendimą dėl su klimatu susijusių teisės aktų paketo, Tarybai pirmininkaujanti Prancūzija taip pat bus įpareigota valdyti padėtį ir inicijuoti procesą, kuris sudarytų sąlygas nedelsiant pradėti derybas ir kuo greičiau pradėti diskusijas apie atskyrimą, geresnę konkurenciją bei tarpvalstybines jungtis.
<P>
Tai svarbu ne tik siekiant išlaikyti žemas kainas ir sudaryti sąlygas geriau konkuruoti, bet ir norint užtikrinti, kad įvairios valstybės narės, kurios dėl su klimatu susijusių teisės aktų paketo gali atsidurti labiau pažeidžiamoje padėtyje, netaptų atskirtos. Būtent tai reikia padaryti, ir tikiuosi, kad dauguma šių darbų bus atlikta per Čekijos pirmininkavimo Tarybai laikotarpį.
<P>
Vis dėlto, gerb. pirmininke ir ministre, nenorime, kad per paskutines 2008 m. gruodžio mėn. dienas Tarybai pirmininkaujanti Prancūzija vengtų savo prisiimtos atsakomybės. Labai jums dėkoju.
<SPEAKER ID="472" NAME="Jean-Louis Borloo" LANGUAGE="FR">
Gerb. pirmininke, Parlamento nariai, galiu jus patikinti, kad neketiname vengti savo atsakomybės. Tiesą sakant, visiškai priešingai.
<P>
Taryba jau keletą kartų, įskaitant ir šį šešių mėnesių laikotarpį, pabrėžė, jog elektros energijos ir dujų vidaus rinkos sukūrimui, skaidrios ir aiškios investicijų į perdavimo tinklus ir jų veikimo reguliavimo sistemos užtikrinimui bei reguliavimo institucijų vaidmens ir jų bendradarbiavimo stiprinimui skiria didžiulę reikšmę. Ši svarba turėtų būti dar kartą pabrėžta tada, kai, tikėkimės, su energetika ir klimatu susijusių teisės aktų paketas bus priimtas, juolab kad šios vidaus rinkos sukūrimas - būtina mūsų tikslų pasiekimo šioje srityje sąlyga.
<P>
Todėl negalima abejoti šia svarba, kurią Tarybai pirmininkaujanti Prancūzija skiria sėkmingam šio teisės aktų paketo - pagrindinės sudedamosios Europos energijos politikos dalies - užbaigimui. Taip pat negalima abejoti sutarto termino laikymosi, kitais žodžiais tariant, susitarimo pasiekimo iki šios kadencijos pabaigos, svarba. Todėl per spalio 10 d. vykusį Tarybos posėdį ji dėjo visas pastangas, kad dėl visų penkių tekstų būtų pasiektas politinis susitarimas.
<P>
Turiu jums priminti, kad nepaisant puikaus ir išsamaus Tarybai pirmininkavusios Slovėnijos darbo, tekstuose liko du atviri esminiai klausimai, kurie dėl Parlamento nuomonės stokos per birželio 6 d. vykusį Tarybos posėdį įgavo bendro požiūrio pavidalą. Šie klausimai buvo trečiųjų šalių investicijų į energijos sektorių ir sąžiningos konkurencijos sąlygos. Buvo dedamos visos pastangos, ir mums pavyko užtikrinti, kad per spalio mėn. Tarybos posėdį būtų pasiektas bendras susitarimas. Norėčiau pabrėžti, kad Komisija ypač palaikbendrosios spalio mėn. pozicijos sąlygas.
<P>
Kitą dieną po šio susitarimo Tarybai pirmininkaujanti Prancūzija pavedTarybos generalinio sekretoriato tarnyboms atlikti techninius ir teisinius darbus, reikalingus 300 šio paketo teisės aktų puslapių užbaigti, kad gruodžio mėn. būtų galima perduoti Parlamentui bendrąsias pozicijas. Greitas šio darbo užbaigimas priklauso ir nuo Parlamento, ir nuo visų valstybių narių tarnybų.
<P>
Pagal už institucijų darbo koordinavimą atsakingo komiteto sekretoriato nurodymus ir sutarus su Tarybai pirmininkausiančia Čekija buvo nuspręsta, kad ši bendroji pozicija bus perduota Parlamentui artimiausiomis dienomis, t. y. sausio mėn. pradžioje. Kadangi su tuo susijusi ir Taryba, ji iki sausio 9 d. ketina užbaigti jos priėmimui skirtas procedūras. Nėra reikalo jums priminti, kad tuo pat metu vedėme derybas dėl kelių teisės aktų paketų, įskaitant tą, apie kurį šiandien kalbėjome, ir paketą dėl jūrų transporto, kuris iš tiesų įkvėpvisus atitinkamus derybininkus.
<P>
Nepaisant to, kad fiziškai neįmanoma pradėti derybų dėl šio teisės aktų paketo, lapkričio 17 d. Nuolatinių atstovų komiteto ir Pramonės, mokslinių tyrimų ir energetikos komiteto pirmininkams išsiųstame laiške Tarybai pirmininkaujanti Prancūzija pranešesanti pasirengusi dalyvauti pirmajame posėdyje, surengtame trišalio dialogo forma - kaip jūs to prašėte - siekiant pradėti keletą pirmųjų apsikeitimų. Dabar visos sąlygos įvykdytos, taigi galėsime visiškai atsiduoti šio teisės aktų paketo nagrinėjimui ir, tikėkimės, susitarimo per kitų metų gegužės mėn. vyksiantį antrąjį svarstymą pasiekimui. Bet kokiu atveju, būtent to Tarybai pirmininkaujanti Prancūzija ir tikisi.
<SPEAKER ID="473" NAME="Andris Piebalgs">
Komisijos narys. - Gerb. pirmininke, visų pirma norėčiau padėkoti gerbiamiems Parlamento nariams už šį pačiu laiku pateiktą klausimą. Tai, kad per šį įstatymų leidimo laikotarpį baigiame diskusijas dėl energetikos vidaus rinkos, - labai svarbu. Pasiūlytas priemonių paketas buvo labai sudėtingas; šį kartą diskusijos lėmtai, kad susitarimas bus pasiektas per antrąjį svarstymą ir, kaip buvo galima tikėtis, jose atsižvelgiama į sudėtingą šių pasiūlymų pobūdį.
<P>
Jei kalbėtume apie vertingus dalykus, pasakyčiau, kad labai svarbu tai, jog dabar Taryboje pasiekėme politinį susitarimą, o bendrosios pozicijos bus patvirtintos sausio mėn. pradžioje. Komisija sausio mėn. pradžioje taip pat priims Parlamentui skirtą komunikatą dėl bendrosios pozicijos, taigi, jis pasirodys pačiu laiku prieš pirmąją mėnesinę sesiją sausio mėn. Taigi, šiuo požiūriu esame pasirengę perduoti Parlamentui bendrąsias pozicijas, kad jis galėtų į jas atsižvelgti ir pradėti oficialias derybas.
<P>
Antrasis dalykas, kurį norėčiau pabrėžti, yra tai, kad vėliau Tarybai pirmininkausianti Čekija ypač pabrėžia ketinanti ryžtingai dirbti ir pasiekti rezultatų jau kovo mėn. ar dar anksčiau, jei tai bus įmanoma. Jie taip pat planuoja rengti trišalius dialogus. Jie būtų labai patenkinti, jei pavyktų surengti po vieną trišalį dialogą per savaitę - jų užmojai išties platūs siekiant tai padaryti pirmuoju prioritetu.
<P>
Trečia, norėčiau padėkoti Tarybai pirmininkaujančiai Prancūzijai, nes atsižvelgiant į visą darbo krūvį, kuris jiems teko dėl energetikos ir klimato kaitos priemonių paketo, jie iš tiesų ištesėjo visus su vidaus rinkos priemonių paketu susijusius pažadus. Taryboje nebuvo lengva pasiekti politinį susitarimą; dėl vienų pagrindinių dalykų sutarėme per Slovėnijos pirmininkavimo Tarybai laikotarpį, tačiau dėl kitų aspektų tebebuvo abejojama. Dabar Taryboje priėjome prie tvirto susitarimo, ir Taryba pasirengusi derėtis.
<P>
Toliau norėčiau padėkoti Parlamentui. Norėčiau padėkoti A. Niebler už jos kantrybę per trišalius dialogus, nes pirmąjį susitarimą pasiekėme tik iš dalies dėl jūsų sunkaus darbo. Taigi, atsiprašau ir tikiuosi, kad diskusijų dėl energijos vidaus rinkos netęsime iki nakties. Vis dėlto manau, kad turime svarų pagrindą, kuriuo remdamiesi pasieksime susitarimą, nes visi pranešėjai labai glaudžiai tarpusavyje bendradarbiauja. Tikiuosi, neužtruksime iki ankstaus ryto.
<P>
Jei kalbėtume apie Komisiją, pažadu, kad sunkiai dirbsime ir stengsimės rasti priimtiną kompromisą, nes, Komisijos manymu, labai svarbu, kad energijos vidaus rinkos požiūriu Europos Sąjunga būtų stipri. Ji užtikrina tiekimo saugumą ir žemesnes kainas vartotojams, bet visų pirma ji taip pat užtikrina, kad visos priemonės, kurias norėtume pasiūlyti pasinaudodami šiltnamio efektą sukeliančių išmetamųjų teršalų leidimų prekybos sistema, būtų veiksmingos. Komisija itin suinteresuota rasti susitarimą bei palengvinti Europos Parlamento ir Tarybos susitarimą.
<SPEAKER ID="474" NAME="Angelika Niebler" LANGUAGE="DE">
Gerb. pirmininke, Tarybos Pirmininke, Komisijos nary, Parlamento nariai, šiandien visą dieną svarstėme veiksmų klimato srityje priemonių paketą, o rytoj vyks balsavimas. Prognozuojama, kad dėl šio klimato priemonių paketo bus pasiektas neabejotinas sutarimas, o tai, apskritai paėmus, - geras dalykas.
<P>
Tačiau visas veiksmų klimato srityje paketas ir kilnūs jo tikslai bus įgyvendami tik tada, jei tokiose srityse, kaip tinklų plėtojimas ir infrastruktūros plėtra kokybine prasme žengsime didžiulį žingsnį į priekį. Būtent todėl džiaugiuosi, kad spalio mėn. Taryba priėmbendrąją poziciją, kad mes čia, Parlamente, galėtume sparčiai vystyti savo konsultacijų procesą, kaip visada to tikėjomės. Tikiuosi, netrukus prasidės derybos. Esu dėkinga jums, Tarybos Pirmininke, kad jau žengėte pirmąjį žingsnį.
<P>
Jei kalbėtume apie veikimo lygmenį, matau, kad sekretoriatai jau pradėjo bendradarbiavimą ir ėmruoštis, kad derybos galėtų būti pradėtos sausio ar vasario mėn. per Čekijos pirmininkavimo Tarybai laikotarpį. Jei Komisija, kaip daugeliu atvejų, veiks kaip sąžiningas tarpininkas, galų gale pasieksime gerų kompromisų.
<P>
Jei kalbėtume apie esminius dalykus, žinoma, dėl tam tikrų pagrindinių aspektų tarp Tarybos pozicijos ir Europos Parlamento pozicijos yra milžiniškų skirtumų. G. Hökmark jau iškėlatskyrimo nuosavybės teisių klausimą ir nagrinėjo, ar yra kitų galimybių. Tiek dujų, tiek elektros energijos sektorių atžvilgiu Tarybos pozicija čia skiriasi nuo Parlamento pozicijos. Klausimas, kokį vaidmenį turėtų vaidinti agentūra, bus vienas pagrindinių. Šiuo metu Tarybos ir Parlamento nuomonės labai skiriasi. Skirtingų išryškinimų yra netgi dėl bendro vartotojų teisių komplekso.
<P>
Esu tikra, kad net ir šio dokumentų rinkinio atžvilgiu yra politinės valios pasiekti susitarimą. Jei visi bendradarbiausime taip pat konstruktyviai, kaip bendradarbiavime dėl veiksmų klimato srityje priemonių paketo, taip pat tai pasieksime. Tikiuosi, nereiks sėdėti per savaitgalį; man užteko vieną kartą šeštadienį ryte atsikelti 4.40 val. ir svarstyti veiksmų klimato srityje priemonių paketą. Šiuo požiūriu tikiuosi gero bendradarbiavimo.
<SPEAKER ID="970" NAME="Atanas Paparizov" LANGUAGE="FR">
Gerb. pirmininke, pirmiausia norėčiau padėkoti J.-L. Borloo už jo konstruktyvų požiūrį ir už tai, kad pabrėžTarybos troškimą iki šios kadencijos pabaigos užbaigti diskusijas dėl šio teisės aktų paketo.
<P>
Taip pat savo frakcijos vardu esu be galo dėkingas už Komisijos nario A. Piebalgso pareiškimą, kad jis palaikys kompromiso ieškojimą, nors turime daugybę svarstomų klausimų, kurių Komisija nepalietir dėl kurių išlaiksavo poziciją.
<P>
Europos Parlamentas ir ypač mes, PSE frakcijos nariai, primygtinai reikalaujame tokių klausimų, kaip vartotojų teisės ir energijos trūkumas, ir norėtume, kad jie atsispindėtų galutiniame dokumente. Norėčiau jus patikinti, kad esame pasirengę dalyvauti šiuose nuo pat sausio mėn. pradžios vyksiančiuose trišaliuose dialoguose, ir, kaip ką tik minėjo A. Niebler, tai - visų pranešėjų ir visų politinių frakcijų ketinimas. Būtų labai malonu, jei Tarybai pirmininkausianti Čekija sausio mėn. pradžioje būtų pasirengusi prisijungti prie mūsų, kad iš esmės iki kovo mėn. pabaigos galėtume užbaigti savo darbą, o teisės aktų paketą - per balandžio mėn., greičiausiai per antrąją balandžio mėn. vyksiančią mėnesinę sesiją. Tai būtų idealus variantas.
<P>
Norėčiau jus patikinti, kad taip pat būsime pasirengę ieškoti kompromiso ir pabandyti rasti abiem teisės aktų paketams tinkamus sprendimus, tačiau tai, be abejo, turėtų būti procesas, dėl kurio būtų sudaromos sąlygos konkurencingesnei rinkai, didesniam skaidrumui, visų suinteresuotųjų subjektų gyvybingumui ir būtų leidžiama jiems turėti savo nuomonę apie ateities energijos rinką. Esame įsitikinę, kad agentūros vaidmuo gali būti patobulintas neperžengiant Meroni bylos ribų, ir Parlamente radome keletą gerų tam skirtų pasiūlymų.
<P>
Tikimės, kad Komisija mus parems ir kad galėsime sukurti teisės aktų paketą įtraukdami veikėjus ir įgyvendintus įstatymų rinkinius, kurie būtų ne įgyvendinami savanoriškai, o pagrįsti privalomais sprendimais. Manau, tai būtų geras tikram trečiajam energetikos priemonių paketui, kurio užmojai viršytų antrojo priemonių paketo užmojus, skirtas sprendimas, leisiantis sukurti pagrindą iš tiesų veikiančiai konkurencingai rinkai.
<SPEAKER ID="476" NAME="Rebecca Harms" LANGUAGE="DE">
Gerb. pirmininke, mano manymu tai, kad vėl svarstomas energetikos priemonių paketas, - labai geras dalykas. Visų pirma, norėčiau pasinaudoti šia galimybe ir priminti rūmams, kad elektros energijos vidaus rinkos atžvilgiu Europos Parlamento nariai labai įspūdinga balsų dauguma balsavo prieš trečiąjį būdą, dėl kurio susitarAngela Merkel ir Nicolas Sarkozy. Manau, per prieš dabar mūsų laukiančias konsultacijas nederėtų į tai žiūrėti pro pirštus.
<P>
Man labiausiai nepatiko tai, kad per paskutinius šešis mėnesius Tarybai pirmininkaujanti Prancūzija su šiuo klausimu elgėsi lyg su "karšta bulve", o dabar šį keblų klausimą perleido Tarybai pirmininkausiančiai Čekijai. Ne taip reikia spręsti šį svarstomą klausimą, kuris labai svarbus dėl atskyrimo, dėl kurio Parlamentas laikėsi itin nuoseklios pozicijos; Europos elektros energijos vidaus rinkoje turėtume sukurti daug konkurencingesnę padėtį ir, mano manymu, turėtume užtikrinti teisingesnį bei skaidresnį kainų nustatymą.
<P>
Dažnai sakoma, kad kartu galėtume padaryti energiją pigesnę. Žaliųjų frakcija / Europos laisvasis aljansas niekada to netvirtino, tačiau sąžiningesnio kainų nustatymo ir konkurencijos bei geresnio piliečių suvokimo apie šį procesą poreikį galėtume ir toliau sieti su savo pozicija.
<P>
Dabar savo frakcijos vardu aiškiai pasisakau už tai, kad nuo sausio mėn. - nežinau, kas buvo pasakyta anksčiau, nes, deja, atvykau pavėlavusi - ar kuo anksčiau būtų tęsiamos tolesnės konsultacijos dėl šio energijos rinkos priemonių paketo, nes esu įsitikinusi, jog bendra energijos ir klimato priemonių strategija negali veikti ir negali būti ideali, jei vystydami rinką nesiremsime klimato ir energijos priemonių pakete suformuluotais politikos tikslais.
<SPEAKER ID="477" NAME="Jerzy Buzek" AFFILIATION="PPE-DE">
(PL) Gerb. pirmininke, pirmiausia norėčiau padėkoti J.-L. Borloo už puikų jo pasirengimą deryboms dėl klimato priemonių paketo ir už tai, kad vadovavo joms iki jų pabaigos.
<P>
Deja, per Prancūzijos pirmininkavimo Tarybai laikotarpį trečiojo energetikos priemonių paketo reikalai klostėsi ne itin gerai. Vis dėlto norėčiau pasinaudoti šia galimybe ir padėkoti Komisijos nariui A. Piebalgsui už jo darbą per pirmąjį šių metų pusmetį. Dėl nuolatinių diskusijų su Komisija ir daugybės mūsų pateiktų pakeitimų Parlamente taip pat puikiai pavyko priimti trečiąjį energetikos priemonių paketą.
<P>
Manau, svarstydami klimato priemonių paketą susiduriame su nepagrįstu vadinamuoju netikėtai dideliu pelnu. Pagrindintokio pobūdžio pelno atsiradimo priežastis - tikros rinkos ir atitinkamų sprendimų trūkumas. Pvz., sunku įsivaizduoti netikėtai didelio pelno atsiradimą transporto priemonių, obuolių ar apelsinų pardavimo srityje, nes minėtais atvejais veikia tikra rinka ir tokio pobūdžio pelnas būtų neįmanomas.
<P>
Būtent todėl žengę tokį didžiulį žingsnį į priekį į klimato priemonių paketą įtraukdami natūralios aplinkos apsaugą dabar turime apsvarstyti su rinka susijusius veiksmus. Tai padaryti - mūsų pareiga. Bendra rinka sudarys sąlygas geresnei konkurencijai ir užtikrins energijos tiekimo saugumą, o būtent to nekantriai laukia mūsų pirkėjai.
<P>
Norėčiau užduoti klausimą Tarybai pirmininkaujančiai Prancūzijai: ar per diskusijas dėl energetikos ir klimato priemonių paketo atskiros šalys pakeitsavo poziciją dėl trečiojo energetikos paketo? Klausiu to todėl, nes dabar tapo visiškai aišku, jog siekiant įgyvendinti klimato priemonių paketą būtina užbaigti su trečiuoju energijos priemonių paketu susijusį darbą.
<SPEAKER ID="478" NAME="Reinhard Rack" AFFILIATION="PPE-DE">
(DE) Gerb. pirmininke, Tarybos Pirmininke, Komisijos nary, per šiandienos diskusijas kelis kartus - ir visiškai teisingai - buvo užsiminta apie energetikos priemonių paketo ir klimato klausimų ryšius. Manau, šis ryšys neatskiriamas ir tikiuosi, jog dabar pateiktas tvarkaraštis suteiks galimybę per keletą ateinančių mėnesių pasieti tikrą Europos institucijų sutarimą dėl energijos vidaus rinkos klausimo.
<P>
Šiuo atžvilgiu norėčiau aiškiai pasakyti, kad, mano manymu, nėra gerai tai, kad ir toliau siekiame skubotų sprendimų metodo, kurį ką tik pritaikėme klimato klausimams spręsti, nors jis šiandien keletą kartų buvo giriamas. Pirmojo svarstymo susitarimai gali būti labai geras dalykas, tačiau kai po jų iš esmės pasikeičia visa dauguma, o į atskirų institucijų vaidmenis ir funkcijas pradedama žvelgti visiškai nesuderintai, tada nemanau, kad tai - iš tiesų geras dalykas.
<SPEAKER ID="479" NAME="Silvia-Adriana Ţicău" AFFILIATION="PSE">
(RO) Energetikos priemonių paketu turėtų būti siunčiamas stiprus investuotojams skirtas signalas, ypač energetikos sektoriuje. Deja, klimato kaitos priemonių paketas nebus baigtas tol, kol nebus baigtas energetikos priemonių paketas. Sakau tai dar ir todėl, kad Europos Sąjungai reikia energetikos infrastruktūros srities investicijų; tai patvirtina ir Europos ekonomikos atkūrimo planas.
<P>
Turime investuoti į Europos Sąjungos energetikos infrastruktūros sujungimą. Norime skatinti atsinaujinančius energijos šaltinius, tačiau kad būtų pasiektas šis tikslas, atsinaujinančios energijos gamintojai turi turėti galimybę naudotis elektros energijos teikimo tinklais, kad iš šių šaltinių generuota elektros energija galėtų pasiekti galutinį vartotoją. Būtent todėl tikiuosi, kad bus imtasi skubių priemonių, kad per ateinantį laikotarpį šis paketas būtų patvirtintas. Dėkoju.
<SPEAKER ID="480" NAME="Jean-Louis Borloo" LANGUAGE="FR">
Gerb. pirmininke, privalau atsakyti į R. Harms klausimą dėl šio priemonių paketo, nes, atrodo, mums kilo problema dėl informacijos.
<P>
Norėčiau pakartoti, kad nepaisant neeilinio Tarybai pirmininkavusios Slovėnijos atlikto darbo, liko atviri du pagrindiniai klausimai, kurių nesprendjokia institucija, išskyrus Komisiją. Tai - laisvo ir sąžiningo patekimo į rinką ir trečiųjų šalių investavimo į ES energetikos sektorių klausimai.
<P>
Leiskite pasakyti, kad šios problemos nebuvo neesminės. Tai buvo dvi kuriam laikui atidėtos problemos, nes jos buvo sudėtingos. Jos nebuvo sprendžiamos, ir per 2008 m. birželio 6 d. vykusį Tarybos posėdį negalėjo būti pasiektas susitarimas. Tarybai pirmininkaujanti Prancūzija visiškai įsitikinusi, kad vidaus rinka - neatsiejama visų priemonių, dėl kurių dirbame ir dėl kurių, tikėkimės, rytoj balsuos Parlamentas, dalis.
<P>
Norėčiau pasakyti R. Harms, kad per spalio mėn. vykusį Tarybos posėdį bandydami pasiekti bendrą susitarimą praleidome ne vieną sunkią valandą. Komisijos narys A. Piebalgs tai žino, nes mūsų užimamos pozicijos buvo labai skirtingos. Tada įvairūs organai: Tarybos generalinis sekretoriatas, Komisijos tarnybos, Pramonės, mokslinių tyrimų ir energetikos komiteto sekretoriatas galėjo atlikti savo darbą.
<P>
Procesas vyksta toliau, kad išsiuntę koordinavimo laišką ir Tarybai pirmininkaujant Čekijai galėtume pradėti daryti gana aiškią pažangą ir kad sausio mėn. galėtume dirbti stengdamiesi iki kadencijos pabaigos pasiekti susitarimą, kuris užbaigtų puikią Europos Parlamento kadenciją.
<P>
Būtent tai prieš akimirką turėjau galimybę pasakyti atsakydamas į A. Paparizovo užduotą klausimą.
<SPEAKER ID="481" NAME="Andris Piebalgs">
Komisijos narys. - Gerb. pirmininke, norėčiau dar kartą padėkoti Tarybai pirmininkaujančiai Prancūzijai, kuri dėl mūsų energetikos vidaus rinkos priemonių paketo atliko didžiulį darbą, nes energetikos taryboje buvome susidūrę su keletu išties sunkių akimirkų. Be to, visi su politiniu susitarimu ir bendrąja pozicija susiję tekstai turėjo būti išversti norint juos perduoti Parlamentui, o tai pareikalavo didžiulio darbo. Taip pat norėčiau pabrėžti tai, kad tarp dabar Tarybai pirmininkaujančios Prancūzijos ir pirmininkausiančios Čekijos visada vyko ypač glaudus bendradarbiavimas. Manau, dokumentai sklandžiai perduodami Tarybai pirmininkausiančiai Čekijai, kuri, jei bus politinės Parlamento ir Tarybos valios, ryžtingai sieks rasti kompromisus dėl visų penkių pasiūlymų. Manau, tai galima įgyvendinti, ir Komisija darys viską, kas jos galioje, kad palengvintų šį procesą.
<P>
Norėčiau pabrėžti vieną ypatingą įvykį, kuris, mano manymu, labai svarbus. Kaip A Paparizov teisingai pasakapie vartotojus, rudenį kartu su vartotojų organizacijomis pradėjome Piliečių energetikos forumą, per kurį siekiant aptarti energetikos rinkos priemonių paketą suburiamos visos vartotojų organizacijos, todėl reikia išplėsti susitarimo taikymo sritį ne tik dėl Parlamento ir Tarybos, bet ir norint užtikrinti, kad Europos vartotojai apskritai palankiau vertintų energetikos rinką. Taip pat labai svarbu visame šiame procese įžvelgti tai, kad naudos gaus ne tik bendrovės, bet ir piliečiai bei pramonės šakos. Diskusijos kartais klaidina, nes visas atskyrimas iš esmės vykdomas tik dėl vartotojų. Manau, šis aspektas labai svarbus, todėl per sausio mėn. prasidėsiančius trišalius dialogus turėsime skirti dėmesio šiam mūsų pasiūlymo stiprinimo klausimui. Esu įsitikinęs, kad šis trišalis dialogas vyks per pirmąją savaitę, kai čia susitiksime. Tai priklauso nuo Tarybai pirmininkausiančios Čekijos, tačiau žinau jos siekius ir žinau apie Komisijos pasirengimą žengti į priekį. Taigi, tikiuosi, kad visą tai galėsime atlikti Strasbūre. Perduosiu Tarybai pirmininkausiančiai Čekijai žinutę apie jūsų norą ir pasirengimą sunkiai dirbti su šiuo dokumentų rinkiniu.
<SPEAKER ID="482" NAME="Pirmininkas">
Diskusijos baigtos.

<CHAPTER ID="018">
Avienos / ėrienos ir ožkienos sektoriaus ateitis Europoje (diskusijos)
<SPEAKER ID="432" NAME="Pirmininkas">
Kitas klausimas yra pranešimas, kurį pateikLiam Aylward Žemės ūkio ir kaimo plėtros komiteto vardu dėl avienos / ėrienos ir ožkienos sektoriaus ateities Europoje.
<SPEAKER ID="433" NAME="Liam Aylward">
pranešėjas. - (GA) Gerb. Pirmininke, avienos ir ožkienos sektoriai yra labai svarbūs Europos ekonomikai ir aplinkai. Avių ir ožkų auginimas yra itin svarbus atokiose vietovėse ir kalnuotuose regionuose, kuriuose ši veikla daug lemia ekonominiu ir žemės ūkio plėtros požiūriu. Be to, tai neturi neigiamo poveikio aplinkai ir padeda išsaugoti kaimo kraštovaizdį.
<P>
Tačiau šios pramonės šakos ateitis Europos Sąjungoje nėra aiški. Nuo 2000 m. avių užauginta 12,5 proc. mažiau. Ūkininkai atsisako šios veiklos, nes dirbti sunku, o pajamos nedidelės. Avienos suvartojama mažiau, nes, kai kurių nuomone, ši mėsa labai brangi ir ją sunku gaminti. Tai ypač būdinga jaunesniajai kartai. Be to, padidėjo konkurencija kitų šalių rinkose.
<P>
Netaikant reikiamų priemonių, iki 2015 m. avienos bus pagaminama 10 proc. mažiau. Šį sektorių būtina įvertinti pagal BŽŪP vadinamąjį "sveikatos patikrinimą” (reformos patikrinimą) bei imtis neatidėliotinų veiksmų.
<P>
Pirmininke, nuo 2007 m. birželio mėn., kai buvau paskirtas šiuo pranešėju, organizavau nemažai diskusijų su šiuo klausimu suinteresuotomis šalimis, įskaitant ūkininkų organizacijas, avienos gamybos sektoriaus ir vartotojų organizacijų atstovus. "Ernst and Young” atliko itin išsamų avių ir ožkų sektoriaus tyrimą, - už tai noriu jiems padėkoti. Kreipiausi į žemės ūkio komisarę M. Fischer Boel bei kitus Europos žemės ūkio ministrus, kurie labai padėjo ruošti šį pranešimą. Visą laiką teikdamas pasiūlymus stengiausi išlaikyti realų požiūrį.
<P>
Trumpai apžvelgsiu pagrindines pranešimo rekomendacijas.
<P>
Pirma, pristatomas naujas aplinkai nežalingas avių auginimo projektas, suteiksiantis galimybę ūkininkams gauti atlygį pagal ėriavedes, pripažįstant teigiamus avių auginimo aspektus aplinkos apsaugos atžvilgiu, kuris bus finansuojamas šalių ir Europos Sąjungos lėšomis.
<P>
Antra, papildomas atlygis už tradicinių avių veislių auginimą siekiant apsaugoti avis jautriose vietovėse.
<P>
Trečia, ES reglamentas dėl avienos gaminių ženklinimo etiketėmis su ES logotipu, padėsiančiu atskirti ES gaminius nuo trečiosiose šalyse pagamintų produktų. Šis reglamentas bus pagrįstas daugeliu kriterijų, įskaitant ūkių draudimo programas ir kilmės šalies nuorodą, siekiant užtikrinti, kad vartotojai būtų informuojami apie produkto kilmės vietą.
<P>
Ketvirta, privalomos avių elektroninio identifikavimo sistemos, kurią numatyta taikyti nuo 2009 m. gruodžio 31 d., įvedimo peržiūra. Dėl įgyvendinimo sunkumų, didelių kainų ir neįrodytos naudos siūlome leisti kiekvienai valstybei narei pačiai nuspręsti, ar įvesti savanorišką elektroninį žymėjimą.
<P>
Penkta, dabartinių metinių Europos Komisijos maisto sistemos skatinimui skirtų lėšų, kurios 2008 m. sudar45 mln. eurų, didinimas, finansavimo ES avienai atskyrimas, praktinių taisyklių, reglamentuojančių šių lėšų panaudojimą, pakeitimai ir supaprastinimas siekiant, kad avienos produktai galėtų realiai pretenduoti į šias lėšas.
<P>
Šešta, raginimas, kad Europos Komisija parengtų siūlymų dėl šio sektoriaus kainų skaidrumo siekiant informuoti vartotojus ir gamintojus.
<P>
Septinta, Europos Komisijos dabartinių importo kvotų valdymo tvarkos peržiūra, siekiant užtikrinti, kad ES pagamintai avienai neturėtų įtakos nesąžininga konkurencija ir kad Europos Sąjunga išsaugotų galimybę suteikti jautraus produkto statusą avienos produktams.
<P>
Aštunta, raginimas, kad Europos Komisija paremtų nedidelių atrajotojų pramonės mokslinius tyrimus ir plėtrą, apimančią technines ūkių ir produktų naujoves.
<P>
Devinta, raginimas, kad supaprastindama BŽŪP patikrinimą, kuris vyks šiuos aštuonis mėnesius, Europos Komisija suteiktų 14 dienų išankstinio perspėjimo gyvulininkyste besiverčiantiems ūkininkams laikotarpį, prieš atlikdama patikrinimus ūkiuose, siekiant nustatyti, ar laikomasi reikalavimų.
<P>
Paskutinis punktas: suformuoti ES specialiąją grupę, sudarytą iš Europos Komisijos narių, pirmininkaujančios valstybės narės ir Tarybos. Ši ES specialioji grupnumatys reikiamas praktines reformas, kad avienos sektorius būtų perspektyvus, konkurencingas ir pelningas.
<P>
Kreipiuosi į savo kolegas prašydamas pritarti šiam pranešimui, nes tikiu, kad įdiegti siūlymai turės didelės įtakos siekiant išlaikyti Europos Sąjungos avienos ir ožkienos sektorius.
<SPEAKER ID="435" NAME="Antonio Tajani">
Komisijos narys. - (IT) Gerb. Pirmininke, ponios ir ponai, kreipiuosi į jus Komisarės M. Fischer Boel vardu, kuri, be abejo, žino apie šį sektorių daugiau už mane.
<P>
Tačiau, kaip žino pirmininko pavaduotojas M. Mauro, esu kilęs iš Italijos regiono, kuriame avių ir ožkų auginimas buvo išgyvenimo pagrindas. Mano vardas kilęs nuo žodžio, reiškiančio batus, kuriuos dėvėdavo piemenys. Man itin malonu išreikšti Komisijos nuomonę šia tema.
<P>
Norėčiau padėkoti L. Aylward už iniciatyvą padaryti šį pranešimą. Kaip neseniai pareiškM. Fischer Boel, pateikdama pasiūlymus dėl BŽŪP vadinamojo "sveikatos patikrinimo” (reformos patikrinimo), ūkininkai yra kaimo vietovių saugotojai: jie saugo mūsų bendrą gamtos paveldą, ir daugelyje kaimo vietovių jie ir toliau išlieka ekonomikos pagrindu.
<P>
Aš dar norėčiau pridėti, kad, mano nuomone, tai ypač taikytina avių augintojams. Manau, visi sutinkame, kad avienos ir ožkienos sektoriui būtina skirti ypatingą dėmesį. Tačiau svarbu išskirti du labai skirtingus šio sektoriaus aplinkybių aspektus: viena vertus, yra ekstensyvioji žemdirbystė, kuri aplinkai yra naudinga, tačiau nelabai pelninga ja užsiimantiems, kita vertus, yra intensyviosios žemdirbystės sistemos, kurios yra labiau konkurencingos, tačiau mažiau naudingos aplinkos apsaugos atžvilgiu.
<P>
Svarbu prisiminti, kad naujausios BŽŪP reformos, pradėtos siekiant, kad Europos Sąjungos žemdirbysttaptų efektyvesnir konkurencingesnė, turi užtikrinti ir jos darninimą. Reformos patikrinimas dabar patvirtins šio dvejopo tikslo pagrįstumą. Žinoma, negalime nuolat taikyti dirbtinių apribojimų, kurie trukdo ūkininkams tenkinti augančią paklausą, tačiau tuo pat metu privalome vykdyti aplinkos apsaugos politiką.
<P>
Todėl Komisija pateikpasiūlymą, susijusį su BŽŪP reformos patikrinimu, dėl stipresnės ir labiau nukreiptos paramos aplinkos apsaugos atžvilgiu jautriai produkcijai. Vienas iš pasiūlymų - teikti bendrą paramą avienos ir ožkienos auginimo sektoriams. Be to, siūlome, kad 69 straipsnis būtų taikomas lanksčiau siekiant užtikrinti daugiau naudos avienos sektoriui.
<P>
Siūlome kaimo plėtros politiką grįsti aplinkos apsaugos ir kaimo kraštovaizdžio išsaugojimo pagrindu, sukurti darbo vietų ir skatinti kaimo vietovių augimą ir naujovių diegimą, skiriant ypatingą dėmesį atokioms vietovėms, kuriose mažėja gyventojų skaičius arba vietovėms, kurių išlikimas priklauso nuo ūkininkavimo.
<P>
Baigdamas, ponios ir ponai, noriu pareikšti, kad esu įsitikinęs, jog nauji pasiūlymai suteikia daug galimybių avienos ir ožkienos sektoriams. Kai diskusijos bus baigtos ir Parlamentas bei Taryba sutars dėl išvadų, viskas priklausys nuo šių sektorių veikėjų, ar jie sugebės kuo geriau išnaudoti šias galimybes.
<SPEAKER ID="436" NAME="James Nicholson">
PPE-DE frakcijos vardu. - Gerb. Pirmininke, norėčiau pirma pasveikinti šį postą užėmusį naująjį komisarą. Tikiuosi dirbti kartu ateityje ir linkiu sėkmės vykdant atsakingas komisaro pareigas. Žinau, kad šį vakarą jis neatstovauja savo sričiai ir kalba M. Fischer Boel vardu, tačiau neabejoju, pritardamas jo teiginiams, kad jis turi pakankamai žinių apie šią sritį.
<P>
Kaip ir daugelis kitų politikų, jis priklauso šiam Parlamentui. Džiaugiuosi matydamas komisarą, buvusį narį, kuris žino, ką nariai galvoja ir jaučia. Taigi, komisare, tikiuosi, kad tam tikrų dalykų, kuriuos paminėsiu šį vakarą nepriimsite asmeniškai, bet perduosite M. Fischer Boel, kad ji žinotų, ką aš ir tikrųjų mąstau.
<P>
Pranešimas dėl avienos ir ožkienos pateikiamas tinkamu laiku ir jame išsamiai apibūdinamos problemos, su kuriomis šis sektorius susiduria šiuo metu.
<P>
Avienos ir ožkienos sektorius daugelį metų buvo nepelningas. Šiai pramonės šakai neigiamos įtakos turėjo žemos kainos, pigus importas ir nedidelvilnos kaina. Avys paprastai auginamos kalnuotose ir mažiau palankiuose regionuose, kuriuose nėra kitų ūkininkavimo alternatyvų. Galvodami apie ateitį jauni ūkininkai supranta, kad neišsilaikys, jei gaus dabartines šiame sektoriuje uždirbamas pajamas. Todėl daugelis iš jų pamažu atsisako avių ir ožkų auginimo.
<P>
Vidurio laikotarpio peržiūra šiam sektoriui nesuteikfinansinės naudos. Remiantis dabartiniu reformos patikrinimu, sektoriui privalome skirti ypatingą dėmesį ir ieškoti būdų, kaip pagerinti bendrą situaciją.
<P>
Norėčiau pareikšti, kad Komisijos siūlymas dėl elektroninio žymėjimo sužlugdys šią pramonės šaką. Galiu teigti, kad šis pasiūlymas nebuvo gerai apsvarstytas. Ši šaka tiesiog neišgalės už tai susimokėti. Daugeliu atvejų žymėjimo kaina bus didesnnei vieno galvijo vertė.
<P>
Komisija gali sumažinti būgštavimus, priimdama mūsų pakeitimą, kuriuo siūlome šį pasiūlymą atidėti iki 2012 m. Tai suteiks laiko, kurio reikia, kad pamatytume, ar pagerėjo žymėjimo technologija ir ar kainos sumažėjo. Tik tada galėsime pagerinti atsekamumą, kurio reikalauja Komisija.
<P>
Norėčiau aptarti pasiūlymą dėl grupės formavimo, kuris visada, rodos, yra siūlomas, kaip bet kokių problemų sprendimas šalies mastu ar Europoje. Žemės ūkio pramonės sektorius yra užverstas specialiosios grupės pranešimais, kurie sužibėjo tik tam, kad vėl būtų išmesti į istorijos šiukšliadėžę, taip ir nepadėję pasiekti deklaruojamų tikslų.
<P>
Pranešimai visada skirti kilniems tikslams, tačiau jei jais remiantis nėra imamasi veiksmų ir nesuteikiama finansinparama, tokie pranešimai nebus naudingi.
<P>
Bijau, kad taip nutiks ir šiuo atveju. Labai svarbu užtikrinti, kad remiantis šiuo pranešimu bus imamasi reikiamų veiksmų. Žemės ūkio ir kaimo plėtros komitetas turėtų paruošti pranešimą kas pusę metų apie šioje pramonės šakoje vykdomą veiklą bei apie tai, kas atliekama, siekiant užtikrinti šio sektoriaus plėtrą ir gerėjimą.
<SPEAKER ID="437" NAME="Bernadette Bourzai" LANGUAGE="FR">
Gerb. Pirmininke, Komisare, ponios ir ponai, visų pirma noriu padėkoti L. Aylward už puikią informaciją, gautą iš specialistų ir avienos ir ožkienos sektoriaus atstovų bei už labai išsamų mums pateiktą pranešimą.
<P>
Avienos, ėrienos ir ožkienos sektorius per pastaruosius dešimt metų patyrnemažai sunkumų dėl įvairių krizių, įskaitant masiškai paplitusias ligas, ir labiausiai dėl paramos atskyrimo, dėl kurio sumažėjo auginamų avių ir ėriukų skaičius, nes avių augintojai atsisakšio verslo. Šiuo metu sektorius patiria daug sunkumų, ir dabar tinkamas metas tai rimtai apsvarstyti, nes šis sektorius gali teikti aukštos kokybės mėsą ir pieną ir atlieka svarbų vaidmenį, siekiant užtikrinti vietinių teritorijų priežiūrą ir gerinimą, įskaitant gaisrų ir stichinių nelaimių rizikos mažinimą.
<P>
Pritariu mūsų pranešėjo ir Žemės ūkio ir kaimo plėtros komiteto teikiamiems pasiūlymams dėl finansinės paramos žemės ūkio produktų gamybai ir gamybos skatinimui. Atsižvelgiant į užsienio šalių importą, kuris jau beveik siekia vieną ketvirtį visos Europos produkcijos, yra svarbu sukurti Europos kokybės ženklą, kurį galima būtų naudoti kartu su vietos ir nacionalinės kilmės etiketėmis.
<P>
Be to, manau, kad elektroninio žymėjimo sistemą bus galima įdiegti Europos institucijų numatytą dieną tik tada, jei Europos Sąjunga suteiks reikiamų lėšų, nes atsižvelgiant į dabartinę padėtį ši pramonės šaka to pati negalės padaryti. Kitaip nei prieš mane kalbėjusysis, manau, kad specialiosios grupės sudarymas būtų tinkamas žingsnis, tačiau, mano nuomone, šioje grupėje taip pat turi būti narių iš profesinių organizacijų, kad būtų užtikrinta, jog šioje srityje vykdoma veikla yra nuolat stebima.
<P>
Pabaigoje noriu priminti, kad privalome imtis neatidėliotinų veiksmų būtinai nuo kitų metų, jei norime išgelbėti šį sektorių, nes manau, kad taikyti 69 straipsnį, kuris dabar yra 68 ir kuriame aptariamas kritinėje padėtyje esančių sektorių reformų patikrinimas, bus per vėlu.
<SPEAKER ID="438" NAME="Alyn Smith">
Verts/ALE frakcijos vardu. - Gerb. Pirmininke, aš irgi noriu pasveikinti šio vakaro pranešėją. Džiaugiausi galimybe išreikšti pritarimą šiam pranešimui nuo tada, kai pirmąkart jį perskaičiau ir šį pritarimą pakartosiu šį vakarą mūsų frakcijos vardu.
<P>
Akivaizdu, kad L. Aylward kreipėsi patarimo į daugelį šios pramonės šakos atstovų, kurie tikrai žino apie ką kalba, - ir tai puikiai matyti šiame pranešime, kuris gali būti geru pavyzdžiu kai kuriems kitiems pranešėjams.
<P>
Aptarsiu du klausimus. Pasiūlymas suformuoti specialiąją grupę tikrai yra esminis. Šiame Parlamente nuolat paruošiame daug "kalėdinių sąrašų”, kurie labai retai yra įgyvendinami. Škotijos ir Europos avių augintojams reikia daugiau, o mes privalome būti reguliariai informuojami apie tai, kas vyksta šioje pramonės šakoje ir ką turime daryti, norėdami pašalinti trūkumus.
<P>
Antrasis klausimas, kaip ir numanote, yra avių identifikavimas ir elektroninis žymėjimas. Aš taip pat labai vertinčiau, jei komisaras, kurį sveikinu užėmus naujas pareigas, užtikrintų naują požiūrį į šį klausimą, nors tai nėra jo kompetencijos srityje ir pripažintų, kad šis gerus tikslus apibrėžiantis, tačiau turintis itin daug trūkumų, pasiūlymas yra tai, ko Europos avienos ir ožkienos sektoriui šiuo metu visiškai nereikia.
<P>
Trūkumai yra šie: pasiūlymai nėra praktiški, - tai, kas atrodo tinkama Briuselyje pateikiamoje lentelėje, nelabai tiks gilios žiemos užkluptai Škotijai. Jie nėra įrodyti: net šios technologijos kūrėjai pripažįsta, kad tam reikia daug pastangų, be to, šie pasiūlymai teikiami netinkamu metu, nes dėl ekonominių priežasčių nemažai ūkininkų gali visiškai prarasti savo verslą.
<P>
Taigi, L. Aylward pranešimas yra puikus. Džiaugiuosi galėdamas išreikšti pritarimą, tačiau privalome daug ką atlikti.
<SPEAKER ID="439" NAME="Zbigniew Krzysztof Kuźmiuk" AFFILIATION="UEN">
(PL) Gerb. Pirmininke, Komisare, šioje diskusijoje atstovaudamas Sąjungos už tautų Europą frakcijai šiuose svarstymuose, norėčiau atkreipti dėmesį į keturis klausimus.
<P>
Pirma, 2003 m. bendrosios žemės ūkio politikos reformos, kuri apėmtiesioginių mokėjimų atskyrimą nuo produkcijos, pasekmbuvo ilgalaikis ES teritorijoje auginamų avių ir ožkų skaičiaus mažėjimas.
<P>
Antra, šio sektoriaus nuosmukiui įtakos turėjo ir kiti veiksniai. Tai didesnės nei vidutinės produkcijos kainos, kurioms turėjo įtakos kuro, elektros ir pašarų kainos. Be to, pernelyg dideli mėsos kiekiai buvo atvežti iš trečiųjų šalių, kuriose ūkininkų veikla nėra ribojama tokiomis griežtomis galvijų auginimo taisyklėmis.
<P>
Trečia, šio rūšies galvijų auginimas atlieka svarbų vaidmenį siekiant apsaugoti aplinką, įskaitant mažiau derlingų plotų priežiūrą, taikant natūralius metodus ir biologinės įvairovės išsaugojimą. Be to, tai padeda išsaugoti kraštovaizdį. Belieka pridurti, kad avys ir ožkos yra auginamos tokiose vietovėse, kurios nėra tinkamos jokiai kitai žemės ūkio veiklai.
<P>
Ketvirta, būtina nedelsiant imtis reikiamų priemonių, siekiant apsaugoti avienos ir ožkienos sektorių Europos Sąjungos lygiu. Turiu omenyje paramą gamintojams, įdiegiant tam tikrą atlygio sistemą, kuri skatintų juos gaminti tokią produkciją.
<SPEAKER ID="440" NAME="Ilda Figueiredo">
GUE/NGL frakcijos vardu. - (PT) Visi sutinkame, kad avių ir ožkų auginimas yra labai svarbus, ypač mažiau palankiose ir kalnuotose vietovėse, nes tai padeda užtikrinti, kad žmonės liks ūkiuose, natūraliai prižiūrėti mažiau derlingų vietovių bei išsaugoti kraštovaizdį ir jautrias ekosistemas. Tai taip pat padeda apsisaugoti nuo miškų gaisrų, pvz., mano šalyje.
<P>
Europos Sąjungos produkcija netenkina poreikių ir galvijų skaičius nuolat mažėja. Taigi, yra labai svarbu taikyti priemones, kurios padėtų padidinti gamintojų pajamas ir mėsos, pieno, sūrio ir kitų produktų gamybą, siekiant skatinti jaunus ūkininkus dalyvauti šiame sektoriuje ir remti nedidelius ir vidutinio dydžio šeimų ūkius.
<P>
Būtina imtis skubių veiksmų, teikiant įvairią paramą, dažniausiai finansinę, atsižvelgiant į didelius gamybos kaštus, gan dažnus šių galvijų ligų protrūkius ir techninės įrangos trūkumą įvairiose vietovėse, ir ypač medicininę ir veterinarinę pagalbą.
<P>
Privalome atsižvelgti į didelį atotrūkį tarp mažų kainų, kurias gamintojams moka tarpininkai ir didieji prekybos centrai ir labai didelių kainų, kurias moka galutinis vartotojas. Tai reiškia, kad Komisijai ir valstybėms narėms šio sektoriaus kainų skaidrumas privalo būti prioritetinis klausimas.
<P>
Privalome itin skatinti asociacijų kūrimą, užtikrinti sąžiningas nedideliais kiekiais gaminamos mėsos, pieno ir sūrio kainas ir įkurti vietines prekyvietes, kurios suartintų gamintojus ir vartotojus.
<P>
Siekiant sustabdyti avienos ir ožkienos gamybos mažėjimą Europos Sąjungoje nuo 2003 m., kai buvo įvykdytos bendrosios žemės ūkio politikos reformos ir įvesta vieno mokėjimo schema, subsidijų nebesiejant su gamyba, naujoji peržiūra privalo pakeisti šią situaciją, įvedant reikiamas priemones. Viena iš šių priemonių turi būti išskirtinparama elektroninio identifikavimo sistemai, kuri, kaip buvo minėta, privalo būti savanoriška bent šiuo etapu, kad per daug nesunkintų gamintojų.
<P>
Taip pat noriu pabrėžti papildomo mokėjimo gamintojams už retų vietinių, tradicinių ir regioninių avių ir ožkų veislių auginimą svarbą. Šio tipo gamyba turi būti padidinta kalnuotose ir kitose savitose vietovėse, siekiant išsaugoti žemės ūkio biologinę įvairovę ir išlaikyti šiuos galvijus jautriose vietovėse.
<P>
Be to, norėčiau patvirtinti, kad parama, taikant įvairias priemones, tradicinių sūrių iš šių galvijų pieno gamybai yra būtina. Privalome išsaugoti iki šių dienų išlikusias gamybos tradicijas ir tą kultūros paveldo dalį bei privalome užtikrinti, kad piemenys ir kiti avienos ir ožkienos bei šių galvijų pieno gamintojai turėtų galimybę tęsti sūrių gamybą ir vietinėse prekyvietėse tiesiogiai parduoti juos vartotojams.
<P>
Norėčiau padėkoti pranešėjui už šį pranešimą.
<SPEAKER ID="441" NAME="Jean-Claude Martinez" AFFILIATION="NI">
- (FR) Gerb. Pirmininke, Komisare, kalbame rimta tema, t.y. apie laipsnišką Europos avių ir piemenų mažėjimą. Pasaulyje yra milijardas avių, tačiau Europoje tik 97 mln., kitaip tariant, mažiau nei 10 proc., o kalbant apie ėriavedes, padėtis yra dar blogesnė, nes šiuo metu Europoje jų yra 67 mln. Žinoma, JK gali šiek tiek klaidinti su turimais 15 mln. avių bei Ispanija, kurioje yra 16 mln., o pirmininko N. Parish šalis Airija yra ekonomiškai apsirūpinusi 333 proc. Prancūzijoje avių skaičius sumažėjo nuo 13 mln. prieš maždaug 25 metus iki 8 mln. šiomis dienomis, šis skaičius mažės ir toliau iki 5 mln. 2015 m. Prancūzijoje kas antras avienos kumpis yra atvežtas iš užsienio. Dar blogiau, nes tai maitinančios ėriavedės, kurių mažėja.
<P>
Be abejo, priežastys yra gerai žinomos: masinis pašarų kainų didėjimas, sumažėjęs suvartojimo lygis, sunkus avių augintojo darbas, katarinis uždegimas, paramos atskyrimas ir avienos bei ėrienos importas iš Naujosios Zelandijos, kuriam netaikomi muito mokesčiai. Kasmet iš Naujosios Zelandijos atvežama apie 227 000 tonų, t.y. dukart daugiau nei pagaminama Prancūzijoje. Tai ne tas atvejis, kai vilkai ėda avis, tai Naujosios Zelandijos avys, ėdančios europietiškąsias. Prieš pusantro amžiaus Naujojoje Zelandijoje buvo 1 mln. avių, šiandien - 40 mln. Per tą patį laikotarpį šis skaičius Prancūzijoje sumažėjo nuo 30 mln. iki 8 mln.
<P>
Taigi, ką galime padaryti? Privalome paruošti labai svarbų Europos planą dėl avių auginimo sektoriaus ir būti pasiruošę mokėti 15 eurų subsidijas už kiekvieną maitinančią ėriavedę bei subsidiją už avį, kuri sudaro 125 proc. subsidijos už galvijus, suteikti paskolas padėsiančias modernizuoti galvijų pastatus, patogiose vietose įrengtas skerdyklas, įsteigti Europos rizikos draudimo fondą galvijus auginantiems ūkininkams, parengti pagalbos teikimo schemą ir galbūt teikti "Erasmus” stipendiją, kad jauni piemenys galėtų vykti į Ispaniją ar Italiją mokytis savo amato. Dėkoju, gerb. Pirmininke. Jei turėsime avių, egzistuos ir civilizacija.
<SPEAKER ID="442" NAME="Neil Parish" AFFILIATION="PPE-DE">
Gerb. Pirmininke, dėkoju. J. C. Martinez, žinojau, kad Naujosios Zelandijos avys yra kaltos dėl daugelio dalykų, tačiau neįsivaizdavau, kad jos suėdkitas, ypač europietiškas!
<P>
Kalbant rimtai, dėkoju pranešėjui už labai gerą pranešimą. Jei galima, pakartosiu J. Nicholson žodžius, kaip puiku jus čia matyti, Komisare, ir džiaugiuosi, kad esate kilęs iš avis auginančio Italijos regiono, - esu įsitikinęs, kad užtikrinsite daugiau aiškumo visam šiam projektui.
<P>
Avių auginimas yra itin naudingas ne vien ūkininkavimui, bet ir aplinkai, - kalbame ir apie puikias žemdirbystės sąlygas. Aš kalbu apie kalnuotas vietoves, Eksmūrą, Dartmūrą ir Bodmin Mūrą, kurios išlieka žalios dėl avių auginimo.
<P>
Avieną ir ėrieną yra labai sveika valgyti. Šie galvijai maitinasi tik žole, o mes gyvename tokiam amžiuje, kai sakoma, kad reikia aštuonių kilogramų grūdų tam, kad būtų užaugintas vienas kilogramas proteino, - taigi, nepamirškime, kad žolėdžių mėsa yra itin vertinga.
<P>
Privalome viešai skelbti apie tai, nes šią mėsą valgyti sveika, tačiau privalome apie tai informuoti pirkėjus, - būtent tai noriu pabrėžti šio pranešimo rengėjui: rinkodara yra labai svarbu.
<P>
Norėčiau, kad avių augintojams būtų mokama už tai, kad jie augina avis kalnų šlaituose. Nesiūlau taikyti keleriopo mokėjimo, nes manau, kad tai gali paskatinti auginti daugiau avių nei būtina kraštovaizdžiui išsaugoti. Privalome užtikrinti, kad bus auginamas reikiamas skaičius avių kraštovaizdžiui išsaugoti ir kad tai bus geros kokybės avys, kurias galima bus tinkamai parduoti.
<P>
Elektroninis žymėjimas: nesame jam pasiruošę. Kai pakylate į kalnus esant smarkiam lietui, pamėginkite įžiūrėti šį žymėjimą, - to padaryti nepavyks. Kol kas nėra tokios sistemos, kuri padėtų išvengti skirtingoms avims priskirtų numerių pasikartojimo. Kalbame apie milijoninius avių skaičius Europos Sąjungoje. Paprasčiausiai nesame tam pasiruošę ir, mano nuomone, tai turime atidėti iki 2012 m. ar vėliau.
<SPEAKER ID="443" NAME="Rosa Miguélez Ramos" AFFILIATION="PSE">
(ES) Gerb. Pirmininke, Europos avienos ir ožkienos sektorius jau daug metų patiria rimtą krizę, kuri veda į visišką žlugimą, kaip ir buvo minėta.
<P>
Įprastą nedidelį šio sektoriaus pelningumą paveikpašarų kainų didėjimas ir masinis šių produktų suvartojimo mažėjimas.
<P>
L. Aylward pranešime šis sektorius yra tinkamai apibūdintas ir pabrėžiama jo svarba jautrių ir pažeidžiamų vietovių gyventojams ir šių vietovių aplinkos išsaugojimui.
<P>
Akivaizdu, kad nei rinka, nei dabartinBŽŪP parama nepadės šiam sektoriui išvengti skolų, ypač dėl to, kad dėl esamų nustatytų produkcijos kainų mažėja konkurencingumas palyginti su importuojamais produktais, kuriems netaikomi tokie pat reikalavimai.
<P>
Jei nesiimsime reikiamų priemonių, yra rimta rizika, kad ši veikla išnyks, o su ja ir viena iš svarbiausių ekonominių veiklų, kuri daugelyje Europos kaimo vietovių yra vienintelvykdoma veikla, - dėl to kils rimtų problemų dėl žemės naudojimo ir valdymo.
<P>
Mūsų frakcija pritaria šiam pranešimui ir jei nurodėme tam tikrus pakeitimus, tai tik siekdami jį patobulinti. Esame susirūpinę ne vien dėl tradicinių veislių, kurių tikrai mažėja, bet ir gyvulininkystės profesijos, kurios taip pat gali nebelikti.
<P>
Nors panašu, kad A. Smith nuomone, tik Škotijoje yra avių, galiu pasakyti, kad ir Ispanijoje yra šiek tiek. Iš tikrųjų esame antras pagal dydį gamintojas po Jungtinės Karalystės, kaip ir buvo minėta, ir manome, kad elektroninio identifikavimo sistema yra vienintelis būdas užtikrinti bandų atsekamumą ir ES žymėjimo visišką patikimumą.
<P>
Mūsų frakcija skatina bendriją surasti finansavimo mechanizmus, siekiant palengvinti šios sistemos įdiegimą iki numatytos datos. Be to, pageidaujame, kad į šio sektoriaus strategiją Komisija įtrauktų piemenų, melžimo specialistų ir avikirpių veiklos, kuria užsiimama vis rečiau, atnaujinimą.
<SPEAKER ID="444" NAME="Zdzisław Zbigniew Podkański" AFFILIATION="UEN">
(PL) Gerb. Pirmininke, Komisare, avienos ir ožkienos sektoriaus padėtis rodo, kad bendroji žemės ūkio politika patyrkrizę. Be to, akivaizdu, kad žemės ūkio politika netenkina lūkesčių ir jei šios tendencijos išliks, prarasime maisto tiekimo garantijas.
<P>
Patyrėme krizę javų rinkoje, kai teko atšaukti 2 900 000 hektarų žemės atidėjimą. Po to įvyko krizpieno rinkoje, kurią sukėlapribojimų politika ir baudų skyrimas ūkininkams. Pieno kvotą reikėjo nedelsiant padidinti 2 proc., o tai neleidžia tinkamai vykdyti įsipareigojimų ateityje.
<P>
Dabar matome krizę avienos ir ožkienos sektoriuose. Padėtis dėl arklienos ir javų taip pat yra rimta. Žodžiu, privalome keisti žemės ūkio politiką, tačiau ne dėl šios verslo šakos spaudimo. Negalime užkrauti papildomos naštos augintojams ir vartotojams.
<SPEAKER ID="445" NAME="Mairead McGuinness" AFFILIATION="PPE-DE">
Gerb. Pirmininke, norėčiau padėkoti jums ir pasveikinti komisarą. Komisare, dar kartą pakartosiu mūsų visų nuomonę, kad elektroninis žymėjimas yra labai bloga idėja, kurią privalome užmiršti. Jei šis pranešimas, ir aš dėkoju L. Aylward už jo paruošimą, padės ko nors pasiekti, tikiuosi tai bus šiek tiek daugiau realizmo dėl elektroninio avių žymėjimo. Priežastys jau buvo išvardytos: tai nepraktiška, daug kainuoja ir avių augintojai paprasčiausiai negalės to pritaikyti.
<P>
Airijos avių augintojai šiuo metu yra įpykę, - kaip žinote, balsavome dėl Lisabonos sutarties. Būtų išties praktiška, jei Komisija pasakytų: "Paklausykime jų ir pamirškime tai." Geriau to neminėti.
<P>
Norėčiau aptarti pranešimą, kuriame itin tiksliai apibūdinamos avienos sektoriaus problemos. Tikrasis sprendimas, kurio reikia avių augintojams - tai geresnės rinkos kainos ir, jei neįmanoma, geresnkaina, kurią vartotojai moka už ėrieną. Turime skatinti jaunimą vartoti daugiau šios mėsos, kurią, kaip ir minėta, yra sveika valgyti. Taigi, yra svarbu taikyti rinkodaros priemones.
<P>
Abejoju dėl 69 straipsnio. Mes paprasčiausiai taikome kryžminį subsidijavimą tarp ūkininkų ir nemanau, kad tai bus sėkminga, vien pagalvojus apie ūkininkus, iš kurių pinigai bus paimami.
<P>
Palaikau idėją dėl su aplinka siejamo mokėjimo, nors turiu klausimų dėl to. Ir anksčiau tai buvo taikoma, tačiau dėl jo kilo problemų kalnuotose vietovėse. Tada spėkite kas įvyko: tikėdamiesi išspręsti problemą, atskyrėme, o dabar vėl mėginame sujungti. Tačiau avienos sektoriui būtinos papildomos sumos, kad ūkininkų verslas nežlugtų, ypač jautriose vietovėse.
<P>
Kalbant apie specialiosios grupės sudarymą: nesu grupių formavimo šalininkas, tačiau džiaugiuosi galimybe palaikyti šią idėją, jei pranešėjas, jo žodžiais tariant, yra pasiruošęs tai įvykdyti ir užtikrinti, kad darbas tikrai vyks. Ar galiu paklausti Komisijos, kiek žmonių, jei tokių yra, dirba Komisijoje su avienos klausimu? Spėju, labai nedaug. Manau, yra vienas žmogus, tačiau norėčiau išgirsti iš kitų.
<P>
Airijos patirtis dėl avių auginimo strategijos nėra gera. Prieš pusantrų metų buvo iškilmingai pažadėta Airijos ūkininkams sumokėti 28 mln. eurų. Ir spėkite, kas nutiko. Iki dabar sumokėti 9 000 eurų. Tikiuosi, kad ši ataskaita padės pasiekti daugiau.
<SPEAKER ID="446" NAME="Giovanna Corda" AFFILIATION="PSE">
- (FR) Gerb. Pirmininke, Komisare, norėčiau pasveikinti pranešėją L. Aylward už atliktą darbą ruošiant šį pranešimą, skirtą Europos avių ir ožkų sektoriui atgaivinti. Ši pramonės šaka yra kritinėje padėtyje, nes gamyba nuolat mažėja jau daugelį metų.
<P>
Dabar gamintojai pereina prie kitų produktų rūšių, nes kainos labai sumažėjo ir pajamų nepakanka. Be to, Europos vartotojų, ypač jaunesniosios kartos, nebedomina šios rūšies produktai. Privalome atgaivinti šiuos sektorius, nes ne tik mėsa, bet ir pienas bei sūris yra natūralūs mūsų kraštų produktai ir turėtume skatinti jų gamybą ir vartojimą. Labai svarbu skatinti šiuos sektorius, išvardysiu keletą priežasčių.
<P>
Pirma, pieno sektoriaus ir mėsos sektoriaus veikla atspindi tradicijas ir įgūdžius, kuriais ir toliau turėtume dalytis su vartotojais. Antra, šie du sektoriai sukuria darbo vietų šių produktų gamybos, apdirbimo ir pardavimo procesuose. Neturėtume pamiršti, kad avių ir ožkų ūkiai dažnai yra įkurti nuošaliose, kalnuotose ir uždarose vietovėse. Žinau apie tai, nes gimiau Sardinijoje, - šį regioną gerai pažįstu, ten veiklos įvairinimo galimybės yra labai ribotos. Be to, avys ir ožkos yra labai naudingos siekiant išsaugoti aplinką. Dėl to privalome užtikrinti, kad šie galvijų ūkiai išliks ir kad avių ir ožkų pieno, avienos ir ožkienos gaminių rinka bus atgaivinta.
<SPEAKER ID="447" NAME="Czesław Adam Siekierski" AFFILIATION="PPE-DE">
(PL) Gerb. Pirmininke, Komisare, manau, kad šiame pranešime pateikiama daug naudingų nuostatų, kurias įgyvendinus pavyktų užtikrinti Europos avienos ir ožkienos sektoriaus ateitį. Priemonės, skirtos avių ūkiams kalnuotuose regionuose ir vietovėse, kuriose tai vienintelūkininkavimo rūšis remti, mano nuomone, būtų itin naudingos.
<P>
Šis sektorius nėra pelningas ir jau kurį laiką patiria sunkumų. Dėl gamybos ir suvartojimo sumažėjimo išaugo importo ir gamybos išlaidos. Be to, mėlynojo liežuvio ligos protrūkis ir su tuo susiję apribojimai dėl galvijų pervežimo ir prekybos jais sukėlpapildomų socialinių ir ekonominių sunkumų.
<P>
Svarbu pabrėžti, kad sektoriaus problemos kilo dėl mokėjimo ir gamybos atskyrimo. Svarbu numatyti paramos priemones, siekiant atgaivinti Europos Sąjungos avienos ir ožkienos sektorius. Negaliu įsivaizduoti, kad ateis toks metas, kai kalnuotose vietovėse nebematysime avių, - jos yra tiesiog neatskiriama kraštovaizdžio dalis.
<P>
Atsižvelgiant į šio sektoriaus finansinę padėtį, sunku pagrįsti avių ir ožkų elektroninio žymėjimo įvedimą. Naujų žymėjimo priemonių įvedimo išlaidos būtų ES ūkininkų atsakomybė. Manau, kad privalome surasti būdų, kaip padidinti avienos ir ožkienos suvartojimą. Šių rūšių mėsa yra itin maistinga.
<SPEAKER ID="448" NAME="Marios Matsakis" AFFILIATION="ALDE">
Gerb. Pirmininke, mano šalies, t.y. Kipro, avių augintojams didžiausia problema pernai buvo painūs ir, kaip vėliau išaiškėjo, neteisingi rezultatai dėl snukio ir nagų ligos diagnozės, kurią pateikJK galvijų ligų nustatymo laboratorija. Komisija remiasi šios laboratorijos pateikiamomis išvadomis. Dėl šios laboratorijos pateiktų išvadų buvo sunaikinti tūkstančiai galvijų ir tai visiškai sužlugddaug salos avių augintojų.
<P>
Pabrėžiu, būtent šios laboratorijos virusas prieš kelis mėnesius užkrėtgalvijus, JK kilo ligos protrūkis, padaręs sukrečiančių padarinių JK ūkininkams.
<P>
Ar galiu paprašyti Komisijos dar kartą kritiškiau įvertinti standartus, kuriais remiantis yra įvertinamos galvijų ligų nustatymo laboratorijos, siekiant užtikrinti, kad jų mokslinės veiklos patikimumas būtų aukščiausio lygio.
<SPEAKER ID="449" NAME="Wiesław Stefan Kuc" AFFILIATION="UEN">
(PL) Gerb. Pirmininke, Komisare, apgailestaudamas noriu pareikšti, kad L. Aylward pranešimas skirtas Europos avių ir ožkų sektoriui išgelbėti, bet ne užtikrinti šio sektoriaus ateitį.
<P>
Beveik nepastebėjome, kaip avys ir ožkos, panašiai kaip ir arkliai, išnyko iš mūsų kraštovaizdžio. Nebegirdėti varpelių skambėjimo ar šunų lojimo. Iš vietinių medžiagų, pvz., pieno, mėsos, vilnos ir odos, pagamintų gaminių taip pat mažėja.
<P>
Manau, kad dar galime išsaugoti šių galvijų auginimo tradicijas, bent tam tikrose vietovėse. Jei neįgyvendinsime bent šių pranešėjo siūlomų priemonių, ateityje šiuos gyvūnus matysime tik zoologijos soduose. Jei produkcija nėra pelninga, žinoma, galime šių gaminių įsigyti Naujojoje Zelandijoje, Australijoje ir kitose šalyse. Tačiau privalome stengtis išsaugoti ir savo gyvūniją, kurios dalimi yra avys ir ožkos. Svarbu į tai atsižvelgti.
<SPEAKER ID="450" NAME="Antonio Tajani">
Komisijos narys. - (IT) Gerb. Pirmininke, ponios ir ponai, panašu, kad visi čia susirinkę šįvakar yra kilę iš regionų, kuriuose galvijai auginami ganyklose ir kuriuos domina avienos ir ožkienos sektoriai. Dėl šios priežasties privalau informuoti koleges M. Fischer Boel ir Androulla Vassiliou apie šio Parlamento pranešimus ir narių prašymus.
<P>
M. McGuinness, visiškai suprantu Parlamento poziciją dėl jautraus žymėjimo klausimo. Kaip jau minėjau, perduosiu komisarei kelių narių šį vakarą išreikštą nuomonę. Suprantu Parlamento susirūpinimą ir tikiuosi, kad kartu su komisare M. Fischer Boel rasime teigiamą sprendimą.
<P>
Manau ir tikiu, kad reformos patikrinimas atliktas pabaigus Parlamento ir Tarybos svarstymus padės rasti reikiamą atsakymą į pranešėjo aptartus ir diskusijų metu iškeltus klausimus dėl avių ir ožkų sektoriaus ateities.
<P>
Netolimoje ateityje galbūt pavyks išspręsti kai kuriuos klausimus. Šiuo metu siekiame susitarti dėl tam tikrų su žemės ūkiu susijusių Doha plėtros darbotvarkės, kurią turėtume baigti ruošti iki vasaros pertraukos, aspektų. Tai turėtų padėti geriau suprasti pranešėjo pateiktą klausimą dėl jautrių produktų.
<P>
Kalbant apie skatinimą, esame pasirengę išklausyti visų dalykiškų pasiūlymų, tik, kaip jau minėjau, laikomės principo remti bendrijos produktus, kurių kokybę galima aiškiai identifikuoti.
<P>
Kitas klausimas dėl šio sektoriaus ateities, kuris mano bei kitų komisarų nuomone, yra itin svarbus Europos Sąjungos ekonomikai, yra susijęs su tam tikrais kalnuotais regionais bei tais regionais, kuriems būdinga itin sudėtinga hidrogeologinsistema.
<P>
Noriu atsakyti dėl pasiūlymo suformuoti Komisijos ir valstybių narių atstovų grupę šio sektoriaus pokyčiams stebėti. Suprantama, Komisija visada išklauso valstybių narių ir susijusių tarpininkų komentarus ir pasiūlymus, ir manau, turėtų dar labiau atsižvelgti į įvairių Europos Sąjungos šalių pageidavimus. Tačiau Komisija jau yra įkūrusi įvairių už šį sektorių atsakingų institucijų.
<P>
Avių ir ožkų auginimo valdymo komitetas įtraukia išreikštas nuomones į su šiuo sektoriumi susijusios teisėkūros procesą. Avių ir ožkų sektoriaus prognozavimo grupėje dirba rinkos ekspertai, kurie organizuoja susirinkimus dukart per metus ir aptaria rinkos tendencijas ir prognozes. Šių susirinkimų metu sudarytos išvados pateikiamos avienos ir ožkienos patariamajai grupei, kuri organizuoja susirinkimus du kartus per metus ir atstovauja visam sektoriui, pradedant nuo ūkių ir baigiant šakutėmis (patiekalais). Ši gruptaip pat aptaria įvairius klausimus, kurie narių prašymu gali būti įtraukiami į dienotvarkę.
<P>
Mano nuomone, dar vienos darbo grupės formavimas padidintų administracinius kaštus ir tam tikru atžvilgiu dubliuotų esamos valdymo sistemos funkcijas, - iš tiesų, tai sunkintų siekius supaprastinti BŽŪP.
<P>
Tačiau esu pasiruošęs ir manau, kad komisarM. Fischer Boel man pritars, kad reikia apsvarstyti bet kokias galimybes atsižvelgiant į esamą koncepciją.
<SPEAKER ID="451" NAME="Liam Aylward">
pranešėjas. - Gerb. Pirmininke, nors iškart to nepadariau, noriu dabar pasveikinti naująjį komisarą, padėkoti jam ir palinkėti sėkmės. Be to, noriu padėkoti visiems pasisakiusiems šį vakarą, ypač pagalbiniams pranešėjams už jų indėlį.
<P>
Norėčiau padėkoti ir pirmininkaujančiai Slovėnijai už pagalbą šiuos šešis mėnesius ir už tai, kad sutiko įtraukti avių sektoriaus plėtros klausimą į kovo mėn. Žemės ūkio ministrų tarybos posėdžio dienotvarkę. Tai suteikgalimybę bendrijos žemės ūkio ministrams aptarti šią krizę.
<P>
Dėkoju ir Žemės ūkio ir kaimo plėtros komiteto pirmininkui Neilui Parishui už pagalbą ir palaikymą.
<P>
Norėčiau trumpai aptarti pakeitimus ir šiandien nagrinėtus klausimus. Sužinojau Komisijos nuomonę dėl specialiosios grupės formavimo. Žinau, kad esu teisus, nors jie tam prieštarauja. Man labai sunku pritarti 2 pakeitimui. Kai kurie pasiūlymai buvo skirti man. Dėl to nekyla sunkumų, tačiau negaliu sumenkinti svarbos to, ką mėginame pasiekti.
<P>
Pakartosiu, kad mano požiūris dėl elektroninio identifikavimo visada buvo aiškus. Nepritariu šiam siūlymui ne vien dėl didelių kainų, bet ir dėl to, kad bus sunku įgyvendinti, o nauda nėra įrodyta. Aš visada pabrėžiu, kad kiekvienai valstybei narei būtina suteikti galimybę pačiai nuspręsti, ar taikyti šią sistemą. Taigi, nepritariu 4 pakeitimui, tačiau pritariu 1 pakeitimui, pateiktam PPE-DE frakcijos, kuriuo numatoma sistemos diegimą atidėti iki 2012 m.
<P>
Pritariu visiems kitiems siūlomiems pakeitimams. Dabar jų neaptarsiu, tačiau pritariu 6, 7, 8, 9, 3 ir 5 pakeitimams.
<P>
Manau, svarbu pabrėžti, kad nuo 2003 m. skelbiama, jog bet kuriam sunkumus patiriančiam bendrosios žemės ūkio politikos sektoriui bus teikiama pirmenybBŽŪP reformų patikrinimo kontekste. Žemės ūkio komisarės prašau artėjančio reformos patikrinimo metu užtikrinti, kad avienos ir ožkienos sektoriaus interesai būtų išsamiai aptarti.
<P>
Be to, noriu pasinaudoti šia proga ir palinkėti sėkmės Prancūzijai, kuri pirmininkaus šiuos šešis mėnesius. Šis laikotarpis bus itin svarbus pranešimui. Susitikau su Prancūzijos žemės ūkio ministru M. Barnier, kuris jau įsipareigojo aptarti šiuos sektorius lapkričio mėn. įvyksiančio Žemės ūkio ministrų tarybos posėdžio metu. Tikiu, kad gerai žinodamas apie sunkumus, su kuriais susiduria avienos ir ožkienos sektorius, jis dės visas pastangas, kad šiame pranešime pateikti pasiūlymai dėl avių ir ožkų sektorių ateities bus įdiegti BŽŪP reformų patikrinimo kontekste.
<SPEAKER ID="452" NAME="Pirmininkas">
Diskusija baigta.
<P>
Balsavimas vyks 2008 m. birželio 19 d., ketvirtadienį.
<P>
Raštiški pareiškimai (142 str.)
<SPEAKER ID="453" NAME="Andrzej Tomasz Zapałowski  " AFFILIATION="UEN">
raštu. - (PL) Avienos sektorius yra vienas iš galvijų produkcijos sektorių, kuriam šiomis dienomis skiriama mažiau dėmesio palyginti su kiaulių bei karvių ir jaučių auginimu.
<P>
Tačiau avių auginimas yra itin svarbus tose šalyse, kurioms būdingos sudėtingos geografinės sąlygos. Tai taip pat svarbu tuose regionuose, kuriuose dėl istorinių tradicijų gyventojai nori auginti avis ir vartoti avieną.
<P>
Būtina užtikrinti, kad šis sektorius nežlugtų. Tai ypač aktualu dabar, kai matome stipriai augančias maisto kainas. Tiesiog negalime leisti riboti šios produkcijos.
<P>
Visiškai pritariu pranešėjo siūlymui taikyti papildomus mokėjimus už tradicinių kalnų veislių auginimą, kad būtų išsaugotos jautriose vietovėse auginamos avys. Be to, pritariu siūlymui ženklinti avieną ES logotipu, kad būtų lengviau atskirti, kurie produktai yra iš ES, o kurie - atvežti iš trečiųjų šalių. Privalome padėti Europos piliečiams atskirti gerus maisto produktus nuo neatitinkančių europietiškų standartų.

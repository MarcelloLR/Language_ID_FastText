<CHAPTER ID="003-17">
17. EB ir Cariforum valstybių ekonominės partnerystės susitarimas (
<SPEAKER ID="127" NAME="David Martin">
pranešėjas. - Gerb. pirmininke, žinau, kaip kolegos prisirišę prie savo priešpiečių - arba atvirkščiai, nesu tikras - tačiau aš kalbėsiu tik dvi minutes.
<P>
Pirmadienio vakare vyko labai svarbios diskusijos dėl to, ar galime pritarti CARIFORUM. Komisija ir Taryba - svarbu, kad įsipareigojo abi institucijos - mums pažadėjo, kad jos laiku pateiks ataskaitą dėl pagalbos kokybės. Jos mus užtikrino, kad niekas EPS nesutrukdys Karibų šalių prieigos prie vaistų. Jos mus užtikrino, kad straipsnis dėl šalies, kuriai nustatomas palankiausias režimas, niekaip nepaveiks Pietų-Pietų prekybos ir kad šio EPS pirmo etapo pabaigoje vyksianti penkerių metų peržiūra bus tikra peržiūra, kurioje bus atsižvelgta į vystymosi tikslus.
<P>
Remdamasis šiais pažadais, ir tuo, kad jie įrašyti į šio Parlamento protokolą, taip pat tuo, kad Taryba ir Komisija pažadėjo šiuos įsipareigojimus vykdyti ir jų laikytis, manau, kad šie Rūmai didele balsų dauguma šiandien pritars Karibų EPS.
<P>
Norėčiau padėkoti Komisijos narei C. Ashton už labai aktyvų bendradarbiavimą šiuo klausimu, lankstumą ir atsidavimą. Tai, kad per šį balsavimą ji yra čia, daug apie ją sako. Šis balsavimas buvo numatytas antradienį. Žinau, kad ji neįvykdlabai svarbių įsipareigojimų, kad šiandien galėtų atvykti čia, ir kad ji prisiėmlabai svarbius įsipareigojimus šiam Parlamentui. Noriu padėkoti Komisijai už bendradarbiavimą ir prašau Parlamento narių balsuoti už.
<SPEAKER ID="128" NAME="Helmuth Markov" AFFILIATION="GUE/NGL">
- (DE) Gerb. pirmininke, ponios ir ponai, pateiksiu klausimą dėl tvarkos. Norėčiau pacituoti Pirmininko H. Pötteringo laišką, kurį jis atsiuntman, kaip Tarptautinės prekybos komiteto pirmininkui. Nebijokite, viso laiško neskaitysiu.
<P>
"Jūsų minima AFCO 47 straipsnio interpretacija, apie kurią kalbate, buvo paskelbta per 2009 m. vasario 18 d. Parlamento posėdį, ir, nesant prieštaravimų, buvo patvirtinta. [...] Pasiūlymai dėl dviejų EPS (t. y. Davido Martino ir Erikos Mann pranešimai) oficialiai paskelbti, ir jūsų komitetas (Tarptautinės prekybos komitetas) nurodytas tik 2009 m. vasario 19 d. posėdyje. Atsižvelgiant į pirmiau minėtą interpretaciją, šioms dviem procedūroms ir visoms kitoms tolesnėms procedūroms 47 straipsnis taikomas nebus."
<P>
(DE) Todėl iš oficialių dokumentų turi būti išbrauktos visos nuorodos į 47 straipsnį. Tai taikoma Tarptautinės prekybos komiteto dokumento tituliniam lapui, turiniui, nuomonių puslapiui, procedūrų puslapiui ir paskutiniam puslapiui. Norėčiau, kad tai būtų įrašyta į protokolą.
<SPEAKER ID="131" NAME="Pirmininkė">
- Dėkoju jums, H. Markovai. Iš tikrųjų turėjau pranešti Rūmams, kad šio pranešimo versijose visomis kalbomis yra klaidų ištaisymas - išbraukiama nuoroda į 47 taisyklę. Todėl į tai, ką pasakėte, bus atsižvelgta. Kadangi, manau, sutarėme, galime tęsti darbą toliau.

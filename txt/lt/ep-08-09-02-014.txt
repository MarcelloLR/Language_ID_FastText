<CHAPTER ID="014">
Moterų ir vyrų lygyb(2008 m.) (diskusija) 
<SPEAKER ID="775" NAME="Pirmininkas">
Kitas klausimas - pranešimas, pateiktas Iratxe García Pérez Moterų teisių ir lyčių lygybės komiteto vardu, dėl moterų ir teisių lygybės (2008 m.).
<SPEAKER ID="428" NAME="Iratxe García Pérez">
pranešėja. - (ES) Gerb. Pirmininke, Komisijos nary, norėčiau pradėti kalbą nuo padėkos Komisijai už 2008 m. pranešimą dėl vyrų ir moterų lygybės, kuriame pateikiamas išsamus požiūris į politiką, skirtą lyčių aspektams integruoti, ir konkrečias teigiamas kovos su diskriminacija priemones. Nors, žinoma, turime pabrėžti, kad Komisijos pranešime pagrindinis dėmesys skiriamas darbo reikalams, tačiau jame neatsižvelgiama į daugelį kitų dalykų ir sudėtingų situacijų, su kuriomis susiduria moterys, todėl pamėginome tai įtraukti į šį Parlamento pranešimą.
<P>
Be to, noriu padėkoti visiems savo kolegoms, padėjusiems patobulinti šį pranešimą po pirmojo jo pristatymo. Yra bendras supratimas, kad nepaisant to, jog buvo pasiekta pažangos, dar reikia daug ką atlikti.
<P>
Šiuo požiūriu panašu, kad atsipalaidavimas bus mūsų didžiausias priešas. Jei nežinosime apie iššūkius ir darbus, kuriuos reikės atlikti, bus sunku padaryti pažangą lyčių lygybės srityje.
<P>
Šiame pranešime išreikštas požiūris pagrįstas lyčių aspekto integravimo principu, ir jame aptariami įvairūs klausimai, susiję su šiuo principu. Visi jie svarbūs, ir negalime nepaisyti nvieno iš jų: klausimų dėl moterų integravimo į darbo rinką, smurto šeimoje, moterų švietimo, šeimos gyvenimo ir darbo suderinimo, bei pažeidžiamų grupių, pvz., moterų imigrančių arba neįgalių moterų. Būtina atsižvelgti į visus šiuos aspektus. juos verta nuodugniai ištirti ir išanalizuoti, tačiau norėčiau per man skirtą laiką aptarti tuos aspektus, kurie, mano nuomone, yra patys svarbiausi.
<P>
Smurtas šeimoje - didžiausia mūsų laikų rykštė, ne tik Europoje, bet ir pasaulyje. Socialinneteisybė, dėl kurios moterys, vien dėl to, kad jos - moterys, patiria vyrų smurtą, nes šovinistinės vertybės vis dar yra giliai įsišaknijusios mūsų visuomenėje.
<P>
Taigi būtina skatinti valstybes nares išleisti įstatymus, skirtus kovoti su šia socialine problema. Turime labai gerą pavyzdį Ispanijoje, kurioje prieš keletą metų įstatymas dėl šeiminio smurto tapo šalies teisėtvarkos dalimi; remiantis juo pripažįstamos moterų, su kuriomis netinkamai elgiamasi, teisės ir įgyvendinama visapuspolitika pradedant nuo prevencijos iki nukentėjusių moterų gydymo ir reintegracijos.
<P>
Kalbėdami apie moteris ir darbo rinką, turėtume atsižvelgti į tai, kad dar daug teks atlikti, kol pasieksime Lisabonos strategijoje numatytų tikslų. Moterų užimtumas padidėjo, tačiau jų nedarbo lygis vis dar aukštesnis nei vyrų, taigi privalome imtis politinių priemonių, padedant Europos Komisijai ir valstybėms narėms, kurios skatintų moteris įsilieti į darbo rinką tokiomis pačiomis sąlygomis, kokios taikomos ir vyrams.
<P>
Kitas gyvenimo faktas, kurio negalime praleisti, yra užmokesčio už darbą skirtumas, kuris nuo 2003 m. yra 15 proc. Reikia imtis geresnių priemonių, kurioms pritartų ir įmonės, ir profsąjungos.
<P>
Be to, šiame pranešime siūlome, kad Bendrijos institucijos ir valstybės narės turėtų paskelbti vasario 22 d. tarptautine vienodo užmokesčio diena. Norėdama uždirbti tokį pat atlyginimą kaip vyrai, moteris turi dirbti papildomas 52 dienas.
<P>
Norėdami sukurti darbo ir šeimos gyvenimo pusiausvyrą, privalome pakeisti tai, kad šiuo metu 85 proc. neoficialių slaugytojų yra moterys. Mums reikia daugiau viešųjų tarnybų, kurių vaidmuo būtų teikti vaikų priežiūros ir nesavarankiškų asmenų slaugymo paslaugas.
<P>
Be to, kalbant apie moterų dalyvavimą viešajame gyvenime, turėtume skatinti vykdyti iniciatyvas, kurios suaktyvintų jų dalyvavimą socialinių organizacijų, profsąjungų ir politinių partijų veikloje. Rinkimų kvotos buvo ryžtingas veiksmas, kuris turi būti ir toliau naudojamas siekiant lygybės demokratinėje visuomenėje.
<P>
Yra ir kiti aspektai, pvz., mokslo pasiekiamumas, socialinių stereotipų panaikinimas, klausimai ir sunkumai, su kuriais susiduria kaimo vietovėse gyvenančios moterys, kurių negalime nepaisyti. Turime prisijungti prie tų, kurie siekia tai išspręsti. Privalome glaudžiai bendradarbiauti su organizacijomis ir paversti Europos Sąjungos vyrų ir moterų lygybės principą realybe, nes tai darydami kursime Europą, kurioje bus dar labiau laikomasi įstatymų ir užtikrinamas didesnis socialinis teisingumas.
<SPEAKER ID="430" NAME="Vladimír Špidla">
Komisijos narys. - (CS) Gerb. Pirmininke, ponios ir ponai, Komisija pritaria šiam pranešimui ir pasiūlymui paruošti rezoliuciją dėl vyrų ir moterų lygybės Europos Sąjungoje. Pritarimas pranešimui pabrėžia Parlamento įsipareigojimą dėl vyrų ir moterų lygybės ir patvirtina, kad Parlamentas palaiko Komisijos požiūrį. Labiausiai norėčiau padėkoti pranešėjai I. Garcia Pérez už Europos Komisijos veiksmų šioje srityje palaikymą.
<P>
Vyrų ir moterų lygyb- viena iš pagrindinių Europos Sąjungos vertybių. Be to, tai sritis, kurioje Europa dažnai būdavo socialinių įvykių priekyje. Pastaraisiais metais, ji pradėjo vykdyti svarbias bei ambicingas iniciatyvas. Pritarimas planui, kuriuo numatoma, kaip siekti vyrų ir moterų lygybės, pabrėžia Komisijos norą taikyti visas priemones, kad Europa priartėtų prie tikros vyrų ir moterų lygybės visose srityse.
<P>
Be to, Komisija atkreipia dėmesį, kad Parlamento pasiūlyme paruošti rezoliuciją yra pabrėžiami tam tikri klausimai, įtraukti į planą kaip prioritetiniai. Jie susiję su moterų padėtimi darbo rinkoje, darbo ir šeimos gyvenimo pusiausvyra, lygybe siekiant vadovaujančių postų ir kova siekiant sustabdyti prieš moteris nukreiptą smurtą. Šis požiūris atitinka Komisijos politiką, taikomą šioje srityje, ir įtraukia klausimus, kurie buvo pabrėžti 2008 m. pranešime.
<P>
Nors pasiekta akivaizdi pažanga vyrų ir moterų lygybės srityje, dar turime atlikti svarbių užduočių. Privalome toliau stengtis ir stiprinti teisinę bazę.
<P>
Komisija pritaria pranešėjos nuomonei, kad siekiant vyrų ir moterų lygybės labai svarbu darbo ir šeimos gyvenimo pusiausvyra. Gerai žinome, kad dažniausiai būtent moterys prisiima atsakomybę už šeimą ir namus. Dėl to moterys daug dažniau nei vyrai turi nutraukti mokslus ir karjerą, kurių labai dažnai vėliau nebetęsia. Taigi siekiant padidinti moterų užimtumą yra labai svarbu užtikrinti galimybę gauti aukštos kokybės vaikų priežiūros paslaugas, teikiamas už prieinamą kainą. Per artimiausias savaites Komisija pateiks pranešimą apie pasiekimus šioje srityje.
<P>
Be to, 2006 m. ir 2007 m. Komisija konsultavosi su darbuotojų ir darbdavių atstovais klausimu, susijusiu su darbo ir šeimos gyvenimo pusiausvyra. 2008 m. liepos mėn. jie nurodsavo ketinimus vesti derybas dėl vaiko priežiūros atostogų. Šiuo metu Komisija neteikia jokių pasiūlymų šiuo klausimu.
<P>
Artimiausiu metu Komisija numato pateikti su darbo ir šeimos gyvenimo pusiausvyra susijusių iniciatyvų paketą, pranešimą apie vaikų priežiūrą, direktyvos projektą, kuriuo keičiama direktyva dėl motinystės atostogų bei direktyvos projektą, kuriuo keičiama 1986 m. direktyva dėl "pagalbos sutuoktiniams". Dabartinsituacija, kai suteikiama pagalba sutuoktiniams, dirbantiems žemės ūkyje ir kituose sektoriuose, kuriuose užsiimama šeimos verslu, yra nepriimtina. Nėra priimtina, kad žmonės, dirbantys šeimos versle,, tam tikrose šalyse neturi teisės į socialinę apsaugą, ir skyrybų, šeimos maitintojo mirties atveju ar kilus finansiniams sunkumams atsiduria labai sunkioje padėtyje.
<P>
Lygybės politika yra ypač svarbi siekiant išvengti smurto prieš kitos lyties asmenį ir su juo kovoti, nes tai yra susiję su nevienoda vyrų ir moterų fizine jėga. Veiksmingos priemonės, nukreiptos prieš smurtą atsižvelgiant į lytį taip pat padeda apsaugoti moterų teises visuomenėje ir skatina lygybę.
<P>
Prieš moteris nukreiptas smurtas nėra priimtinas. Mergaičių prievartavimas, seksualinis priekabiavimas, prekyba moterimis seksualinio ar darbo išnaudojimo tikslais, šeiminis smurtas, priekabiavimas darbe bei tradicinar sudarkymo praktika, pvz., lytinių organų sudarkymas, kenkia moterų sveikatai, laisvei, orumui ir fiziniam bei emociniam neliečiamumui. Mūsų veiksmai šiais klausimais turi būti visapusiški ir išskirtinai veiksmingi, ypač tada, kai smurtą prieš moteris vykdo tarptautinės nusikalstamos grupuotės, pvz., prekybos žmonėmis atveju.
<P>
Todėl Komisija mano, kad dalis jos 2009 m. darbo programos bus persvarstyti ir iš naujo parengti įstatymus, susijusius su prekyba žmonėmis, vaikų išnaudojimu ir seksualiniu priekabiavimu, kurie yra didelis nusikaltimas ir dėl kurių dažniausiai kenčia mergaitės.
<P>
Baigdamas norėčiau pasakyti, kad lygybvaidina pagrindinį vaidmenį, kai siekiama pakeisti mąstymą ir elgesį. Todėl labai svarbu užtikrinti ne tik juridinę lygybę, bet ir realią vyrų ir moterų lygybę. Komisija džiaugiasi Europos Parlamento išreikštu pritarimu šiam pasiūlymui dėl rezoliucijos.
<SPEAKER ID="432" NAME="Marian Harkin">
Užimtumo ir socialinių reikalų komiteto nuomonės pranešėja. - Gerb. Pirmininke, pirmiausia norėčiau pasakyti, kad šis pranešimas labai išsamus ir jame iškelta daug klausimų, kuriuos būtina išspręsti, norint užtikrinti vyrų ir moterų lygybę.
<P>
Itin džiugina tai, kad sprendžiamas klausimas dėl smurto prieš moteris, nes per daug žmonių dar mano, kad smurtas prieš moteris - moterų problema, nors tai, iš tikrųjų, yra visuomenės klausimas, ir kol jis nebus svarstomas kaip visuomenės klausimas, negalime tikėtis, kad pavyks jį išspręsti.
<P>
Be to, sutinku su pranešėja ir jos teiginiu dėl skurdo feminizavimo ir dėl grupių, kurios kenčia labiausiai, bei dėl pagrindinio klausimo, susijusio su vienodomis galimybėmis dėl pensijų ir globos bei rūpybos išmokų.
<P>
Šiomis aplinkybėmis būčiau norėjęs pamatyti, kad mano pareikštos nuomonės 14 dalį visi suprato ir priėmė, nes ją pateikiau konkrečiai dėl slaugytojų. Atsižvelgiant į tai, kad iki 2030 m. aktyvių ir neaktyvių asmenų santykis bus 2:1, šeimos slaugytojų vaidmuo bus dar svarbesnis, ir atsižvelgdami į tai, kad ES jau yra 100 mln. slaugytojų, vyrų ir moterų, nors dažniausiai tai moterys, kurioms nesuteiktos galimybės gauti globos ir rūpybos išmokas ar pensiją, privalome užtikrinti, kad ši slaugytojų karta netaps kita skurdesnių vyresnio amžiaus žmonių karta, padidinusia skurdo feminizavimą.
<P>
Pateikiu asmeninį komentarą dėl 9 dalies, kuri neatspindi Užimtumo komiteto nuomonės: manau, kad tekste turėtų būti nurodyta, kad būtina atsižvelgti į šalių įstatymų leidybos procesus, kai svarstomas aborto klausimas. Parengtas Maastrichto sutarties protokolas, kuriuo užtikrinama, kad ES įstatymai nebus viršesni už Airijos įstatymo 40.3.3 straipsnio nuostatas dėl negimusio kūdikio apsaugos.
<P>
Per Airijoje vykusias diskusijas dėl Lisabonos sutarties daug piliečių man sakė, kad ES ketina reikalauti, kad abortai nebūtų draudžiami Airijoje. Nors sakiau, kad taip nėra, daugelis vis dar įrodinėjo, kad Parlamentas siekia darbotvarkėje numatytų klausimų įgyvendinimo, todėl manau, kad mūsų ketinimai privalo būti aiškūs. Klausimas keliamas ne dėl kažkieno nuomonės apie abortą. Spėju, kad manasis skiriasi nuo pranešėjos, bet tai ne dalyko esmė. Tai subsidiarumo klausimas, ir būtina, kad piliečiai, neatsižvelgiant į tai, kokia yra jų nuomonapie abortą, galėtų juo pasitikėti. Manau, kad mes visi, esantys Parlamente, irgi turėtume į tai atsižvelgti.
<SPEAKER ID="434" NAME="Maria Badia i Cutchet">
Kultūros ir švietimo komiteto nuomonės referentė. - (ES) Gerb. Pirmininke, pirmiausia norėčiau pasveikinti pranešėją, kad, ruošdama šį pranešimą dėl vyrų ir moterų lygybės, pasirinko tinkamą požiūrį.
<P>
Būdama Kultūros komiteto pranešėja, norėčiau pabrėžti pagrindinius dalykus, kuriuos atliko mūsų komitetas ir kurie, žinoma, susiję su mūsų peržiūrimomis sritimis, pvz., švietimu, kultūra, sportu ir ryšiais.
<P>
Pirmiausia pasiūlėme skatinti vienodą elgesį mokyklose, panaikinti lyčių stereotipus, kuriuos vis dar per dažnai taiko tam tikros visuomenės informavimo priemonės; imtis priemonių pakeisti darbo segregaciją įvairiais mokyklos sistemų etapais, kad abiejų lyčių mokytojai turėtų vienodas galimybes dalyvauti kiekviename etape; atsisakyti bet kokios diskriminacijos dėl atlyginimų mokėjimo atsižvelgiant į lytį švietimo, kultūros, sporto ir ryšių srityse; ir skatinti aktyvesnį moterų dalyvavimą šių sektorių vadovaujančiose institucijose, kuriose moterys yra mažuma.
<P>
Kaip jau minėjo pranešėja, dar reikia daug atlikti. Pacituosiu kelias eilutes iš A. Machado kūrybos: "Keleivi, priekyje nėra jokio kelio, tik tu eidamas jį pramini", nes, mano draugai, lygybės pasieksime tik tada, jei kovosime dėl jos.
<SPEAKER ID="436" NAME="Marie Panayotopoulos-Cassiotou" LANGUAGE="EL">
Gerb. Pirmininke, mūsų politinės partijos vardu norėčiau pasveikinti komitetą su pateiktu pranešimu. Sveikinimų nusipelnir mano kolegnarė, pranešime pateikusi Parlamento nuomonę, nors dėl tam tikrų punktų pasiūlėme padaryti pakeitimus siekiant jį patobulinti, ir teikiant Parlamento pranešimą, kuriuo pripažįstame tai, kas buvo atlikta, remiantis lygybės siekių gairėmis ir lyčių lygybės paktu.
<P>
Pasiekėme nemažai sėkmės kiekybės požiūriu. Vis dar privalome tobulinti priemonių įgyvendinimo būdą. Privalome užtikrinti veiksmingą įgyvendinimą ir išplėstinę juridinę apsaugą, paskirdami kompetentingą instituciją kiekvienos valstybės narės pretenzijoms spręsti, kai nustatomos proporcingumo principu grįstos sankcijos.
<P>
Be to, norime, kad būtų remiamasi subsidiarumo ir laisvo pasirinkimo principais. Kalbant apie darbą šeimoje, derinamą su profesine veikla, nenorime, kad būtų aptariamos tik moterys. Reikėtų aptarti ir bedarbius bei tuos, kurie nusprendžia užsiimti tik namų ūkiu, arba laisvųjų profesijų atstovus arba tuos, kurie užsiima savisamda šeimos versle.
<P>
Norime skatinti vaiko priežiūros atostogas ir atostogas dėl šeimos. Manome, kad komunikate, kurio laukiame iš Komisijos bus pateiktas šiuo metu tinkamas pasiūlymas.
<P>
Kadangi moterys daugiau mokosi ir dirba, jos nusipelno, kad joms būtų mokama už visų tipų paslaugų teikimą.
<SPEAKER ID="438" NAME="Zita Gurmai">
PSE frakcijos vardu. - (HU) Dėkoju jums, gerb. Pirmininke, ponios ir ponai, Komisijos įprastiniai įvertinimo pranešimai, kurie paaiškina esamą situaciją, yra itin svarbūs šiame kelyje į lyčių lygybės kūrimą. Gerai žinome Komosijos nario V. Špidlos įsipareigojimus šiuo klausimu. Pirmasis pranešimas dėl lyčių lygybės buvo paruoštas prieš penkerius metus, todėl esame teisūs dabar tikėdamiesi rezultatų. Remiantis 2008 m. pranešimu dėl vyrų ir moterų lygybės, buvo pasiekta šiokios tokios pažangos, tačiau paminėtos ir tam tikros "įšalusios" sritys, kuriose nepastebėta jokio judėjimo.
<P>
Vyrų ir moterų darbo užmokesčio atotrūkis pastaruosius penkerius metus išliko 15 proc. ir, kaip minėjo mano kolegė, tai reiškia 54 dienas arba laikotarpį iki vasario 22 d. Vyrų ir moterų santykis vis dar yra nepalankus sprendimų priėmimo srityje, ir moters įvaizdis, kokį kuria visuomenės informavimo priemonės, yra nenaudingas. Didžiausia problema yra ta, kad būtent užimtumo srityje ir dėl su tuo susijusių klausimų nebuvo pasiekta didesnės pažangos, tačiau ši sritis yra labai svarbi, iš dalies dėl ES demografinių sunkumų ir iš dalies dėl ekonominio augimo ir lygybės užtikrinimo. Šie pagrindiniai prioritetai reikalauja, kad moterų dalyvavimas darbo rinkoje būtų dar didesnis.
<P>
Lisabonos strategijos sėkmkiekybės požiūriu yra 12 mln. naujų sukurtų darbo vietų, iš kurių 7,5 mln. dirba moterys, tačiau tai nereiškia pagerėjimo kokybės požiūriu. Privalomas darbas puse etato, planin65 val. darbo savaitė, horizontalios ir vertikalios darbo rinkos ir segregacija, deja, reiškia, kad bus siekiama atitikti darbo reikalavimus, o asmeninis gyvenimas liks sunkiai sprendžiamu klausimu, kuris bus dar aktualesnis dėl vaikų priežiūros įstaigų trūkumo. Manau, svarbu, kad valstybės narės paruoštų kitas suderintas strategijas ir metodus, ir juos veiksmingai taikytų praktikoje, bei kad užtikrintų ir realų politinį palaikymą. Norėčiau pasveikinti savo kolegę su atliktu darbu, ji pateikpuikų pranešimą.
<SPEAKER ID="441" NAME="Raül Romeva i Rueda">
Verts/ALE frakcijos vardu. - (ES) Gerb. Pirmininke, žinoma, pirmiausia norėčiau padėkoti draugei ir kolegei I. Iratxe García už atliktą darbą ruošiant šį pranešimą, kuris, mano nuomone, yra svarbus ir išsamus dokumentas. Aš irgi norėčiau pabrėžti bent keturis svarbius pranešime išvardytus ir pranešėjos kalboje paminėtus dalykus, kurie irgi svarbūs mano frakcijai.
<P>
Pirmiausia tai poreikis, kad Europos institucijos pasiektų pažangos dėl dabartinės šovinistinio smurto bangos, ir tai atliktų priimdamos įstatymus ir sukurdamos aiškią teisinę bazę, kuri leistų įveikti visas smurto prieš moteris formas; tai turėtų įtraukti, pvz., prieglobsčio teisės pripažinimą, atsižvelgiant į persekiojimą dėl lyties.
<P>
Antra, siekiant užtikrinti aktyvesnį moterų dalyvavimą priimant sprendimus, reikia, kad visos institucijos ir politinės partijos ištirtų šį klausimą ir imtųsi reikiamų priemonių, šiuo atveju neatmetame ir rinkimų kvotų galimybės.
<P>
Trečia, svarbu kartą ir visiems laikams pripažinti, kad tam, kad būtų užtikrinta visiška moterų emancipacija, būtent moterys turi priimti sprendimus dėl seksualinės ir reprodukcinės sveikatos teisių.
<P>
Ketvirta, apgailestaudamas dėl menkos pažangos pastaraisiais metais dėl vyrų ir moterų atlyginimų skirtumų, pagarsėjusio "darbo užmokesčio atotrūkio", noriu pabrėžti, kad Komisija ir valstybės narės privalo įvertinti strategijas ir veiksmus, kuriuos suderinus su socialiniais tarpininkais, galima pasiekti, kad ši situacija pagerėtų.
<SPEAKER ID="443" NAME="Eva-Britt Svensson">
GUE/NGL frakcijos vardu. - (SV) Gerb. Pirmininke, aš irgi norėčiau pasveikinti pranešėją su šiuo pranešimo ir visiškai jam pritariu. Be to, pritarsiu pakeitimams dėl darbo rinkos, kuriuos pasiūlI. Figueiredo. Dabar turiu tik minutę laiko kalbai, taigi neaptarsiu jokių specialių klausimų dėl politikos. Norėčiau paminėti vieną dalyką, kurį, manau, verta pabrėžti.
<P>
Pranešėja nurodo įvairias priemones, kurių būtina imtis norint pasiekti vyrų ir moterų lygybės. Jai nurodžius visas priemones, matome 45 punktus. Pakartosiu: 45 punktus! ES ir valstybėse narėse, kurios jau seniai skelbia, kad visada teikia pirmenybę vyrų ir moterų lygybei, šiame pranešime nurodytos 45 skirtingos sritys, kurias būtina keisti. Nereikia nieko daugiau sakyti, sakau tik "taip" pranešimui ir "taip" konkretiems veiksmams, kurių reikia imtis dabar!
<SPEAKER ID="445" NAME="Urszula Krupa">
IND/DEM frakcijos vardu. - (PL) Gerb. Pirmininke, mano nuomone, svarbus šio pranešimo elementas - raginimas palengvinti darbuotojų galimybes grįžti į darbą po profesinės veiklos pertraukos dėl motinystės ar vaiko priežiūros atostogų ir pašalinti užmokesčio ir švietimo neatitikimus.
<P>
Vis dėlto sunku pripažinti tiesioginį priežastinį ryšį tarp daugeliui žmonių įtakos turinčių gyvenimo problemų ir fakto, kad esi moteris. Manant, kad visuomeninis gyvenimas yra skirtingų lyčių kova ir sukuriant naują priešą ankstesniam klasių kovos modeliui, suteikiama teistiems, kurie tai palaiko, be apribojimų dalyvauti kiekvienoje žmogiškos egzistencijos sferoje, įskaitant šeimą.
<P>
Europoje esanti problema - tai ne vyrų ir moterų kova. Tai pagarbos teisėms ir moraliniams principams trūkumas, ypač pasireiškiantis nesuvaldomu godumu ir savanaudiškumu. Būdama moterimi, norėčiau, kad lygios teisės nereikštų lygybės su vyrais kiekvienu požiūriu, bet padėtų pasiekti susitarimų, kuriais remiantis ginamos moterys ir palengvinama jų našta. Jei į jas nebus žvelgiama kaip į nuasmenintą darbo jėgą, pasižymėdamos kūrybiškumu jos gali daug nuveikti daugelyje ekonomikos sričių.
<SPEAKER ID="447" NAME="Zita Pleštinská" AFFILIATION="PPE-DE">
(SK) Šiuo 2008 m. pranešimu dėl moterų ir vyrų lygybės apibendrinamas Europos Parlamento pranešimas, kuris jau buvo priimtas ir tapo dideliu stimulu pradėti tai taikyti praktiškai. Mano nuomone, jis atspindi Moterų teisių ir lyčių lygybės komiteto darbą, ir todėl norėčiau pirmiausia padėkoti I. García Pérez už tai, kad jį paruošė.
<P>
Norint pasiekti Lisabonos tikslų, būtina kuo labiau išnaudoti moterų galimybes darbo rinkoje. Be to, svarbu užtikrinti, kad moterys turėtų kuo daugiau galimybių dėl pouniversitetinių studijų ir visą gyvenimą trunkančio mokymosi bei prieinamumo prie naujų technologijų ir informacinės visuomenės, kad išliktų konkurencingos darbo rinkoje.
<P>
Labai žaviuosi didelėms įmonėms ir mažoms šeimos įmonėms vadovaujančiomis moterimis, sukuriančiomis naujų darbo galimybių. Be kasdienių žmonos ir mamos darbų, verslininkvykdo savo įmonės administracines užduotis, prisiimdama atsakomybę ne tik dėl šeimos sėkmės, bet ir įmonės sėkmės. Visuomenne visada pripažįsta šios užduoties svarbą visuomenei. Vadovo postą užimančios moterys priverstos įveikti daug papildomų kliūčių, ypač susijusių su jų įsipareigojimais šeimai.
<P>
Šeimos gyvenimo ir darbo derinimas - viena iš pagrindinių būtinų sąlygų siekiant didinti moterų užimtumą. Taigi labai svarbu pasiūlyti tokias priemones, kurios skatintų tėvelius eiti vaiko priežiūros atostogų, taip paskirstant motinystės atostogas abiems tėvams.
<P>
Šiandien daugelis moterų žino, kad jos neužims svarbių postų, jei remsis socialinės paramos programomis, tą jos padarys tik savo pačių sugebėjimais. KanclerAngela Merkel - akivaizdus pavyzdys to, kad ir moterys turi tvirtų pozicijų pasaulio politikoje.
<P>
Peržiūrėję istorijos knygas, daug sužinome apie vyrų žygdarbius. Moterys lieka šešėlyje. Esu įsitikinusi, kad mūsų atsakomyb- atkreipti dėmesį į daugybę mūsų visuomenėje esančių bevardžių moterų, be kurių pasaulis nejudėtų pirmyn.
<SPEAKER ID="449" NAME="Gabriela Creţu" AFFILIATION="PSE">
(RO) Gerb. kolegos, apie šiuos klausimus kalbama daug, tačiau nieko nedaroma. Aptardami socialinį paketą daug kalbėjome apie tai, kad trūksta reikiamų priemonių, kurios padėtų pasiekti, kad būtų mokamas vienodas atlyginimas už tokį patį darbą bei sumažinti vyrų ir moterų darbo užmokesčių atotrūkį. Be šių priemonių mūsų įsipareigojimai - tik žodžiai, o įstatymai nenaudingi.
<P>
Yra tam tikrų klausimų, kuriuos sprendžiant nepadaryta nieko arba padaryta nedaug, ir apie kuriuos net neužsimename. Išskyrus čia šį vakarą, niekas nekalba apie kasmet parduodamas 100 000 moterų, turbūt dėl to, kad jos yra prekės, o ne piliečiai. Daugelis jų parduodamos prostitucijai. Reikalaujame imtis ryžtingesnių integruotų veiksmų, nukreiptų prieš tokius prekybos tinklus, bei suderintų priemonių, siekiant mažinti prostitucijos poreikį. Jei nebūtų šio poreikio, nebūtų ir prekybos moterimis.
<P>
Be to, niekas nekalba apie tai, kad moterys dirba namuose kaip namų šeimininkės, ir yra nematomos. Neturėdamos socialinių teisių ar minimalių teisių, jos gali susidurti su tokio paties smurtavimo rizika, su kuria susiduria moterys savo šeimose, įskaitant išnaudojimo riziką. Kalbant apie moteris, dirbančias užsienio šalyse, negalėjimas naudotis politinėmis teisėmis tik padidina jų socialinės ir ekonominės padėties trapumą. Tinkamas jų padėties sureguliavimas - ne tik dabartinis teisingumo reikalas, bet gali padėti išvengti aukšto vyresnio amžiaus moterų skurdo lygio ateityje.
<P>
Kita tema, kuria turime kalbėti, susijusi su moterimis mano šalies vyriausybėje, nes tokių ten nėra. Gerb. Komisare, gerb. kolegos, manome, kad atėjo metas ne kalbėti apie tai, ką turėtume daryti, bet pradėti daryti, tai ką privalome.
<SPEAKER ID="451" NAME="Ilda Figueiredo" AFFILIATION="GUE/NGL">
(PT) Gerb. Pirmininke, visi požymiai rodo, kad moterų diskriminacija išlieka ir jos atvejų matome, kai dirbančioms moterims sumokami vidutiniškai 15 proc. mažesni atlyginimai nei vyrams. Tam tikrose šalyse, įskaitant Portugaliją, šis skaičius pakilo iki 25 proc., ši situacija suprastėjo pastaraisiais metais.
<P>
Taigi raginame atnaujinti standartus dėl užimtumo, tinkamų atlyginimų, atitikimo socialiniams, sveikatos ir saugos standartams bei darbo dienų sumažinimo nemažinant atlyginimo. Tai padės sukurti daugiau moterų teises užtikrinančių darbo vietų ir užtikrinti geresnį darbo ir šeimos gyvenimo suderinimą.
<P>
Privalome skatinti imtis priemonių, nukreiptų prieš nesaugumą dėl darbo, kuris ypač aktualus moterims, bei skatinančių sudaryti kolektyvines sutartis, ginančias dirbančius vyrus ir moteris. Be to, gerbdami moterų orumą, turime skatinti imtis viešųjų priemonių ir veiksmų, padedančių užtikrinti moterų prieinamumą prie seksualinės ir reprodukcinės sveikatos priežiūros paslaugų ir didinti jų informuotumą apie moterų teises ir teikiamas viešąsias paslaugas.
<SPEAKER ID="453" NAME="Godfrey Bloom" AFFILIATION="IND/DEM">
Gerb. Pirmininke, deja, Jungtinėje Karalystėje pastebima labai didelmoterų diskriminacija. Žinau, kad mūsų komitetas, Moterų teisių ir lyčių lygybės komitetas, šiuo požiūriu turi tinkamą supratimą. Tačiau dažniausiai diskriminacijos atvejų pasitaiko dėl to, kad darbo įstatymai labai apsunkina jaunų moterų įdarbinimą nedidelėse įmonėse, kurios jas diskriminuoja tai slėpdamos.
<P>
Manau, kad tai klasikinis įstatymo su nenumatytais padariniais pavyzdys. Išleidžiamas įstatymas čia, išleidžiamas įstatymas ten, ir kas iš tikrųjų nutinka, yra tai, kad nieko nenutinka, dėl to taip tik sustiprinama tam tikra situacija.
<P>
Nenorėčiau pasirodyti nemandagus, tačiau kai apsidairau mūsų komitete, Moterų teisių ir lyčių lygybės komitete, matau, kad mąstysena yra giliai įstrigusi 1970 m. laikotarpyje, ji nkiek nepajudėjo į priekį. Deja, gyvenimas jau nebe toks, ir kai girdžiu žmones kalbant apie moterų emancipaciją, apgailestauju, tačiau būdamas anglas, sakau, kad tai įvyko labai seniai. Nežinau, su kokiomis problemomis susiduria kitos šalys, tačiau dėl visų šių dalykų nekaltinkite Jungtinės Karalystės, kurioje šios problemos neturime, nes, nors vėl pakartosiu, kad jūsų požiūris yra tinkamas (įstatymas su nenumatytais padariniais), iš to darote visišką nesąmonę.
<SPEAKER ID="455" NAME="Mary Honeyball" AFFILIATION="PSE">
Gerb. Pirmininke, galbūt tai naudingas sutapimas, kad kalbu iškart po G. Bloomo, kuris, panašu, kad vis dar gyvena 19 a. Jis pagarsėjęs dėl ne taip seniai pasakyto teiginio, kad moterys turėtų valyti ir už šaldytuvo ir kad tai - vienas iš pagrindinių jų vaidmenų gyvenime. Jei esu viena iš nepajudėjusių į priekį, tai tuo didžiuojuosi, nes nenoriu, ypač būdama anglė, turėti nieko bendra su tokiais komentarais.
<P>
Noriu pasakyti, kad šis puikus pranešimas pabrėžia daug svarbių klausimų, ir aš dėkoju pranešėjai už tai. Dėkoju ir Komisijos nariui už komentarus. Vienas konkretus dalykas, kurį noriu aptarti, yra prekybos žmonėmis klausimas. Esu Londono miesto atstovir, iš tiesų, moteris iš Londono, šia tema labai domėjausi, nes Londonas - viena iš daugelio vietų, kurias paveikprekyba moterimis.
<P>
Šiuo metu valstybių narių prašoma pasirašyti Europos Tarybos konvenciją dėl veiksmų prieš prekybą žmonėmis. Nors tam tikros valstybės narės ją pasirašė, dar yra 15 šalių, kurios jos nepasirašė, bei dvi šalys, kurios, panašu, nėra pasiruošusios tai atlikti. Todėl noriu paprašyti, kad visos ES valstybės narės ratifikuotų šią konvenciją prieš prekybą žmonėmis, ir kad visi čia esantys, įskaitant visus Moterų teisių komiteto narius, prisiimtų atsakomybę grįžus į savo šalį kreiptis į vyriausybę ir reikalauti, kad ji atliktų dar daugiau, nei galbūt jau daro šiuo metu, dėl šios begėdiškos ir bjaurios prekybos moterimis.
<SPEAKER ID="457" NAME="Věra Flasarová" AFFILIATION="GUE/NGL">
(CS) Komisijos nary, ponios ir ponai, sveikinu su šiuo pranešimu, kurį pateikI. García Pérez ir Europos Komisija. Puiku matyti statistinius duomenis, kad pastaraisiais metais moterų užimtumas išaugo iki 57,2 proc., tačiau, kaip teigiama pranešime, išlieka daug problemų. Moterys vis dar užima tik trečdalį vadovaujančių postų privačiose įmonėse ir kitose srityse, įskaitant politiką. Dideldalis naujų darbų sukuriami nesuteikiant ilgalaikės darbo sutarties, taigi ateities perspektyvos lieka neaiškios. Būtent tokie darbai atitenka moterims. Vis dar išlieka požiūris, kad moterų pagrindinatsakomyb- rūpintis šeima, ir jų uždarbis tėra tik priedas prie šeimos biudžeto. Dėl to moterims vis dar mokama mažiau nei vyrams už tą patį atliktą darbą, nors jų kvalifikacijos nesiskiria. Šie stereotipai rodo vieną iš moterų diskriminacijos atvejų darbo rinkoje. Mano nuomone, darbdavių noras suteikti kompensacijas moterims už vaikų priežiūrą ir padėti joms siekti profesinių žinių ir karjeros, yra labai menkas.
<SPEAKER ID="459" NAME="Mihaela Popa" AFFILIATION="PPE-DE">
(RO) Kalbame apie poreikį kovoti su smurtu, nukreiptu prieš moteris, skatinti moteris dalyvauti pilietinėje veikloje bei apie su Kultūros komiteto veikla susijusį aspektą - moterų ir vyrų švietimo skirtumus.
<P>
Nors moterys pasiekia geresnių išsilavinimo rezultatų nei vyrai, vis tiek darbo rinkoje išlieka užmokesčio skirtumai atsižvelgiant į dirbančiojo lytį. Būdamas kultūros ir švietimo ministru, aš asmeniškai pateikiau CULT parengtos nuomonės apie šį pranešimą pakeitimą. Atsižvelgdamas į tai, kokį poveikį visuomenės supratimui ir požiūriui turi masinės informavimo priemonės, manau, kad labai svarbu siekti, kad masinės informavimo priemonės nevaizduotų moters žeminančiose situacijose.
<P>
Vakarų visuomenėje siekis užtikrinti moterų ir vyrų lygybę visose veiklos sferose pagal Europos Sąjungos politikos nuostatas išlieka aktualus.
<SPEAKER ID="461" NAME="Anna Záborská" AFFILIATION="PPE-DE">
(SK) Pranešimo pirmoje pastraipoje teigiama, kad vyrų ir moterų lygyb- pagrindinis Europos Sąjungos principas, į kurį buvo atsižvelgiama daugiau kaip 50 metų. Tačiau antrojoje pranešimo dalyje pateikiamos 46 dalys, kuriose nurodomos rekomendacijos, raginimai ir reikalavimai atsižvelgti į šį principą. Be to, yra ir pagrindinės rekomendacijos, pvz., dėl vienodo prieinamumo prie fondų, švietimo, sveikatos priežiūros ir užmokesčio. Nurodomas prašymas kovoti su prieš moteris nukreiptu smurtu, prašymas kovoti su prekyba moterimis ir daug daugiau.
<P>
Tokie pranešimai iš tikrųjų svarbūs ir aš sveikinu pranešėją. Kita vertus, jame aptariamas netinkamas jau priimtų dokumentų įgyvendinimas. Jame nurodoma, kad yra netinkama kontrolir sankcijos. Be to, jame pabrėžiamas politikų nenuoširdumas, kurie skelbia, kad palaiko vyrų ir moterų lygybę, tačiau praktiškai į tai neatsižvelgia, - būtent dėl to lūkesčiai yra ne tokie, kokių norėtume.
<SPEAKER ID="463" NAME="Czesław Adam Siekierski" AFFILIATION="PPE-DE">
(PL) Gerb. Pirmininke, kai analizuojame rezoliuciją dėl moterų ir vyrų lygybės, būtų sunku jai nepritarti. Turiu omenyje punktus, susijusius su smurtu prieš moteris ir poreikį kuo anksčiau mokyklose pradėti informuoti apie moterų diskriminaciją. Gerai žinome, kad tinkamas auklėjimas ir švietimas - geriausias būdas pašalinti moterų diskriminaciją ir prieš jas nukreiptą smurtą.
<P>
ES piliečiai nėra pakankamai informuoti apie prekybą moterimis ir nedaug žino apie šį bjaurų ir žiaurų užsiėmimą, nepriimtiną civilizuotame pasaulyje. Dėl to manau, kad reiktų skirti nemažai išteklių informavimo kampanijai.
<P>
Tačiau būtina pabrėžti, kad nepaisant visų sunkių problemų, kurias aptariame, pastaraisiais metais buvo pasiekta nemažai pažangos siekiant vyrų ir moterų lygybės, ir tai ypač pastebima kaimo vietovėse.
<SPEAKER ID="465" NAME="Monica Maria Iacob-Ridzi" AFFILIATION="PPE-DE">
(RO) Gerb. Pirmininke, vyrų ir moterų lygybturėtų būti pagrindiniu Europos Sąjungos principu.
<P>
Naujausios "Eurobarometer" apklausos rezultatai rodo, kad kaimo vietovėse gyvenančios moterys nedalyvauja bendruomenei, kuriai jos priklauso, priimant sprendimus, neturi pastovaus darbo ir daugelis jų atlieka tik namų ūkio darbus, - jų skaičius tam tikrose vietovėse siekia 98 proc. Tačiau daugiau kaip 50 proc. moterų nori turėti prieigą prie Europos darbo rinkos bei įgyti kvalifikacijas, kurios padėtų gauti darbo viešojo administravimo, žemės ūkio, socialinės pagalbos ar švietimo srityse. Be to, nemažas procentas moterų norėtų pasinaudoti Europos lygiu teikiamomis priemonėmis, padedančiomis pradėti savo verslą.
<P>
Todėl manau, kad turėtų būti palaikomos iniciatyvos, skirtos skatinti moteris iš kaimo vietovių aktyviai dalyvauti visuomeninėje veikloje, nuolat gerinti ir dalyvauti jų regiono ekonominėje veikloje. Norint panaikinti diskriminaciją būtinos visos Europos pastangos. Tokios programos kaip "Progress" ir Europos socialinis fondas su vietinėmis vyriausybėmis ir valdžios institucijomis turėtų skirti daugiau lėšų kaimo vietovėse gyvenančioms moterims remti.
<SPEAKER ID="467" NAME="Vladimír Špidla">
Komisijos narys. - (CS) Ponios ir ponai, dėkoju už šią diskusiją. Bendrai tariant, žvelgiant į pasiekimus galima teigti, kad buvo pasiekta nemažos pažangos, tačiau, ponios ir ponai, akivaizdu, kad dar daug turi būti padaryta. Dėl to Komisija mėgina tęsti sudėtingas derybas, naudodama visas turimas priemones. Minėjau, pvz., jau paruoštus įstatymų projektų pasiūlymus ir planus didinti baudas už prekybą žmonėmis.
<P>
Be to, norėčiau pasakyti, kad pastangos siekti lygybės yra, žinoma, pagrįstos giliu etiniu pagrindu, ir net jeigu nerastume jokių priežasčių, susijusių su socialiniu balansu arba socialinių sistemų ar ekonomikos stabilumu, vis tiek būtų tinkama ir būtina veikti nuosekliai. Tačiau norėčiau pasakyti, kad tikrosios lygios galimybės - svarbiausias Europos Sąjungos prioritetas, ir nviena visuomenė, negalinti užtikrinti lygių galimybių, neturės ilgalaikės ateities, susijusios su pasauline konkurencija. Tai yra ne tik sąžininga ir neabejotina etiniu požiūriu, bet ir naudinga. Manau, kad ir dėl to būtina eiti toliau, nesitenkinti tais pasiekimais, kurie tam tikru požiūriu gali būti suprantami kaip pažanga, bet eiti ten, kur labai daug dalykų, kita vertus, gali būti suprantami tik kaip kuklūs rezultatai.
<SPEAKER ID="469" NAME="Iratxe García Pérez">
pranešėja. - (ES) Gerb. Pirmininke, sveikinu visus savo kolegas dėl išsakytų minčių šia tema, nes manau, kad tai leidžia teigti, jog nepaisant skirtingų akcentuojamų dalykų ir tam tikrų skirtumų, kiekvienas iš mūsų pritariame bendram tikslui.
<P>
Be to, norėčiau pasakyti Komisijos nariui, kad džiaugiuosi dėl jo pasakytos kalbos ir jo pagalbos per šią diskusiją. Kiekvienas iš mūsų visiškai pritartų jo kalbai. Taigi norėčiau pasakyti, kad labai džiaugiuosi, ir pasakysiu, kad tai, ko reikia dabar, yra nuoširdus politinis noras įdiegti visas iniciatyvas, kurios šiuo metu pateiktos svarstyti. Šis Parlamentas yra jo pusėje, jei ir toliau jis pabrėš šio klausimo svarbą ir nuolat stengsis įgyvendinti visas šias iniciatyvas.
<P>
Norėčiau atkreipti dėmesį tik į vieną aspektą: vyrų vaidmens svarbą kovojant dėl vyrų ir moterų lygybės.
<P>
Labai svarbu, kad vyrai dalyvautų vykdant šią užduotį. Tai, kad šiandien vyrai kolegos dalyvavo šioje diskusijoje, manau, gali atspindėti tai, kad vyrai irgi privalo palaikyti moteris, kovojančias už lygybę.
<P>
Baigdama paminėsiu vieną iš klausimų, kurį šioje diskusijoje iškėlkolega, teigdamas, kad moterys kartoja tuos pačius senus dalykus nuo 19 a. Norėčiau jam pasakyti, kad moterys mano šalyje 19 a. reikalavo teisės balsuoti: jos negalėjo net ir balsuoti. Taigi yra aiškus skirtumas.
<P>
Buvo pasiekta nemažai pažangos, to negalime paneigti. Privalome padėkoti visoms moterims, visoms organizacijoms, kurios dalyvauja kovoje dėl lygybės. Tačiau tai nereiškia, kad paneigiamas akivaizdus faktas: dar turi būti daug atlikta, mūsų laukia dar daug darbų. Jei visi, vyrai ir moterys, atkakliai toliau dirbsime, turėtume pasiekti tikros vyrų ir moterų lygybės.
<SPEAKER ID="470" NAME="Pirmininkas">
Diskusija baigta.
<P>
Balsavimas įvyks rytoj 11.30 val.
<P>
Raštiški pranešimai (pagal Darbo tvarkos taisyklių 142 str.)
<SPEAKER ID="774" NAME="Sylwester Chruszcz  " AFFILIATION="NI">
raštu. - (PL) Ponios ir ponai, šioje diskusijoje buvo paliesta daug temų. Pabrėžiu motinystės ir tėvystės atostogų klausimą. Europa susidūrsu demografine problema, kurią sukėlne tik mūsų žemynui turinčios įtakos ekonominės problemos, bet ir nesugebėjimas jaunoms mamoms suteikti reikiamos paramos. Nepaprastai svarbu, kad pagimdžiusioms kūdikį moterims būtų suteikta parama, kuria būtų užtikrintas jai ir jos vaikui būtinas saugumas ir kad jai nebūtų užkirstas kelias grįžti į profesinį ar socialinį gyvenimą.
<P>
Motinos turi būti apsaugotos taip, kad galėtų laiku grįžti į savo darbo vietą ir tinkamai rūpintis savo šeima, o mes turime itin pabrėžti būtinybę užtikrinti, kad į visus šiuos potvarkius būtų vienodai rimtai žiūrima visoje Europoje.
<SPEAKER ID="773" NAME="Corina Creţu  " AFFILIATION="PSE">
raštu. - (RO) Nors Rumunija -viena iš geriausių Europos Sąjungos studenčių, kalbant apie teisinę sistemą ir nemažai vyriausybės iniciatyvų bei programų, skirtų mažinti lyčių nelygybę, joje vis tiek yra trūkumų, susijusių su svarbiais aspektais, kurie išryškina ir išlaiko moterų ir vyrų nelygybę.
<P>
Pagal moterų, užimančių vadovaujančius postus, skaičių Rumunija - viena iš paskutinių šio sąrašo šalių Europoje. Iš 331 Parlammento narių tik 37 yra moterys, vos daugiau nei 11 proc. Nepaisant to, moterų, dirbančių Rumunijos vietos administracijos institucijose, procentas dar mažesnis. Švedijos Parlamente moterų ir vyrų skaičius beveik vienodas. Be to, Rumunijoje beveik trečdalis moterų dirba nevisą darbo dieną, palyginti su 7,7 proc. vyrų, už atlyginimą, kuris vidutiniškai 15 proc. mažesnis nei vyrų.
<P>
Tokia situacija labai susijusi su itin gajais lyčių stereotipais, pagal kuriuos didžioji dalis namų ruošos darbų priklauso atlikti moterims. Deja, lyčių nelygybir su ja susiję išankstiniai nusistatymai egzistuoja ne tik šeimos aplinkoje, bet ir rumunų švietimo sistemoje. Tyrimai parodė, kad Rumunijos mokyklos linkusios suformuoti pagal lytis atskirtą mentalitetą, tas pats pasakytina ir apie mokytojų organizuojamą į socialinius bei ekonominius dalykus orientuotą veiklą.
<P>
Todėl būtina į pranešimą įtraukti klausimus, susijusius su švietimo reikšme lyčių nelygybės mažinimo srityje.
<SPEAKER ID="772" NAME="Véronique Mathieu  " AFFILIATION="PPE-DE">
raštu. - (FR) Vyrų ir moterų lygyb- pagrindinis Europos Sąjungos principas. Tačiau 2008 m. ataskaitos duomenys rodo, kad lygybės dar nėra. Iš esmės, nuo 2003 m. išliko 15 proc. atotrūkis tarp vyrų ir moterų atlyginimo.
<P>
Atsižvelgdama į tokią situaciją, manau, kad turime sugriežtinti Europos teisės aktus, pvz., priversdami darbdavius atlikti atlyginimų auditus, kad būtų sumažintas šis atotrūkis.
<P>
Taip pat labai svarbu pasižiūrėti į tam tikrą moterų, gyvenančių kaimo vietovėse, situaciją, kurios niekada oficialioje darbo rinkoje nėra prisistačiusios kaip "dirbančios". Kadangi tos moterys neturi aiškaus profesinio statuso, jos - iš tikrųjų dirbdamos tiek, kiek reikia padėti vyrui šeimos ūkyje - netikėtai patiria didžiulių finansinių ir teisinių problemų, kai joms reikia išeiti į pensiją ar gauti socialinę apsaugą. Pritarsiu bet kokioms priemonėms, kurios pagerintų tokių moterų situaciją.
<P>
Galiausiai, džiaugiuosi pasiūlytomis priemonėmis, skirtomis pagerinti moterų galimybes pasinaudoti lytinės ir reprodukcinės sveikatos paslaugomis. Tokia galimybiš tikrųjų - labai svarbi sąlyga moterims norint pasinaudoti savo laisvėmis.
<SPEAKER ID="771" NAME="Dumitru Oprea  " AFFILIATION="PPE-DE">
raštu. - (RO) Manau, kad lyčių diskriminacija išlieka labiausiai dėl senos mąstysenos, egzistuojančios ir modernioje visuomenėje: vyras finansiškai remia savo šeimą, o moteris yra socialiai atsakinga. Tokį požiūrį galima pamatyti visose šalyse, tačiau ypač neturtinguose regionuose. Šį fenomeną galima išnaikinti tinkamu švietimu.
<P>
Atsižvelgdamas į tai, manau, kad neturime pamiršti, jog dabartinės visos visuomenės evoliucija lėmdidėjantį moterų dalyvavimą aktyviame gyvenime ir jų statusas visuomenėje akivaizdžiai pagerėjo. Nepaisant to, problemos gali kilti šeimos lygiu, ypač susijusios su tėvų rūpinimusi savo vaikais, įsitraukimu į jų auklėjimo ir švietimo procesą. Laiko stoka, įtemptas darbo grafikas, kelionės į užsienio šalis sumažino tėvų kontrolę savo vaikams per jų atostogas ir 14.00-18.00 val. darbo dienomis.
<P>
Dėl to sprendimai turi būti susiję ir su tuo, nes reikia, kad nereikėtų rūpintis, ką vaikai veikia tada, kai tėvai darbe. Reikia sudaryti veiklos, kuri kompensuotų tėvų priežiūros stoką, mokykloje ir už jos ribų galimybes.
<P>
Iš tikrųjų, popamokinės veiklos būdai turi būti išplėsti ir tapti projektu, naudingu tiek šeimai, tiek bendruomenei, šaliai ir visai Europai.
<SPEAKER ID="770" NAME="Rovana Plumb  " AFFILIATION="PSE">
raštu. - (RO) Norėčiau pasveikinti pranešėją ir pabrėžti šio pranešimo turinio svarbą siekiant ekonominio augimo tikslų, prisiimtų atsižvelgiant į Lisabonos strategiją, įgyvendinimo.
<P>
Tiek Europos Sąjunga, tiek valstybės narės turi pateikti geresnį visuomenės modelį. Nepaisant pasiektos pažangos, vyrų ir moterų nelygybišlieka, todėl turime imtis veiksmų.
<P>
Norėčiau atkreipti dėmesį į problemą, su kuria kasdien susiduria labai daug moterų ir dėl kurios labai mažai iš jų gauna palankų sau nuosprendį, tai - seksualinis priekabiavimas.
<P>
Rumunijoje atliktų šalies tyrimų duomenimis 90 proc. atvejų seksualinio priekabiavimo aukos buvo moterys, o 1 iš 9 žmonių mieste susidūrsu seksualiniu priekabiavimu. Daugiau nei 55 proc. atvejų agresorius buvo aukos viršininkas.
<P>
Manau, siekiant padidinti moterų gyvenimo ir darbo standartus būtina iš naujo įvertinti šioje srityje taikomas strategijas ir veiksmus, o valstybės narės turi paspartinti Bendrijos teisės aktų dėl vyrų ir moterų lygybės, kai tai susiję su darbo rinka, įskaitant ir seksualinį priekabiavimą, įgyvendinimą.
<SPEAKER ID="769" NAME="Theodor Dumitru Stolojan  " AFFILIATION="PPE-DE">
raštu. - (RO) Atėjo laikas atsikratyti stereotipų ir veikti ryžtingai siekiant sukurti iš tikrųjų lygias moterų ir vyrų galimybes. Per pastaruosius dešimt metų pasiekta neabejotina pažanga, susijusi su didesniu moterų, Europoje atstovaujančių aukščiausiams politikos lygiams, skaičiumi, tačiau to nepakanka. Ir priešingas aspektas, darbo užmokesčio skirtumas per pastaruosius metus išliko beveik nepakitęs. Europos įmonės vis dar prisideda prie pagrindinės atskirties, dėl to reikia ryžtingų ir drąsesnių sprendimų bei veiksmingesnių žiniasklaidos kampanijų.
<P>
Bendras moterų dalyvavimas priimant sprendimus -aiškus iškreiptos padėties Rumunijoje pavyzdys. Rumunija - vienintelšalis, kurioje nvieno ministro posto neužima moteris, o Parlamente moterų yra tik 9 proc. Rumunijos visuomenprivalo nugalėti nusistovėjusi mąstymą ir lyčių diskriminavimą visose savo kasdienėse formose.
<P>
Pasitikiu teigiamu rinkimų kvotos naudojimo poveikiu, kad būtų išrinkta daugiau moterų. Geriausios praktikos pavyzdžių galime rasti Šiaurės Europos šalyse ir ne tik ten. Nesvarbu, ar pasirinksime rinkimų sistemą, pagrįstą atstovų proporcingumu užtikrinant kandidatų lyčių lygybę, vienodo matomumo žiniasklaidoje principą (kaip Belgijoje) ar įstatymu nustatytas skirstomumo kvotas (kaip Suomijoje, Švedijoje, Ispanijoje, Prancūzijoje), manau, kad moterų, norinčių dalyvauti politiniame, ekonominiame ir socialiniame gyvenime, padėtis Rumunijoje pagerėtų.

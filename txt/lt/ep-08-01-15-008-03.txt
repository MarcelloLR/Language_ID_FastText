<CHAPTER ID="008-03">
3. (
<P>
Iki balsavimo:
<SPEAKER ID="098" NAME="Marie Panayotopoulos-Cassiotou" AFFILIATION="PPE-DE">
(EL) Ponas pirmininke, mieli kolegos, kaip mes žinome, pagal pradinį Europos Komisijos pasiūlymą į bendrą reglamentą buvo įtrauktas pakeistas pasiūlymas dėl Reglamento Nr. 11 dėl diskriminacijos panaikinimo transporto įkainių ir sąlygų atžvilgiu ir Reglamento (EB) Nr. 852/2004 dėl maisto produktų higienos pakeitimo iš dalies.
<P>
Komisijos pasiūlymas buvo grindžiamas Europos bendrijos steigimo sutarties 75, 152 ir 95 straipsniais, o numatyta procedūra Reglamentui priimti - bendras sprendimas. Teisės aktų leidėjai - Taryba ir Parlamentas - nusprendpradinį pasiūlymą padalinti į du atskirus reglamentus: vienas reglamentas - dėl Reglamento Nr. 11 dėl transporto pakeitimo iš dalies, remiantis 75 straipsnio 3 dalimi; šiuo atveju nėra numatyta Europos Parlamento intervencija į teisėkūros procedūrą; dėl jo Transporto komitetas pateiksavo nuomonę; kitas reglamentas - dėl Reglamento dėl maisto produktų higienos pakeitimo iš dalies, remiantis 95 straipsniu ir 152 straipsnio 4b dalimi; dėl jo Aplinkos apsaugos komitetas netrukus pateiks savo nuomonę. Šiandien mes raginami nuspręsti, ar 75 straipsnio 3 dalis yra pakankamas teisinis pagrindas iš dalies keisti Reglamentą dėl transporto. Kaip jau sakiau, 852/2004 straipsnio pakeitimą iš dalies aptarsime vėliau.
<P>
Šiandien pateiktame pasiūlyme dėl reglamento numatoma išbraukti 5 straipsnį, kuris neteko galios 1961 m. ir iš dalies pakeisti 6 straipsnį, kuriame siekiama sumažinti administracinius vežėjų prievoles, panaikinant prievolę saugoti dokumentų su išsamia informacija apie kainas kopijas, nes tokia informacija ir taip įtraukiama į važtaraščius ir vežėjų apskaitos sistemas. Šis pakeitimas suteikia galimybę tikrinti transporto įkainius ir sąlygas ir nustatyti, ar nėra kokios nors diskriminacijos. Taigi šis pakeitimas tiksliai atitinka Europos bendrijos steigimo sutarties 75 straipsnio 3 dalies antrą sakinį ir kadangi 6 straipsnio pakeitimas yra reikalingas tam, kad Europos institucijos galėtų tikrinti, kaip laikomasi nediskriminavimo principo pagal Sutarties 75 straipsnio 3 dalį, Teisinių reikalų komitetas pažymėjo, kad 7 straipsnio 3 dalis yra vienintelis teisinis pagrindas, kuriuo galima remtis iš dalies keičiant Reglamentą Nr. 11.

<CHAPTER ID="010">
Kirgizija (diskusijos)
<SPEAKER ID="231" NAME="Pirmininkas">
Kitas klausimas - Komisijos pirmininko pavaduotojos-Sąjungos vyriausiosios įgaliotinės užsienio reikalams ir saugumo politikai pareiškimas dėl Kirgizijos.
<SPEAKER ID="232" NAME="Catherine Ashton">
Komisijos pirmininko pavaduotoja-Sąjungos vyriausioji įgaliotinužsienio reikalams ir saugumo politikai. - Pone pirmininke, džiaugiuosi, kad turiu galimybę padaryti pareiškimą apie Kirgiziją. Kaip labai gerai žino šių rūmų nariai, padėtis Kirgizijoje lieka nestabili ir įtempta. Kirgizija sulaukpakankamai didelio žiniasklaidos ir politikų dėmesio, ir aš nuo pat pradžių dėmesingai sekiau pokyčius, padarydama du pareiškimus, vieną balandžio 7 d., o kitą - balandžio 8 d.
<P>
Beveik iš karto į šią šalį nusiunčiau delegaciją, vadovaujamą specialiojo įgaliotinio Pierre'o Morelio, su kuriuo palaikėme glaudų ryšį per visą jo vizitą.
<P>
Koordinuotos ES, JT ir ESBO pastangos, kurios sutelktos praėjusią savaitę Biškeke, tęsiasi ir šiuo metu, ir tęsis tol, kol bus įveikta krizir jos padariniai. Vakar kalbėjausi su Kazachstano užsienio reikalų ministru K. Saudabayevu, kuris šiandien lankosi Biškeke kaip ESBO pirmininkas ir kuris ką tik man atsiuntpranešimą, kad atliko savo užduotį.
<P>
Manoma, kad prezidento atsistatydinimas, remiantis dabartinės Kirgizijos konstitucijos 50 straipsniu, ir jo išvykimas iš šalies sumažins politinę įtampą. Vis dėlto tai dar ne krizės pabaiga, ir dar turime atlikti svarbų darbą.
<P>
Svarbiausia, kad turime užtikrinti stabilumą ir viešąją tvarką, ir nors apskritai padėtis nurimo, smurtas ir toliau tęsiasi. Vakar gautuose pranešimuose teigiama, kad net penki žmonės žuvo per riaušes Biškeko priemiesčiuose. Abi pusės turi elgtis apdairiai ir vengti provokacijų. Teisės ir tvarkos atkūrimas turi būti prioritetas. Reikia, kad Kirgizijos piliečiai ir įmonės galėtų grįžti į savo kasdieninį gyvenimą, nesibaimindami dėl savo gyvybės ar fizinės neliečiamybės.
<P>
Antras klausimas susijęs su laikinosios valdžios teisėtumu. Nors prezidentas K. Bakiyev oficialiai atsistatydino, laikinoji vyriausybprivalo parengti aiškų planą, kaip grįžti prie konstitucinės ir demokratinės tvarkos ir teisinės valstybės principų.
<P>
Apie tam tikras šio "veiksmų plano" dalis jau paskelbta - rengiama nauja konstitucija, kuri bus pateikta referendumui, taip pat bus rengiami prezidento ir parlamento rinkimai.
<P>
Džiaugsimės, jeigu toks planas bus parengtas. Šiomis aplinkybėmis svarbu, kad konstitucinis procesas būtų visa apimantis ir atliktas visų pritarimu. Turėtų būti sudarytos sąlygos visų partijų ir etninių grupių atstovams prisidėti prie naujos konstitucijos projekto, prieš pateikiant jį referendumui.
<P>
Pirmieji ženklai - gerbiamieji nariai, galėčiau pasakyti - teikia daug vilčių. Manau, kad per ateinančias dienas jie pasitvirtins, ir pirmadienį tai aptarsime Liuksemburge su ministrais.
<P>
Jei būsime tikri, kad laikinoji vyriausybįsipareigoja skubiai susigrąžinti teisėtumą ir nuoširdžiai siekia prisijungti prie demokratiškos šeimos, suteiksime reikalingą politinę, finansinę ir techninę paramą.
<P>
Su Europos Tarybos Venecijos komisija galėtume prisidėti prie konstitucinės reformos ir rinkimų teisės aktų atnaujinimo. Praėjusiais metais įvykę prezidento rinkimai parodė, kad reikia daryti pažangą dar daugelyje sričių.
<P>
Su ESBO noriai dirbsime, kad būtų pasirengta rinkimams ir jų stebėjimui, o su Kirgizijos žmonėmis esame pasirengę padaryti viską, kad jų demokratinės ir atviros visuomenės troškimas pavirstų tikrove.
<P>
Trečia, akivaizdu, kad Kirgizijai reikia materialinės pagalbos. Per labai trumpą laikotarpį esame pasirengę įvertinti visus humanitarinius poreikius, kurie galėjo atsirasti dėl pastarųjų įvykių.
<P>
Remiantis informacija, gauta iš mūsų partnerių vietoje, - Raudonojo kryžiaus ir JT vystymo programos vykdytojų, - neatrodo, kad šiuo metu yra svarbių nepatenkintų humanitarinių poreikių. Vis dėlto gali būti konkrečių medicininių poreikių. Komisija, padedama Humanitarinės pagalbos generalinio direktorato (DG ECHO), be abejonės, ir toliau stebės humanitarinę padėtį šalyje ir, prireikus, ją reguliuos.
<P>
Ir toliau teikime pagalbą, ypač žmogaus teisių, švietimo ir skurdo panaikinimo srityse.
<P>
Ketvirta, po dramatiškų dviejų pastarųjų savaičių įvykių atsirado atskaitingumo ir teisingumo poreikis. Biškeke nuo šūvių, paleistų į demonstrantus, žuvo daugiau nei aštuoniasdešimt žmonių ir keli šimtai buvo sužeisti. Negalima tiesiog ignoruoti šių įvykių. Turime išsiaiškinti, kas iš tiesų nutiko, kas už tai atsakingas ir ką reikia padaryti, kad tokie dalykai ateityje nepasikartotų.
<P>
Galiausiai, kaip paroddabartinkrizė, būtina imtis tikrų ekonominių ir socialinių reformų. Deja, Kirgizijos pavyzdys rodo, kaip dėl blogos vyriausybės ir tikrų reformų nevykdymo gali kilti politinis nestabilumas, o galiausiai - smurtas.
<P>
Padėtį dar labiau apsunkina įvykęs perversmas ir paplitęs plėšikavimas, o dabar dar ir išaugęs organizuotas, plataus masto nusikalstamumas.
<P>
Pirmadienį su ministrais aptarsiu politinę programą, pagal kurią Europos Sąjunga bus pasirengusi spręsti dėl pačių skubiausių poreikių tenkinimo, bet, žinoma, šiandien būtų labai įdomu išgirsti gerbiamų narių nuomones šiuo klausimu.
<SPEAKER ID="233" NAME="Elmar Brok" LANGUAGE="DE">
Pone pirmininke, baroniene C. Ashton, ponios ir ponai, norėčiau labai padėkoti už padėties įvertinimą. Manau, kad teisingai įvertinote tai, kad pirmiausia turime pasistengti atkurti teisėtumą bei tvarką ir apsaugoti žmonių gyvybes, o tada pradėti kurti kažką naujo ant šių pagrindų.
<P>
Kita vertus, kaip kad paaiškinote baigdama savo kalbą, aišku, kokio masto ekonominis ir socialinis vystymasis reikalingas, nes tai irgi svarbus politinio stabilumo kriterijus. Be abejo, tai apima ir lygybę, kuri dažnai nukenčia dėl korupcijos ir kitų panašių veiksnių. Nesvarbu, ar tai pateisinama, tačiau neabejotinai tai buvo viena iš susirėmimų priežasčių.
<P>
Turime suprasti, kad šios šalys yra ganėtinai nestabilios, taigi mūsų pastangos užtikrinti stabilumą, prisidedant prie geresnio valstybės stiprinimo, demokratijos ir teisinės valstybės principų kūrimo, turi lemiamą reikšmę. Ne tik atskiros šalys, bet ir visas regionas strategiškai mums yra labai svarbus. Tai susiję ne tik su turimais energijos šaltiniais, bet, visų pirma, su visa teritorija, jei atsižvelgsime į religinę daugumos buvusių Sovietų Sąjungos respublikų orientaciją. Jei tai įgautų fundamentalizmo formą, padariniai būtų katastrofiški.
<P>
Todėl ypač svarbu teikti pagalbą šioms šalims, ne tik dėl pačios pagalbos, bet ir dėl mūsų interesų.
<P>
Turime nepamiršti, kad kaimyninės regiono šalys, iš kurių kelios yra labai didelės, yra įsipareigojusios užtikrinti, kad šios silpnosios vietos nebūtų panaudotos seniems valdžios santykiams, kurie užkirstų kelią šiuolaikiškam vystymuisi, atkurti.
<SPEAKER ID="234" NAME="Hannes Swoboda" LANGUAGE="DE">
Pone pirmininke, baroniene C. Ashton, aš taip pat norėčiau padėkoti jums už pareiškimą. Diktatorius ar prezidentas, kuris elgiasi kaip diktatorius, nušalinamas nuo valdžios. Jo įpėdinis švenčia ir džiaugiasi, galėdamas pasiūlyti demokratiją savo piliečiams. Po kelių mėnesių jis vis dar tame pačiame poste, ir atrodo, kad demokratija buvo atkurta vien tik tam, kad suteiktų galimybę sūnui ar kitiems šeimos nariams užimti puikias ir gerai apmokamas pareigas.
<P>
Tikimės, kas šis ratas vėl nepradės suktis ir kad R. Otunbayevos požiūris yra kitoks. Apie tai byloja jos praeitis ir pažiūros, kurias ji dažnai išreikšdavo. Vis dėlto šių ženklų nepakanka. Mums reikia tikro įrodymo. Jei ji nenori sulaukti savo pirmtako likimo, privalo laikytis kitokio požiūrio ir užtikrinti, kad padės savo šalies žmonėms. Tikiuosi, kad iš posto pašalintas prezidentas bus pakankamai protingas ir nepradės skleisti naujos nesantaikos, o nuoširdžiai stengsis ramiai gyventi tremtyje, suteikdamas Kirgizijos gyventojams galimybę kurti demokratišką valstybę.
<P>
Deja, mano apibūdinta padėtis susiklosčiusi ne tik Kirgizijoje. Panašios sąlygos yra ir kitose valstybėse. Linkime įgaliotiniui Kazachstane sėkmės, vykdant savo užduotį Europos saugumo ir bendradarbiavimo organizacijos (ESBO) vardu. Tačiau padėtis Kazachstane vis dar toli gražu nėra ideali. Tas pats pasakytina ir apie Uzbekistaną ir kitas šalis. Privalome toliau nagrinėti klausimą, kaip galime paskatinti demokratijos vystymąsi tose šalyse, nes tai ne produktas, kurį galima pristatyti, demokratija turi būti sukurta tose valstybėse. Kaip E. Brok jau minėjo, tai labai svarbus regionas. P. Morel atlieka puikų darbą kaip specialusis įgaliotinis, tačiau to neužtenka.
<P>
Norėčiau visiems pabrėžti, kad Vokietijos pirmininkavimo Tarybai laikotarpiu Tarybos pirmininko pareigas einant F. W. Steinmeieriui buvo parengta ES bendradarbiavimo su Vidurio Azija strategija, apie kurią pastaruoju metu girdėjome labai mažai. Todėl norėčiau paprašyti jūsų vėl imtis šios strategijos ir pakeisti ją stabilumo strategija šio regiono atžvilgiu. Turiu galvoje ne tik energijos tiekimą iš Turkmėnijos per Kazachstaną. Tai ir regiono, esančio labai arti Afganistano, stabilumo, ypač politinio, klausimas. Žinome, kad kai kuriose šalyse, pvz., Uzbekistane, padėtis labai sudėtinga ir problemiška. Be abejo, galų gale tai ir humaniškumo klausimas, nes iš tikrųjų neturėtų būti jokių aukų.
<P>
Šiomis sąlygomis privalome iš naujo pasistengti įgyvendinti bendradarbiavimo su Vidurio Azija strategiją, kurioje būtų sprendžiamos ekonomikos, demokratijos ir gyventojų problemos. Norėčiau paprašyti jūsų pasinaudoti Kirgizijos atveju kaip galimybe atnaujinti šią bendradarbiavimo su Vidurio Azija strategiją ir suteikti jai naują postūmį.
<SPEAKER ID="235" NAME="Niccolò Rinaldi" LANGUAGE="IT">
Pone pirmininke, baroniene C. Ashton, ponios ir ponai, kirgizų epo "Manas" - didelės apimties literatūros kūrinyje, net dvidešimt kartų ilgesniame už "Odisėją" ir "Iliadą" kartu sudėjus, padedančiame suprasti šalies istoriją - pabaigoje yra nuostabus epizodas, kuriame herojaus žmona, simbolizuojanti visus gyventojus, mėgina apsaugoti jo atminimą ir apginti jo kapą nuo priešų išpuolių. Galiausiai ji nusprendžia, kad ant antkapio turi būti iškaltas ne herojaus Mano, o jo žmonos vardas, kad užpuolę priešai jo neišniekintų.
<P>
Tokio atsidavimo bendrai gerovei ir žmonėms turėtume tikėtis iš naujos valdančiosios Kirgizijos klasės, nors iš esmės ji nėra nauja. Be abejo, patariu vyriausiajai įgaliotinei konstruktyviai ir, sakyčiau, pozityviai, bet atsargiai žvelgti į laikinąją vyriausybę, kartu raginti įvykdyti keletą reformų ir imtis įvairių priemonių, kurios privalo būti aiškios.
<P>
Reikia ne tik tarptautinės tyrimo komisijos, kuri išsiaiškintų, kas įvyko, ne tik aiškaus plano, kaip atkurti demokratines normas, - nes ši laikinoji vyriausybė, net vertinant pagal jos apibrėžimą, visuotiniu balsavimu nėra sankcionuota kaip teisėta vyriausybė, - bet ir reformų, kuriomis būtų ryžtingai ir veiksmingai kovojama su korupcija, ir, galiausiai, Kirgizija taptų nepriklausoma nuo teisminės valdžios, nors dabartinpadėtis yra labai nuo šito nutolusi.
<P>
Be to, būtina - tai susiję tiek su teisminės valdžios, tiek su korupcijos klausimu - supaprastinti nepaprastai slegiančią biurokratinę nomenklatūrą ir viešąjį valdymą. Tiesą sakant, tai pirmas tikras Europos Sąjungos bendradarbiavimo su Vidurio Azija strategijos išbandymas tokioje kritiškoje ir ekstremalioje padėtyje, kuri šiuo metu susiklosčiusi Kirgizijoje.
<P>
Negalime leisti, kad ši šalis, kurioje Jungtinių Amerikos Valstijų įtaka yra ribota, galiausiai atsidurtų dusinančiuose dabartinės Rusijos gniaužtuose, todėl manau, kad tai galimybmums visiems įsipareigoti.
<SPEAKER ID="236" NAME="Ulrike Lunacek" LANGUAGE="DE">
Pone pirmininke, baroniene C. Ashton, žinome, kiek daug žmonių 2005 m., kai vyko Tulpių revoliucija, tikėjo, kad viskas pasikeis, kai postą užėmnaujas prezidentas, kuris tikrai rimtai atsižvelgį žmonių poreikius ir interesus demokratijos ir bendro sprendimo priėmimo srityse. Deja, įvyko kitaip, ir dabar jis sulauksavo pirmtako likimo.
<P>
Šiuo atveju Europos Sąjunga turis stengtis daryti nemažą įtaką. Baroniene C. Ashton, pritariu tam, kad į regioną nusiuntėte specialųjį įgaliotinį P. Morelį. Tačiau šiuo metu lygiai taip pat būtina, kad ES peržiūrėtų bendradarbiavimo su Vidurio Azija strategiją, kad ji taptų iš tiesų veiksminga. Tikiuosi, kad Taryba imsis spręsti šį klausimą kitą pirmadienį.
<P>
Mano klausimas toks: kaip ketinate tai spręsti? Kaip rengiatės užtikrinti visapusį konstitucijos rengimo procesą, į kurį būtų įtraukti visi, kaip ir siūlėte? Turime padėti šiam regionui ir Kirgizijai siekti bendradarbiavimo ir išvengti priešpriešos. Manau, kad tai svarbu viso regiono ir kitų šalių ateičiai.
<SPEAKER ID="237" NAME="Marie-Christine Vergiat" AFFILIATION="GUE/NGL">
(FR) Pone pirmininke, ponia pirmininko pavaduotoja, ponios ir ponai, padėtis Kirgizijoje iš tiesų labai nestabili. Nepaisant to, ši šalis buvo ir galbūt tebėra viena iš valstybių, kurios labai palankiai vertino tai, kad būtų sukurtos demokratinės institucijos.
<P>
2005 m. įvykusi Tulpių revoliucija dar kartą pažadino begalines viltis. K. Bakiyevui nepasisekė; jis nesugebėjo patenkinti žmonių poreikių ir reikalavimų; jis leido klestėti korupcijai ir pats joje dalyvavo, užmegzdamas ryšius su tam tikrais klanais; jei tikėtume kai kuriais pareiškimais, jis ištuštino iždą; įvedvis stiprėjantį autoritarinį režimą, už kurį politiniai oponentai, žmogaus teisių gynėjai ir žurnalistai skaudžiai sumokėjo.
<P>
Po riaušių, įvykusių balandžio 7 d., buvo sudaryta laikinoji vyriausybė, tačiau nepaisant to atrodo, kad K. Bakiyev nepasidavė, nors ir išvyko iš šalies, tačiau vakar, kaip minėjote, šalies pietuose ir aplink sostinę vyko naujos riaušės.
<P>
Komisijos nare, ši šalis iš tikrųjų yra labai strategiškai svarbi, ir ne tik kariniu požiūriu. Ji negali būti tam tikrų galingų jėgų žaidimo aikštelė. Nepaisant kai kurių diskusijų, Europos Sąjungos veikla šiame pasaulio regione vis dar nėra pakankama. Jos parama ir diplomatinveikla lieka neryžtinga. Kad tuo įsitikintum, užtenka paskaityti šiuo metu rašomus straipsnius apie padėtį šioje šalyje. Kalbama ne tik apie JAV, Rusiją ir Kazachstaną, kuris šiuo metu pirmininkauja ESBO. Kita vertus, ES parama būtina, siekiant užtikrinti šalies nepriklausomybę. Baroniene C. Ashton, esate teisi; prioritetas turi būti teikiamas tam, kad būtų atkurti teisinės valstybės principai, tačiau turime kuo greičiau imtis veiksmų ir padaryti dar daugiau ir, kaip kai kurie mano kolegos nariai jau sakė, įgyvendinti tinkamą strategiją dėl bendradarbiavimo su šiuo pasaulio regionu.
<P>
Taip, turime padėti šiai šaliai kovoti su skurdu; 40 proc. šalies gyventojų gyvena žemiau skurdo ribos. Taip, turime užtikrinti palankias sąlygas ekonominei plėtrai, visų pirma, kaip minėjote, švietimo ir sveikatos srityse, taip pat sprendžiant vandens, kuris šiame pasaulio regione yra pagrindinis prioritetas, problemą. Taip, žinoma, turime remti demokratiją ir žmogaus teisių gynimą. Šiuo metu tai neatidėliotini klausimai.
<P>
Komisijos nare, savo veiksmais galime ir turime neleisti šiai šaliai pasukti fundamentalizmo ir naujo autoritarinio režimo kryptimi. Tai nereiškia, kad kišimės į tos šalies vidaus reikalus, o, priešingai, padėsime Kirgizijos žmonėms dar kartą patikėti demokratija. Tai svarbiausia, siekiant užtikrinti, kad ši šalis atliktų svarbiausią vaidmenį šiame pasaulio regione.
<SPEAKER ID="238" NAME="Fiorello Provera" LANGUAGE="IT">
Pone pirmininke, ponios ir ponai, padėtis Kirgizijoje labai svarbi Vidurio Azijos regiono, kuriame Europa turi tam tikrų interesų, susijusių su žaliavų ir energijos tiekimu, stabilumui.
<P>
Po balandžio 7 d. neramumų būtina atkurti sąlygas, kurios leistų įvykti laisviems, teisėtiems ir skubiems demokratinės santvarkos rinkimams, jei tai atitiks vietinę padėtį. Nerimą kelia tai, kad nusikalstamos grupuotės pavogdaug ginklų, tuo sukeldamos grėsmę šalyje dėl padažnėjusio įstatymų nesilaikymo, ginkluotų konfliktų ir terorizmo.
<P>
Europa ir kiti, įskaitant ESBO, galėtų padėti šaliai kurti institucijas, kurios būtų stabilios, veikiančios, mažiau korumpuotos ir demokratiškesnės. Artėjančių rinkimų stebėjimo misija galėtų būti vienas iš paramos teikimo būdų.
<P>
Vis dėlto negalime apsimetinėti, kad naujos konstitucijos ar parlamentinės santvarkos pakaks, siekiant įtvirtinti tikrą demokratiją; tai neišvengiamai priklauso nuo piliečių politinio vystymosi ir teisinio sąmoningumo bei pagarbos žmogaus teisėms. Šiam regionui turime teikti ilgalaikę paramą.
<SPEAKER ID="239" NAME="Inese Vaidere" AFFILIATION="PPE">
Pone pirmininke, praėjusios savaitės riaušės atvedKirgiziją į politinę, teisminę ir ekonomikos krizę. Konstitucinio teismo veikla praktiškai nutraukta, o laikinosios vyriausybės veiksmai pasirodbesantys nekoordinuoti. Kurmanbeko Bakiyevo brolis paskelbė, kad ranka rašytas atsistatydinimo pareiškimas yra suklastotas, o K. Bakiyev pats neatsistatydino.
<P>
Pasak tiesioginių liudininkų, atsirado naujos vietinės grupės, bandančios perimti regiono vyriausybes. Taip pat atsirado ir etniniu pagrindu suformuotos grupuotės, keliančios didesnio etninio smurto baimę. Šalyje laisvai veikia nusikalstamos grupuotės. Platinama daug ginklų ir vykdomi plėšimai. Šalyje gyvenančių ES piliečių saugumui, apsaugai ir interesams vis dar gresia pavojus.
<P>
Dabartinvyriausybnepajėgi priešintis visoms šioms grėsmėms. Padėtis vietiniams žmonėms visiškai neaiški. Vyriausioji įgaliotinC. Ashton paskelbdu pareiškimus, kuriuose išreišksavo susirūpinimą, tačiau būtina skubiai imtis aktyvesnių ir praktiškesnių veiksmų. Svarbu, kad ES užimtų aiškią poziciją dėl padėties Kirgizijoje, šioje strategiškai svarbioje šalyje. Turime imtis daugiau veiksmų, bendradarbiaudami su JT, JAV ir ESBO, kad apgintume kirgizų ir ES piliečių, kurie šiuo metu negali apsaugoti savo gyvybių ir turto, interesus. Aišku, kad ES turėtų atlikti nepriklausomą tyrimą, siekiant išsiaiškinti riaušių priežastis ir padarinius.
<P>
Dėl materialinių Kirgizijos banko bei investicijų ir plėtros agentūros išteklių: juos reikia įvertinti, prieš skiriant bet kokią tolesnę finansinę pagalbą. ES neveiklumas ir delsimas, realios strategijos ir taktikos nebuvimas gali nulemti labai pavojingus įvykius ir pakenkti pačios ES ekonominiams ir politiniams interesams, taip pat patikimumui šiame regione ir visame pasaulyje.
<SPEAKER ID="240" NAME="Eleni Theocharous" AFFILIATION="PPE">
(EL) Pone pirmininke, ponia C. Ashton, visus dvidešimt Kirgizijos nepriklausomybės metų čia klestėjo korumpuotas režimas ir padaryta mažai pažangos tobulinant demokratines šalies institucijas. Galiu asmeniškai patvirtinti, kad bent jau pastaruosius penkiolika metų tai vyko, nes buvau ESBO narir kitaip turėjau galimybę stebėti šį procesą.
<P>
Žmonės, kurie valdiki vakar, ir žmonės, kurie juos nuvertė, yra tos pačios korumpuotos sistemos sraigteliai. Kai čia diskutuojame, kariuomensostinėje vykdo kratas ir areštus. Nepaisant to, turime suteikti galimybę dabartiniam režimui, nes priėjome paskutinį etapą iki pilietinio karo ir šalies susiskaldymo.
<P>
Kirgizai - taikūs žmonės, ir manau, kad daugelis iš jūsų geriau juos pažinsite perskaitę garsaus autoriaus Chingizo Aitmatovo, kuris prieš ketverius metus buvo ambasadorius Briuselyje, knygą. Tačiau finansiniai sunkumai ir socialinnelygybė, taip pat užsienio šalių kišimasis sukėlpykčio proveržius, kurie gali sukelti pilietinį karą, todėl nenorėčiau sutikti su tuo, kad Kirgizijos žmonės gali apsisaugoti nuo terorizmo.
<P>
Kaip minėjau, Kirgizijos suskilimo į Šiaurės ir Pietų sritis pavojus yra realus, ir tam pritaria užsienio veikėjai, be to, panašu, kad Kirgizijos narystESBO ir nuolatinis ESBO buvimas Kirgizijoje yra nevaisingas demokratizacijos atžvilgiu. Be abejo, tęsiasi humanitarinkrizė, kuri galbūt nėra ūmi, bet per visus tuos metus nevyko jokia demokratinių institucijų modernizacija ar veiklos tobulinimas. Žmonės gyvena gerokai žemiau skurdo ribos.
<P>
Būtent todėl turi įsikišti Europos Parlamentas kartu su kitomis Europos Sąjungos institucijomis, su Komisija ir Taryba, taip pat peržiūrėti iki šiol vykdytą strategiją regione.
<P>
Stipri Europos Parlamento delegacija privalo stebėti demokratizacijos pažangą ir skirti lėšų, atliekant šių lėšų naudojimo kontrolę, taip pat siekiant kurti institucijas ir plėtoti švietimą, nes Kirgizijos destabilizacija kelia didelį pavojų dėl galimos visos Vidurio ir Vakarų Azijos bei Europos destabilizacijos. Jei Europos Sąjunga siekia veiksmingai palaikyti taiką, ji privalo veikti dabar.
<SPEAKER ID="241" NAME="Elena Băsescu" AFFILIATION="PPE">
(RO) Padėtis Kirgizijoje suteikia tam tikrą pagrindą nerimauti. Ši šalis Vidurio Azijoje užima strateginę poziciją. Ji įsileido į savo teritoriją JAV karinę bazę, tuo gerokai prisidėdama prie operacijų Afganistane, ir Rusijos karines pajėgas.
<P>
Gaila, kad pastarųjų kelių savaičių protestai peraugo į smurtą, dėl kurio žmonės neteko gyvybių. Valdžios institucijos privalo imtis priemonių, kad žmonių gyvybės būtų apsaugotos. Kaip tik vakar įvyko konfliktas tarp etninių kirgizų, rusų ir turkų. Atsižvelgiant į tai, kad šalyje gyvena didelės rusų ir uzbekų bendruomenės, besitęsiantys etniniai susirėmimai turės įtakos viso regiono stabilumui.
<P>
Ponia C. Ashton, Europos Sąjunga turi atkreipti ypatingą dėmesį į konfliktą Kirgizijoje, teikti humanitarinę pagalbą ir prisidėti prie padėties stabilizavimo.
<SPEAKER ID="242" NAME="Ivo Vajgl" AFFILIATION="ALDE">
(SL) Ponia C. Ashton, čia esame tam, kad aptartume nerimą keliančius įvykius Kirgizijoje ir padėtume, kuo tik galime, kad padėtis šalyje būtų stabilizuota. Aktyvus Europos Sąjungos požiūris į Kirgiziją ypač svarbus, tačiau taip pat svarbu iš esmės griežtai laikytis įsipareigojimo kitu klausimu, kuris buvo pašalintas iš šio posėdžio darbotvarkės. Vis dėlto jaučiuosi įpareigotas atkreipti jūsų dėmesį į šį klausimą, nes jis aktualus ir ant kortos pastatytos žmonių gyvybės. Turiu galvoje Vakarų Sacharos aktyvistų, taikos saugotojų iš Vakarų Sacharos, kurie suimti ir uždaryti Maroko kalėjimuose, padėtį, nes jie paskelbbado streiką ir rizikuoja savo gyvybėmis. Organizacija "Tarptautinamnestija" taip pat atkreipmūsų dėmesį į jų padėtį. Todėl norėčiau paprašyti, ponia C. Ashton, kad jūs ir jūsų kolegos nedelsdami atkreiptumėte dėmesį į šią problemą, kitaip gali būti per vėlu ką nors pakeisti.
<SPEAKER ID="243" NAME="Charles Tannock" AFFILIATION="ECR">
Pone pirmininke, pastarieji įvykiai Biškeke kelia nerimą, ir tai yra liūdna 2005 m. įvykusios Tulpių revoliucijos arba vadinamosios Spalvotosios revoliucijos pabaiga. Prezidentas K. Bakiyev žadėjo demokratiją ir žmogaus teises, tačiau atnešžmonėms tik korupciją, nepotizmą ir vis stiprėjančią autokratiją.
<P>
Kirgizija ir toliau lieka mažiausia ir vargingiausia Vidurio Azijos valstybė, kurioje pastaraisiais metais vyko radikalių islamistų skverbimasis į Ferganos slėnį, todėl ES privalo teikti prioritetą stabilumui šiame regione.
<P>
Šiuo metu būtų teisinga ir tinkama pripažinti naują R. Otunbayevos vyriausybę. Neįprasta, kad šiuo klausimu turime bendrų interesų su Rusija, kuri iš tiesų palaikrevoliuciją ir K. Bakiyevo režimo nuvertimą. PrezidentRoza Otunbayeva trumpai užėmambasadorės Jungtinėje Karalystėje pareigas, todėl ji puikiai susipažinusi su Europos Sąjungos veiklos principais.
<P>
Galiausiai, Vidurio Azija yra strategiškai svarbus regionas dėl energijos ir pasaulinio saugumo, o JAV oro bazės Kirgizijoje operatyvinis pajėgumas gyvybiškai svarbus remiant Tarptautines saugumo palaikymo pajėgas (angl. ISAF) Afganistane.
<SPEAKER ID="244" NAME="Piotr Borys" AFFILIATION="PPE">
(PL) Pone pirmininke, praėjus penkeriems metams po Tulpių revoliucijos, per kurią atsistatydino prezidentas A. Akayev, įvyko kruvina revoliucija. Be abejo, galima pateikti dvi priežastis. Pirma, nepotizmo ir korupcijos problema, vadinasi, ir demokratinės valstybės pagrindų nebuvimas. Antra, finansinės ir ekonominės šalies problemos.
<P>
C. Ashton iniciatyva, kuri reiškia, kad P. Morel šiandien gali mums pateikti išsamią ataskaitą apie tai, kas iš tiesų vyksta Kirgizijoje, atrodo pakankamai svarbi. Norėčiau nuoširdžiai kreiptis į jus dėl padėties Kirgizijoje. Kaip žinome, šalis yra Rusijos įtakoje, be to, joje įkurta amerikiečių karinbazė. Iš esmės aktyvus Europos Sąjungos dalyvavimas turėtų būti pagrįstas demokratinės valstybės pagrindų kūrimu ir vidaus saugumo užtikrinimu. Daugiau nei aštuoniasdešimties asmenų mirtis yra blogas ženklas, kuriant Kirgizijos valstybę. Todėl dar kartą nuoširdžiai kreipiuosi į jus ir laikau sukryžiavęs pirštus, kad C. Ashton misija pavyktų.
<SPEAKER ID="245" NAME="Cristian Dan Preda" AFFILIATION="PPE">
(RO) Kurmanbek Bakiyev - ne pirmas ir tikrai ne paskutinis politinis lyderis, kuris sukėlnusivylimą ir neviltį ir kuris buvo laikomas diktatoriumi, nors iš pradžių buvo suspindėjusi viltis, o jo vardas buvo siejamas su demokratiniu optimizmu.
<P>
Šią padėtį galima paaiškinti labai paprastai. Nesant stabilių institucijų, tikėtina, kad politikai ir toliau kels nusivylimą ir įsitrauks į šį konflikto, korupcijos ir šantažo ratą. Nvienas neturėtume pamiršti, kad prezidentas K. Bakiyev naudojosi tuo, kad Kirgizijos teritorijoje įkurtos Rusijos ir JAV karinės bazės, siekdamas nuolat šantažuoti Vakarus.
<P>
Todėl išeitis tokia: reikia steigti institucijas, kurios būtų kuriamos visų sutikimu ir būtų pagrįstos nuodugniomis konsultacijomis ir plačiu sutarimu, taip pat visų politinių jėgų kompromisais. Vis dėlto, kaip minėjo vyriausioji įgaliotinė, pagrindinis prioritetas turi būti teikiamas tam, kad būtų skubiai nutrauktas smurtas. Smurtas yra didelis, ir kuo greičiau turi būti surastas sprendimas, kaip jį sustabdyti, nes kitaip jis užkirs kelią politikos kūrimosi procesui.
<SPEAKER ID="246" NAME="Sergio Paolo Francesco Silvestris" AFFILIATION="PPE">
(IT) Pone pirmininke, baroniene C. Ashton, ponios ir ponai, padėtis Kirgizijoje, švelniai tariant, kelia nerimą, ypač jei atsižvelgsime į buvusio užsienio reikalų ministro pareiškimus, kad Kirgizijos likimas labiau nei bet kada linksta arčiau Rusijos ekonominės ir pasienio erdvės.
<P>
Praėjus savaitei po buvusio prezidento K. Bakiyevo, kuris balandžio 15 d. pabėgo iš savo šalies lėktuvu, vyriausybės nuvertimo, niekas net nenutuokia, koks bus galutinis politinis valstybės tikslas ar būsimi politiniai ketinimai. Vis dėlto aišku, koks buvo Rusijos gynybos ministerijos vaidmuo, padedant buvusiam prezidentui K. Bakiyevui išskristi iš šalies, po to, kai į gatves išėjo žmonės, reikalaudami, kad šis atsistatydintų.
<P>
Daug ginklų cirkuliuoja Kirgizijoje, mažytėje valstybėje, turinčioje 5,3 mln. gyventojų, ir vienintelėje pasaulio valstybėje, kurioje įkurtos ir JAV, ir Rusijos karinės bazės. Šiuo metu įtampa persiduoda į kaimynines šalis, ir Europos Sąjunga privalo atsižvelgti į prioritetą ir į šiuo metu atsiradusią galimybę, visų pirma, per šešis mėnesius nutraukti galimą pilietinį karą ir padėti šaliai žengti link demokratinės parlamentinės respublikos, turinčios stabilų prezidentinį valdymą.
<P>
Kaip minėjote, baroniene C. Ashton, visa tai gali įvykti, jei sugebėsime aktyviai prisidėti dviem būdais: pirma, diplomatiškai, taip pat - kaip teigėte jūs, vyriausioji įgaliotine - svariai ir materialiai. Laiku suteikta pagalba, siekiant mažinti socialinę įtampą, turės lemiamą reikšmę.
<P>
Baroniene C. Ashton, veikime greitai ir geriausio rezultato labui, nes tai bus dar vienas svarbus išbandymas Europai. Esame ne Haityje, o Kirgizijoje. Šį kartą bent jau pasistenkime atvykti į jį laiku.
<SPEAKER ID="247" NAME="Franz Obermayr" AFFILIATION="NI">
(DE) Pone pirmininke, praeito amžiaus paskutinio dešimtmečio pradžioje žlugus Sovietų Sąjungai, daugelis manė, kad jaunos demokratiškos valstybės išsivystys beveik savaime. Dabar suprantame, kad šios naujos valstybės iš Sovietų Sąjungos paveldėjo didžiules problemas. Sovietų laikotarpiu etninių grupių skirtumai buvo stipriai užgniaužti, todėl šiais laikais šiose šalyse vyksta tiek daug religinių ir kultūrinių konfliktų. Demokratija nesusikuria per naktį, ir ji išvis nesusikurs, kol korumpuoti klanai lobs šalies ir savo piliečių sąskaita.
<P>
Sklinda gandai, kad snaiperiai, kurie Biškeke šaudį minią, yra samdiniai iš Uzbekijos ir Tadžikijos. Panašu, kad mėginta išprovokuoti tarptautinį konfliktą, kuris sukeltų pavojų visai Vidurio Azijai. Europos užsienio politika turėtų padėti sušvelninti padėtį. Vis dėlto karinis įsikišimas yra blogas būdas, ir tai aiškiai rodo Vokietijos veiksmai Afganistane. Būtina teikti pagrįstą, tikslinę ekonominę ir vystomąją pagalbą. Privalome teikti prioritetą kovai su korupcija ir kad valdžia būtų atimta iš vietinių klanų. Iš tiesų, tik tada demokratijai bus suteikta tikra galimybklestėti Vidurio Azijoje.
<SPEAKER ID="248" NAME="Malika Benarab-Attou" AFFILIATION="Verts/ALE">
(FR) Pone pirmininke, ponios ir ponai, projektas "Europeana" pereina į naują plataus užmojo lygmenį. Dėl šios skaitmeninės ES bibliotekos mūsų kultūros įvairovir turtas taps prieinami visiems. Labai svarbu, kad į šį projektą stipriai įsitrauktų įvairios šalys. Svarbiausias šios iniciatyvos aspektas susijęs su pagrindine vertybe: pagarba kultūrinei ir kalbų įvairovei.
<P>
Afrika - vienas iš mūsų žemyno horizontų, tačiau šį horizontą užtamsinome vergija ir kolonializmu. Turime tai pripažinti ir išmokėti reparacinius mokesčius Afrikos tautoms. Šiam poreikiui patenkinti vien finansinės kompensacijos neužteks, tačiau projektu "Europeana" galime padėti Afrikos tautoms susigrąžinti dalį savo žodinės literatūros kultūros.
<P>
Amadou Hampâté Bâ, intelektualas iš Malio, pasakė: "Kai Afrikoje miršta senas žmogus, sudega ištisa biblioteka." Į skaitmeninę formą pervesti žodinės literatūros darbai, kuriuos dažnai renka etnologų ir antropologų grupės, ir galimybių nevaržomai su jais susipažinti suteikimas, įgyvendinant projektą "Europeana", taip paverčiant juos universalaus masto darbais, būtų vienas iš būdų apsaugoti mums visiems svarbią žmonijos kultūrinę įvairovę ir įkvėpti jai gyvybę.
<SPEAKER ID="249" NAME="Catherine Ashton">
Komisijos pirmininko pavaduotoja-Sąjungos vyriausioji įgaliotinužsienio reikalams ir saugumo politikai. - Pone pirmininke, šiandien užimu ir Komisijos vietą. Gerbiamieji nariai išsakkeletą svarbių klausimų, ir pasistengsiu per trumpą man suteiktą laiką kuo daugiau jų aptarti ir išspręsti.
<P>
E. Brok kartu su C. Tannocku ir kitais nariais kalbėjo apie tai, jog labai svarbu atsižvelgti į tai, kad ši šalis -viena iš pačių vargingiausių Vidurio Azijos valstybių ir, žinoma, viena iš pagrindinių ES paramos, tenkančios vienam gyventojui, gavėjų. Iš tiesų pritariu tam, kad socialinis ir ekonominis vystymasis - būtina strategijos, kurią turime įgyvendinti, dalis. H. Swoboda taip pat kalbėjo apie tai, kaip svarbu užtikrinti, kad tai, kas vyksta mūsų akivaizdoje, būtų tikra politinreforma. Glaudžiai bendradarbiaujame su JT ir ESBO. Per pastarąsias kelias dienas tame regione lankęsi asmenys nuolat kartoja, kad turime laikyti reformos svarbą svarbiausiu tolesnių įvykių aspektu, ir visiškai pritariu, kad reikia užtikrinti politinį regiono stabilumą. Tai labai svarbu.
<P>
Turime dar kartą viską labai atidžiai išnagrinėti. Turime šiai Vidurio Azijos daliai skirtą strategiją, kuri bus atnaujinta, tačiau ją vertinu iš išorės veiksmų tarnybos pusės ir atsižvelgdama į tai, kokių veiksmų turėtume imtis šiame regione, kad būtų suderinti skirtingi Komisijos ir Tarybos paramos aspektai. Manau, kad N. Rinaldi kaip ir kiti nariai tinkamai pabrėžė, kad turime žvelgti atsargiai, pozityviai ir konstruktyviai. Taip pat pritariu tiems gerbiamiems nariams, kurie kalbėjo apie teisinės valstybės vertę ir svarbą. Visi mūsų veiksmai toje šalyje bus grindžiami užtikrinimu, kad visas procesas vyktų pagal teisinės valstybės principus; be abejo, tai pasakytina ir apie teisinę sistemą bei politinę ir konstitucinę reformą, kurią būtina atlikti.
<P>
U. Lunacek kalbėjo apie pastebimą rinkimų standartų, - manau, šie konkretūs žodžiai buvo pasakyti per trumpą pasitarimą, kuriame dalyvavau, - kuriuos siekiame paversti tarptautiniais standartais, neatitikimą. Ir manau, kad elementai, kuriuos norėčiau suderinti, apimtų, žinoma, finansinę paramą, minėjau ir teisinės valstybės principus, politinę ir konstitucinę reformą bei rinkimus, taip pat ryšius, kuriuos norime sukurti ekonominiu požiūriu. Vienas iš pavyzdžių tas, kad Kirgizija - viena iš regiono šalių, kuriose daug vandens išteklių, ir, kaip gerbiami nariai žino, ji tiekia vandenį kitiems regionams. Jau daugiau nei penkerius metus padedame jai vandens valdymo srityje ir tikiuosi, kad galėsime grįžti prie šio darbo, kuris yra toks svarbus, vos tik krizbus įveikta ir turėsime tvirtą teisėtą vyriausybę.
<P>
Tai tik keletas aspektų, kuriuos norėčiau įtraukti. Manau, kad mūsų dalyvavimas regione yra reikiamo lygio. Pierre Morel lankėsi ten keletą dienų. Jis ką tik sugrįžo, ir balandžio 27 d. informuos Užsienio reikalų komiteto narį Z. Borisą, supažindindamas komiteto narius su visais naujausiais įvykiais. Siųsdavome vienas kitam tekstinius pranešimus kas kelias valandas ir kelis kartus kalbėjome ir, žinoma, jis palaikryšį su savo kolegomis. Jo atstovavimas mums visiems buvo aiškiai pastebimas, ir norėčiau pareikšti pagarbą jam ir jo komandai už atliktą darbą.
<P>
Kaip minėjo F. Provera, mano požiūriu, demokratijos svarba niekada negali būti nuvertinta; turime įveikti tam tikras problemas, apie kurias kalbėjo I. Vaidere: nestabilumą, gandus, nesaugumą, problemas, kurios neabejotinai labai svarbios, ir, kaip jau minėjau, išdėstėme, ką norime nuveikti per šias pirmąsias gyvybiškai svarbias dienas, ir tikiuosi, kad gerbiamieji nariai pajus, jog tai duos rezultatų.
<P>
Baigdama kalbą, norėčiau pasakyti, kad kai kurie dabartiniai formuojamos vyriausybės nariai yra buvę žmogaus teisių gynėjai ir opozicijos atstovai, kuriuos engbuvęs prezidentas ir kuriuos palaikEuropos Sąjunga, įskaitant, be abejo, šių rūmų narius. Taigi, nors nepuoselėju jokių iliuzijų dėl politikos pobūdžio šioje valstybėje ir, iš tikrųjų, šiame regione, manau, kad turime pamėginti suteikti šiai vyriausybei progą tinkamai susiformuoti pačiai, sutikti įvykdyti politines ir konstitucines reformas, kurios bus būtinos, surengti rinkimus, kuriuos ji žada surengti, ir, jeigu yra pasiruošusi visa tai padaryti, šiuo metu turime paremti ją ateities labui. Taigi labai dėkoju už visas pastabas, o mes ir toliau sieksime strategijos, kurią apžvelgiau.
<SPEAKER ID="250" NAME="Pirmininkas">
Diskusijos baigtos.
<P>
Balsavimas vyks per pirmą mėnesinę sesiją gegužės mėn.
<P>
Raštiški pareiškimai (Darbo tvarkos taisyklių 149 straipsnis)
<SPEAKER ID="251" NAME="Paolo Bartolozzi  " LANGUAGE="IT">
Pone pirmininke, ponios ir ponai, visuotiniai neramumai, kurie per pastarąsias dienas kilo Kirgizijos sostinėje, sustabdTulpių revoliucijos, kuri 2005 m. įžiebdemokratinių pokyčių viltis buvusioje Sovietų Respublikoje, vyksmą.
<P>
Europos Parlamentas labai susirūpinęs stebi politinės krizės eigą šalyje. Taip atsitiko ne tik dėl ypatingos šalies geostrateginės pozicijos, kuri svarbi Rusijai ir JAV, tačiau ir todėl, kad Vidurio Azijos stabilumas, jos politinis ir ekonominis vystymasis ir tarpregioninis bendradarbiavimas domina ES iš dalies dėl Vidurio Azijos svarbos mūsų energijos tiekimui ir mūsų ekonominei ir prekybos partnerystei.
<P>
Būtina išvengti pilietinio karo ir "antro Afganistano" grėsmės. Dedame viltis į diplomatinį JAV, Rusijos ir Kazachstano prezidentų - pastarasis veikia kaip dabartinis ESBO pirmininkas - tarpininkavimą derybose su laikinąja Kirgizijos vyriausybe dėl viešosios tvarkos ir konstitucinio teisėtumo atkūrimo, siekiant surengti laisvus rinkimus ir išspręsti šalies problemas.
<P>
Kaip ES ir Vidurio Azijos delegacijos pirmininkas, nepaisant nesenų etninių susirėmimų, tikiuosi, kad padarysime viską, kad šalyje būtų pasiekta taika ir į Kirgiziją grįžtų ilgalaikis demokratinis gyvenimas.
<SPEAKER ID="252" NAME="Krzysztof Lisek  " LANGUAGE="PL">
Padėties Vidurio Azijoje stabilizavimas užtikrins gerą bendradarbiavimą su ES. Niekas net neabejoja, kad Kirgizijos vaidmuo čia yra ypatingas. Kirgizija svarbi Europos Sąjungai dėl strateginių priežasčių - kaip šalis, turinti energijos šaltinių ir gamtinių išteklių, ir todėl, kad jos teritorijoje įkurta amerikiečių karinbazė, remianti NATO pajėgas Afganistane. Kartu nesugebėjimas įgyvendinti tinkamų reformų po to, kai Kirgizija atgavo nepriklausomybę, lėmdramatišką padėtį, kurią šiandien matome. Dabar turime susitelkti į tai, kad būtų užtikrintas civilių žmonių saugumas ir kad jiems būtų suteikta humanitarinpagalba. Be to, turime imtis visų įmanomų priemonių, kad būtų užkirstas kelias šalies radikalizacijai. Negalime leisti kilti pilietiniam karui. Ilgalaikėje perspektyvoje būtina parengti naują visam regionui skirtą strategiją. Turime greitai atskleisti konkrečią ES poziciją, apimančią pagrindinius aspektus, pvz., kelio užkirtimą religiniam fundamentalizmui, kovą su skurdu ir korupcija, pilietinės visuomenės kūrimą, žmogaus teisių gynimą ir demokratizaciją. Visų pirma, per kitus rinkimus turėtume nusiųsti stebėtojų komandą. Turime neatsilikti nuo to, kas vyksta, ir, vengdami kištis į vidaus reikalus, turėtume padaryti viską, kad padėtume Kirgizijai pasukti demokratijos link ir įvykdyti veiksmingas reformas, kai padėtis stabilizuosis. Manau, kad tolesnės ES pagalbos teikimas Kirgizijai privalo priklausyti nuo to, ar bus įvykdytos reformos, užtikrinsiančios teisę, tvarką ir pagarbą žmogaus teisėms.
<SPEAKER ID="993" NAME="Kristiina Ojuland  " LANGUAGE="ET">
Pone pirmininke, baroniene C. Ashton, palankiai vertinu, kad į Kirgiziją nusiųstas Europos Sąjungos specialusis įgaliotinis. Privalome žinoti, kokie laikinosios vyriausybės planai. Turi būti garantuota, kad smurtas Kirgizijoje bus nutrauktas, taip pat turi būti užtikrinta demokratijos ir teisinės valstybės principų raida. Per revoliuciją Kirgizijoje valdžią užėmusios jėgos kaltino prezidentą K. Bakiyevą dėl laisvos spaudos varžymo, smurto prieš žurnalistus, opozicijos lyderių sulaikymo, korupcijos, nutolimo nuo demokratinių vertybių ir blogos ekonominės padėties šalyje. Todėl turime tikėtis, kad greitai Kirgizija taps demokratine valstybe, kuri vadovausis teisinės valstybės principais. Kartu mūsų viltys pasiteisins tik tuo atveju, jeigu patys būsime pasirengę suteikti šio plano įgyvendinimui būtinus išteklius, nes silpstanti Kirgizijos ekonomika neišgali suteikti paramos, reikalingos ilgai lauktoms socialinėms, ekonominėms ir politinėms reformoms įvykdyti. Siekdami užtikrinti tvarų vystymąsi Vidurio Azijoje, privalome ne tik pasiūlyti ekonominę pagalbą, bet ir teikti laikinajai vyriausybei praktinių žinių, kaip vykdyti reformas, kaip ir Kosovo, Makedonijos ir kitų valstybių atvejais. Šiuo klausimu vertėtų pabrėžti, kad Estija suteiktokio pobūdžio pagalbą Ukrainai ir Gruzijai, o tai rodo, kad mūsų patirtis bendraujant su žmonėmis, gyvenančiais buvusioje Sovietų Sąjungos teritorijoje, negali būti nuvertinta. Vykstant režimo pokyčiams, negalime praleisti jokios galimybės padėti Kirgizijai žengti demokratinių vertybių link. Todėl pasielgtume neatsakingai, jei paliktume Kirgiziją be pagalbos ir taip priverstume ją priklausyti nuo jos didžiųjų kaimynių.

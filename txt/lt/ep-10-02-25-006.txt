<CHAPTER ID="006">
Ankstesnio posėdžio protokolo tvirtinimas
<SPEAKER ID="096" NAME="Véronique De Keyser" AFFILIATION="S&amp;D">
(FR) Pone pirmininke, nebegrįšiu prie vakar šiame Parlamente įvykusio apgailėtino incidento, kuris nevertas šio Parlamento ir per kurį buvo įžeistas H. Van Rompuy. Europos Vadovų Tarybos pirmininkas puikiausiai sugeba apsiginti, bet aš nepakęsiu, kad kas nors šiame Parlamente sakytų, jog mano šalis yra ne šalis. Tai viena iš Europos Sąjungą įsteigusių šalių ir ji labai greitai pirmininkaus Tarybai. Nesuprantu, kaip šio Parlamento narys gali taip žemai smukti, kad sakytų tokius dalykus, ir reikalauju atsiprašyti, pone pirmininke.
<P>
(Plojimai)
<SPEAKER ID="097" NAME="Gerard Batten" AFFILIATION="EFD">
Pone pirmininke, pagal darbotvarkės punktą norėčiau tarti žodį ta pačia tvarka, kuria ką tik kalbėjo ponia, minėjusi mano kolegą Nigelį Farage.
<P>
Tai vadinama politika. Jūs įbrukote mūsų šalims Lisabonos sutartį nesikonsultavę su žmonėmis ir kai mano kolega pasako ką nors apie tai ir žmonėms tai nepatinka, jie skundžiasi. Tai vadinama politika. Tai mes turėjome savo šalyje, kol Europos Sąjunga nebuvo sunaikinusi mūsų demokratijos, tad šioje vietoje pripraskite klausytis opozicijos.
<SPEAKER ID="098" NAME="Pirmininkas">
Pone G. Battenai, ankstesnkalba buvo reakcija į tai, kas vakar buvo pasakyta Parlamente. Būtent tokia tvarka ji buvo pasakyta. Tai nebuvo darbotvarkės punktas. Todėl jūsų darbotvarkės punktas buvo ne vietoje.

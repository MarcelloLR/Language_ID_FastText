<CHAPTER ID="006">
Balsuoti skirtas laikas
<SPEAKER ID="095" NAME="Pirmininkė">
Kitas klausimas - balsavimas.
<P>
(Išsamūs balsavimo rezultatai) (žr. protokolą)
<P>
*
<SPEAKER ID="096" NAME="Nigel Farage" AFFILIATION="EFD">
Ponia pirmininke, remiantis Darbo tvarkos taisyklių 110 straipsniu Komisija bet kuriuo metu gali paprašyti leisti jai padaryti pareiškimą neatidėliotinu klausimu. Vakare išgirdome ekonomiškai pražūtingas, bet nenustebinusias naujienas, kad viena šalis žlunga, o Portugaliją gali tekti gelbėti. Gal galėčiau pasiteirauti, ar šiandien sulaukėte Komisijos prašymo padaryti pareiškimą dėl Portugalijos? Jeigu ne, gal Komisijos narys galėtų paaiškinti, kodėl taip yra? Ar Komisijos narys mano, kad Portugalijos gelbėjimas nėra pakankamai svarbus klausimas diskusijoms šiame Parlamente, ar jis tiesiog stengiasi išvengti šių problemų sprendimo?
<SPEAKER ID="097" NAME="Pirmininkė">
Pone N. Farage'ai, išsakėte savo poziciją, ir esu įsitikinusi, kad Komisijos narys M. Šefčovič tai išgirdo. Kiekviena institucija turi išimtinę teisę spręsti, ar jai reaguoti, ar ne. Jūs buvote išgirstas, o toliau matysime, kokia bus reakcija.
<SPEAKER ID="098" NAME="Nigel Farage" AFFILIATION="EFD">
Ponia pirmininke, į savo klausimą laukiu tik atsakymo "taip" arba "ne". Ar iš Komisijos gavote prašymą padaryti skubų pareiškimą dėl padėties Portugalijoje, ar ne?
<SPEAKER ID="099" NAME="Pirmininkė">
Pone N. Farage'ai, tai išimtinKomisijos teisė, o jūs turėjote galimybę būti išgirstas. Toliau tęsime balsavimą.

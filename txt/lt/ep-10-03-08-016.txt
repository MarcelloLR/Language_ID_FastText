<CHAPTER ID="016">
Direktyvos dėl kelionių paketų peržiūra (diskusijos) 
<SPEAKER ID="110" NAME="Pirmininkas">
Kitas klausimas - Komisijos pareiškimas dėl Direktyvos dėl kelionių paketų peržiūros.
<SPEAKER ID="111" NAME="John Dalli">
Komisijos narys. - Pone pirmininke, esu dėkingas už šią galimybę pateikti jums atnaujintą informaciją apie Komisijos darbą persvarstant Direktyvą dėl kelionių paketų. 1990 m., kai ši direktyva buvo priimta, atostogų paketai buvo labiausiai paplitusi atostogų rūšis. Nuo to laiko padėtis rinkoje iš esmės pasikeitė: interneto plėtra suteikgalimybę vartotojams rezervuoti keliones tiesiogiai iš kelionių organizatorių, oro vežėjų ir viešbučių. Be to, sparčiai besiplečianti pigių oro vežėjų rinka iš pagrindų pakeitoro transporto paslaugų pasiūlą. Ji taip pat padidino kelionių rinkos konkurenciją ir vartotojų galimybes rinktis.
<P>
Šiandien dauguma ES piliečių organizuoja savo atostogas patys, o ne perka iš anksto parengtus paketus. Dėl šių pokyčių sumažėjo atostogų metu apsaugotų vartotojų skaičius. Taip pat žinome, kad galiojanti direktyva sudarnevienodas sąlygas atostogų pramonėje, nes vieniems operatoriams ji buvo taikoma, o kitiems ne, nors jie siūlpanašius produktus.
<P>
Be to, reikalavimas dėl minimalaus direktyvos suderinimo sukėlteisinį susiskaldymą valstybėse narėse. Tai reiškia, kad galiojantis teisės aktas gali būti pasenęs.
<P>
Dėl šios priežasties pernai Komisija pradėjo poveikio vertinimo procesą, siekdama pasirengti galimam Kelionių paketų direktyvos persvarstymui. Atsižvelgdama į poveikio vertinimą, 2009 m. lapkričio mėn. Komisija paskelbtyrimo apie vadinamųjų "nestandartinių kelionių paketų" žalą vartotojams rezultatus.
<P>
Tuo pačiu metu Komisija pradėjo viešąsias konsultacijas dėl direktyvos persvarstymo. Šios konsultacijos buvo baigtos 2010 m. vasario 7 d. Šiuo metu Komisija nagrinėja daugiau nei 170 pasiūlymų, į kuriuos bus atsižvelgta poveikio vertinimo ataskaitoje. Galimas persvarstymo mastas priklausys nuo poveikio vertinimo išvadų.
<P>
Vis dėlto norėčiau trumpai paaiškinti pagrindinius šio darbo principus. Pirma, aukšto lygio apsauga yra esminis veiksnys, jei norime užtikrinti, kad vartotojai pasitikėtų savo atostogų "pirkiniais". Antra, privalome pagerinti kelionių vidaus rinkos veikimą ypač dėl to, kad šiai sričiai labai būdinga tarpvalstybinprekyba. Dėl to šiuo atveju būtų gerai labiau suderinti atitinkamus valstybių narių teisės aktus. Galiausiai, manau, kad būtina sukurti vienodesnes sąlygas kelionių paketus parduodančioms įmonėms.
<P>
Komisija ketina pateikti savo pasiūlymą 2011 m. pradžioje. Pagrindiniai persvarstymo iššūkiai bus susiję su siekiu apibrėžti direktyvos taikymo sritį. Komisija išnagrinės galimybę išplėsti direktyvos taikymo sritį, kad ji apimtų daugiau įvairių kelionių rūšių, įskaitant "nestandartinių kelionių paketus". Tai galėtų padėti pakeisti apsaugotų atostogaujančių vartotojų skaičiaus mažėjimo tendenciją.
<P>
Turėsime atnaujinti įvairius reikalavimus dėl informacijos, taip pat išaiškinti profesionalių sutarties šalių pareigas ir įsipareigojimus. Galiausiai, siekdama pagerinti vartotojų informuotumą, Komisija išnagrinės standartinio kelionių paketų ženklo, kuriuo turėtų būti ženklinami parduodami atostogų paketai, įvedimo kainos ir naudos santykį.
<P>
Be šio darbo, Komisija nagrinėja galimybes didinti keleivių, perkančių vien tik lėktuvo bilietą, apsaugą nuo bankroto atvejų, kaip to neseniai prašEuropos Parlamentas.
<P>
2009 m. pradžioje Komisija paskelbnepriklausomų ekspertų ataskaitą, kurioje buvo nagrinėjami įvairūs galimi būdai, skirti bankroto pasekmėms mažinti. 2009 m. gruodžio 15 d. taip pat pradėjome viešąsias konsultacijas dėl oro keleivių teisių ateityje. Šie dalykai bus poveikio vertinimo pagrindas. Iki 2010 m. pabaigos siekiame pateikti Parlamentui pasiūlymą dėl tinkamiausių apsaugos nuo bankroto priemonių.
<SPEAKER ID="112" NAME="Andreas Schwab" LANGUAGE="DE">
Pone pirmininke, pirmiausia savo frakcijos vardu norėčiau padėkoti Komisijos nariui J. Dalli už jo pažadą ir paaiškinimus, kad 2011 m. jis ketina imtis 1990 m. Direktyvos dėl kelionių paketų persvarstymo. Ir tvarkaraščio požiūriu tai kaip tik tinkamas laikas, kurį turėtume išnaudoti, nes kelionių paketų srityje yra daugybproblemų, kai vartotojai nėra tinkamai informuojami apie savo teises. Pvz., daugelyje interneto svetainių jie per papildomas nuorodas suviliojami rezervuoti tolesnius pasiūlymus, nors šiems pasiūlymams nėra taikomi tokie patys apsaugos mechanizmai, kaip pirmiesiems. Ypač tai pasakytina apie pigių skrydžių bendrovių pasiūlymus.
<P>
Antra, daugelyje Europos Sąjungos valstybių narių šioms pigių skrydžių bendrovėms neįmanoma įteikti teisminių dokumentų, taigi vartotojų apsauga kaip tik ten, kur vartotojai iš tikrųjų nori gintis teisinėmis priemonėmis, yra labai apsunkinama. Tokia padėtis nauju pasiūlymu dėl direktyvos būtinai turi būti pakeista.
<P>
Trečia, taip pat turime savęs paklausti, ar oro transporto keleivių teisės ir teisės, kurios suteikiamos pagal galiojančią Direktyvą dėl kelionių paketų, neturėtų ilgainiui būti perkeltos į bendrą dokumentą, siekiant pašalinti prieštaravimus tarp abiejų teisės aktų sudėtinių dalių.
<P>
Ketvirta, manau (ir jūs, Komisijos nary, atkreipėte į tai dėmesį), kad kelionių agentūrų veiklos vertinimas įvairiose šalyse skiriasi, todėl kelionių agentūroms labai sudėtinga siūlyti prekes ir paslaugas tarpvalstybiniu mastu. Vienose šalyse kelionių agentūros gali veikti ir kaip kelionių paslaugų paketų operatoriai; kitose šalyse, pvz., mano, kelionių agentūros yra tik tarpininkai. Dėl to vertėtų visoje Europoje susitarti bent jau dėl principų, kad būtų palengvinta tarpvalstybinšių kelionių agentūrų veikla.
<P>
Kadangi vartotojai vis dažniau naudojasi internetu, kelionių paketų pasiūlymai internete ateityje turėtų būti taip pat atitinkamai ženklinami, kad ir internete būtų išvengta piktnaudžiavimo.
<SPEAKER ID="113" NAME="Alan Kelly">
S&D frakcijos vardu. - Pone pirmininke, šios diskusijos vyksta labai svarbiu turizmo ir oro transporto sektoriams bei vartotojų apsaugos sričiai metu.
<P>
Vasarą atrodė, kad pusEuropos išvykusi atostogų, o iš visų pusių sklido žinios apie oro linijų ir kelionių agentūrų bankrotą ir vartotojai "įstrigdavo" toli nuo savo artimųjų svečiose šalyse. Buvo aišku, kad mūsų teisės aktai nesuteikgalimybės tinkamai apsaugoti vartotojų. Mums buvo pateikti keli pranešimai apie keleivius, kurie nebuvo informuoti, kada jie galėtų grįžti į namus, kuriems nebuvo skaidriai išaiškinta, kas techniniu požiūriu buvo atsakingas už tokią jų padėtį, nepateiktas telefono numeris kokiai nors informacijai gauti ir jokių duomenų, kaip siekti žalos atlyginimo parvykus namo.
<P>
Dėl to aš pritariu šioms laiku pradėtoms diskusijoms ir Komisijos pastangoms išspręsti šį klausimą, nes mes visi per ilgai buvome apleidę šią sritį. Daugelis Kelionių paketų direktyvos problemų buvo apibrėžtos Parlamento pranešime beveik prieš 10 metų, bet nuo to laiko labai mažai kas pajudėjo pirmyn. Žinau, kad kai kurie klausimai bus sprendžiami pasiūlytoje Vartotojų teisių direktyvoje, bet vartotojų apsaugai stiprinti Europos teisės aktai turėtų labiau reglamentuoti tarpvalstybinių oro kelionių sektoriaus veiklą.
<P>
Pats faktas, kad teisės aktas vis dar vadinamas Kelionių paketų direktyva, rodo, koks jis pasenęs. Dauguma vartotojų nebesinaudoja kelionių paketais, jei jie atranda pigesnių būdų vykti atostogų ir pamatyti pasaulį. 40 proc. mano šalies, Airijos, keliautojų nesivargina naudotis paketais, ir tokia padėtis, mano žiniomis, yra ir daugelyje kitų valstybių narių. Dabar dauguma žmonių veikia kaip savo pačių kelionių agentai, t. y. daro užsakymus interneto svetainėse, pvz., "TripAdvisor", faktiškai tapdami savo pačių kelionių agentais. Todėl dabartiniuose mūsų teisės aktuose turi atsispindėti šie vartotojų elgsenos pokyčiai.
<P>
Vienas svarbiausių bet kokio persvarstymo uždavinių -pateikti vartotojui aiškią informaciją apie tai, kas atsakingas skrydžių vėlavimo ir atšaukimo atveju. Kelionių įmonės turi būti įpareigotos teikti labai tikslią informaciją. Vartotojams turi būti pasakyta, kur jie gali gauti šios informacijos. Atsižvelgiant į aplinkybes jie taip pat turi būti informuojami apie savo teises.
<P>
(Pirmininkas papraškalbėtoją kalbėti lėčiau, kad vertėjams žodžiu būtų lengviau.)
<P>
Pagal galiojančius teisės aktus nenustatyti aiškūs atsakomybės principai. Ar avarijos atveju atsakomybtenka oro transporto įmonei? Ar kelionių agentūrai? Ar oro uostui arba geležinkelio stočiai? Iš ko vartotojas turėtų reikalauti informacijos? Paprastai tokiais atvejais tenka klaidžioti informacijos iš įvairių šaltinių labirintais ir niekas nežino, ar jie išvyksta, ar parvyksta.
<P>
Jei bandome kurti tarpvalstybine prekyba pagrįstą Europos ekonomiką, vartotojai turi būti informuoti apie savo teises ir teises į išmokas, taip pat apie tai, kaip šios teisės įgyvendinamos ir išaiškinamos. Pvz., mano žiniomis, labai sunku rasti oro linijų bendrovės skundų skyrių. Kaip galima reikalauti žalos atlyginimo, jei jūs nežinote, kur šiuo klausimu kreiptis?
<P>
Aš siūlysiu (tikiuosi, kad Komisija į tai atsižvelgs), kad pagrindiniai klientų aptarnavimo principai būtų įtvirtinti aiškiai parengtame teisės akte, kuris būtų vienodai suprantamas ir paprastas. Šio teisės akto atnaujinimo nepakanka. Valstybės narės turi būti įpareigotos informuoti savo piliečius apie naujus teisės aktus, kai dėl jų bus susitarta.
<P>
Galiausiai dar viena mintis, kurią Komisija galėtų apsvarstyti: kiek kainuoja skrydis? Mes visi žinome, kad į reklamuojamą kainą neįtraukiami mokesčiai ir rinkliavos: registravimo mokestis, mokestis už papildomus bagažo vienetus, mokesčiai už viską, kas tik įmanoma. Persvarstant šią direktyvą atsiranda tinkama galimybpriversti kelionių ir oro linijų bendroves suteikti daugiau skaidrumo, todėl mes privalome pasinaudoti šia galimybe ir tai padaryti.
<SPEAKER ID="114" NAME="Gesine Meissner" LANGUAGE="DE">
Pone pirmininke, Komisijos nary J. Dalli, pirmiausia ALDE frakcijos vardu norėčiau šiltai pasveikinti jus atvykus į Parlamentą. Jūs jau sakėte, kad planuojate direktyvos, apie kurią kalbame, persvarstymą.
<P>
Mes iš tiesų galime džiaugtis, kad gyvename Europoje, nes Europoje, Europos Parlamente, galime diskutuoti netgi apie tai, kaip galime vykti į keliones kartu su šeškais ir kitais naminiais gyvūnėliais. Apie tai buvo ankstesnės diskusijos, todėl labai džiaugiausi ir didžiavausi būdama europietė, nes mes net ir tai galime reglamentuoti vartotojų ir gyvūnų apsaugos teisės aktais.
<P>
Tačiau dabar kalbame apie keliaujančius žmones. Tai svarbi teisEuropoje. Mes norime judumo ir judėjimo laisvės žmonėms, ir turime apsvarstyti, kaip galėtume tai užtikrinti. Prieš dvidešimt metų priėmėme direktyvą, reglamentuojančią kelionių paketus, taigi galėjome sau pasakyti: "Aš galiu keliauti ir susipažinti su kitomis šalimis, pamatyti kitų Europos šalių grožybes ir tiksliai žinau, kad mano teisės yra apsaugotos. Aš iš anksto būsiu informuojama apie tai, kas manęs laukia, aš nebūsiu klaidinama, informacija turi būti teisinga, ir jeigu kažkas bus ne taip, aš gausiu kompensaciją". Tai buvo prieš 20 metų.
<P>
Jau sakėte, Komisijos nary, kad nuo to laiko daug kas pasikeitė. Dabar žmonės dažnai patys rezervuoja internetu, ir tada sistemos darbas sutrinka. Prieš pusę metų mes, Transporto komiteto nariai, pateikėme klausimą Komisijos nariui, atsakingam už transportą, nes nagrinėjome su bendrove "SkyEurope" susijusį atvejį Slovakijoje, kai pigių skrydžių keleiviai įstrigo oro uostuose ir nebebuvo vežami toliau. Nors iš tikrųjų tai buvo nedidelspraga, kuri turėjo įtakos tik tiems, kas įsigijo bilietus internetu be kreditinės kortelės, mes norime, kad žmonės galėtų laisvai judėti Europoje, kad jie galėtų tikrai mėgautis savo atostogomis ir tuo pat metu būtų apsaugoti.
<P>
Tai reiškia, kad tuo atveju, jei yra sistemos spragų, turinčių įtakos vartotojų apsaugai, ir jei norime aukšto lygio vartotojų apsaugos žmonėms Europoje, turime persvarstyti šią Direktyvą dėl kelionių paketų ir taip pat pagalvoti, ar būtinas - kaip ką tik paminėjo mano kolega - specialus reglamentas dėl oro transporto keleivių. Dėl to dar turime surengti diskusijas, ir aš jau nekantriai jų laukiu dėdama dideles viltis, nes mes norime, kad būtų galima laimingai ir užtikrintai keliauti ne tik su gyvūnais, bet, žinoma, ir su savo šeimomis.
<SPEAKER ID="115" NAME="Frieda Brepoels" LANGUAGE="NL">
Pone pirmininke, Komisijos nary, ponios ir ponai, kaip jau pasakmūsų naujasis Komisijos narys, teisinis pagrindas nebeatitinka labai pasikeitusios šiandienos kelionių rinkos reikalavimų. Tai sukėllabai daug problemų ir didelį ne tik vartotojų, bet ir kelionių organizatorių ir kelionių operatorių nepasitenkinimą. Akivaizdu, kad dramatiškai sumažėjo žmonių, kurie vis dar naudojasi veiksminga apsauga pagal galiojančią direktyvą, nors šiuo metu keliauja vis daugiau žmonių.
<P>
Iš tiesų, Europos Parlamentas daugelį metų reikalavo persvarstyti šią direktyvą. Kaip sakėte, problemos ir galimi sprendimai yra gerai žinomi. Ką tik baigtas dar vienas konsultacijų raundas. Mano nuomone, dabar tikrai pats laikas pradėti veikti. Pritariu Komisijos pareiškimui, bet norėčiau dar atkreipti dėmesį į konkrečius klausimus, kurie mums labai svarbūs.
<P>
Pirma, šios direktyvos taikymo sritis neabejotinai turi būti išaiškinta ir dar išplėsta. Kaip jau girdėjome, vis daugiau vartotojų renkasi nestandartinius kelionių paketus arba užsisako atskiras kelionių paslaugas. Visai neseniai, kai kilo problemų bendrovei "Eurostar", matėme tūkstančius turistų, kuriems kilo problemų dėl to, kad jie negavo jokios kompensacijos už viešbučius ar teatro bilietus, kuriuos rezervavo. Tokie dalykai yra nepriimtini.
<P>
Mano nuomone, direktyvoje taip pat turi būti aiškiai apibrėžtos keleivių teisės. Turime tinkamai atsižvelgti į labai skirtingas kelionių rinkas ir skirtingus su atostogomis susijusius vartotojų įpročius įvairiose valstybėse narėse ir, be abejo, į nacionalinių teismų praktiką; vis dėlto turime suderinti teisės aktus, nes kai kurių sąvokų, pvz., kelionių operatoriaus, agento ir force majeure, apibrėžimai labai skiriasi. Faktiškai iš to, ką aš perskaičiau apie 2007 m. Komisijos surengtas konsultacijas, matyti, kad iš esmės jų metu buvo gauta labai išsamių atsiliepimų iš pramonės ir suinteresuotųjų šalių, taigi ir klausiu savęs, kur šuo pakastas. Kodėl mes nepriimame sprendimo dabar? Taip pat girdėjosi raginimų dėl tam tikros rūšies "Kelionių apsaugos ženklo". Būčiau norėjusi išgirsti Komisijos nario nuomonę šiuo klausimu.
<P>
Mano antras klausimas susijęs su kelionių agentūrų vaidmeniu ir atsakomybe. Juos reikia daug aiškiau apibrėžti, nes vartotojus užplūsta informacija internetu, kuri toli gražu nėra patikima ir net gali sukelti daug žalos: kraštutiniais atvejais žmonės būdavo sumokėję nuomos mokestį už atostogoms skirtus apartamentus, kurie net neegzistavo. Dėl to turėtų būti daug tiksliau reguliuojamas kelionių agentūrų vaidmuo.
<P>
Mes jau aptarėme bankrotų klausimą. Parlamento rezoliucijoje šie rūmai labai aiškiai paragino gerinti sunkumų patyrusių keleivių apsaugą. Kaip Flandrijos ir Nyderlandų pasienio regiono gyventoja taip pat norėčiau atkreipti ypatingą dėmesį į tarpvalstybinę prekybą, nes apsauga dažnai yra ribota ir priklauso nuo kelionės sutarties, sudarytos konkrečioje valstybėje narėje.
<P>
Mano paskutinis klausimas susijęs su vartotojams skirta informacija apie kainas. Daugelyje kitų sektorių parduodamų paslaugų kainos turi būti nekintamos ir apimti viską. Tai turėtų būti taikoma ir kelionių paslaugoms. Ar pritariate šiam požiūriui? Būčiau norėjusi išgirsti jūsų nuomonę šiuo klausimu. Vartotojų teisės turi būti išaiškintos, be to, turi būti taikomi griežtesni ir konkretesni reikalavimai dėl informacijos teikimo force majeure atveju, taip pat ir pakeitus siūlomų kelionės paslaugų asortimentą. Galbūt mes taip pat turėtume apsvarstyti galimybę naujoje direktyvoje įvesti sankcijas. Tikiuosi, kad Komisija labai greitai susidoros su šia užduotimi ir pateiks mums naują pasiūlymą, kurį apsvarstysime šiuose rūmuose.
<SPEAKER ID="116" NAME="Adam Bielan" LANGUAGE="PL">
Pone pirmininke, ES direktyva dėl kelionių paketų, kurią šiandien aptariame, buvo priimta 1990 m. t. y. prieš 20 metų, taigi ir tuo metu, kai populiariausia atostogų forma buvo dviejų savaičių trukmės kelionių paslaugų paketai, dažniausiai užsakomi kelionių agentūroje ir renkantis iš pasiūlymų, likusių lankstinuke.
<P>
Direktyvoje numatomos pagrindinės vartotojo apsaugos priemonės tokios rūšies kelionių atveju; šios priemonės daugiausia apima aiškią informaciją apie siūlomą kelionių paketą, teisę atsisakyti kelionės, kompensaciją už žemesnio lygio paslaugas, nei buvo sutartos, ir klausimus, susijusius su kelionių agentūrų nemokumu. Bėda ta, kad per paskutiniuosius 20 metų kardinaliai pasikeitir verslo modelis, ir vartotojų elgesys. Aš pats didžiąją dalį savo atostogų kelionių užsisakau internetu, labai daug žmonių Lenkijoje daro tą patį, o visoje Europos Sąjungoje žmonių, kurie tokiu būdu rezervuoja savo keliones, dalis šiuo metu siekia 23 proc. Yra ir tokių šalių, kaip Airija ir Švedija, kuriose ši dalis siekia 40 proc., nors beveik du trečdaliai žmonių, tokiu būdu perkančių savo keliones, nesuvokia, kad jų interesai apsaugomi daug mažiau nei žmonių, kurie keliones įsigyja įprastu būdu. Turėtume su tuo kovoti. Esu patenkintas, kad Europos Komisija pagaliau iškėlšį klausimą. Manau, kad 20 metų yra aiškiai per ilgas laiko tarpas.
<P>
Tikiuosi, kad šiandien iš Komisijos išgirsime, kada konkrečiai ši direktyva bus persvarstoma ir kokia linkme persvarstymas pasuks. Tai neturi būti tas atvejis, kai Europos Parlamente ar kitose ES institucijose skatiname Sąjungos piliečius naudotis elektroninės prekybos paslaugomis ir pirkti paslaugas peržengiant sienas, nors tuo pat metu neužtikriname jokios žmonių, kurie tai daro, apsaugos.
<SPEAKER ID="117" NAME="Andreas Mölzer" AFFILIATION="NI">
(DE) Pone pirmininke, be abejo, iki šiol sunkumų organizuojant "paketines" išvykas į kitas valstybes nares kyla ne tik dėl vartotojų apsaugos skirtumų, bet taip pat ir dėl kalbos barjero. Prabėgo jau 15 metų nuo tada, kai Europos Sąjungoje buvo sukurta pagrindinbendrosios apsaugos sistema, taip pat numatytos bendros procedūros. Mano nuomone, šių procedūrų persvarstymas neturi išslysti mums iš rankų, t. y. jos neturėtų būti užtrauktos ant vieno standartizacijos kurpaliaus vien tik laisvės teikti paslaugas labui. Įvairiose šalyse kelionių poreikiai gali būti skirtingi. Apskritai, aš taip pat manau, kad pavojinga viską vertinti pagal tuos pačius kriterijus ir visur reikalauti laikytis tų pačių standartų.
<P>
Jei norime, kad kelionių agentūros, kaip kelionių pardavimo tarpininkai, prisiimtų didesnę atsakomybę, turime suvokti, kad tai gali turėti rimtų ekonominių padarinių. Jei norime išvengti mažų vietos kelionių agentūrų "žūties" ir tuo pat metu augančios nekontroliuojamos prekybos kelionėmis internetu, tuomet turime siekti, jog atsakomybpirmiausia tektų kelionių organizatoriui.
<P>
Tikimės, kad palyginti patenkinama apsauga, taikoma atostogų paketams, nuramins tuos poilsiautojus, kurie nerimauja dėl paskutinių neigiamų naujienų apie Graikiją. Jei būtų skelbiami nauji streikai ir protestai, tai galėtų paskatinti tendenciją rinktis kitas Viduržemio jūros regiono šalis ir sukelti dar didesnį kainų kritimą Graikijoje. Dėl krizės, susijusios su valstybės skola, Graikijos turizmo laukia kritiniai metai, tai mes žinome. Mes galime tikėtis tolesnių streikų ir protestų. Viliuosi, kad mums neteks sužinoti, kaip veikia kelionių apsauga valstybės bankroto atveju.
<SPEAKER ID="118" NAME="Ádám Kósa" AFFILIATION="PPE">
(HU) Norėčiau atkreipti savo kolegų Parlamento narių dėmesį į naujojo Komisijos nario, atsakingos už transportą, Siimo Kallaso per klausymus paminėtą labai gerą tikslą. Mano nuomone, tai, ką išgirdau, yra puikus principas: laisvas žmonių judėjimas yra viena svarbiausių laisvių. Taigi mums reikia sujungti teises, susijusias su įvairiais transporto būdais, ir įtraukti jas į vieną bendrą chartiją. Mums reikalingi skaidrūs mechanizmai. Norėčiau pabrėžti, kad šis klausimas įtrauktas į pirmininkaujančios valstybės narės Ispanijos prioritetus. Kodėl tai taip svarbu? Tai svarbu, nes 20 metų senumo direktyvoje nėra kiekvienoje srityje atsižvelgiama į keliaujančių žmonių, turinčių negalią, teises, net jei jie keliauja grupėmis. Žmonėms, turintiems negalią, nesuteikiama jokių galimybių. Todėl grįžtu prie savo pradžioje pasakytos pastabos. Viena keleivių teisių chartija leistų visiems - taip pat ir neįgaliesiems - naudotis transporto paslaugomis, įskaitant ir kelionių paslaugas grupėms. Kai tai taps tikrove, galėsime visiškai nuoširdžiai sakyti, kad Europos Sąjungoje kiekvienas gali laisvai keliauti.
<SPEAKER ID="119" NAME="Silvia-Adriana Ţicău" AFFILIATION="S&amp;D">
(RO) Direktyva dėl kelionių paketų apima transporto ir apgyvendinimo paslaugas, taip pat kitas susijusias paslaugas, numatomas kelionių paketuose. Ji taip pat nustato vartotojų teises ir platintojų bei turizmo paslaugų teikėjų atsakomybę.
<P>
1999 m. direktyvoje neatsižvelgiama į naujas tendencijas, pvz., kelionių paslaugų paketo įsigijimą ir apmokėjimą internetu. Naudojimosi internetu lygis auga, ir atsiradus pigių kelionių organizavimo operatoriams 23 proc. Europos turistų ir 20 proc. Europos namų ūkių perka individualiam vartotojui pritaikytus kelionių paketus specializuotose interneto svetainėse.
<P>
Taigi direktyva turi būti persvarstyta, kad į ją taip pat būtų įtraukti nestandartinių kelionių paslaugų paketų tiekėjai. Vartotojai turi būti labai gerai informuoti apie savo teises ir apie tai, kaip šios teisės užtikrinamos kiekvienu prieinamu pasiūlymu, tiek kalbant apie visą kelionių paketą, tiek ir apie kiekvieną jo sudedamąją dalį.
<P>
Taip pat laikau, jog svarbu, kad interneto svetainės, kuriose siūlomos kelionių paslaugos, būtų oficialiai patvirtintos. Tai leistų užtikrinti, kad galėtų būti nustatyta turizmo paslaugų teikėjo tapatybė, ir tada būtų aišku, kam tenka atsakomybuž informacijos ir paslaugų teikimą.
<P>
2009 m. sausio mėn. paskelbtame Komisijos pavedimu atliktame tyrime dėl kelionių paketų, kurie vadinami "nestandartiniais paketais", pažymima, kad 2009 m. internetu įsigytų kelionių paketų dalis išaugo 12 proc., nors jų vertsudaro tik 25 proc. visų turizmo sektoriuje parduotų paslaugų vertės. 66 proc. internetu sudarytų sandorių apima tiesioginius pirkimus per oro linijų operatorių interneto svetaines, kelionių agentūras ar specializuotas interneto svetaines, siūlančias paskutinės minutės keliones.
<P>
Turistai linkę rinktis nestandartinius paketus, nes juose siūlomas didesnis lankstumas, mažesnės kainos, palyginti su tradiciniais kelionių paketais, ir geresnpaslaugų kokybarba dėl to, kad jie neranda tradicinių kelionių paketų, atitinančių jų reikalavimus. Be to, nusipirkti nestandartiniai kelionių paslaugų paketai gali būti apmokami tik naudojantis apmokėjimo internetu būdais.
<P>
Tačiau maždaug 70 proc. praeitais metais Europos vartotojų centrų tinklui pateiktų skundų yra susiję su turizmo paslaugomis ir su neteisingos ar nepakankamos informacijos suteikimu prieš kelionę ar jos metu, žemesne negu reklamuota paslaugų kokybe, atšauktu ar atidėtu skrydžiu ir net su nusipirktų paslaugų nesuteikimu.
<P>
Manau, dėl to svarbu ir būtina persvarstyti šią direktyvą.
<P>
Ačiū.
<SPEAKER ID="120" NAME="Malcolm Harbour" AFFILIATION="ECR">
Pone pirmininke, mūsų frakcijos vardu ir kaip Vidaus rinkos ir vartotojų apsaugos komiteto pirmininkas norėčiau labai padėkoti Komisijos nariui už tai, kad pačiu laiku atvyko pas mus šį vakarą, ir už tai, kad jis taip greitai reagavo ir labai išsamiai atsakį mano komiteto gruodžio 3 d. pateiktą klausimą žodžiu, kuris apėmdaug sričių.
<P>
Manau, kad dabar, kol Komisijos narys derina savo idėjas, turime šiek tiek laiko, per kurį mano komitetas ir, esu tikras, Transporto komitetas, kurio atstovų čia taip pat yra, norėtų kartu apmąstyti daug jūsų iškeltų klausimų ir tai, kaip būtų galima žengti į priekį.
<P>
Manau, kad atsižvelgiant į visą kelionių ir atostogų verslo prigimtį ir pasikeitimus bei daug kitų klausimų, kuriuos šįvakar iškėlkolegos, naujoji direktyva turi būti aiškiai orientuota į ateitį, o tai reiškia, kad ji neturi būti pernelyg nelanksti bandant nuspėti vartotojo poreikius.
<P>
Vis dėlto manau, kad Komisija turi pagalvoti, kad yra ir kitų aspektų, į kuriuos interneto vartotojas turi atsižvelgti pirkdamas keliones internetu; tai, pvz., klausimai dėl viešbučio saugumo, jei jie turi mažų vaikų, saugaus baseino ar viešbučio priešgaisrinės saugos, kuriais mano komitetas jau yra nuveikęs didelį darbą. Mums reikalingi tam tikri tinkami indikatoriai ir rodikliai, kurie būtų priimti savanorišku susitarimu, bet manau, kad tai turi būti išsamus ir plataus užmojo pasiūlymas. Manau, kad norėtumėte prisidėti prie šito ir kad mano komitetas jus parems rengiant tokį pasiūlymą.
<SPEAKER ID="121" NAME="Philip Claeys" AFFILIATION="NI">
(NL) Pone pirmininke, tai vienas tų atvejų, kai Europos Sąjunga gali iš tiesų suteikti apčiuopiamą naudą pasiūlydama apsaugą milijonams ES gyventojų, kurie atostogauja Europoje ir perka čia kelionių paslaugas. Tarpvalstybinėms problemoms spręsti reikalinga tarpvalstybinstrategija ir požiūris.
<P>
Visi čia esantys sutinkame, kad 1990 m. direktyva yra beviltiškai pasenusi. Prieš dvidešimt metų dauguma žmonių rinkosi keliones iš kelionių lankstinuko ir tada eidavo į vietinę kelionių agentūrą jų užsisakyti. Šiais laikais vis daugiau žmonių savo atostogas planuoja patys ir užsisako keliones internetu. Be to, pigių oro skrydžių bendrovių atsiradimas ir augantis kruizų sektorius irgi yra sąlyginai naujas reiškinys.
<P>
Taigi kokie, mano manymu, turėtų būti pagrindiniai šios naujos direktyvos elementai? Pirmiausia, direktyvos taikymo srities nustatymas, trumpiau - kokiems kelionių paslaugų paketamas ji taikoma? Antra, tiksliai apibrėžta teisinatsakomybir - ne mažiau svarbu - plati vartotojų apsauga operatoriaus bankroto atveju. Tik visiškai tinkamai sureguliavus šiuos klausimus persvarstymas bus sėkmingas ir bus užtikrinta geresnapsauga milijonams ES vartotojų.
<SPEAKER ID="122" NAME="David Casa" AFFILIATION="PPE">
(MT) Norėčiau pasinaudoti proga ir pasveikinti Komisijos narį J. Dalli su pirmąja jo sesija šiame Parlamente. Iš tikrųjų, kaip jau buvo pasakyta, pastaraisiais metais kelionių pirkimo mastas per kelionių agentūras smarkiai smuko, o internetu įsigytų kelionių paketų daugėjo. Vartotojai nesuvokia fakto, kad kelionių paketams, įsigytiems internetu, teikiama tik ribota apsauga, kuri yra daug menkesnė, nei teikiama kelionių agentūrų. Kita vertus, agentūrų kelionių paketų pasiūlymai apima papildomas sąnaudas ir patenkina šios direktyvos reikalavimus, o į internetu įsigyjamus paketus tokios išlaidos neįtrauktos. Dėl šių priežasčių manau, kad šia direktyva vartotojai neapsaugomi, be to, taip pat atsiranda nevienodos sąlygos kelionių organizatoriams turizmo sektoriuje. Raginu Komisiją užtikrinti vienodą apsaugą visiems kelionių paketams nepriklausomai nuo to, kur tokie paketai buvo įsigyti, tam, kad būtų užtikrintos vartotojo teisės, kurios, žinau, Komisijos nariui yra pirmaeilės svarbos. Taigi persvarstant šią direktyvą turėtų būti užtikrintas apibrėžimų ir terminų išaiškinimas ir atnaujinimas, įskaitant vartotojo, pardavėjo, kelionių operatoriaus apibrėžimus ir esmines sutartines sąlygas, taip pat, kaip jau minėta, pačios direktyvos taikymo sritį. Mano nuomone, tik kelionių organizatorius privalo vykdyti direktyvą nepriklausomai nuo to, kokiu būdu - tiesiogiai ar per agentūrą - parduodamas paketas. Kelionių organizatorius turėtų būti subjektas, kuris savo vardu parduoda ar siūlo parduoti bent vieną iš paslaugų, įtrauktų į paketą, ir kuris bet kokiu būdu suteikia prieigą prie kitų pakete esančių paslaugų. Manau, tai aiškiai parodo, kaip, mano nuomone, Komisijos narys John Dalli dirbs ateinančiais metais. Mums pateiktas aiškus įrodymas, kad vartotojui bus suteiktos visos teisės, kurių jis nusipelno.
<SPEAKER ID="123" NAME="Olga Sehnalová" AFFILIATION="S&amp;D">
(CS) Komisijos nary, ponai ir ponios, Direktyvos dėl kelionių paketų persvarstymas turi atsakyti į daugybę naujų iššūkių turizmo srityje, ypač dėl naujų technologijų, padariusių įtaką informacijos teikimo ir paslaugų pardavimo būdams, plėtros. Tai daugiausia liečia pardavimą internetu, kuris, be kita, palengvino stulbinamą pigių oro linijų augimą. Kiekvienas iššūkis turi savų galimybių ir pavojų. Galimybės apima didesnį lankstumą ir paslaugų prieinamumą vartotojams, o galimos grėsmės - nepakankamą vartotojų apsaugos lygį.
<P>
Prieš keletą mėnesių Transporto ir turizmo komitetas, reaguodamas į pigių oro linijų bankrotus, pateikklausimų Komisijai. Šiomis aplinkybėmis matėme, kokioje padėtyje atsidūrkeleiviai, įstrigę oro uostuose be pinigų ir bandantys susitarti dėl kitų kelionių atgal būdų. Tai tik vienas nepakankamos vartotojų ir (arba) oro linijų keleivių apsaugos pavyzdys. Komisija turėtų rasti sprendimą, kuris jau artimoje ateityje leistų veiksmingai išspręsti padėtį padedant vartotojams ir keliant pasitikėjimą sektoriumi. Po kelių mėnesių prasidės atostogų sezonas ir, žinoma, nenorime vėl susidurti su problemomis, panašiomis į patirtas praeitais metais žlugus bendrovei "SkyEurope".
<P>
Vis dėlto konsultacijos su Komisija dėl šios direktyvos atskleidir kitų dalykų. Jų bendras vardiklis yra poreikis sustiprinti vartotojų apsaugą, ypač didinat klientų informuotumą apie realias sąlygas ir paslaugų kainą.
<P>
Norėčiau baigti pridurdama dar vieną pastabą, kuri taikoma apskritai viešosioms konsultacijoms su Europos Komisija įvairiomis temomis. Manau, kad tuo atveju, jei tikrai norime plataus nuomonių spektro šia tema, svarbu, jog šios konsultacijos vyktų visomis ES valstybių narių kalbomis. Šiuo atveju ES piliečiai yra klientai, turintys teisę į informaciją, dėl kurių mes ir norime persvarstyti Direktyvą dėl kelionių paketų.
<SPEAKER ID="124" NAME="Jacqueline Foster" AFFILIATION="ECR">
Pone pirmininke, norėčiau pateikti pastabų tik dėl trečiosios šį vakarą užduoto klausimo žodžiu dalies apie oro linijų bankrotą.
<P>
Neseniai Parlamento priimtoje rezoliucijoje raginama įsteigti garantijų fondą, kuris būtų naudojamas keleivių kompensacijoms oro linijos bankroto atveju. Tačiau tokio fondo įsteigimą neišvengiamai turėtų finansuoti vartotojas, tai reiškia, kad keleiviams už bilietus reiktų mokėti dar daugiau. Šiame etape tai nebūtinas žingsnis ir tai pailgintų didelį jau dabar egzistuojančių oro uostų mokesčių, saugumo priemokų ir kitų mokesčių, kuriuos jie yra priversti mokėti, sąrašą.
<P>
Be to, Komisija turėtų užtikrinti, kad nacionalinės aviacijos institucijos ir reguliuotojai laikytųsi esamų įpareigojimų, pvz., reguliariai vykdytų oro linijų finansinės padėties patikrą ir naudotųsi savo teise panaikinti oro linijų veikimo licencijas prieš joms bankrutuojant. Prašome Komisijos dabar energingai veikti šia kryptimi.
<P>
Galiausiai paraginčiau Komisiją imtis kitų priemonių, kurios galėtų šiuo atžvilgiu apsaugoti keleivius, įskaitant informacijos apie su tuo susijusią riziką, draudimo galimybes ir kitus apsauginius mechanizmus teikimą.
<SPEAKER ID="125" NAME="Jim Higgins" AFFILIATION="PPE">
Pone pirmininke, manau, visi pritarėme 2009 m. rugpjūčio 29 d. ankstesnio Komisijos nario, atsakingo už vartotojų apsaugą, pareiškimui, kad dabartindirektyva yra visiškai pasenusi ir neatitinka iššūkių ar šiuolaikinės keliaujančios visuomenės reikalavimų.
<P>
Kodėl ji pasenusi? Na, šios priežastys jau buvo išvardytos šį vakarą, bet verta į jas dar kartą pažvelgti. Anuomet direktyva buvo tinkama, bet dabar ji aiškiai netinka susidoroti su šiuolaikiniais keliaujančios visuomenės iššūkiais.
<P>
Ja neatsižvelgiama į tai, kad vartotojai patys organizuoja savo atostogas ir tai tampa vyraujančia tendencija. Ji neapima vartotojų, savo šalyje perkančių iš tiekėjų, įsisteigusių ne Europos Sąjungoje. Ji neapima reguliarių skrydžių, ir vis daugiau žmonių sudaro savo kelionių paketus patys, nes gali lengvai naudotis internetu.
<P>
Iš tikrųjų per pastaruosius metus kelionių, kurioms taikoma apsauga, dalis sumažėjo nuo 90 proc. iki maždaug 60 proc. Kitaip tariant, dabartinės priemonės neapima internetinių kelionių bendrovių, parduodančių atostogas užsienyje su skrydžiais ir gyvenimo viešbučiuose paslaugomis kaip atskirais "nestandartinių dinamiškų paketų" komponentais.
<P>
Mes didžiuojamės daug pasiekę ES ir giriamės - visiškai teisingai - dėl savo pasiektų rezultatų, bet, pažiūrėjus į dabartinę padėtį, susijusią su kelionių apsauga, Europos Sąjungos kelionių paslaugų rinka mažiausiai integruota palyginti su bet kuriuo kitu šiuolaikiniu prekybos bloku.
<P>
Tai pat egzistuoja didelpainiava dėl to, kas prisiima atsakomybę, ir kokiais atvejais apsaugomas klientas. Pvz., papildomos apsaugos priemonės gali būti taikomos naudojantis kreditine kortele, bet ne tada, kai sąskaita pateikiama, tarkim, mano paties šalyje Airijoje.
<P>
Ir dėl šiandieninės produktų įvairovės rinkoje išnyksta ribos tarp oro linijų, kelionių operatorių, kruizų operatorių, agentūrų ir t. t., taigi skubiai reikalingas naujas teisės aktas.
<P>
Mums reikalinga labai patobulinta, šiuolaikinnaujos direktyvos įgyvendinimo technika, kad būtų apimti visi nenumatyti atvejai. Mums reikalingas išaiškinimas, tikrumas ir vartotojų apsauga.
<SPEAKER ID="126" NAME="Jacek Olgierd Kurski" AFFILIATION="ECR">
(PL) Pritariu Direktyvos dėl kelionių paketų persvarstymui. Direktyva priimta prieš 20 metų ir neatspindi šiandienos realijų.
<P>
Šiandien daugiau nei pusvartotojų patys organizuoja savo keliones, dažnai naudodamiesi internetu ir pigių oro linijų pasiūlymais. Prieš mane kalbėję nariai tai minėjo. Tačiau ne visi atkreipdėmesį į tai, kad turi būti tiksliai apibrėžta šios direktyvos taikymo sritis. Negalime leisti susidaryti padėčiai, kai būtų nežinoma, kam taikoma direktyva. Tokia padėtis nėra gera nei vartotojams, nei verslui.
<P>
Be to, nemanau, kad būtina išplėsti direktyvos taikymo sritį įtraukiant atskirus produktus ar paketus, sudarytus iš produktų, nupirktų iš skirtingų tiekėjų, nes direktyvos reikalavimų taikymas taip pat ir nestandartiniams paketams ar susijusiam pardavimui galiausiai reikštų, kad vartotojas brangiau mokės už bilietą. Neįsivaizduoju, kad, tarkim, viešnagviešbutyje, nusipirkta paspaudus nuorodą "WIZZ Hotels" tuoj po to, kai buvo nusipirktas bilietas iš "WIZZ Air", taptų paketu, kuriam būtų taikomi direktyvos reikalavimai. Vartotojai turi žinoti, kada ir kokiu mastu juos saugo ES teiskonkrečios kelionės atveju. Visa kita - laisvosios rinkos reikalas.
<P>
Būtų neblogai, jei kelionės, patenkančios į direktyvos taikymo sritį, būtų ženklinamos specialiu Europos logotipu.
<SPEAKER ID="127" NAME="Hella Ranner" AFFILIATION="PPE">
(DE) Pone pirmininke, esu iš Austrijos, šalies, kurioje turizmas ir turizmo ekonomika ir toliau atlieka labai svarbų vaidmenį. Beveik kiekvienas iš mūsų vienaip ar kitaip yra susijęs su turizmo sritimi. Taigi šis klausimas yra gana svarbus mūsų šaliai, todėl labai džiaugiuosi, kad Komisija siekia jo imtis iškart kadencijos pradžioje. Norėčiau dėl to pareikšti savo padėką ir Komisijos nariui.
<P>
Dėl laisvės keliauti ir kelionių galimybių šiai sričiai vien kiekybiniu požiūriu tenka visiškai kitoks vaidmuo, nei jis buvo galbūt prieš dvidešimt ar daugiau metų. Dėl interneto teikiamų galimybių taip pat atsirado visiškai kitokie kelionių įpročiai. Vis dėlto dar svarbiau užtikrinti, kad mūsų piliečiai, galintys krizės metu įpirkti tinkamas atostogas, taip pat galėtų iš jų grįžti patenkinti. Jei jie patirtų problemų, tuomet turėtų galėti bent jau atgauti dalį savo sunkiai uždirbtų pinigų.
<P>
Be abejo, užsakymas internetu - viliojantis dalykas, be to, tai ir pigiau. Vis dėlto nvieno keliautojo neįtikinsime, kad su juo, užsisakiusiu vietą viešbutyje per kelionių agentūrą, jame bus elgiamasi visiškai kitaip, nei su tuo, kuris užsisaktą patį viešbutį internetu, ir kad, svarbiausia, pretenzijos dėl kompensacijų bus tvarkomos visiškai skirtingai.
<P>
Galiausiai, dar viena maža problema. Atrodo, kad niekas nemato nuostatų dėl garantijų skirtumų, t. y. to, kad jos visiškai skirtingai taikomos kelionių operatoriams ir oro skrydžių bendrovėms. Pastarosios atsako tik tuomet, jei jų kaltįrodoma. Visi, kurie jau susidūrsu šiais sunkumais, žino, kad tai rimta problema, kurią paprastai galima išspręsti tik turint labai gerą teisinę pagalbą.
<P>
Dėl to tikiuosi, kad Komisija pateiks mums pasiūlymą, kuriame būtų atsižvelgta į šias problemas ir, svarbiausia, pasirūpinta mūsų piliečiais, kurie turi teisę į atostogas be rūpesčių (ypač šiais laikais).
<SPEAKER ID="128" NAME="Georgios Papanikolaou" AFFILIATION="PPE">
(EL) Pone pirmininke, platus interneto naudojimas, be abejo, suteikia galimybę vartotojams kitokiais būdais planuoti savo veiklą, net ir atostogas. Kitaip tariant, jie turi galimybę internetu pirkti ne parengtus paketus, kaip buvome pripratę daryti anksčiau, o pasirinkti savo atostogų planavimo būdą. Be abejo, dabar, atsiradus didesniam suinteresuotųjų šalių skaičiui, kyla klausimas, kas yra atsakingas iškilus problemoms dėl paslaugų ir iš ko vartotojas galiausiai turės reikalauti kompensacijos. Mano kolegos Parlamento nariai teisingai iškėlšį klausimą, todėl turime rasti atsakymus ir atnaujinti iki šiol mūsų taikytą direktyvą.
<P>
Tai taip pat labai svarbu Graikijai, kuri, kaip žinote, yra turizmo šalis, todėl kuo aiškiau apibrėšime, kas atsakingas kiekvienu atveju (Graikijos viešbučio savininkas, kelionių agentūra ar bet kuris su procedūra susijęs asmuo), tuo labiau galėsime pasitikėti kiekvienu prekiautoju turizmo sektoriuje.
<P>
Norėčiau užbaigti pasakydamas, kad teisinEuropos piliečių apsauga - labai svarbus dalykas. Tuo pačiu metu, Komisijos nary, privalome informuoti visus, kurie nusprendžia atostogauti Europos šalyse, kokiomis teisėmis jie iki šiol galėjo pasinaudoti, ir, svarbiausia, informuoti juos apie esamas spragas bei patobulinimus, kuriuos norime įdiegti. Visa tai svarbu, todėl piliečiai turi apie tai žinoti, kad galėtų pasinaudoti šiomis teisėmis.
<SPEAKER ID="130" NAME="Sylvana Rapti" AFFILIATION="S&amp;D">
(EL) Pone pirmininke, beveik viskas jau buvo pasakyta. Vis dėlto norėčiau daugiau dėmesio skirti keturiems klausimams. Šiai direktyvai dvidešimt metų. Moteriai dvidešimt metų - puikus amžius. Direktyvos atveju dvidešimtmetis reiškia, kad jai reikia "plastinės operacijos".
<P>
Taip atsitiko dėl keturių mūsų gyvenimą papildžiusių dalykų, visų pirma interneto. Šiuo metu, kai internetas tapo mūsų gyvenimo dalimi, mes galime išsirinkti atostogas toliausiame pasaulio kampelyje daug apie tai nemąstydami. Vis dėlto ten nuvykę kartais galime konstatuoti, jog galbūt būtų buvę geriau viską apsvarstyti dukart.
<P>
Antrasis dalykas - kainos. Vartotojai turi ir pareigą, ir teisę žinoti, ar kainos, iš kurių jiems teks rinktis, yra sąžiningos, ar esama nesąžiningos konkurencijos.
<P>
Trečiasis dalykas - kokybė. Išskirtinėmis vienoje valstybėje narėje laikomos apgyvendinimo sąlygos kitos valstybės narės piliečio gali būti laikomos vidutinėmis.
<P>
Ir pagaliau saugumo klausimas. Kadangi žmonės labai sunkiai dirba, kad sutaupytų pinigų atostogoms, privalome užtikrinti, kad jie jaustųsi saugiai. Štai ko mes norime iš naujos direktyvos.
<SPEAKER ID="131" NAME="Seán Kelly" AFFILIATION="PPE">
Pone pirmininke, daugelis kolegų nurodė, kad būtinas persvarstymas, ir kuo greičiau, tuo geriau. Jie ypač pabrėžjos naudą vartotojams (ir tai visiškai teisinga), bet tai, kad persvarstymas bus naudingas vartotojams nereiškia, kad jis turės įtakos pramonei. Vis dėlto jis gali būti naudingas tiek pramonei, tiek ir vartotojui.
<P>
Turiu omenyje ypač tai, kad per kelerius ateinančius metus Europos Sąjungoje du milijonai žmonių taps vyresni nei 60 metų. Tai suteikia puikią galimybę pramonei pasidomėti apie tai, kuo, kalbant apie keliones, ypač keliones be rūpesčių, šie žmonės norėtų užsiimti. Jei ši direktyva apima visas sritis ir užtikrina visišką apsaugą, tai pramonei atsiveria puiki galimybteikti paslaugas Europos Sąjungoje gyvenantiems vyresniems nei 60 metų žmonėms, kuriems tai būtų labai naudinga. Dėl to manau, kad šiuo atveju, kaip ir Pakaitinio naudojimosi bendra nuosavybe direktyvos atveju, tai gali būti vertinama kaip naudingas dalykas tiek vartotojams, tiek ir pramonei.
<SPEAKER ID="132" NAME="Karin Kadenbach" AFFILIATION="S&amp;D">
(DE) Pone pirmininke, Komisijos nary, esu didelės šeimos motina ir per ilgus metus išmokau skaityti lankstinukus. Tai didelis iššūkis, kuris kartais per sunkus net ir kelionių agentūrų darbuotojams. Todėl norėčiau, kad ši nauja direktyva man, kaip vartotojai, suteiktų tikrą pasirinkimo laisvę. Aš turėsiu pasirinkimo laisvę tik tuomet, kai bus sudaryta galimybpalyginti, t. y. kai man bus pateikti kriterijai, kuriais remdamasi galėsiu palyginti skirtingus pasiūlymus vieną su kitu.
<P>
Man vienas iš šių kriterijų - vaikų amžius. Kad ir apie kokius kelionių organizatorius kalbėtume, visi yra nustatę fiksuotas kainas vaikams. Kartais jos nustatytos šešerių metų amžiaus, kartais dešimties metų amžiaus, o dar kitais atvejais dvylikos metų amžiaus vaikams. Kai kuriems operatoriams pirmas vaikas nevertas tiek, kiek antras, o trečias ir ketvirtas jiems visai neegzistuoja. Siekiant užtikrinti vartotojų apsaugą (taip pat ir kelionių agentūrų bei operatorių apsaugą) svarbu, kad aš, kaip vartotoja, žinočiau, ką perku, o taip būtų, jei jausčiausi tikrai gerai iš anksto informuota ir būtų nustatyti kriterijai, kuriuos galėčiau palyginti.
<SPEAKER ID="133" NAME="Catherine Stihler" AFFILIATION="S&amp;D">
Pone pirmininke, norėčiau pareikšti, kad pritariu kolegų mintims dėl neįgalių keleivių teisių, K. Kadenbach mintims dėl vaikų, dėl priešgaisrinės saugos viešbučiuose ir ypač dėl priešgaisrinių vandens purkštuvų sistemų įrengimo visuose ES viešbučiuose poreikio, taip pat dėl poreikio parengti ateities iššūkius atitinkantį naują pasiūlymą. Kas galėjo numatyti tokį pokyčių tempą, kokį mes matėme per pastaruosius 20 metų? Vis dėlto norėčiau iškelti du konkrečius klausimus.
<P>
Mes girdėjome apie mokėjimo naudojant kreditines korteles klausimą, taip pat buvo aptariami paslėpti mokesčiai. Vis dėlto oro linijos ir kelionių bendrovės naudojasi tuo, kad vis daugiau žmonių rezervavimą atlieka savo kreditinėmis kortelėmis dėl apsaugos, kuri suteikiama jas naudojant, ir nustato dvigubus kreditinės kortelės mokesčius už kiekvieną mūsų kelionės žingsnį arba įveda kreditinės kortelės mokestį kiekvienam užsakymą internetu pateikusiam keleiviui. Jūs galite būti pateikę vieną užsakymą internetu, bet jums reikės mokėti keturis kartus už naudojimąsi kreditine kortele, nes užsakymas susijęs su keturiais keleiviais. Komisijos nary, gal galėtumėte į tai pasigilinti, kad žmonės būtų apsaugoti.
<P>
Galiausiai yra ir bankroto klausimas. Škotijoje matėme bendrovės "Globespan" žlugimą, todėl turime užtikrinti, kad žmonės gautų kompensacijas ir kad niekas nepatirtų nuostolių. Šiaip ar taip, tai didžiausia daugelio šeimų biudžeto išlaidų per metus dalis, todėl žmonės tikisi, kad mes juos apsaugosime. Privalome padaryti daugiau. Taigi ačiū, Komisijos nary.
<SPEAKER ID="134" NAME="Zigmantas Balčytis" AFFILIATION="S&amp;D">
(LT) Kelionių rinka per pastaruosius du dešimtmečius vystėsi labai dinamiškai. Vis daugiau žmonių patys susikomplektuoja keliones pirkdami paslaugas iš skirtingų operatorių ir paslaugų tiekėjų. Tačiau dabar galiojančios direktyvos nuostatos šiems naujiems kelionių paketams netaikomos, o tai reiškia, kad mūsų piliečiai keliauja nesaugiai. Manau, kad persvarstant direktyvą būtina kuo tiksliau apibrėžti jos taikymo sritį, ir neturėtume leisti, kad nelanksčios taisyklės paliktų mūsų piliečius be tinkamos apsaugos. Be to, turi būti išspręstas ir atsakomybės klausimas tais atvejais, kai bankrutuoja oro vežėjai ar kelionių paslaugų tiekėjai. Per pastarąjį dešimtmetį bankrutavo daugiau nei septyniasdešimt oro linijų bendrovių, palikdamos keliautojus visiškoje nežinioje. Todėl manau, kad šis klausimas turi būti aiškiai pabrėžiamas persvarstant direktyvos nuostatas.
<SPEAKER ID="135" NAME="John Dalli">
Komisijos narys. - Pone pirmininke, su dideliu susidomėjimu klausiausi gerbiamų narių nuomonių. Daugelis iš jūsų pritarėte Komisijos pasirinktai krypčiai. Kiti pabrėžėte ir atkreipėte dėmesį į įvairius klausimus, kuriuos mes pasižymėjome, kad būtume tikri, jog į juos visus bus atsižvelgta svarstymuose ir diskusijose, skirtose šios direktyvos persvarstymui. Norėčiau jus patikinti, kad Komisija vertina šias problemas labai rimtai ir yra pasiryžusi rasti geriausius sprendimus ateičiai.
<P>
Šiuo metu esame konsultacijų proceso pusiaukelėje. Mes analizuojame pastabas, gautas per paskutines viešąsias konsultacijas internetu. Savo indėlį įnešvartotojai, verslo įmonės, organizacijos ir valstybės narės. Be to, galiu jus informuoti, kad 2010 m. balandžio 22 d. Komisija surengs suinteresuotųjų šalių seminarą. Šiame seminare daugiausia dėmesio bus skirta galimiems Kelionių paketų direktyvos persvarstymo būdams, įskaitant visus klausimus, kurie buvo paminėti per šias diskusijas. Turiu pabrėžti, kad kol kas per anksti spręsti apie ateities perspektyvas. Labai svarbu laikytis poveikio vertinimo procedūros. Vis dėlto esu įsitikinęs, kad bet kokiais veiksmais turėtų būti siekiama užtikrinti aukštą ES piliečių apsaugos lygį.
<P>
Prieš baigdamas kalbą norėčiau dar kartą padėkoti visiems už indėlį į šias diskusijas. Labai ačiū.
<SPEAKER ID="136" NAME="Pirmininkas">
Diskusijos baigtos.

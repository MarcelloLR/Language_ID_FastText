<CHAPTER ID="025">
Direktyvos 2006/43/EB dėl teisės aktų nustatytos metinės finansinės atskaitomybės ir konsoliduotos finansinės atskaitomybės audito įgyvendinimas (trumpas pristatymas) 
<SPEAKER ID="217" NAME="Pirmininkė">
Kitas darbotvarkės klausimas yra B. Doorno trumpas pristatymas pranešimo dėl direktyvos 2006/43/EB dėl teisės aktų nustatytos metinės finansinės atskaitomybės ir konsoliduotos finansinės atskaitomybės audito įgyvendinimo.
<SPEAKER ID="218" NAME="Bert Doorn">
pranešėjas. - (NL) Gerb. pirmininke, šis pranešimas yra dėl aštuntosios direktyvos dėl tiesės aktų nustatyto metinių finansinių atskaitomybių audito įgyvendinimo. Puiku, kad Parlamentas skiria didesnį dėmesį mūsų priimto teisės akto įgyvendinimui ir perkėlimui. Mes galime Parlamente priimti geriausią tvarką ir taisykles, tačiau jei jos nėra įgyvendinamos ir jų nėra laikomasi valstybėse narėse, tiesiog veltui švaistome savo laiką.
<P>
Perkeliant aštuntąją direktyvą, taip pat buvo padaryta daug klaidų. Pagrindinės sąvokos yra skirtingai formuluojamos skirtingose šalyse. Nepriklausomos viešosios priežiūros institucijų skaičius valstybėse narės yra daug mažesnis nei 27. Pranešime prašome Komisijos imtis skubių veiksmų ir ištaisyti šiuos trūkumus.
<P>
Taip pat mus domina, ar harmonizavimas, t.y. minimalus harmonizavimas, yra tinkamas būdas užtikrinti pagrindinių sąvokų vienodą taikymą. Galbūt turėtume dar kartą pamąstyti, ar šios pagrindinės sąvokos yra kelias į priekį ir ar reikėtų naudoti kitą harmonizavimo būdą, kurio negalima būti aiškinti įvairiai.
<P>
Gerb. pirmininke, pranešime yra svarstoma Komisijos rekomendacija dėl auditorių civilinės atsakomybės. Ar būtinos naujos priemonės pasiekti konvergenciją Europoje. Tai galime pamatyti Komisijos pasiūlymuose.
<P>
Turi išlikti tikslas užtikrinti veiksmingą ir nepriklausomą auditorių tikrinimą. Ekonominkrizparodė, kad yra būtinas griežtas auditas ir vadovavimas.
<SPEAKER ID="219" NAME="Jacques Barrot">
Komisijos pirmininko pavaduotojas. - (FR) Gerb. pirmininke, gerbiamieji nariai, pirmiausia norėčiau padėkoti B. Doornui už jo pranešimą dėl direktyvos dėl teisės aktais nustatyto finansinių atskaitomybių audito. Taip pat norėčiau padėkoti Ekonomikos ir pinigų politikos komitetui, ypač I. van den Burgui, prisidėjusiam rengiant šį pranešimą.
<P>
Vykstant finansinei krizei svarbu, kad visos valstybės narės, kurios šiuo metu atsilieka, galėtų skubiai perkelti direktyvą, kad įgyvendintų nustatytus tikslus. Komisija nuolat stebi direktyvos valstybės narėse perkėlimo padėtį. Informacija apie tai yra reguliariai skelbiama mūsų tinklalapyje.
<P>
Valstybių narių rezultatai turėtų akivaizdžiai pagerėti šį pavasarį. B. Doorno pranešimas tikrai prie to prisidėjo. Kaip yra akcentuojame pranešime, Komisija jau yra priėmusi rekomendaciją dėl kokybės užtikrinimo bei auditorių civilinės atsakomybės apribojimo. Dėkoju Parlamentui už paramą šioms dviem iniciatyvoms.
<P>
Rekomendacija dėl auditorių civilinės atsakomybės apribojimo yra dalis strategijos siekiant sumažinti susitelkimą audito rinkoje. Norint ištirti kitas galimybes, lapkritį buvo paskelbta konsultacija dėl kontrolės struktūrų audito bendrovėse ir pasekmių audito rinkai.
<P>
Europos Parlamentas prašo Komisijos įvertinti teisės aktus, į kuriuos yra perkelta direktyva, ir pranešti apie valstybių narių taikomų priemonių dėl atsižvelgiant į rekomendacijas dėl auditorių civilinės atsakomybės apribojimo poveikį. Atitinkamai mes būsime laimingi galėdami parengti šiuo įvertinimus, atsižvelgiant į klausimus, kuriuos savo pranešime pateikB. Doorn. Toks yra Komisijos nario N. McCreevy pažadas, kurį su džiaugsmu perduodu jums. Dėkoju B. Doornui ir drįstu tikėtis, kad pamatysime rezultatus.
<SPEAKER ID="221" NAME="Pirmininkas">
Klausimo svarstymas baigtas.
<P>
Balsavimas vyks rytoj.

<CHAPTER ID="003">
Pirmininko pareiškimai
<SPEAKER ID="007" NAME="Pirmininkas">
Pradėdamas šią mėnesinę sesiją norėčiau padaryti keletą pareiškimų.
<P>
2010 m. lapkričio 6 d. Maskvoje nežinomi užpuolikai negailestingai sumušžurnalistą Olegą Kašiną. Šis brutalus užpuolimas, kuriuo nebuvo kėsinamasi apiplėšti, turi būti ypač griežtai pasmerktas. Vertiname greitą prezidento D. Medvedevo reakciją šiomis aplinkybėmis ir jo asmeninį įsipareigojimą surasti nusikaltėlius, ir tikimės, kad tai pavyks.
<P>
Antra, spalio 31 d. ir pirmą kartą per dvejus metus Maskvos Triumfo aikštėje buvo surengta demonstracija be policijos įsikišimo. Laikome šį Rusijos institucijų sprendimą daug žadančiu ir tikimės, kad Europos Parlamentas, ne vienus metus raginęs skatinti Rusijos visuomenės demokratėjimą, buvo išgirstas.
<P>
Trečia, prieš 10 dienų Bagdade įvykdytas išpuolis prieš bažnyčioje besimeldžiančius krikščionis. Yra žuvusių ir sužeistų. Europos Parlamento vardu dar kartą reikalauju gerbti religijos laisvę ir užbaigti smurtą dėl religijos šioje pasaulio dalyje.
<P>
Ketvirta, gruodžio 10 d. Stokholme vyks šių metų Nobelio premijų įteikimo ceremonija. Manome, kad Kinijos institucijų mėginimai daryti Europos Sąjungos valstybėms narėms spaudimą, kad jos šioje ceremonijoje nedalyvautų, nepriimtini. Europos Parlamentas atkakliai siekia, kad visame pasaulyje būtų gerbiamos kiekvieno asmens pagrindinės ir neperduodamos teisės, ir, Kinija, žinoma, ne išimtis. Gruodį vyksiančioje ceremonijoje Europos Sąjungos delegacijos vadovas Norvegijoje atstovaus Europos Sąjungai, o kartu ir Europos Parlamentui.
<SPEAKER ID="008" NAME="Luigi Berlinguer" AFFILIATION="S&amp;D">
(IT) Pone pirmininke, ponios ir ponai, pastarosiomis dienomis Italijos Veneto regioną, ypač Vičencos, Paduvos ir Veronos provincijas, smarkiai paveikgaivalinės nelaimės. Nuo šių katastrofiškų potvynių įvairiai nukentėjo apie 500 000 žmonių, padaryta šimtų milijonų eurų žala. Ši tragedija parklupdvisus gamybos sektorius, mažąsias ir vidutines įmones, taip pat įvairius kitus sektorius.
<P>
Norėčiau kreiptis į kolegas Parlamento narius ir Europos institucijas ir paprašyti padaryti viską, kas įmanoma, kad paremtų šiuos žmones ir rastų sprendimus, kaip kovoti su šia nelaime vadovaujantis Europos Sąjungos solidarumo fondo ir struktūrinių fondų taisyklėmis.
<P>
Be to, norėčiau pabrėžti, kad Italija šiandien turi ir kitą, nors ir visiškai kitokią, priežastį liūdėti: tai senovinio pastato griūtis Pompėjoje. Tenorėjau šiame Parlamente atkreipti į tai dėmesį ir pabrėžti tokio įvykio svarbą bei reikšmę ir poreikį, kad Europa toliau stebėtų ir šiuos dalykus.
<SPEAKER ID="009" NAME="Pirmininkas">
Dėkoju už šią nuomonę. Tam prašau pasinaudoti ir vienos minutės kalba. Šį klausimą galima iškelti ir per vienos minutės kalbą. Dėkoju, pone L. Berlingueri, kad iškėlėte šį klausimą.

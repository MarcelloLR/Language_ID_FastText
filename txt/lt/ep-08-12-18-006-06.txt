<CHAPTER ID="006-06">
6. 2009 m. biudžeto vykdymas, iš dalies pakeistas Tarybos (balsavimas) 
<P>
- Po balsavimo:
<SPEAKER ID="075" NAME="Éric Woerth">
einantis Tarybos Pirmininko pareigas. - (FR) Gerb. pirmininke, ponios ir ponai, jūsų balsavimas per antrąjį biudžeto projekto svarstymą yra galutinis procedūros, kurią apibūdina labai geras dviejų biudžetą tvirtinančių institucijų ir Komisijos bendradarbiavimo etapas. Norėčiau pareikšti padėką visiems dalyviams, ypač Biudžeto komiteto pirmininkui Reimeriui Böge, pranešėjams Juttai Haug ir Januszui Lewandowskiui ir Komisijos narei Daliai Grybauskaitei.
<P>
Mes dirbome kartu lapkričio 21 d. konsultaciniame posėdyje, kuriant suderintą 2009 m. biudžetą, siekiant, kad būtų tinkamai užtikrintas ES politikos sričių finansavimas, tuo pat metu atsižvelgiant į Europos mokesčių mokėtojų interesus. Kartu nusprendėme, kaip finansuosime maisto priemonę, vykdydami įsipareigojimus remti besivystančias šalis ir numatėme praktines priemones, kurios leistų ištrūkti iš aklavietės dėl sanglaudos politikos ir pradėti vykdyti 2007-2013 m. programas.
<P>
Šios iniciatyvos reikšmę Europos Vadovų Taryboje pabrėžvalstybių ir vyriausybių vadovai, ir tai yra svarbiausia Europos reakcijos į ekonomikos krizę kryptis, kurią privalome toliau tęsti. Jūsų balsavimas leis užtikrinti, kad konsultacijos rezultatai būtų visiškai įgyvendinti ir, vadovaudamasis sutartyje numatyta procedūra, galiu patvirtinti, kad Taryba pritaria maksimaliam didinimui, kaip nuspręsta per antrąjį svarstymą.
<SPEAKER ID="076" NAME="Pirmininkas">
Dėkoju už jūsų pareiškimą, Éric Woerth.
<P>
Kadangi Komisija atsisako komentuoti, aš noriu pabrėžti, kad biudžeto procedūra vykdoma, vadovaujantis Sutartimi ir 2006 m. gegužės 17 d. tarpinstituciniu susitarimu, ir vadovaudamiesi šio susitarimo 13 straipsniu Taryba ir Parlamentas nustatė, kad sutinka dideliu mastu didinti neprivalomas išlaidas, kaip tai nuspręsta per antrąjį svarstymą Parlamente.
<P>
Todėl biudžeto procedūra gali būti laikoma baigta ir biudžetas skelbiamas priimtu. Dabar turėsime pasirašyti įvairius pareiškimus, tačiau po minutės turėsime balsuoti dėl tolesnės rezoliucijos.
<P>
(Pirmininkas pakvietÉric Woerth, Komisijos narę Dalią Grybauskaitę, Reimerį Böge (Biudžeto komiteto pirmininką) ir pranešėjus Juttą Haug ir Januszą Lewandowskį prisijungti)
<P>
(Dėl biudžeto buvo pasirašyta)
<P>
Ką tik sužinojau, kad šiandien yra Reimer Böge gimimo diena, todėl šia proga norėčiau jį nuoširdžiai pasveikinti.

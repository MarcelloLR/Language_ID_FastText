<CHAPTER ID="012-19">
19. Vartotojų teisės (galutinis balsavimas) (
<SPEAKER ID="173" NAME="Andreas Schwab">
pranešėjas. - (DE) Ponia pirmininke, noriu trumpai išdėstyti savo pastabas. Dėl šio pranešimo tikrai buvo balsuojama kovo mėn., o tai, kas vyks dabar, yra galutinis balsavimas. Kadangi mums prisireiktrejų metų pasiekti šiam kompromisui, norėčiau atkreipti dėmesį į tai, kad šiuo atveju Taryba ir Komisija bendradarbiavo labai veiksmingai. Ypač puikiai pasidarbavo pirmininkaujančios Vengrija ir Belgija. Labai prisidėjo kolegos EP nariai iš kitų frakcijų E. Gebhardt, R. Rochefort, E. Turunen, K. Triantaphyllides, R. Wieland ir pirmiausia jūs, ponia pirmininke, kaip šešėlinpranešėja. Norėčiau nuoširdžiai už tai jums padėkoti. Manau, kad ši direktyva yra svarbus žingsnis plėtojant vidaus rinką ir vartotojų, ir įmonių labui.
<SPEAKER ID="174" NAME="Martin Schulz">
S&D frakcijos vardu. - (DE) Ponia pirmininke, kaip žinome, tai yra demokratininstitucija ir laikas nuo laiko turime taikyti demokratijos taisykles. Todėl vėl nusprendžiau kalbėti dabar, kai dėl šio rinkinio netrukus ketinama priimti galutinį sprendimą, nes savo frakcijos vardu turiu užduoti svarbų klausimą dėl šio rinkinio. Jūsų poziciją šiuo klausimu remia akivaizdi dauguma. Dėl to nėra abejonių ir su šia padėtimi susitaikėme, net jeigu jums ir nepritariame. Tačiau kadangi procesas dar nebaigtas, turiu vieną klausimą. Atsakymas į šį klausimą turės didelės įtakos tam, kaip mūsų frakcija elgsis toliau.
<P>
C. Wortmann-Kool ir E. Ferreiros pranešimuose pateikėme Tarybai du labai svarbius klausimus, kuriais išdėstėme Parlamento poziciją ir paprašėme, kad Taryba pakeistų savo poziciją. Visa tai yra puiku. Dabar norėčiau paklausti jūsų štai ko: ką ketinate daryti, jeigu Taryba nepakeis savo pozicijos? Atmesite rinkinį? Bus antras svarstymas? Jeigu taip, tuomet esame pasiryžę kartu su jumis dėl to kovoti. Ar vis dėlto patvirtinsite rinkinį? Atsižvelgdamas į šį atidėliojimą, manau, kad šis klausimas nepaprastai svarbus Parlamentui.
<SPEAKER ID="175" NAME="Pirmininkė">
Pone M. Schulzai, suteikiau jums žodį, bet nenoriu pradėti akivaizdžiai politinių diskusijų dėl ką tik balsuoto klausimo.
<P>
(Plojimai)
<P>
Šios diskusijos galėtų užtrukti. Dar yra daugybklausimų, dėl kurių turime balsuoti. Politines diskusijas tęsime vėliau.
<P>
(Prieštaravimo šūksniai)
<P>
Trumpam suteiksiu žodį J. Daului ir G. Verhofstadtui ir tuomet baigsime.
<SPEAKER ID="176" NAME="Joseph Daul">
PPE frakcijos vardu. - (FR) Ponia pirmininke, žinote, kad visada kalbu labai trumpai.
<P>
Martinai, esate tikri demokratai, kaip ir mes, gerbiate demokratiją. Tiesa, kad lengviau laimėti nei pralaimėti. Mes tęsime derybas ir joms pasibaigus liepos mėn. pradžioje įvyks galutinis balsavimas dėl pranešimo.
<SPEAKER ID="177" NAME="Guy Verhofstadt">
ALDE frakcijos vardu. - Ponia pirmininke, savo frakcijos vardu tik noriu pasakyti Martinui, kad tęsime kovą už šį svarbų rinkinį ir už tai, kad Parlamentas galėtų balsuoti dėl visų jo dalių.
<P>
Mes tęsime šias derybas ir šią kovą, taigi jis gali mumis pasikliauti. Bet po šio balsavimo aš tikiuosi sulaukti ir konstruktyvios socialistų pagalbos, reikalingos siekiant laimėti šį mūšį.
<SPEAKER ID="178" NAME="Rebecca Harms">
Verts/ALE frakcijos vardu. - (DE) Ponia pirmininke, ponios ir ponai, šį rytą Vokietijos dienraštyje perskaičiau jaudinantį trijų savo kolegų EP narių kreipimąsi dėl Europos Sąjungos ateities. Toks vieningumo rodymas apskritai visada labai jaudina. Tačiau akivaizdu, kad sprendžiant konkrečius klausimus, susijusius su finansų rinkų reguliavimu ir socialinio teisingumo pusiausvyros užtikrinimu, šio vieningumo stinga. Manau, užuot bandę dangstyti politinius nesutarimus, Europos piliečių labui dabar, net ir krizės metu, turėtume skaidriai ir nebijodami ginčytis aptarti politikos kryptį.
<SPEAKER ID="179" NAME="Pirmininkė">
Komisija atsiuntmums pareiškimą dėl Parlamento priimtų pakeitimų, kurį dabar perskaitysiu.
<P>
"Komisija primena apie savo įsipareigojimą siekti užtikrinti, kad valstybės narės pildytų atitikties lenteles, siejančias jų priimamas perkėlimo priemones su ES direktyvomis, ir perkeldamos ES teisės aktus į nacionalinę teisę teiktų jas Komisijai. Šios lentelės yra naudingos piliečiams, tobulinant teisėkūrą, užtikrinant teisinį skaidrumą ir nustatant nacionalinių normų atitiktį ES nuostatoms.
<P>
Komisija apgailestauja dėl nepakankamos paramos nuostatoms, įtrauktoms į pasiūlymą dėl Europos Parlamento ir Tarybos direktyvos dėl vartotojų teisių, kuria iš dalies keičiama Tarybos direktyva 93/13/EEB ir Europos Parlamento ir Tarybos direktyva 1999/44/EB ir panaikinama Tarybos direktyva 85/577/EEB ir Europos Parlamento ir Tarybos direktyva 97/7/EB, kuriomis siekiama nustatyti privalomą reikalavimą pildyti atitikties lenteles.
<P>
Vadovaudamasi kompromiso dvasia ir siekdama užtikrinti, kad šis pasiūlymas būtų nedelsiant priimtas, Komisija gali pritarti tam, kad į tekstą įtraukta nuostata dėl privalomo atitikties lentelių pildymo būtų pakeista atitinkama konstatuojamąja dalimi, kuria valstybės narės būtų skatinamos vadovautis šia praktika.
<P>
Tačiau pozicija, kuria šiuo atveju vadovaujasi Komisija, neturi būti laikoma precedentu. Komisija ir toliau stengsis kartu su Europos Parlamentu ir Taryba rasti tinkamą sprendimą sprendžiant šį horizontalų institucinį klausimą."

<CHAPTER ID="002">
Pirmininko pareiškimai 
<SPEAKER ID="006" NAME="Pirmininkas">
Sesijos pradžioje noriu pasakyti keletą dalykų. Pradėdamas šį plenarinį Europos Parlamento posėdį vėl turiu jus informuoti apie pastarosiomis dienomis įvykusias kelias tragiškas stichines nelaimes. Šiandien Turkijoje įvyko žemės drebėjimas, per kurį žuvo ne mažiau kaip 57 žmonės. Praeitą savaitę taip pat įvyko žemės drebėjimas Čilėje, pareikalavęs beveik 300 aukų, o visoje Europoje siautėjo audros, per kurias žuvo daugiau kaip šešiasdešimt žmonių, daugiausia Prancūzijos piliečių. Be to, turėtume nepamiršti Haičio, kuriame remiantis paskutiniu skaičiavimu, sausio mėn. įvykusio žemės drebėjimo aukų skaičius šiuo metu viršija 300 000. Visais šiais atvejais Europos Parlamento vardu perdaviau užuojautą ir išsakiau apgailestavimą nukentėjusių asmenų šeimoms. Kiekviena netikėta ir pirmalaikmirtis yra visų pirma nelaimės paliestų šeimų tragedija, tačiau kai aukos skaičiuojamos dešimtimis ar šimtais tūkstančių, tai taip pat yra ištisų tautų ir viso pasaulio tragedija. Solidarizuokimės su aukų šeimomis, be to, pareikškime savo solidarumą šalims, kurios nukentėjo nuo tokių tragedijų.
<P>
Kovo 11 d, ketvirtadienį, pažymimas Lietuvos nepriklausomybės atkūrimo dvidešimtmetis. Lietuva buvo pirmoji nepriklausomybę nuo Sovietų Sąjungos paskelbusi sovietinio bloko šalis. Tarp Lietuvos Europos Parlamento narių yra keturi 1990 m. nepriklausomybės deklaracijos signatarai. Sveikiname kolegas Parlamento narius iš Lietuvos.
<P>
(Plojimai)
<P>
Be to, 1990 m. kovo 11 d. Estijos Kongresas, demokratinis laikinasis parlamentas, priėmvalstybės atkūrimo po 50 metų trukusios sovietinės okupacijos deklaraciją. Taigi sveikiname ir mūsų kolegas Parlamento narius iš Estijos.
<P>
(Plojimai)
<P>
Kovo 10 d., trečiadienį, pažymimos 51-osios Tibeto nacionalinio sukilimo metinės. Po sukilimo Dalai Lama ir 80 000 tibetiečių buvo priversti palikti savo šalį. Mes vis dar turime vilčių ir reguliariai kreipiamės į Kinijos Liaudies Respublikos valdžios institucijas prašydami pakeisti jų požiūrį į Tibeto tautą ir pradėti vaisingą dialogą su jos atstovais.
<P>
(Plojimai)
<P>
Dėl per paskutinį "mini plenarinį posėdį" N. Farage padarytų pastabų ir Darbo tvarkos taisyklių 153 straipsnio 3 dalies tai pasikalbėjau su N. Farage ir nusprendžiau jį nubausti - 10 dienų iš jo bus atimta teisį dienpinigių išmoką.
<P>
(Plojimai)
<P>
Taip pat norėčiau informuoti jus apie kai ką kita - apie įvykusią dar vieną vagystę. Netoli Europos Parlamento pastato buvo apvogtas vienas Parlamento narys. Jau kurį laiką dalyvauju derybose su institucijų atstovais Briuselyje ir taip pat su Belgijos valdžios institucijomis. Mūsų kolegParlamento narI. Durant šiose derybose veikia kaip tarpininkė, nes ji labai gerai susipažinusi su padėtimi Briuselyje ir Belgijoje. Dabar kartu su Komisija ir Europos Vadovų Taryba planuojame aplink visų trijų institucijų pastatus sukurti specialią zoną, kurioje saugumą turėtų užtikrinti ne tik Briuselio institucijos, bet ir Belgijos Vyriausybbei centrinės Belgijos valdžios institucijos. Šiuo klausimu vyksta intensyvios derybos. Dėl to praeitą savaitę, iš karto po vagystės, buvo surengti susitikimai, o ateinančiomis dienomis vyks ir kiti. Kovo 22 d. numatytas oficialus susitikimas su policija. Be to, norėčiau pasakyti, kad labai intensyviai dirbame siekdami pagerinti saugumą aplink Europos Parlamento, taip pat ir kitų Europos institucijų pastatus. Laikome tai visiems rūpimu klausimu.

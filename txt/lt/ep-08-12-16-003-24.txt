<CHAPTER ID="003-24">
24. Techninės nuostatos dėl rizikos valdymo (balsavimas) 
<P>
- Prieš balsavimą
<SPEAKER ID="052" NAME="Othmar Karas" AFFILIATION="PPE-DE">
(DE) Gerb. pirmininke, ponios ir ponai, norėčiau pasakyti, kad Parlamentas pirmą kartą šiandien balsuos pagal naująją reguliavimo procedūrą su patikrinimu, ar atmesti Komisijos pasiūlymą dėl teisės akto. Kaip pranešėjas dėl Kapitalų poreikių direktyvos, sudarančios šio balsavimo pagrindą, norėčiau paprašyti pritarti pasiūlymui dėl rezoliucijos, kuriam vieningai buvo pritarta Ekonomikos ir pinigų politikos komitete.
<P>
Taip Europos Parlamentas pasiųs Komisijai aiškią žinią. Reikalaujame, kad būtų užtikrinta tinkama pusiausvyra tarp Komisijos bendro sprendimo procedūroje pasiūlytų klausimų bei klausimų, kuriuos Komisija sprendžia viena pati pagal komitologijos procedūrą.
<P>
Komisija pagal komitologijos procedūrą pateikkonkrečius pasiūlymus dėl kreditų reitingų agentūrų, kurioms taikomos ne tik techninės nuostatos, todėl juos reikėtų grąžinti spręsti pagal bendro sprendimo procedūrą.
<P>
Privalome užtikrinti, kad leidžiami teisės aktai būtų nuoseklūs. Šiuo metu turime pranešimus dėl kreditų reitingų agentūrų ir Kapitalų poreikių direktyvos bei vieno komitologijos pasiūlymo. Mūsų tikslas yra šiuos klausimus svarstyti bendrai pagal bendro sprendimo procedūrą, turint aiškų tikslą, todėl norėčiau sulaukti jūsų paramos.
<P>
(Plojimai)

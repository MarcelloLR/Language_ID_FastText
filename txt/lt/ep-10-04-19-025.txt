<CHAPTER ID="025">
BŽŪP supaprastinimas (trumpas pristatymas) 
<SPEAKER ID="234" NAME="Pirmininkas">
Kitas klausimas - Richardo Ashwortho pranešimas Žemės ūkio ir kaimo plėtros komiteto vardu dėl BŽŪP supaprastinimo (trumpas pristatymas) -.
<SPEAKER ID="235" NAME="Richard Ashworth">
pranešėjas. - Pone pirmininke, Komisijos nary, dar tik prasidėjo diskusijos ruošiantis bendrosios žemės ūkio politikos reformai po 2012 m. Šiame pranešime siūlau keletą principų, kuriais turėtų būti pagrįsta reformuota bendroji žemės ūkio politika. Akivaizdu, kad reikia keisti žemės ūkio pramonę. Ją reikia keisti, atsižvelgiant į iššūkius, kuriuos turime priimti dabar, bet dar svarbiau - ateityje.
<P>
Tai tokie klausimai kaip aprūpinimas maistu, rinkos nestabilumas, klimato kaita ir poreikis tinkamai atsižvelgti į lūkesčius, siejamus su viešųjų gėrybių teikimu. Todėl aišku, kad bendrąją žemės ūkio politiką reikia keisti, atsižvelgiant į šiuos iššūkius, bet aišku ir tai, kad reikia keisti bendrosios žemės ūkio politikos taikymo būdą.
<P>
Nustatydamas šiuos principus, kuriais turi būti pagrįsta reformuota bendroji žemės ūkio politika, sąmoningai vengiau išsamaus nagrinėjimo; tai bus galima padaryti kituose pranešimuose. Aptariau dvi pagrindines temas. Pirma, bendroji žemės ūkio politika turi būti paprastesnė, sąžiningesnir skaidresnė, ir antra, reikia keisti bendros žemės ūkio politikos kultūrą, kad būsima reformuota bendroji žemės ūkio politika būtų labiau nukreipta į rezultatus ir ne tokia reglamentuota.
<P>
Atkreipiau dėmesį į keturis biurokratinės naštos žemės ūkio įmonėms mažinimo būdus. Pirma, turėtume užtikrinti, kad pramonei keliami reikalavimai būtų proporcingi įvertintai rizikai. Antra, galėtume derinti tikrinimo standartus ir turėtume atsisakyti besikartojančių šiai pramonei nustatytų tikrinimo standartų ir procedūrų. Trečia, būtų galima arba reikėtų nustatyti platesnę savarankiško sertifikavimo sistemos taikymo sritį šioje pramonės srityje ir ketvirta, turime užtikrinti, kad žemės ūkio įmonėms paskirtos baudos atitiktų pažeidimo sunkumą, o ne taikyti dabartines netinkamas nustatyto dydžio baudas, ypač kai šie pažeidimai padaryti ne dėl ūkininko kaltės.
<P>
Manau, kad vienas iš bendrosios žemės ūkio politikos tikslų turėtų būti padėti pramonei ir skatinti ją prisitaikyti prie naujų iššūkių. Norint pasiekti šį tikslą, reikia keisti bendrosios žemės ūkio politikos kultūrą. Taikant šią politiką, reikia taikyti lankstesnį ir paprastesnį požiūrį. Reikėtų daugiau konsultuotis su suinteresuotaisiais šio pramonės sektoriaus subjektais, ypač siekiant geriau įvertinti pasiūlyto reglamento poveikį. Be to, ji turėtų būti paprastesnaiškinti. Taikant reformuotą bendrąją žemės ūkio politiką turi būti įmanoma viešai rodyti, kokias viešąsias gėrybes teikia šis pramonės sektorius. Turi būti įmanoma rasti būdų mažinti sąnaudas, kurias šis pramonės sektorius patiria laikydamasis jam nustatytų reikalavimų, taikant šią politiką, būtina veiksmingai, ekonomiškai ir sąžiningai valdyti šį pramonės sektorių.
<P>
Šiame pranešime nurodyti įvairūs šių tikslų siekimo būdai.
<SPEAKER ID="236" NAME="Sari Essayah" AFFILIATION="PPE">
(FI) Pone pirmininke, būtinai reikia mažinti žemės ūkio valdymo naštą ūkininkams, todėl labai palankiai vertinu pranešėjo nurodytus būdus. Kai kurie ūkininkai sako besijaučiantys lyg nusikaltėliai, bandydami kovoti su įvairiais administraciniais dokumentais ir reglamentais. Bendroji žemės ūkio politika turi būti paprastesnė.
<P>
Be to, reikia pasakyti, kad vis labiau kintant rinkoms ir didėjant ES importo apsaugai, ateityje taip pat reikės administracinių ir rinkos reguliavimo mechanizmų. Pvz., ateityje taip pat reikės inventorizavimo sistemų ir, galbūt, reklaminės eksporto veiklos.
<P>
Aišku, kad prižiūrėti šias sistemas negali būti paprasta. Ypač svarbiems produktams, pvz., pienui, turėtume sukurti reguliavimo sistemą, panašią į kvotų sistemą; kitaip bus neįmanoma užsiimti žemdirbyste nepalankias sąlygas turinčiuose regionuose.
<SPEAKER ID="237" NAME="Csaba Sándor Tabajdi" AFFILIATION="S&amp;D">
(HU) Dėkoju pranešėjui, manau, kad labai vertingi ne tik konkretūs jo pasiūlymai, bet ir visa filosofija. Vertingi, nes ateityje siekiama paremti aktyviai ūkininkaujančius žmones, t. y. tuos, kurie iš tikrųjų dirba žemę. Taip pat labai palankiai vertinu tai, kad, taikant būsimą žemės ūkio politiką, svarbu panaikinti sektoriaus ir kitus iškraipymams ir dar kartą norėčiau atkreipti dėmesį į naujųjų valstybių narių diskriminaciją. Taip pat labai svarbu ne tik paprastinti Bendrijos teisės aktus - daug kas priklauso nuo jų įgyvendinimo valstybėse narėse. Norėčiau pateikti tipišką pavyzdį: prieš dvejus metus Taryba priėmreglamentą, nustatantį reikalavimą privalomai identifikuoti elektroniniu būdu kiekvieną skersti skirtą jaunesnę nei dvylikos mėnesių avį ir ožką. Neturtingesnėse valstybėse narėse, kuriose valstybnegali teikti paramos, dėl šios taisyklės sektorius nuskurdo ir atsidūrbeviltiškoje padėtyje. Iš to dar kartą matyti, kad bendroji žemės ūkio politika dėl pernelyg didelio reglamentavimo ir biurokratijos gali būti labai kenksminga ir kad R. Ashwortho, H. Dorfmanno ir S. Le Follo pranešimai yra svarbūs.
<SPEAKER ID="238" NAME="Herbert Dorfmann" AFFILIATION="PPE">
(DE) Pone pirmininke, dėkoju Jums, R. Ashworth už puikų pranešimą. Bendroji žemės ūkio politika - sėkminga politika, bet kartais jai pakenkiame pernelyg didele biurokratija. Tai pasakytina tiek apie pirmąjį, tiek apie antrąjį žemės ūkio politikos ramstį. Tačiau tai ypač pasakytina apie mažas įmones, kuriose biurokratijos našta kartais tiesiog neproporcinga gaunamoms pajamoms.
<P>
Reformuodami žemės ūkio politiką, turime pagalvoti apie mažiems gamintojams skirtą reglamentavimą ir apie tai, kaip rasti daug paprastesnį metodą tokioms įmonėms, kurioms pagal įvairius biudžeto skyrius dažnai skiriame iš viso nuo kelių šimtų iki kelių tūkstančių eurų priemokų, kartu nepamiršdami savo tikslų ir nesumažindami aiškumo, skirdami subsidijas. Tai turi būti įmanoma ir to turime siekti.
<SPEAKER ID="239" NAME="Zoltán Balczó" AFFILIATION="NI">
(HU) Richard Ashworth pranešime dėl bendrosios žemės ūkio politikos supaprastinimo pateikpuikių pasiūlymų. Didelis jo nuopelnas - tai, kad jis šį klausimą nagrinėja atsižvelgdamas į ūkininkus. Žinoma, taip pat svarbu kuo teisingiau naudoti mokesčių mokėtojų pinigus. Tačiau tai tik priemon- ne tikslas. Tikslas - įvykdyti visas sektorių politikos užduotis. Žemės ūkio ministerijos dažnai painioja šiuos du dalykus, todėl nepavyksta pasiekti tikslo. Reikia iš esmės keisti požiūrį. Vietoj to, ką galėtume vadinti klientų, ūkininkų ir tarnautojų subordinacija, reikia bendradarbiavimo. Be to, Komisija turėtų parengti reglamentą, nustatantį Žemės ūkio ministerijų pareigą skirti kompensacijas ir sankcijas joms, jei ūkininkų interesai pažeidžiami dėl ministerijos kaltės. Turime užtikrinti, kad pagalbos gavėjai taip pat turėtų teisę kreiptis į nepriklausomą teismą dėl nuostolių išieškojimo. Vengrijoje tai kol kas neįmanoma.
<SPEAKER ID="240" NAME="Czesław Adam Siekierski" AFFILIATION="PPE">
(PL) Pone pirmininke, bendrosios žemės ūkio politikos supaprastinimas - puikus sumanymas ir sunku įsivaizduoti, kad kas nors tam prieštarautų. Supaprastinti, reiškia sumažinti tikrinimų skaičių, administracines išlaidas ir taupyti ūkininkų laiką. Tai - iš tikrųjų puiki mintis.
<P>
Vis dėlto norėčiau atkreipti dėmesį į du dalykus, kuriems reikėtų taikyti šiek tiek kitokį požiūrį. Pirma, kai kuriose konkrečiose gamybos srityse sunku supaprastinti paramos priemones. Kalbu apie tabaką, apynius ir kitą specializuotą šios rūšies gamybą. Antra, reikia išlaikyti gamybą mažiau palankiose ūkininkauti vietovėse, kur būtina naudoti konkrečias gamybos paramos priemones, kurias minėjo prieš tai kalbėjęs Parlamento narys. Pritariu autoriui, kad bendroji žemės ūkio politika - būsima politika - turėtų būti aiški ir skaidri, bet ji turėtų būti ir veiksminga, o veiksmingumas ne visada dera su paprastumu.
<SPEAKER ID="241" NAME="Peter Jahr" AFFILIATION="PPE">
(DE) Pone pirmininke, Europos žemės ūkio politiką reikia supaprastinti ir užtikrinti, kad ji būtų skaidresnir suprantamesnė. Šią mintį perteikia pranešėjas R. Ashworth, ji gera ir teisinga.
<P>
Mūsų pranešimo tikslas - paskatinti Komisiją labiau pasistengti pastebimai supaprastinti bendrąją žemės ūkio politiką (BŽŪP). Supaprastinus BŽŪP, mūsų ūkininkai sutaupytų daug laiko ir pinigų, taip pat visuomenlabiau pritartų bendrajai žemės ūkio politikai.
<P>
Be to, mūsų ūkininkai vėl galėtų daugiausia dėmesio skirti tikrajai savo užduočiai, t. y. gaminti maisto produktus. Todėl norėčiau, kad bendrosios žemės ūkio politikos paprastinimas taptų ilgalaike šio Parlamento ir Komisijos užduotimi.
<SPEAKER ID="242" NAME="Andris Piebalgs">
Komisijos narys. - Pone pirmininke, supaprastinimas ir geresnis reglamentavimas - Komisijos prioritetai. Norėčiau padėkoti pranešėjui už puikų šios gana sudėtingos ir aktualios srities pranešimą.
<P>
Komisija visiškai sutinka, kad supaprastinimas ir administracinės naštos sumažinimas būtų labai naudingas ūkininkams. Taip būtų galima sudaryti ūkininkams sąlygas daugiau laiko skirti pagrindinei žemės ūkio veiklai. Komisija palankiai vertina pristatytą pranešimą; jame bendrais bruožais aptartos Europos ūkininkams svarbios temos ir Komisijai pateikta naujų minčių ir pastabų dėl bendrosios žemės ūkio politikos paprastinimo.
<P>
Pastaraisiais metais Komisija padardidelę pažangą, paprastindama bendrąją žemės ūkio politiką. Norėčiau pateikti tik vieną pavyzdį kaip įrodymą: E. Stoiberio grupė, konsultuojanti Komisiją administracinės naštos tema, aiškiai nurodė, kad dėl Komisijos paprastinimo veiklos labai sumažėjo biurokratijos lygis ūkininkams. Tačiau supaprastinimo vyksta toliau; šį darbą tęsime 2010 m.
<P>
Be to, bendrai aptariama bendrosios žemės ūkio politikos ateitis. Jau pradėjome viešąsias diskusijas, todėl turėsime dirbti kartu ir ieškoti būdų, kaip mažinti administracinę naštą, išlaikant aukštą Europos Sąjungos finansinio intereso apsaugos lygį ir kartu labai veiksmingą žemės ūkį. Be to, šiame procese norėčiau perspėti dėl vieno pageidavimo, paminėsiu vieną tokį pageidavimą. Kartais nereikėtų paprastinti, neatsižvelgiant į iššūkius, su kuriais galime susidurti. Kaip pavyzdį paminėsiu atsekamumą. Pastaraisiais metais padėtis buvo rami, nekilo didelių skandalų ir nebuvo epidemijų protrūkių, bet kartu labai svarbu užtikrinti atsekamumą. Neturime panaikinti šio reikalavimo todėl, kad nekilo jokių krizių. Todėl visame procese turime būti labai atsargūs paprastindami; neturėtume pamiršti praeityje įgytos patirties ir priežasčių, dėl kurių nustatėme konkrečias taisykles. Komisija tęs šią veiklą ir labai stengsimės nepamiršti įgytos patirties.
<SPEAKER ID="243" NAME="Pirmininkas">
Diskusijos baigtos.
<P>
Balsavimas vyks po dviejų savaičių per mėnesinę sesiją Briuselyje.
<P>
Raštiški pareiškimai (Darbo tvarkos taisyklių 149 straipsnis)
<SPEAKER ID="244" NAME="Jarosław Kalinowski  " LANGUAGE="PL">
Naujoji sistema turi būti pagrįsta objektyviais ir sąžiningais kriterijais. Siekiant šio tikslo labai svarbu mažinti išmokų skirtumus valstybėse narėse. Prekių gabenimo, žemės ūkio mašinų ir trąšų kainos ir darbo sąnaudos panašios daugelyje šalių. Norint sudaryti vienodas konkurencijos sąlygas bendrojoje rinkoje, reikia nustatyti visoje Europos Sąjungoje vienodą arba palyginamą pagrindinių tiesioginių išmokų lygį. Atėjo laikas pradėti taikyti ir žemės ūkyje tuos principus, kurie taikomi kitose ekonomikos srityse. Be to, reikėtų prisiminti, kad naujosioms valstybėms narėms reikia daug lėšų, kad jos galėtų remti žemės ūkio modernizavimą ir pertvarkymą ir pasivyti penkiolika senųjų valstybių narių.

<CHAPTER ID="009">
Oficialus pasveikinimas
<SPEAKER ID="133" NAME="Pirmininkas">
- Ponios ir ponai, džiaugiuosi galėdamas jus informuoti, kad remiantis tarpparlamentinių sesijų tvarka, šiuo metu su darbo vizitu Europos Parlamente lankosi Maroko parlamento delegacija, vadovaujama parlamento pirmininko Abdelio Wahid Al-Radi, ir Maroko tarybos prezidentas Mohamed Sheikh Biadillah, šio vizito tikslas - inauguracinis jungtinio ES ir Maroko parlamentinio komiteto susitikimas. Taip pat norėčiau šiltai pasveikinti visus šios delegacijos narius. Šiam pirmajam jungtiniam mūsų asamblėjos ir vienos iš Magrebo šalių komitetui pirmininkauja Maroko parlamento Užsienio reikalų, nacionalinės gynybos ir islamo reikalų komiteto pirmininkMbarka Bouaida, ir Europos Parlamento narys A. Panzeri.
<P>
Europos Parlamentas džiaugiasi galėdamas teigti, kad ES ir Maroko santykiai yra puikūs, tai įrodo ir bendro dokumento, kuriame pripažįstama Maroko pažanga, priėmimas. Šis naujas dialogo pagrindas ir toliau stiprina Europos Parlamento ir Magrebo šalių delegacijų santykius ir leidžia praplėsti ES ir Maroko derybas bendrais rūpimais klausimais. Tikiu ir viliuosi, kad Europos Parlamente vykęs susitikimas buvo vaisingas ir kad jis labai padės suartinti du minėtus parlamentus.

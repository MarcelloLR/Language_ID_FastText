<CHAPTER ID="013-44">
44. 2008 m. biudžeto įvykdymo patvirtinimas. ES bendrasis biudžetas. III skirsnis. Komisija
<SPEAKER ID="070" NAME="Ingeborg Gräßle" AFFILIATION="PPE">
(DE) Pone pirmininke, norėčiau paprašyti, kad būtų atliktas techninis pataisymas. 248 dalyje po žodžių "Kozlodujaus branduolinės elektrinės" turėtų būti įrašyti žodžiai "Kozlodujaus" 1-4 reaktorių".
<SPEAKER ID="071" NAME="Pirmininkas">
Bus patikrinta, ar visos šios pastabos tikslios.
<SPEAKER ID="072" NAME="Bogusław Liberadzki">
pranešėjas. - Pone pirmininke, negalėjau atvykti į Strasbūrą, todėl visų mano kolegų, kurie dalyvavo diskusijose, vardu norėčiau jums padėkoti. Palankiai vertinu tai, kad Tarybos atstovas dalyvavo diskusijose, nes biudžeto įvykdymo patvirtinimas yra svarbus klausimas ne tik ES institucijoms, bet ir valstybėms narėms, kurioms Taryba atstovauja.
<P>
Mano pranešimo esmyra keletas pasiūlymų, kurių tikslas - sumažinti klaidų koeficientą, įvardyti problemas ir pagerinti informacijos, kurią teikia Komisija ir Audito Rūmai, atitikimą, kad ateityje galėtume nustatyti ir spręsti tikrąsias problemines savo išlaidų sritis. Įsigaliojus Lisabonos sutarčiai, atėjo laikas peržiūrėti biudžeto įvykdymo patvirtinimo procedūrą.
<P>
Savo pranešime reikalauju organizuoti aukštesnio lygmens diskusijas, kuriose dalyvautų ES institucijos ir, žinoma, valstybės narės, atsakingos už maždaug 80 proc. išlaidų valdymą. Nors mano pranešime kalbama apie 2008 finansinių metų biudžeto įvykdymo patvirtinimą, jame yra daug klausimų, kurie šiandien labai aktualūs. Visi norime užtikrinti, kad Graikija galėtų įveikti praeities sunkumus. Turkijai skirta dalis susilaukdėmesio, tačiau nors privalome užtikrinti, kad stojimo į ES lėšos būtų naudojamos veiksmingiau, norėčiau pabrėžti, kad mes neketiname keisti ES santykių su šia šalimi pobūdžio.
<P>
Visi pakeitimai, kuriuos įvardijau, yra būtini. Dabartiniai finansiniai sunkumai reiškia, kad kiekvienas euras, įskaitant struktūrinių ir sanglaudos fondų lėšas, turi būti išmintingai panaudotas ir atnešti naudos mūsų žmonėms, gyvenantiems skirtingose šalyse.
<P>
Nekantraudamas laukiu ateinančių savaičių, per kurias dirbsime su Komisija ir Audito Rūmais, kad mano pranešime nurodyti reikalavimai veikti duotų vaisių, taip pat laukiu, kada galėsiu jums atsiskaityti apie veiksmų įgyvendinimą per ateinančius mėnesius.

<CHAPTER ID="004">
Google vykdomas pasaulio knygų paveldo skaitmenimo projektas (diskusijos) 
<SPEAKER ID="064" NAME="Pirmininkė">
Kitas klausimas - diskusijos dėl žodinio klausimo dėl Google vykdomo pasaulio knygų paveldo skaitmenimo projekto Komisijai, kurį pateikKlaus-Heiner Lehne Teisės reikalų komiteto vardu - B7-0224/2009).
<SPEAKER ID="065" NAME="Angelika Niebler" LANGUAGE="DE">
Ponia pirmininke, Tarybos pirmininke, Komisijos nary, ponios ir ponai, jums visiems gerai žinoma Google internetinės paieškos sistema. Jūs turbūt taip pat žinote apie naująjį Google knygų projektą, kurį pastaraisiais mėnesiais visi aptarinėjo. Projekto tikslas - nuskaityti bibliotekose esančias knygas ir perkelti jas į internetą, kad skaitytojai galėtų greitai ir lengvai pasiekti daugybę kūrinių saityne.
<P>
Skaitytojams ir interneto vartotojams tai nuostabi idėja. Tačiau ką tai reiškia autoriams, kūrėjams, menininkams ir leidėjams? Kokį vaidmenį jie atliks paskelbiant jų kūrinį saityne? Turime atidžiai išnagrinėti šiuos klausimus artimiausiais mėnesiais. Jūs turbūt jau žinote, kad leidėjai ir autoriai Jungtinėse Valstijose inicijavo teismo procesą prieš Google dėl kūrinių skenavimo ir skelbimo saityne. Kiek man žinoma, teisinis ginčas buvo išspręstas ir šalys sudartaikos sutartį. Tačiau klausimai lieka neatsakyti ir jie susiję ne tik su Google padėtimi, nes iš tikrųjų panašių atvejų bus ateityje. Turime kuo greičiau spręsti šiuos klausimus.
<P>
Ar autorių teisės turi būti pritaikytos skaitmeniniame amžiuje? Ar turime pakeisti esamas struktūras? Šiuo atveju galvoju apie kolektyvinio teisių administravimo organizacijų vaidmenį, kurį mes dažnai aptarinėjome Parlamente. Ar saityne kuriamos naujos monopolijos? Kaip turėtume į tai reaguoti? Kaip tai pakeis struktūras mūsų šalyse, pvz., atsižvelgiant į regioninius knygynus? Su kokiais prieštaringais interesais susiduriame šiuo atveju ir kaip galėtume rasti tinkamą pusiausvyrą tarp jų?
<P>
Autoriai ir leidėjai nori gauti piniginį atlygį už savo kūrinius. Tai taip pat taikoma, žinoma, tuomet, kai jų kūriniai paskelbiami internete. Bibliotekos nori perkelti savo archyvus į saityną iš pradžių su kiekvienu autorių teisių turėtoju nepasirašydamos licencijos susitarimo. Vartotojų interesai aiškūs. Jie labai norėtų saityne greitai ir lengvai pasiekti norimą turinį. Mes dar nepasiekėme lygio, kuriame galėtume aptarti galimus sprendimo būdus, tačiau turime sau užduoti daugybę klausimų ir toks yra Teisės reikalų komiteto raštu Komisijai pateikto klausimo tikslas.
<P>
Ar turime daryti skirtumus siekdami išspręsti autorių teisių klausimus, pvz., turinio atžvilgiu? Jeigu taip, kokie skirtumai turėtų būti daromi? Atrodo, kad Komisija juda šia kryptimi, kadangi ji visų pirma dėmesį sutelkia į bibliotekų fondų padėtį. Ar ateityje turėtume taikyti masinio skaitmeninimo procesą, o gal mūsų galiojanti licencijų išdavimo sistema yra pakankama problemai spręsti? Kaip interneto amžiuje galima supaprastinti autorių teisių suteikimą? Kaip žinote, autorių teisės visų pirma yra nacionalinės teisės ir šiuo atveju dar kartą savęs turime paklausti: ar tai šiuos laikus atitinkantis požiūris? Kaip ateityje turėtume spręsti nežinomų autorių kūrinių klausimą, kitais žodžiais tariant, klausimą dėl knygų, kurių autorių teisių turėtojo tapatybės arba buvimo vietos negalima nustatyti? Galbūt turėtume atskirti literatūros kūrinius ir mokslinius arba akademinius kūrinius? Pvz., romanų autoriai užsidirba pragyvenimui leisdami savo knygas, tačiau kai mokslininkai saityne paskelbia savo straipsnius, jie visų pirma yra suinteresuoti paskelbti apie save savo mokslinių tyrimų srityje ir yra mažiau priklausomi nuo jų kūrinių uždirbamų pinigų. Esama daugybės klausimų, kuriuos turime sau užduoti, ir malonu, kad galiu juos su jumis aptarti.
<P>
Norėčiau aptarti vieną paskutinį klausimą ir tai dar kartą yra klausimas dėl kolektyvinio teisių administravimo organizacijų. Pažiūrėkite, kaip šiandien lengva iš interneto atsisiųsti muzikos. Paprasčiausiai atsisiunčiate programą iTunes ir perkate dainas už 20, 30, 40 arba 50 centų. Kokios pasekmės sukeliamos kolektyvinio teisių administravimo organizacijoms? Ar mums jų vis dar reikia? Būtų labai malonu, jeigu Komisija galėtų dar kartą pateikti mums dabartinės padėties apžvalgą.
<P>
Parlamente daugelį metų prašėme Komisijos išnagrinėti kolektyvinio teisių administravimo organizacijų klausimą. Ne visiškai tiksliai tariant tai taip pat yra monopolinės organizacijos, kurios buvo įsteigtos prieš dešimtmetį. Norėčiau žinoti, ką planuoja Komisija. Mano paskutinpastaba yra ta, kad tokia platforma kaip Google, kurioje viskas pateikiama nemokamai, lems tai, kad saityne bus sukurtas monopolis. Turime apsvarstyti, kaip galėtume išspręsti šią padėtį siekdami užtikrinti, kad galiausiai turėtume ne vienintelį teikėją, nustatantį prieigos prie turinio saityne sąlygas. Nekantriai laukiu diskusijų artimiausiomis savaitėmis ir mėnesiais, ir man bus įdomu išgirsti Komisijos atsakymą į pirmąjį Teisės reikalų komiteto klausimą.
<SPEAKER ID="066" NAME="Siim Kallas">
Komisijos pirmininko pavaduotojas. - Ponia pirmininke, norėčiau padėkoti Teisės reikalų komitetui, kad iškėlšiuos klausimus. Jūs iškėlėte tiek daug reikšmingų ir svarbių klausimų, kuriuos iš tikrųjų turime aptarti artimiausiais mėnesiais. Šis klausimas iš tikrųjų yra intensyvus, įdomus ir jaudinantis, be to, tai ateities klausimas. Visų pirma apžvelgsiu šį konkretų klausimą.
<P>
Pirmiausia, Google knygų projektas. Iš esmės tai yra iniciatyva, kurios tikslas sukurti knygų radimo, paieškos ir pirkimo priemonę plačiajam vartotojų būriui. Autorių teisių turėtojų atveju tai gali būti papildomas prekybos kanalas, vadinasi, ir papildomas pajamų šaltinis. Leiskite pridurti, kad Europoje Google knygų projektas kuriamas bendradarbiaujant su knygynais ir yra susijęs tik su viešai skelbiamomis knygomis. Knygos, kurių autorių teisės tebesaugomos, į projektą įtraukiamos tik naudojantis Google partnerių programa, kuri skirta leidėjams, norintiems sudaryti sutartis su Google.
<P>
Taikos sutartis dėl Google knygų grupinio ieškinio yra susijusi su Google knygų projektu Jungtinėse Valstijose ir šios sutarties tikslas - užbaigti ketverius metus vykusį teismo procesą. Ją patvirtinus, bus suteiktas papildomas pajamų šaltinis autorių teisių turėtojams, taip pat, ir tai yra svarbiausia, pagal taikos sutartį iki šiol neprieinamų nebespausdinamų kūrinių ir nežinomų autorių kūrinių tiesioginpaieška ir prieiga prie jų bus suteikta JAV vartotojams. Be to, taikos sutarties finansinės paskatos gali iškelti nežinomų autorių kūrinių autorių teisių turėtojus į dienos šviesą.
<P>
Dabar svarstydama Google knygų paieškos projektą, Komisija susidaro nuomonę, kad Google iniciatyva įrodo naujų verslo modelių vystymąsi, kuriais suteikiama beveik nuolatinprieiga prie daugybės kūrinių didėjančiam vartotojų skaičiui. Kadangi Europos Komisija palankiai vertina knygų skaitmeninimą Europos bibliotekose ir ne tik ir kadangi knygų skaitmeninimo užduotis yra milžiniško pobūdžio, jai reikalinga privataus sektoriaus parama, Komisija palankiai vertina tokias iniciatyvas kaip Google knygų paieškos projektas tol, kol jose laikomasi intelektinės nuosavybės teisių ir neiškraipoma konkurencija.
<P>
Google knygų taikos sutarties atveju Komisija aktyviai konsultavosi su Europos leidėjais ir Google. 2009 m. rugsėjo mėn. Komisija surengviešą svarstymą, kuriame buvo suburtos suinteresuotosios Europos šalys ir taikos sutarties šalys, kad apsikeistų nuomonėmis ir išsiaiškintų įvairius sutarties aspektus.
<P>
Tačiau šiuo metu įvyko svarbių pokyčių. Atsižvelgiant į gausybę prieštaravimų, kuriuos dėl taikos sutarties projekto pareiškGoogle konkurentai, užsienio vyriausybės (Prancūzija ir Vokietija) ir JAV teisingumo departamentas, taikos sutarties sąlygos buvo patikslintos ir šios patikslinimo pastabos buvo pateiktos JAV teismui 2009 m. lapkričio 13 d.
<P>
Pirma, patikslintos taikos sutarties taikymo sritis buvo gerokai susiaurinta. Dabar taikos sutartis taikoma tik JAV autorių teisių tarnyboje įregistruotoms knygoms ir Jungtinėje Karalystėje, Australijoje arba Kanadoje iki 2009 m. sausio 5 d. išleistoms knygoms. Visos kitos knygos nepatenka į taikos sutarties taikymo sritį. Dėl to tik Jungtinių Valstijų, Jungtinės Karalystės, Australijos ir Kanados autoriams ir leidėjams ateityje galės būti atstovaujama Knygų autorių teisių registre - įstaigoje, kuri administruoja taikos sutarties sąlygas.
<P>
Antra, leidėjai iš kitų šalių, išskyrus Jungtines Valstijas, Jungtinę Karalystę, Australiją ir Kanadą, dabar turės atskirai derėtis, kad taptų Google knygų paslaugų dalyviais Jungtinėse Valstijose.
<P>
Naujoji taikos sutarties versija duoda pagrindą pateikti dvi pastabas. Pirma, nebuvimas taikos sutarties šalimi ne visada suteikia pranašumą. Nedalyvaudamas negali ilgiau kontroliuoti to, ką Google daro su iki šiol nuskaitytomis kopijomis.
<P>
Antra, ES valstybių narių leidėjai - išskyrus Jungtinę Karalystę - nebegalės dalyvauti vykstant pagrindinei knygų rinkos transformacijai. Google knygų projektas Jungtinėse Valstijose bus pagrindinvaromoji jėga, kurioje nedalyvaus nvienas Europos leidėjas. Net jeigu pagal šią taikos sutartį suderėtos sąlygos bus prieinamos tik Jungtinių Valstijų vartotojams, šis nedalyvavimas galėtų būti žalingas kultūrinei įvairovei.
<P>
Šiuo atveju Komisija prašir pakartotinai ragins valstybes nares: pirma, sustiprinti savo skaitmeninimo politiką; antra, ištirti privataus ir viešojo sektoriaus partnerystės skaitmeninimo srityje galimybes; ir, trečia, užtikrinti, kad visa suskaitmeninta medžiaga taptų prieinama Europeana. Jeigu valstybės narės tai padarytų, Google knygų taikos sutartis galėtų būti Europos iniciatyvų prieigos prie skaitmeninės kultūros katalizatoriumi, o ne grėsme.
<P>
Dabar pereinu prie jūsų antrojo klausimo. Diskusija dėl Google knygų taikos sutarties parodė, kad Europa negali sau leisti likti už skaitmeninių sienų. Europa turi skubiai veikti. Šiuo tikslu Komisija yra visiškai įsipareigojusi dirbti su autorių teisių sistema, kuri palengvins Europos bibliotekų kolekcijų skaitmeninimą dideliu mastu.
<P>
Manome, kad autorių teisių taisyklės turi būti pakankamai lanksčios siekiant per daug neapsunkinti bibliotekų internete kūrimo.
<SPEAKER ID="067" NAME="Róża, Gräfin von Thun Und Hohenstein" LANGUAGE="PL">
Ponia pirmininke, norėčiau padėkoti jums už padarytą pareiškimą, Teisės reikalų komitetui už jo klausimą, A. Niebler už jos komentarus ir Komisijos nariui už jo atsakymą. Tai taip pat ypač svarbūs klausimai Vidaus rinkos ir vartotojų apsaugos komitetui. Knygų skaitmeninimo procesas suteikia dideles naujas galimybes, tačiau jis turi - noriu tai pabrėžti - tarnauti leidėjų ir skaitytojų interesams, t. y. Europos verslui ir vartotojams.
<P>
Ankstesnsutarties su Google versija kėlgrėsmę, kad visa literatūros leidyba bus monopolizuota vienos privačios firmos, tai grėsmė, kuri dar nėra visiškai panaikinta. Būtent Google nuskenavo milijonus leidinių visame pasaulyje. Iki šios dienos Google naudojo šiuos skenuotus kūrinius neteisėtai, vien tik taikydama JAV sąžiningo naudojimo principą, neprašydama autorių arba leidėjų sutikimo.
<P>
Naująja sutartimi toliau pažeidžiamas pagrindinis Berno konvencijos principas, pagal kurį autorių teisių turėtojai turi suteikti savo leidimą prieš pradedant naudoti jų kūrinius, o ne paprasčiausiai suteikiant galimybę pasišalinti, nes visa tai užkeltų atsakomybę, pastangas ir išlaidas ant autorių pečių. Sutartis taikoma visoms pasaulio knygoms, kurios anglų kalba išleistos tose šalyse, kuriose taikoma konvencija.
<P>
Nuskaitydama knygas Google rėmėsi nebespausdinamų ir nežinomų autorių kūrinių kategorijomis. Abi šios kategorijos yra menkai apibrėžtos. Dažnai įmanoma rasti nežinomų autorių kūrinius, jeigu jiems priskiriate savo autorystę. Nebespausdinamos knygos dažnai yra kūriniai, kurių autoriai arba leidėjai sąmoningai nebespausdina. Ar tai nesukelia pavojaus, kad Google gali atimti leidėjams teisę nustatyti savo leidybos politiką, o autoriams atimti potencialų uždarbį?
<P>
Vienas klausimas dėl vartotojų: Google projektas ilgalaikėje perspektyvoje gali pakenkti leidybos pramonei, jeigu autorių teisų turėtojams nebus sumokėti jiems priklausantys autoriniai atlyginimai. Tam, kad jie išliktų konkurencingi, leidėjai nebegamins vertingų, ekspertų įvertintų, brangių knygų. Vartotojams tai iš esmės reikš tai, kad aukštos kokybės leidinius pakeis pigūs, nepatikrinti, paprasti leidiniai, kuriuos lydės visur esanti reklama.
<P>
Dėl to tikiuosi, kad Europos Komisija nustatys politiką, kuri leis toliau plėtoti skaitmeninimą, neturintį neigiamo poveikio kūrybiškumui, rinkos interesams ir Europos skaitytojams.
<SPEAKER ID="068" NAME="Sergio Gaetano Cofferati" LANGUAGE="IT">
Ponia pirmininke, ponios ir ponai, manau, kad Google ir JAV leidėjų sutartyje yra keletas neabejotinai įdomių elementų ir taip pat keletas mums svarbių naujovių. Tačiau kartu su šiais teigiamais aspektais taip pat svarbu įvertinti šioje sutartyje esančius probleminius klausimus.
<P>
Norėdami, kad sutartis būtų teigiama, turime pakeisti savo požiūrį į visą sudėtingą autorių teisių klausimą, išspręsdami laisvos prieigos prie kultūros produktų internete poreikio ir išimtinės apsaugos, neišskiriant autorių teisų, konfliktą.
<P>
Tiesa, kad Google sukurta sistema suteiktų visiems vartotojams didelę galimybę pasinaudoti kūriniais, ypač tais, kurie nebespausdinami arba kurių bibliografiją sunku surasti, ir tuo pat metu suteiktų autoriams ir leidėjams galimybę atgaivinti savo kultūrinę pasiūlą ir praplėsti skaitytojų būrį. Tačiau tiesa ir tai, kad dėl to, jog sutartis taikoma tik JAV autorių teisių tarnyboje įregistruotoms arba Jungtinėje Karalystėje, Kanadoje arba Australijoje išleistoms knygoms arba kūriniams, ir kad iki šiol nenumatyta konkreti priemonEuropos arba likusio pasaulio kūrinių atveju, be to, Google pareiškė, kad jos bendras siekis - taip pat sudaryti panašias sutartis su kitomis šalimis, remiantis šia sutartimi Google atsiduria monopolininko padėtyje, ne vien tik dėl milžiniškų reklamos šaltinių, kurie naudojami naujojoje sistemoje.
<P>
Poveikis taip pat sukels pasekmes Europos kultūros pramonei, pirmiausia dėl delsimo, su kuriuo Europa susidurs visų bibliotekų skaitmeninimo projekto metu. Be to, dideldalis Europos knygų jau buvo įregistruotos JAV autorių teisių tarnyboje nuo devintojo dešimtmečio. Dėl to joms bus taikomos naujos prieigos prie Google sistemos taisyklės. DaugybEuropos kūrinių buvo laikomi JAV bibliotekose, kurios suteikGoogle galimybę skaitmeninti jų katalogus.
<P>
Europos Komisija pradėjo Europos projektą, kuris iki šiol turėjo mažesnį poveikį nei tikėtinas Google knygų projektas. Dėl to Google ir JAV kultūros pramonės sutartis iškelia klausimą dėl autorių teisių ir produkcijos bei prieigos vartotojams suderinimo, ne vien tik paskutinio dešimtmečio technologijų revoliucijos požiūriu. Rizikuojame, kad Europa liks užnugaryje, kai šis galimas naujas modelis bus plėtojamas.
<P>
Sakau tiesiai šviesiai, Komisijos nary: mano manymu, čia pateikti pasiūlymai nėra tinkami sprendžiant problemas, su kuriomis susiduriame. Mums reikalingas sprendimas, suvienijantis Europos valstybes ir nesukuriantis atsakomybės naštos už veiksmus, kurių imsis valstybės narės.
<SPEAKER ID="069" NAME="Liam Aylward">
ALDE frakcijos vardu. - Ponia pirmininke, sveikinu Teisės reikalų komitetą už laiku pateiktą klausimą Komisijai. Knygų skaitmeninimo projektas turi poveikį kelioms Europos ir valstybių narių politikos sritims, pvz., autorių teisėms, konkurencijai, bibliotekų skaitmeninimui ir kultūrai, ir tai reikalauja diskusijų ir atitinkamo dėmesio.
<P>
Knygų skaitmeninimas turi daug aiškios naudos kultūrine ir ekonomine prasme. Dėl jo literatūra ir mokymasis taps labiau prieinami skaitmeninei kartai. Jis prisidės prie žinių ir kultūros sklaidos. Jis suteiks studentams, mokslininkams ir universitetams didesnę prieigą prie informacijos ir tyrimų.
<P>
Tam, kad Europa būtų sėkmingos žinių ekonomikos priešakyje, turime plėtoti naująsias technologijas ir turime likti pirmaujanti žinių rasė. Mano valstybnar- Airija - buvo žinoma kaip šventųjų ir mokslininkų sala, turinti gilias literatūros tradicijas; o skaitymo ir literatūros skatinimas ir rėmimas visada palankiai vertinamas. Deja, turiu pripažinti, kad dauguma šventųjų išnyko. Tačiau skaitmeninimo projektas neturi vykti už literatūros slypinčio kūrybiškumo sąskaita, o daugumos suinteresuotųjų šalių pragyvenimui neturi būti daromas neigiamas poveikis. Svarbu pažymėti, kad skaitmeninimas turi būti taikomas tik tuomet, kai suinteresuotųjų šalių, įskaitant autorius, leidėjus, iliustruotojus, grafikos dizainerius ir literatūros vertėjus, teisėms atstovaujama ir jos apsaugomos.
<P>
Atsižvelgiant į galimą skaitmeninimo grėsmę spausdintų knygų rinkai, svarbu užtikrinti, kad už autorių teisių turėtojų teises būtų sąžiningai atlyginta, ir tai yra klausimas, kurį tiesiogiai iškėliau Komisijoje praėjusių metų spalio mėn. Jos atsakyme pastebiu, kad Komisija jau pradėjo viešas konsultacijas ir surengsvarstymus, kad apsikeistų nuomonėmis su suinteresuotosiomis šalimis. Palankiai vertinu šiuos teigiamus veiksmus ir, jeigu Europos Sąjungos autorių teisių teisės aktai bus priimti, turi būti aktyviau bendraujama su suinteresuotosiomis šalimis, kad pokyčiai atspindėtų jų interesus ir tuo pat metu palengvintų žinių ekonomikos kūrimą.
<SPEAKER ID="070" NAME="Eva Lichtenberger">
Verts/ALE frakcijos vardu (DE) Ponia pirmininke, Komisijos nary, ponios ir ponai, dėl Google knygų veiklos Europos strategiją laikytis lėto, kryptingo požiūrio ir aptarti daugybę rūpimų klausimų, kurie buvo iškelti šios strategijos metu, tikrovtiesiog aplenkė. Mes susiduriame su visapusiu Google vykdomu knygų skaitmeniniu, įskaitant Europos autorių, kurie nedavsavo sutikimo ir kurie dabar nustebę ir suirzę dėl Google knygų, kurioms jie nenori priklausyti, knygas.
<P>
Šiuo klausimu norėčiau pirmiausia pasakyti, kad kai kalbame apie autorių teises, tai nėra vien paprastas pinigų klausimas. Tai taip pat klausimas dėl autorių, kurie turėtų turėti teisę dalyvauti priimant sprendimus dėl to, kaip ir kokia forma jų knygos turi būti skaitmeninamos ir naudojamos, suverenumo. Tai - pagrindinis klausimas ir esminbūtinybė. Su šiuo klausimu yra susijęs labai aktualus klausimas dėl vadinamųjų nežinomų autorių kūrinių, kurių autorių negalima nustatyti. Turime rasti veiksmingą ir praktinį šios problemos sprendimą.
<P>
Kiekvienas iš mūsų susidūrsu situacija, kai paskolinta mylima knyga nebuvo grąžinta ir tuomet jos nebuvo galima niekur nusipirkti, nes ji nebespausdinama. Google knygos, žinoma, būtų labai naudingas sprendimas tokiais atvejais, nes tai apsaugotų pasaulinės literatūros lobynus ir kitas susijusias sritis, kurios priešingu atveju išnyktų iš mūsų kultūros paveldo. Tačiau sprendimas turi būti sukurtas tokiu būdu, kad visa tai būtų prasminga. Google knygos negali paprasčiausiai ignoruoti visų klausimų remiantis prielaida. Turime bandyti rasti autorių ir apsaugoti jo teises. Būtent čia kolektyvinio teisių administravimo organizacijos pradeda dalyvauti ir norėčiau, kad būtų pateiktas sąžiningas sprendimo būdas. Kaip minėjo A. Niebler, atsižvelgdami į tai turime aptarti kolektyvinio teisių administravimo organizacijų vaidmenį.
<P>
Kiekvienas turi teisę atsisakyti naujųjų technologijų, tačiau, žinoma, taip pat turi susitaikyti su pasekmėmis, kad ateityje staiga gali suprasti, jog nepriklauso sukurtai plačiajai žinių visuomenei. Šiandien tai pagrindinis klausimas. Galbūt teisės aktuose būtina nustatyti išimtis, kad numatytume palyginti veiksmingą problemos sprendimo būdą.
<SPEAKER ID="071" NAME="Emma McClarkin">
ECR frakcijos vardu. - Ponia pirmininke, knygų mylėtojams mano Rytų Midlandso rinkimų apygardoje ir visoje Europoje tai yra gera žinia. Manau, kad dabar prasideda knygų revoliucija, ir palankiai vertinu Komisijos pareiškimą.
<P>
Google iniciatyva yra neišvengiamas ir logiškas žingsnis į priekį atsižvelgiant į skaitmeninės ekonomikos pažangą kartu su naujomis rinkos varomosiomis jėgomis ir naujais vartotojų poreikiais. Manau, kad šios rūšies privataus sektoriaus inovacija turėtų būti vertinama palankiai tol, kol ji suteikia erdvės konkurencijai ateityje ir sąžiningai apsaugai.
<P>
Bibliotekos, nors vis dar svarbios informacijos saugyklos, yra labai neišnaudojami ištekliai, kuriose devynios iš dešimties knygų yra neprieinamos, ir jose yra tūkstančiai vartotojams neprieinamų knygų dėl to, kad jos nebespausdinamos arba nebeleidžiamos.
<P>
Internetinės knygos suteiks autoriams galimybę įgyti daugiau pripažinimo ir, iš tikrųjų, šiek tiek pinigų už jų darbus.
<P>
Tačiau faktas, kad šios rūšies taikos sutartis, reiškianti masinį knygų skaitmeninimą, negali būti taikoma ES, yra vienas iš aiškiausių nenuoseklių autorių teisių įstatymų ES pavyzdžių. Turime pritaikyti Europos autorių teisių sistemą prie XXI amžiaus poreikių. Europa turi pasinaudoti galimybe perimti pirmavimą ir užtikrinti, kad knygų skaitmeninimas Europoje būtų palengvintas, taip pat kad Google knygų taikos sutartyje būtų atsižvelgta į Europos autorių teisių įstatymus.
<P>
Turėtume skatinti Europos dalyvius dalyvauti šioje erdvėje, taip pat skirtingose kalbose ir žanruose. Tokiems kaip aš, kurie mėgsta jausti puslapį tarp pirštų, tai nepakeis poreikio lankytis nuostabiuose knygynuose, pvz., mano Rytų Midlandso rinkimų apygardoje. Iš tikrųjų, galimybnaudotis internetinėmis knygomis suteikia mums visiškai naują būdą mokytis ir pažinti kultūrą ir tai nesusiję su knygynų išnykimu.
<P>
Viso to nesiejant su mūsų bibliotekų sunaikinimu, tai padės joms tvarkyti archyvus, būti apsaugotoms ir suteiks mūsų vartotojams didesnį pasirinkimą, kokiu būdu jie gali pasinaudoti knygomis švietimo ir pramogų tikslais.
<P>
Tai galimybautoriams praplėsti savo rinką ir auditoriją. Manau, kad tai didingų kūrinių atradimo iš naujo laikotarpio ir kultūrinio sprogimo pradžia. Tai yra kažkas, ką mes turėtume palankiai vertinti ir neabejodami skatinti.
<SPEAKER ID="072" NAME="Patrick Le Hyaric" LANGUAGE="FR">
Ponia pirmininke, ponios ir ponai, dauguma mūsų minėjo, kad Google faktiškai yra pasaulinmonopolininkė, kuri bando pasisavinti viso pasaulio kultūrinį, literatūros ir žurnalistinį paveldą. Europa neturėtų leisti, kad ją kontroliuotų Google. Be to, Google strategija siūlant nemokamas paslaugas yra tik fasadas, nes iš intelektinių kūrinių ji gamina prekes ir už tai gauna daugiau nei 23 mlrd. USD reklamos pajamų kiekvienais metais.
<P>
Kaip jau sakėte, pone S. Kallasai, Europai reikia pradėti skaitmeninimo programą. Tačiau autorių pareikšti ieškiniai Jungtinėse Valstijose Google knygoms už jų kūrinių plagijavimą neturėtų reikšti, kad čia bus sukurtas skaitmeninimo modelis, pagal kurį iš originalių literatūros, žurnalistikos arba mokslinių kūrinių bus gaminamos prekės.
<P>
Šiuo atveju norėtume tiksliai žinoti, ką Komisija turi omenyje dažnai vartodama terminą "grupinlicencija". Idėja sukurti autorių teisų europinę rinką mums kelią didelį rūpestį šiuo atveju. Neturėtume painioti intelektinių kūrinių, kurie yra bendras paveldas, su verslo dvasia, kurioje kultūra paverčiama preke.
<P>
Dėl to, mūsų nuomone, Europos Sąjunga kartu su valstybėmis narėmis turėtų užtikrinti autorių teises, rašytojų, žurnalistų ir mokslininkų intelektinės nuosavybės teises. Daugumoje valstybių narių pradėtos viešos skaitmeninimo sistemos turėtų būti paremtos ir derinamos su Europos projektu Europeana, siekiant užkirsti kelią privačiam sektoriui pasisavinti viešą kultūros paveldą.
<P>
Manau, kad Parlamentas, prieš priimdamas kokius nors sprendimus, turėtų pradėti Europos strateginę konferenciją, suburiančią Europos institucijas, valstybes nares, autorių sąjungas, bibliotekas ir net viešus telekomunikacijų operatorius, kad sukurtų Europos viešo skaitmeninimo modelį, kuriame būtų gerbiami autoriai ir jų kūriniai ir pagal kurį kūriniai taptų prieinami kuo didesniam žmonių būriui. Šis projektas kartu su Europeana turėtų veikti kartu su kitomis pasaulyje egzistuojančiomis sistemomis.
<SPEAKER ID="073" NAME="Bruno Gollnisch" AFFILIATION="NI">
(FR) Ponia pirmininke, Europos literatūros paveldo skaitmeninimo užduotys siekiant ne tik jį išsaugoti ir prisiminti, bet ir platinant bei didinant jo įtaką, taip pat suteikiant europiečiams prieigą prie jų nuostabios kultūros, yra pagrindiniai iššūkiai, kuriuos viešos valdžios institucijos turėtų aktyviau spręsti.
<P>
Šiuo metu Google yra ugnies linijoje, nes jos komercinėje strategijoje numatytas bandymas įgyti esminį, ilgalaikį pranašumą sukuriant monopolį ne tik pasaulinės virtualios bibliotekos turinio, bet ir prieigos prie šio turinio atžvilgiu, taip pat apskaičiuojant grįžtamąją sąskaitą už šį skaitmeninimo procesą.
<P>
Prisijungiu prie savo Europos dešiniojo sparno frakcijų kolegų visiškai prieštaraudamas bet kokiai išimtinei padėčiai, dėl kurios bus sukurtas monopolis. Mes galime išspręsti kitus pagrindinius klausimus, susijusius su intelektine nuosavybe ir autorių teisių laikymusi nebespausdinamų ir nežinomų autorių kūrinių atžvilgiu. Šiems klausimams išspręsti galima priimti teisės aktus.
<P>
Tačiau faktinis klausimas yra toks: kokios alternatyvos egzistuoja Europoje? Europeana svetainėje, kuri veikia keletą mėnesių, yra tik 5 proc. Europos kūrinių. Pusšio turinio priklauso Prancūzijoje esantiems šaltiniams, kurie bent kartą pirmauja kartu su Galicija, Nacionalinės Prancūzijos bibliotekos portalu ir Nacionaliniu audiovizualizacijos institutu (angl. INA).
<P>
Tačiau teikiamas finansavimas yra tarsi išmalda palyginti su tuo, kiek jo reikia. Google pasirengusi investuoti 15 mln. EUR kiekvienais metais į spartų skaitmeninimą ir rengiasi paskelbti iki 20 mln. kūrinių per dešimt metų. Kiek mes pasirengę investuoti? Jeigu negalime atsakyti į šį klausimą, bijau, kad Google bus vieninteldalyvė, galinti atitikti pačių bibliotekų poreikius.
<SPEAKER ID="074" NAME="Tadeusz Zwiefka" AFFILIATION="PPE">
(PL) Ponia pirmininke, potencialūs naudos gavėjai ir galimybės, kurias Google knygų projektas suteikia vartotojams, mokslininkams ir daugumai leidėjų bei autorių išsaugant kultūros paveldą iš tikrųjų yra neginčytinas. Tačiau neturime numoti ranka į teisines pasekmes ir dėl to aš, kaip Teisės reikalų komiteto atstovas, norėčiau į tai atkreipti dėmesį.
<P>
Pirma, sąlygos, kurios turi būti tenkinamos, žinoma, aiškios. Mąstau apie poreikį gerbti autorių teises ir tinkamos autorinių atlyginimų autoriams mokėjimo sistemos sukūrimą. Deja, Google projektas yra pagrįstas anglosaksų teisės sistema ir Šiaurės Amerikos rinkos realijomis, kurios visiškai netinka Europos Sąjungos sistemai. Atsižvelgiant į tai Google veikla Europos Sąjungoje susiduria ne tik su teisinio, bet ir su etinio pobūdžio kliūtimis. Google teigia, kad autorių teisių savininkas, kuris nenori būti susitariančiąja šalimi, turi apie tai informuoti Google. Tai, žinoma, neatitinka mūsų įstatymų, kuriuose teigiama, kad prieš skenuojant knygą ir publikuojant skenuotą kopiją būtina gauti autoriaus sutikimą ir sumokėti atitinkamą mokestį.
<P>
Kitas klausimas susijęs su vadinamosiomis nežinomų autorių knygomis, kitais žodžiais tariant, kūriniais, kurių autorių teisių savininko tapatybnenustatyta. Daugumoje valstybių narių kolektyvinio teisių administravimo organizacijos atstovauja žinomų autorių teisių savininkų ir taip pat šiuo metu nenustatytų autorių teisių savininkų interesams, pvz., pasirūpindamos pajamų nuo pardavimo tam tikrą laikotarpį, jeigu autorių teisių turėtojas bus nustatytas ateityje, apsauga.
<P>
Taip pat norėčiau atkreipti dėmesį į poreikį priimti Europos teisės nuostatas autorių teisių srityje susiduriant su skaitmeninės eros iššūkiais. Tuo pat metu visiškai pritariu V. Redingo ir Ch. McCreevy nuomonei ir taip pat tam, ką šiandien pasakS. Kallas, kad autorių teisių saugomų darbų skaitmeninimas turi visiškai atitikti autorių teisių ir sąžiningo atlyginimo autoriams principą, kad jie galėtų gauti naudos iš didesnės Europos visuomenės dalies prieigos prie jų kūrinių plačiausiu mastu. Žinoma, mes negalime praleisti šios galimybės Europoje.
<SPEAKER ID="075" NAME="Lidia Joanna Geringer de Oedenberg" AFFILIATION="S&amp;D">
(PL) Ponia pirmininke, interneto suteikiamos galimybės įkvėpGoogle atgaivinti kibernetinės erdvės knygas, kurios nespausdinamos, užmirštos arba kurios pradingo laiko tėkmėje. Tačiau pagrindinidėja sukurti modernų Aleksandrijos bibliotekos analogą suteikpagrindo ginčams dėl autorių teisių klausimo.
<P>
Prieš dvi savaites sudaryta sutartis tenkino autorių gildiją ir Amerikos leidėjų asociaciją ir kai kuriuos Europos kolegas. Ji leidžia keturiose šalyse išleistus leidinius nuskaityti ir padaryti prieinamus už mokestį. Šios šalys tai - Jungtinės Valstijos, JungtinKaralystė, Australija ir Kanada. Šių šalių interneto vartotojai galės skaityti 20 proc. e. knygų nemokamai (išlaidas padengia reklamos užsakovai) ir turės sumokėti norėdami skaityti likusius 80 proc. knygų.
<P>
Autoriaus ir leidėjo požiūriu, tai turės dvejopą naudą. Visų pirma, tai sudarys vienkartinį mokestį iš Google - nuo 60 iki 300 USD už teisę nuskaityti knygą ir, antra, 63 proc. gauto pelno iš Google knygų e. knygos paslaugos. Kitais žodžiais tariant, autoriai gaus pinigų iš leidybos, net jeigu bent vienas jų knygos puslapis bus paskelbtas internete.
<P>
Keletas žmonių vis dar atkreipia dėmesį į faktą, kad Europos, išskyrus Jungtinę Karalystę, vartotojai, besinaudojantys Google knygomis, pvz., Belgijos arba Lenkijos interneto vartotojas, neturės prieigos net prie tų 20 proc. e. knygų. Paslauga iš esmės apima leidinius anglų kalba ir bet kurie Europos leidėjai arba autoriai, norintys prisijungti prie programos, turės patys tartis su Google. Europiečiai turės nemokamą prieigą tik prie mažiausiai patrauklių knygų kategorijų - leidiniai, kurie pateikiami internete ir kurių autorių teisės jau pasibaigusios, pvz., Bibliothèque nationale de France knygos, kurios nebuvo naudojamos 200 metų. Taip nebus sukurta Europos leidinių visiškai elektroninbiblioteka.
<P>
Išskyrus kai kurias išlygas dėl Google projekto, pvz., įmonės monopolis rengiant ir dalijant e. knygas, ir poreikį sumokėti jai dalį pajamų ir reklamą, manau, kad bendros autorių teisių sistemos nebuvimas Europos Sąjungoje padarys ją neveiksmingą. Google supanti teisinsumaištis parodbendros autorių teisių sistemos nebuvimo Europos Sąjungoje ir nesugebėjimo pateikti bendro atsako į Google knygų iniciatyvą pasekmes. Visi aiškiai mato, kad autorių teisių suderinimas Europos Sąjungoje tapo skubia būtinybe.
<SPEAKER ID="076" NAME="Nessa Childers" AFFILIATION="S&amp;D">
Ponia pirmininke, Google yra Amerikos įmonė, visi tai gerai žinome, teikianti interneto paslaugas, kuriomis mes kas dieną naudojamės. Kadangi jų europinbūstinyra Airijoje, žinau, kad ji yra puiki darbdavir tikra internetinių technologijų lyderė.
<P>
Knygų skaitmeninimas, pvz., Google knygų projektas, turi potencialo atrakinti milžiniškus pasaulio kolektyvinių žinių ir kultūros paveldo tomus. Turėtume remti pastangas, kuriomis siekiama sukurti knygų paieškos, skaitymo ir atsisiuntimo sistemą. Visi sutariame, kad tokio masto skaitmeninbiblioteka, kokią siūlo Google, reikš faktinę naudą. Tai ypač pasakytina apie Europos bibliotekas, kuriose knygos saugomos nuo XVII amžiaus. Keletas žmonių gali matyti šias knygas, tačiau paskelbus jas internete pasauliui bus suteikta galimybjas nagrinėti ir mėgautis jų turiniu.
<P>
Tačiau mes, europiečiai, turime užduoti klausimą, ar likusią žinių ir kultūros dalį turėtų monopolizuoti viena privati Amerikos įmonė. Neabejoju, kad Google nori laikytis savo įžymiojo moto "nedaryk nieko blogo". Tačiau kas galėtų užtikrinti, kad jie nepanaudos monopolistinių galių apmokestinti šias knygas paprastiems piliečiams? Vieša prieiga prie tokių išteklių yra pirmaeilės svarbos.
<P>
Faktiškai mes turime daryti viską, ką galime, kad paremtume savo skaitmeninę biblioteką. Europeana suteikia prieigą internete prie beveik penkių milijonų leidinių. Jos misija - pasiūlyti plačiausią įmanomą prieigą prie kultūros rinkinių iš visos Europos. Gailiuosi, kad tik Prancūzija rimtai prisidėjo iki šiol ir kad kiti, įskaitant Airiją, prisidėjo nežymiai. Atsižvelgdama į tai, kad mano šalis turi tokią turtingą ir įspūdingą literatūros istoriją, kviečiu Airijos vyriausybę aktyviau dalyvauti Europeana projekte.
<P>
Turime puoselėti viešą prieigą prie mūsų bendros Europos kultūros ir paveldo. Visoms Europos kultūros institucijoms turi būti aiškiai pasakyta - skaitmeninkite ir skaitmeninkite dabar.
<SPEAKER ID="077" NAME="Georgios Papanikolaou" AFFILIATION="PPE">
(EL) Ponia pirmininke, tai principinis klausimas, kad mes turime skatinti prieigą prie informacijos ir švietimo. Tuo pat metu mes taip pat turėtume palengvinti prieigą prie Europos ir pasaulio kultūros, kurioje užrašytas žodis užima iš tikrųjų ypatingą vietą. Šia prasme knygų skaitmeninimas ir nemokama prieiga prie jų yra trokštama, tačiau tik tuo atveju, jei pritaikysime tai, apie ką šiandien diskutuojame, t. y. absoliučią intelektinės nuosavybės apsaugą.
<P>
Tačiau mes turime panašias institucionalizuotas priemones Europos Sąjungoje. Aš turiu omenyje Europeana, kurią mes turime toliau stiprinti ir plėtoti. Europeana yra biblioteka, mokykla, filmų biblioteka ir muzikos archyvas vienoje vietoje ir, žinoma, joje gerbiamos intelektinės nuosavybės teisės ir suteikiama nemokama prieiga visiems piliečiams. Dėl to priemonės egzistuoja. Klausimas, kaip mes galime panaudoti savo, kaip Europos Sąjungos, galias, kad taptume pradininkais, o ne vien tik naujovių privačiame sektoriuje stebėtojais.
<SPEAKER ID="078" NAME="Edit Herczog" AFFILIATION="S&amp;D">
(HU) Tai yra dar kitas perėjimo nuo Gutenbergo prie skaitmeninės galaktikos pavyzdys. Lėta teisėkūra yra priežastis, kodėl privatus verslas mus aplenkė. Turime pagreitinti teisėkūrą. Turime išvengti anarchijos ir turime užkirsti kelią monopolijoms susiformuoti. Turime užtikrinti skaitytojų, rašytojų ir taip pat prekybininkų laisvę. Taip pat turime užtikrinti kultūrinę įvairovę ir mažumų kalbų lygiateisiškumą. Turime padaryti viską, kad panaikintume skaitmeninį neraštingumą. Visa tai mes turime padaryti ir tai nėra paprasta užduotis.
<SPEAKER ID="079" NAME="Helga Trüpel" AFFILIATION="Verts/ALE">
Ponia pirmininke, esu atsakinga už naują pranešimą dėl Europeana ir esu įsitikinusi, kad turime rasti tinkamą pusiausvyrą tarp, viena vertus, pagarbos intelektinės nuosavybės teisėms ir, kita vertus, lengvos prieigos suteikimo visiems mūsų vartotojams.
<P>
Tai reiškia, kad mums reikia aiškiai nustatyti, kaip atlikti autorių teisių reformą, ir dėl to Komisija turi atlikti darbą, susijusį su tuo, kokio lygio sąžiningą naudojimą mes norime turėti Europoje ir kokius kūrinius pripažinti nežinomų autorių kūriniais. Norėčiau sužinoti iš Komisijos, ar jeigu tikrai nenorime likti Jungtinių Valstijų užnugaryje, turėtume finansuoti Europos meno kūrinių skaitmeninimą ir daugiau lėšų skirti Europeana pagal naująją Lisabonos strategiją. Priešingu atveju mes tai paliksime Google, ir tai nebus pats geriausias sprendimas norint išvengti monopolinės struktūros, kurią jau turime.
<SPEAKER ID="080" NAME="Rui Tavares" AFFILIATION="GUE/NGL">
(PT) Ponia pirmininke, tai labai ironiška, tiesa? Tai, ką Google padarė, pasiimdama intelektinę nuosavybę ir atgamindama ją privačiam naudojimui, buvo aiškiai neteisėta nuo pat pradžių pagal paties JAV teisingumo departamento išvadas. Mažesniu mastu mes tai vadiname piratavimu. Kodėl čia turėtų būti kokių nors skirtumų tarp pavienių vartotojų, kurie tai daro, ir tokios milžiniškos įmonės kaip Google?
<P>
Dėl to pirmasis mūsų principas turėtų būti toks, kad stambiems dalyviams neturėtų būti suteikiamos jokios specialios privilegijos.
<P>
Mūsų antrasis principas - mes negalime priklausyti nuo monopolininko geros valios. Kaip ir dauguma čia esančių, manau, kad Google yra įdomi įmonė. Manau, kad jų idėja yra inovatyvi ir gera. Tačiau kas atsitiks, jeigu jie vėliau padidins kainas, kaip, pvz., daro mokslinių žurnalų leidėjai, padidindami kainas keletą šimtų kartų? Kas bus, jeigu jie apribos prieigą prie tam tikrų knygų? Jie nustat15 proc. kvotą knygoms, kurios gali būti cenzūruojamos.
<P>
Mums reikia iš tikrųjų pasaulinės skaitmeninės bibliotekos, kurią valdytų pasaulinis konsorciumas, įskaitant universitetus, siekiant užtikrinti, kad nenukentėtų kokybir nacionalinės bibliotekos; konsorciumas, kuriame Europa, žinoma, turės daug didesnes nei dabartinės pirmavimo ir sprendimų priėmimo galias. Ji pradėjo nuo knygų; toliau bus meno kūriniai Europos muziejuose. Europa negali sau leisti nespėti į nuvažiuojantį traukinį.
<SPEAKER ID="081" NAME="Zoltán Balczó" AFFILIATION="NI">
(HU) Kol dabar kalbame apie pasaulio knygų paveldo skaitmeninimą, kurį atlieka privati įmonė, šiuo atveju tai yra Google, atrodo, kad susiduriame tik su dabartimi. Vienoje kalboje buvo pareikšta, kad čia esantys bet kokiu atveju ir toliau naudosis spausdintomis knygomis. Tačiau kad ir kokiai galimybei mes grindžiame kelią, ateities kartoms jis suteiks galimybę arba trūkumą, kuriuos mes turime aiškiai išspręsti. Dėl to šiuo atveju pagrindinis klausimas yra ne tik poveikis Europos kultūros pramonei, kaip jau buvo minėta. Ne, toks sprendimas turės įtakos Europos kultūrai. Faktiškai egzistuoja didelis pavojus, kad įmonei priklausys pasaulio kultūros paveldas arba, žvelgiant į ateitį, jos kultūros dabartis. Būtent dėl to Europa privalo sukurti savo aiškią strategiją šioje srityje.
<SPEAKER ID="082" NAME="Piotr Borys" AFFILIATION="PPE">
(PL) Ponia pirmininke, pirma, skaitmeninimas yra didelgalimybsuteikti kuo didesniam skaičiui europiečių prieigą prie mūsų kultūros, Europos ir pasaulio paveldo. Tai iš tikrųjų puikiai atitinka naujosios Lisabonos strategijos tikslus.
<P>
Tačiau atrodo, kad, pirma, tai reikalauja standartizuoti nežinomų autorių kūrinių klausimą. Pirmiausia šioje srityje turėtume suderinti Europos sprendimus dėl pajamų, gaunamų už nežinomų autorių kūrinius, valdymo. Valstybės narės šiuo atveju taiko skirtingus sprendimus.
<P>
Antra, nebespausdinamų kūrinių leidyba reikalauja specialios priežiūros. Mano nuomone, nebespausdinamų kūrinių klausimas turėtų būti suderintas. Negalime leisti atsirasti padėčiai, kurioje nėra griežto nebespausdinamų kūrinių reglamentavimo. Trečia, negalime taikyti pasišalinimo metodo Europos teisės sistemoje, nes tai suteikia galimybę Google skaitmeninti kūrinius be autoriaus sutikimo.
<P>
Manau, kad šioje srityje turėtume priimti platesnio masto priemones Europos Sąjungoje. Taip pat manau, kad jeigu norime konkuruoti teigiama šio žodžio prasme su Google arba taip pat bendradarbiauti su įmone, iš tikrųjų turėtume pagreitinti darbą, susijusį su Europeana, ir ypač paspartinti darbą šioje srityje su valstybėmis narėmis.
<SPEAKER ID="083" NAME="Seán Kelly" AFFILIATION="PPE">
Ponia pirmininke, turiu papasakoti jums trumpą istoriją, kad pavaizduočiau savo požiūrį.
<P>
Tikriausiai pirmoji autorių teisių byla pasaulio istorijoje buvo nagrinėjama prieš 1 500 metų Airijoje, kai vienuolis vardu Finianas pakvietkitą vienuolį vardu Columcille į savo vienuolyną. Finianas tuo metu rašrankraštį. Columcille jį surado ir kiekvieną naktį keldavosi ir jį perrašinėdavo.
<P>
Finianas nebuvo patenkintas ir paprašjį grąžinti. Kadangi perrašytas rankraštis nebuvo jam grąžintas, jis kreipėsi į karalių. Karalius išnagrinėjo bylą ir priėmsprendimą, kuris buvo toks - pirmiausia paskysiu jį airių kalba: "do gach bó a lao, do gach leabhar a chóip" arba "kiekvienai karvei jos veršiukas, kiekvienai knygai jos kopija".
<P>
Šiandien tai lygiai taip pat aktualu kaip ir prieš 1 500 metų, nes autorių teisės ir intelektinės teisės turi būti užtikrinamos. Dėl to aš sakau "kiekvienai karvei jos veršiukas, kiekvienai knygai jos kopija" ir kiekvienam autoriui ir atlikėjui jo autorių teisės ir intelektinės teisės.
<SPEAKER ID="084" NAME="Siim Kallas">
Komisijos pirmininko pavaduotojas. - Ponia pirmininke, Komisija daro viską, kad skatintų mūsų visuomenės vystymąsi skaitmenine prasme. Man atrodo, kad Google - o ypač jos knygų projektas - pasirodesąs svarbus Europos Sąjungos integravimo veiksnys, nes, kaip jūs gerai žinote, - ir tai yra visuose laikraščiuose, - autorių teisės iki šiol išimtinai priklausvalstybių narių kompetencijai ir nacionalinių teisės aktų reglamentavimo sričiai.
<P>
Dabar mums reikia kokio nors bendro požiūrio, kuriam Komisija su mielu noru pateiktų pasiūlymų. Naujos sudėties Komisija iš tikrųjų imsis spręsti visus šiuos klausimus labai rimtai ir tai bus svarbus prioritetas. Sutinkame, kad knygos turi būti internete ir greitai. Jos ten bus - norime mes to, ar ne. Svarbiausias dalykas yra tai, kad autoriams turi būti atlyginama už knygas internete. Planuojame pagrindų direktyvą šiais klausimais - įskaitant kolektyvinio teisių administravimo organizacijas, kurios turi būti skaidrios ir atskaitingos savo nariams. Pagrindų direktyva bus parengta tarp 2010 m. rudens ir 2011 m. pavasario.
<P>
Neturėtume atsilikti ir siūlome paprastas ES taisykles dėl nežinomų autorių knygų ir taip pat nebespausdinamų knygų. ES pasiūlymas užtikrins, kad knygos būtų skaitmeninamos tik gavus išankstinį leidimą ir taip pat rimtai bus ieškoma nežinomų autorių kūrinių.
<P>
Tęskime šią diskusiją. Dar kartą turėtume padėkoti Teisės reikalų komitetui ir garbingiesiems nariams A. Niebler ir K. H. Lehne už jų iniciatyvą pradedant šias įdomias diskusijas.
<SPEAKER ID="085" NAME="Pirmininkė">
Diskusijos baigtos.
<P>
Raštiški pareiškimai (Darbo tvarkos taisyklių 149 straipsnis)
<SPEAKER ID="086" NAME="Bogusław Sonik  " AFFILIATION="PPE">
raštu. - (PL) Google knygos - nauja Google siūloma paslauga - pastaruoju metu suteikpagrindą daugybei ginčų. Projektas pagrįstas nemokama prieiga prie didelio skaičiaus nuskaitytų knygų, iš kurių keturi milijonai nuskaitytų knygų yra Europos autorių. Šioje situacijoje kyla klausimų dėl laisvės naudotis internetu ribojimo ir iššūkių, su kuriais susiduria teisės aktų leidėjai dėl dinamiškai besivystančios informacinės visuomenės.
<P>
Kaip teisingai nurodo Europos Komisija, knygų, kurios yra autorių teisių objektas, skaitmeninimas turi visiškai atitikti autorių teisių ir tinkamo autorių atlygio principą, kurie turi gauti didžiausią naudą iš platesnės viešos prieigos Europos mastu prie jų kūrinių. Tačiau tuo pat metu Komisija iškėlklausimą dėl Europos autorių teisių sistemos tinkamumo įveikti skaitmeninio amžiaus iššūkius: ar dabartinis acquis suteikia galimybę Europos vartotojams pasinaudoti skaitmeninėmis knygų versijomis? Ar tai užtikrina atlyginimą jų autoriams?
<P>
Google knygų projektas suteikia galimybę susipažinti su knygomis daug didesniam skaitytojų būriui, nei leistų įprasta biblioteka. Tačiau nemokamas knygų dalijimas saityne susidūrsu panašiais ribojimais, kurie atsirado muzikos leidyboje. Nespėta įstatymų pritaikyti prie skaitmeninių komunikacijų plėtros, dėl to reikia sukurti naują teisinę sistemą, kuri leistų reglamentuoti besikeičiančią tikrovę. Taip pat turime rasti kompromisą tarp tokių projektų kaip Google knygos naudos ir autorių teisių atsižvelgiant į atlyginimą už jų kūrinius.
<P>
(Posėdis sustabdytas 11.50 val. ir pratęstas 12.00 val.)

<CHAPTER ID="020">
Vienos minutės kalbos (Darbo tvarkos taisyklių 150 straipsnis)
<SPEAKER ID="169" NAME="Pirmininkas">
Kitas klausimas - vienos minutės kalbos politinės svarbos klausimais (Darbo tvarkos taisyklių 150 straipsnis)
<SPEAKER ID="170" NAME="Elena Băsescu" AFFILIATION="PPE">
(RO) Pirmiausia norėčiau pareikšti užuojautą nukentėjusiesiems nuo potvynių Rumunijoje.
<P>
23 žmonės žuvo, per 18 000 buvo evakuota. Nuo potvynių nukentėjo 530 vietovių 37 šalyse, apie 9 000 namų ūkių ir 60 000 hektarų dirbamos žemės bei 41 nacionalinės reikšmės kelias. Nuostoliai kasdien didėja.
<P>
Šiuo metu vienas iš prioritetų yra 4,5 km ilgio užtvankos Galacyje statyba siekiant apsaugoti šį uostamiestį nuo potvynių Dunojuje. Jei užtvanka neišlaikys, kils tikra katastrofa. Galacyje nukentės daugiau kaip 8 000 žmonių, taip pat didžiausi ūkio subjektai.
<P>
Rumunijos Vyriausybpaskelbketinanti iki liepos 15 d. pateikti dokumentus dėl pagalbos iš Europos Sąjungos Solidarumo fondo. Raginu Europos Komisiją kuo greičiau, kai tik bus tiksliai įvertinti patirti nuostoliai, skirti lėšų Rumunijai iš šio fondo.
<SPEAKER ID="171" NAME="Alf Svensson" AFFILIATION="PPE">
(SV) Pone pirmininke, šiuo metu žiniasklaidoje gausu pranešimų apie būtinybę taupyti ir mažinti išlaidas, kad būtų galima suvaldyti skolas, primestas žmonėms. Savaime suprantama, kodėl apie tai tiek daug rašoma, tačiau juk esama ir tokių, kurie neturi ko mažinti, nes iš viso neturi lėšų. Daugelis šių žmonių, tokių pačių žmonių, kaip mes, gyvena Afrikoje. Pasibaigus pasauliniam futbolo čempionatui, televizijos kameros netrukus nusigręš nuo Pietų Afrikos. Tikiuosi, kad tuomet galėsime skirti dėmesio skurdžiosioms šalims į pietus nuo Sacharos. Turime ką nors daryti, nes negalima leisti, kad žmonės mirtų iš bado ir troškulio ir negalėtų sudurti galo su galu. Todėl esu įsitikinęs, kad turime drąsiai nugriauti sieną, skiriančią privačias versloves ir įmones nuo valstybės, ir leisti verslininkams teikti pagalbą kitaip, nei ją skyrėme anksčiau.
<SPEAKER ID="172" NAME="Antonio Masip Hidalgo" AFFILIATION="S&amp;D">
(ES) Pone pirmininke, iš šio laisvės forumo lenkiu galvą atminimui José Saramango, kurį sutikau dėl jo didžiulio susidomėjimo dviem rašytojais - Leopoldo Alasu ir Ángel Gonzálezu - iš mano miesto Ovjedo. Jei nugalės sveikas protas, Ovjedas 2016 m. bus Europos kultūros sostinė.
<P>
José Saramangas buvo pasišventęs. Jo pasipriešinimas karui Irake buvo nepamirštamas, kaip ir jo pasišventimas dideliems mažų žmonių siekiams, pvz., Aminatou Haidaro ir visų Sacharos tautų. Būdamas komunistu, turėjusiu drąsos kritikuoti režimo Kuboje ekscesus, jis visų pirma buvo didis rašytojas. Jis paliko neišdildomą įspaudą Portugalijoje, Iberijoje, Europoje ir visame pasaulyje.
<P>
Tegyvuoja José Saramango Fondas! Tegyvuoja Pilar del Río!
<SPEAKER ID="173" NAME="Maria Eleni Koppa" AFFILIATION="S&amp;D">
(EL) Pone pirmininke, būdama šalis kandidatė, Turkija turi puoselėti Europos Sąjungos vertybes ir siekti jos tikslų, kaip nustatyta sutartyse. Todėl labai svarbu, kad ji siektų gerų kaimyninių santykių, kaip jos ne kartą prašEuropos Parlamentas ir Taryba, nors tai ir be žodžių turėtų būti aišku. Birželio 30 d. Turkija įvykddar vieną provokaciją Šiaurės Egėjo jūrinėje dalyje, Graikijos kontinentiniame šelfe. Turkijos hidrografinis ir okeanografinis laivas "Cesme", nepranešęs Graikijai apie savo kursą ir planuojamą veiklą, įplaukį teritoriją, esančią 13 mylių į šiaurę nuo Samotrakės salos ir 10 mylių nuo Trakijos pakrantės.
<P>
Dvišalių santykių pagerinimas būtų naudingas ir Graikijai, ir Turkijai. Neseniai Turkijos vadovybkalbėjo apie naują atmosferą Graikijos ir Turkijos santykiuose. Tačiau tai, kad Turkija nuolat pažeidinėja Graikijos vandens ir oro erdvę, verčia abejoti jos ketinimų nuoširdumu.
<P>
Norėčiau dar kartą iš šios tribūnos paraginti Europos Sąjungos kompetentingas institucijas pasiųsti aiškų ir griežtą signalą Ankarai dėl šio nederamo elgesio.
<SPEAKER ID="174" NAME="Karin Kadenbach" AFFILIATION="S&amp;D">
(DE) Pone pirmininke, imunizacija - vienas didžiausių atradimų medicinoje. Vaikų skiepijimo programos yra Europos sėkmės pavyzdys. Ligos, kuriomis praėjusiame amžiuje sirgo tūkstančiai vaikų ir kurios kartais netgi kainavo gyvybę, jau beveik išnaikintos. Šiandien minime raupų išnaikinimo trisdešimtmetį.
<P>
Tačiau visuomenės informuotumas apie ligas, kurių galima išvengti pasiskiepijus, mažėja, kaip mažėja ir gyventojų motyvacija skiepytis ir skiepyti savo vaikus. Dėl sumažėjusios motyvacijos dalyvauti skiepijimo programose, blogėja imunizacijos rodikliai. Todėl vėl pradeda plisti tokios ligos kaip tymai ir raudonukė, kurios jau buvo beveik išnaikintos. Vaiko paskiepijimas nuo užkrečiamosios ligos naudingas pačiam vaikui, jo asmens sveikatai. Tačiau tai naudinga ir visiems kitiems. Skiepai saugo ne tik atskirus asmenims, bet ir visą visuomenę.
<P>
Vienas iš pagrindinių Europos sveikatos politikos uždavinių - informuoti apie vaikų skiepijimo programų ir apskritai imunizacijos svarbą bei didinti skiepijimo programų dalyvių skaičių, visų pirma atsižvelgiant į augantį spaudimą mūsų sveikatos biudžetui.
<SPEAKER ID="175" NAME="Pat the Cope Gallagher" AFFILIATION="ALDE">
Pone pirmininke, pirmiausia norėčiau pritarti savo kolegei iš Airijos, poniai M. McGuinness, dėl bendrovės "Equitable Life": aš taip raginu JK Vyriausybę spręsti šį klausimą skubos tvarka ir vykdyti savo įsipareigojimus. Šiuo klausimu mane užplūdo gausyblaiškų iš mano šalies.
<P>
Dabar norėčiau kreiptis į laikinąjį komitetą, įkurtą 2014-2021 m. perspektyviniam finansiniam planui nagrinėti, kuris pirmą kartą susirinks ketvirtadienį.
<P>
(GA) Būdamas šio komiteto narys, norėčiau pabrėžti, kad labai svarbu nuo 2013 m. numatyti nemažą biudžetą žemės ūkiui. Reikėtų nepamiršti, kad visos Europos Sąjungos išlaidos žemės ūkiui sudaro tik 0,4 proc. Europos Sąjungos bendrojo vidaus produkto.
<P>
Jei žemės ūkio biudžetas ir toliau bus didelis, Europos Sąjunga bus gerai pasirengusi atremti būsimus iššūkius, įskaitant maisto saugumo, gamtinių išteklių ir aplinkos išsaugojimo, naujų darbo vietų kūrimo ir svarbiausia - ekonominio kaimo vietovių gyvybingumo.
<SPEAKER ID="178" NAME="Ramona Nicole Mănescu" AFFILIATION="ALDE">
(RO) Kaip žinote, Rumunija jau daugiau kaip savaitę kenčia nuo potvynių, kurie jau pareikalavo 23 gyvybių ir sugriovtūkstančius namų.
<P>
Šiomis aplinkybėmis Rumunijai reikia finansinės pagalbos iš Europos Sąjungos Solidarumo fondo, tuo labiau, kad Bukarešto valdžia pasirodesanti nepajėgi susitvarkyti su šia nelaime, imtis visų būtinų priemonių ir mažinti nuostolius.
<P>
Norėčiau, pone pirmininke, paraginti parodyti solidarumą visiems tiems, kurie nukentėjo nuo neseniai Rumunijoje kilusių potvynių. Su šia mintimi taip pat norėčiau paraginti Europos Parlamentą pritarti Europos Sąjungos Solidarumo fondo panaudojimui ir skirti išteklių proporcingai patirtiems nuostoliams.
<P>
Pone pirmininke, mano šaliai šios paramos reikia kuo greičiau.
<SPEAKER ID="179" NAME="Oldřich Vlasák" AFFILIATION="ECR">
(CS) Greitkelis D8 nuo Prahos iki Drezdeno - transeuropinio greitkelių tinklo dalis. Šis greitkelis pradėtas tiesti dar praėjusio amžiaus devintajame dešimtmetyje. Buvo planuota jį baigti 2000 m. Tačiau tapo aišku, kad dėl vėlavimų netgi 2012 m. yra nerealus terminas.
<P>
Problema yra 16 km ruožas, kertantis Vidurio Čekijos aukštumos saugomą teritoriją. Šis projektas turėtų būti finansuojamas Europos lėšomis iki 8 mlrd. CZK ir bendrai finansuojamas Europos Sąjungos ir Čekijos. Tačiau šių metų kovo mėn. viduryje Europos Komisija dar kartą informavo Čekijos transporto ministeriją, kad D8 greitkelio tiesimo projekto vertinimas buvo sustabdytas iki keturių mėnesių apsisprendimo laikotarpiui. Akivaizdu, kad negalime su tuo sutikti. Tai sudaro blogą įspūdį visuomenei, daro neigiamą poveikį aplinkai, o alternatyviuose maršrutuose vyksta mirtinos avarijos. Todėl norėčiau paraginti Europos Komisiją paspartinti derybas ir paskelbti galutinę poziciją.
<SPEAKER ID="180" NAME="Georgios Toussas" AFFILIATION="GUE/NGL">
(EL) Pone pirmininke, remiantis Eurostato duomenimis, visose Europos Sąjungos šalyse, kuriose buvo imtasi griežtų, prieš paprastus žmones nukreiptų priemonių, rekordiškai išaugo nedarbas. Šiuo metu Europos Sąjungos valstybėse narėse iš viso yra 23 113 000 bedarbių, o tai yra 1 801 000 bedarbiais daugiau negu buvo 2009 m. gegužės mėn. Graikijoje nedarbas išaugo iki 10,2 proc., nors realiai jis viršija 15 proc. Darbo neturi 23 proc. jaunų vyrų ir daugiau kaip 27 proc. jaunų moterų.
<P>
Graikijos visuotinio socialistų judėjimo (PASOK) vyriausybė, remiama kitų kapitalo partijų ir "į vienus vartus mušančių" europiečių, mojuoja memorandumu, kurį pasirašsu Europos Sąjunga ir Tarptautiniu valiutos fondu, ir spaudžia panaikinti socialinį draudimą viešajame ir privačiajame sektoriuose, panaikinti kolektyvines sutartis, padidinti masiškai atleidžiamų darbuotojų skaičiaus ribą, drastiškai sumažinti išeitines kompensacijas ir 20 proc. sumažinti darbo užmokestį ką tik į darbo rinką įžengusiems jauniems žmonėms, išplėsti vaikų darbą skatinant praktiką, ir apskritai didinti negailestingą jaunimo išnaudojimą.
<P>
Tokia barbariška kapitalistinpolitika būdinga Europos Sąjungos ir jos valstybių narių buržuazinių vyriausybių politikai. Prieš eilinius žmones nukreipta politika vykdoma kartu su šmeižto akcijomis ir kriminalizuojant mano šalies darbo klasės kovas tik dėl vieno tikslo: perkelti kapitalistų krizės naštą ant darbo žmonių pečių, siekiant apsaugoti monopolistinių verslo grupuočių pelnus.
<P>
Darbo žmonėms skubiai reikia, kad būtų sutelktos jėgos ir sustiprinta jų kova prieš šią prieš juos nukreiptą politiką bei užtikrintas jų nūdienos poreikių tenkinimas.
<SPEAKER ID="181" NAME="Charalampos Angourakis" AFFILIATION="GUE/NGL">
(EL) Pone pirmininke, tuo metu, kai visų Europos Sąjungos šalių vyriausybės žengia pastaruoju metu Graikijoje vykdytų prieš darbo žmonės nukreiptų priemonių pėdomis, valstybėse narėse ir Europos Sąjungos struktūrose gausėja antidemokratinių, antikomunistinių priemonių ir provokacijų.
<P>
Konkrečiai norėčiau pasmerkti komunistinės simbolikos kriminalizavimą Lenkijoje ir istorinės tiesos kriminalizavimą Vengrijoje - visa tai juodina žmonių pergalę prieš fašizmą. Taip pat norėčiau pasmerkti Moldovos Vyriausybės paskelbtą ir Europos Sąjungos paremtą draudimą naudoti komunistinę simboliką bei panašias priemones Rusijoje.
<P>
Naudodamasis proga, dar kartą noriu pasmerkti mėginimus sumenkinti milijonų komunistų ir antifašistų auką prilyginant, kaip jūs gerai žinote, komunizmą fašizmui.
<P>
Grasinimai, kad streikai ir eilinių žmonių kovos prieštarauja konstitucijai, negali sustabdyti socialinių pokyčių ir darbininkų kovos prieš barbariškas priemones, nukreiptas prieš liaudį. Masinsocializmą žeminanti kampanija skirta įtikinti žmonėms, kad alternatyvaus kelio nėra. Mes nusiteikę optimistiškai. Aiškiai matome, kad darbininkai priešinasi. Visi žinome, kad ši kova - vienintelreali alternatyvi išeitis iš dabartinės krizės.
<SPEAKER ID="182" NAME="Claudio Morganti" AFFILIATION="EFD">
(IT) Pone pirmininke, ponios ir ponai, kaip Jungtinės grupės neįgaliųjų reikalams pirmininko pavaduotojas norėčiau pasinaudoti galimybe ir trumpai pakalbėti apie Jungtinių Tautų neįgaliųjų teisių konvenciją ir jos ratifikavimą.
<P>
Ši konvencija vienu metu yra ir tikslas, ir svarbus išeities taškas pilietinei pasaulio raidai, net jei ir jos ratifikavimo Europos Sąjungoje - kuriam Taryba pritarpraėjusį lapkričio mėn. - Jungtinės Tautos dar nepatvirtino, nes kai kurios valstybės narės vėluoja priimti Europos Sąjungos institucijų tarpusavio elgesio kodeksą.
<P>
Todėl tikiuosi, kad šis Parlamentas padės pašalinti šias kliūtis ir kad likusių Europos šalių demokratinės institucijos ratifikuos Jungtinių Tautų Neįgaliųjų teisių konvenciją ir, kad ji visiškai įsigaliotų, ratifikuos ir jos fakultatyvinį protokolą. Jei Europos Sąjunga iš tikrųjų nori būti aktyvi lydertarptautinėje arenoje, turime užtikrinti, kad ir nacionaliniu, ir Europos lygmeniu žmonėms su negalia būtų pirmenybės tvarka užtikrintos visos teisės.
<SPEAKER ID="183" NAME="Nikolaos Salavrakos" AFFILIATION="EFD">
(EL) Pone pirmininke, neseniai pasirodTurkijos užsienio reikalų ministro Ahmeto Davutoglu knygos "Strategic Depth" (Strateginės gelmės) vertimas į graikų kalbą. Šioje knygoje Turkijos nuosekli geopolitindoktrina pasirodo priklausanti vietos, regiono supervaldžiai, kurios interesai driekiasi nuo Adrijos iki Kinijos ir labiausiai sutelkti ties Kipru, Balkanais ir Egėju.
<P>
Knygos 247 puslapyje Kiprui skirtas atskiras skyrius, kuriame pabrėžiama jo geostrateginsvarba, nepaisant žmogiškojo gyventojų, jų tautybės ir religijos aspekto. Kartu aiškiai matosi ekspansionistinaliuzija į Graikijos Rodo salą.
<P>
Šiame strategijos vadove rašoma, cituoju, kad, kaip ir JAV, kurios turi tiesioginių interesų Kuboje ir kitose Karibų salose, nors JAV gyventojų struktūra šių vietovių nesiekia, taip ir Turkija, žiūrint iš strateginės perspektyvos, privalo turėti interesą Kipre nepaisant žmogiškojo faktoriaus.
<P>
Tendencija siekti įgyti buvusias osmanų teritorijas, apie kurią rašoma šioje knygoje, yra prievartos požymis. Prieš Europos Sąjungą negali būti jokios prievartos. Reikia pasiųsti Turkijai signalą.
<SPEAKER ID="184" NAME="Franz Obermayr" AFFILIATION="NI">
(DE) Pone pirmininke, Ispanija skuba atverti naują derybų su Turkija skyrių, tikriausiai mėgindama nukreipti dėmesį nuo savo pačios vidaus krizės. Tačiau užuot derėdamiesi su Ankara dėl maisto saugumo, turėtume spręsti neišspręstus klausimus, įskaitant neišspręstą konfliktą dėl Kipro, Armėnijos klausimą, žmogaus teisių, tikėjimo laisvės ir išpuolių prieš krikščionis, pvz., kai neseniai buvo nužudytas katalikų kunigas, klausimus.
<P>
Turkijos užsienio reikalų ministras yra sakęs, kad daugiau geros valios iš ES pusės paspartintų derybų procesą. Stulbina tai, kad Ankara prašo atverti konkretų naują derybų skyrių, tačiau pati tuo metu labai prastai vykdo savo įsipareigojimus, kitaip tariant, netenkina stojimo kriterijų. ES leidžiasi būti spaudžiama ir aš nesuprantu, kodėl ji taip sparčiai stumia plėtros procesą lipdama per savo piliečių galvas.
<SPEAKER ID="185" NAME="Claudiu Ciprian Tănăsescu" AFFILIATION="NI">
(RO) Šiandien čia kalbu prieš jus, norėdamas pareikšti daugiau nei nuostabą ar apgailestavimą, kad, nors gyvename 21-ame amžiuje, kai kuriose Europos dalyse žodžio ir spaudos laisvės srityje vyrauja tokia tvarka, kuri grąžina mus Inkvizicijos laikus.
<P>
Negaliu suprasti, kaip gali būti, kad net ir dabar, kai žodžio laisvEuropos Sąjungoje - konstitucinteisė, kai kuriose valstybėse narėse jų pačių konstitucijos ir Europos teisės aktai dėl teisės laisvai reikšti mintis laikomi silpnosiomis nacionalinio saugumo vietomis.
<P>
Nepamirškime, kad būtent spaudos funkcija yra informuoti plačiąją visuomenę apie kiekvieną bendruomenės gyvenimo aspektą ir kad, jei tik spauda neskelbia visiškai slaptų dokumentų, negali kilti nklausimo, kad gali būti pakenkta valstybės saugumui.
<P>
Būtų absurdiška, jei vyriausybės galėtų bet kuriuo metu, teisindamosi pagrindo neturinčiais motyvais, tiesiogiai užčiaupti burną spaudai arba per iškreiptus įstatymus, sukeldama baimę, įvesti savicenzūrą. Iš esmės aš nemanau, kad šalis, kurioje vienintelis informacijos šaltinis yra valdžia, gali būti pelnytai vadinama laisva arba Europos šalimi.
<SPEAKER ID="186" NAME="Georgios Koumoutsakos" AFFILIATION="PPE">
(EL) Pone pirmininke, praėjusią savaitę Turkijos mokslinių tyrimų laivas "Cesme" teritorijoje, kuri ir teisiškai, ir geografiškai priklauso Graikijai, atlikinėjo tyrimus po vandeniu, prieš tai nepasitaręs su Graikija ir negavęs jos sutikimo. Tai sulaukaštrios diplomatinės reakcijos iš Atėnų.
<P>
Pagrindintokio elgesio, sukėlusio bėdų geriems kaimyniniams santykiams su valstybe nare, priežastis ta, kad Turkija nėra pasirašiusi ir ratifikavusi tarptautinės Jūrų teisės konvencijos. Noriu priminti Parlamentui labai svarbų faktą: tarptautinJūrų teisės konvencija - mišrus tarptautinis susitarimas, kurį yra pasirašiusi Europos Sąjunga, visos valstybės narės ir visos šalys kandidatės, išskyrus Turkiją. Todėl ši konvencija yra neatsiejama Bendrijos acquis dalis. Todėl kiekviena šalis kandidatė, norėdama įstoti į Europos Sąjungą, privalo priimti ir šią JT Jūrų teisės konvenciją.
<P>
Tai labai svarbi būtina sąlyga. Jei Turkija jos neįvykdys, tai neigiamai atsilieps tolesnėms jos deryboms dėl stojimo ir dėl konkrečių skyrių, pvz., žvejybos ir energetikos, būtent todėl Parlamentas turėtų paraginti Turkiją pasirašyti ir ratifikuoti šią konvenciją.
<SPEAKER ID="187" NAME="Róża Gräfin von Thun und Hohenstein" AFFILIATION="PPE">
Pone pirmininke, norėčiau grįžti prie šiandienos diskusijos ...
<P>
(PL) Róża Gräfin von Thun und Hohenstein (PPE). - ... apie piliečių iniciatyvą. Norėčiau dar kartą ypatingai stipriai tai pabrėžti. Per šiandienos diskusiją man susidarįspūdis, kad pamiršome socialinės komunikacijos klausimą - klausimą, kuriam skyrėme tiek daug dėmesio, kai propagavome Lisabonos sutartį. Mes dažnai kartojome piliečiams, kad tai bus didžiausia Lisabonos sutarties atnešta naujov- kad į piliečius bus iš tikrųjų žiūrima kaip į atskirus asmenis. Tačiau nematau, kad Europos Parlamentas pakankamai ryžtingai informuotų žmones apie tai.
<P>
Apie piliečių iniciatyvą esu kalbėjusi su labai daug piliečių ir susidariau įspūdį, kad jie iš tikrųjų net nežino esant tokį dalyką. Turime labai greitai ir veiksmingai baigti atlikti darbą šiuo iniciatyvos klausimu ir pateikti ją piliečiams. Nepraleiskime progos priartinti institucijas prie piliečių. Būtent tokia proga pasitaikper šias diskusijas.
<SPEAKER ID="189" NAME="Maria Da Graça Carvalho" AFFILIATION="PPE">
(PT) Pone pirmininke, remiantis Eurostato duomenimis, Europos Sąjungoje vėl pradėjo didėti nedarbas. Portugalijoje jis pasiekdar nematytą lygį - panaši padėtis yra ir kitose, labiausiai krizės paveiktose šalyse.
<P>
Drastiški visų be atrankos viešųjų investicijų mažinimai tuo metu, kai likvidumas rinkose nepakankamas, gali katastrofiškai padidinti nedarbą. Reikia skubiai imtis pragmatiškų priemonių. ES lėšos iš esmės skiriamos sanglaudos šalims, tačiau dėl procedūrų sudėtingumo, lėtumo ir nepakankamo lankstumo šios lėšos įsisavinamos ypač vangiai.
<P>
Artėja struktūrinių fondų vidurio laikotarpio peržiūra. Raginu Komisiją ir valstybes nares išsamiai peržiūrėti šias programas, daugiausia dėmesio skiriant produktyvioms investicijoms. Taip pat raginu supaprastinti procedūras, kad šias lėšas būtų galima įsisavinti dinamiškai ir lanksčiai. Dar kartą pabrėžiu mažųjų ir vidutinių įmonių svarbą, taip pat paramos verslumui ir jaunimo įdarbinimui skatinti svarbą. Noriu priminti, kad jei, pvz., pagal Portugalijos nacionalinę strateginę programą kiekvienai Portugalijos mažajai ir vidutinei įmonei būtų padedama įdarbinti po vieną darbuotoją, Portugalijos nedarbo problema būtų praktiškai išspręsta.
<SPEAKER ID="190" NAME="Csaba Sándor Tabajdi" AFFILIATION="S&amp;D">
(HU) Vienas iš pagrindinių antidemokratinių ir autoritarinių santvarkų prioritetų yra suvaržyti žiniasklaidos laisvę. Ypač neramina tai, kad kyla grėsmviešosios žiniasklaidos nepriklausomybei. Ar Komisija, Taryba ir Parlamentas mato, kad pažeidinėjami ES standartai ir Kopenhagos kriterijai? Ar ES mato, kad daugelyje valstybių narių varžoma viešosios žiniasklaidos laisvė? Politikai ją tiesiogiai kontroliuoja ir daro spaudimą atimdami finansavimą. Dar dažniau pasitaikantis reiškinys, kai valdančiosios partijos politiniais sumetimais riboja žiniasklaidoje pateikiamą informaciją. Todėl turime pritarti Ivo Beleto pranešimui. Iš tiesų, Europos Sąjunga per Europos audiovizualinę observatoriją turėtų stebėti, ar valstybės narės užtikrina žiniasklaidos nepriklausomybę. Siūlau, kad, be kitų funkcijų, Europos Ombudsmenas nagrinėtų žiniasklaidos nepriklausomybės klausimus. Turime ginti spaudos laisvę - Europos teisės viršenybės pamatą.
<SPEAKER ID="191" NAME="Ivailo Kalfin" AFFILIATION="S&amp;D">
(BG) Pone pirmininke, pone Komisijos nary, norėčiau pasidalyti man rūpestį keliančiu aukštojo mokslo diplomų pripažinimo Europos Sąjungoje klausimu.
<P>
Deja, nepaisant daugybės diskusijų ir labai aiškių Europos teisės aktų šiuo klausimu, kai kuriose valstybėse narėse vis dar sudėtinga, o kai kuriais atvejais iš viso neįmanoma pasiekti, kad būtų pripažintos diplomuose nuodytos kvalifikacijos. Kaip pavyzdį galėčiau paminėti Bulgariją, kur kitos Europos Sąjungos valstybės narės universitete gautas diplomas nėra iš karto pripažįstamas, kaip turėtų būti.
<P>
Reikia pateikti daugybę papildomų dokumentų, kuriuos nagrinėja specialus komitetas. Be to, kad tai reikalauja didžiulių išlaidų ir laiko sąnaudų, piliečiai nėra užtikrinti, kad jų diplomai nebus atmesti. Tai neleidžia universitetams pasinaudoti savo teise vertinti diplomų suteikimo aplinkybes, o tai tiesiogiai prieštarauja 1988 m. gruodžio 21 d. Tarybos direktyvai Nr. 8948 ir Europos Sąjungos Teisingumo Teismo praktikai. Manau, kad Komisija turi imtis priemonių šiai neteisybei atitaisyti.
<SPEAKER ID="192" NAME="Ricardo Cortés Lastra" AFFILIATION="S&amp;D">
(ES) Pone pirmininke, ponios ir ponai, savo kalboje norėčiau pareikšti solidarumą su neseniai Europoje kilusių potvynių aukomis.
<P>
Norėčiau atkreipti jūsų dėmesį į padėtį šiaurinėje Ispanijos dalyje, visų pirma Kantabrijos, Astūrijos, Galisijos regionuose ir Baskų krašte, kurie nukentėjo nuo liūčių sezono padarinių ir iš visų jėgų stengiasi kuo greičiau viską grąžinti į normalų gyvenimą.
<P>
Norėčiau atskirai padėkoti visoms civilinės saugos tarnyboms ir vietos valdžios institucijoms, kurios labai sunkiai dirbo stengdamosi užtikrinti visuomenės saugą ir sumažinti nuostolius nukentėjusiuose regionuose.
<P>
Metas baigti skaičiuoti nuostolius ir pradėti teikti pagalbą nukentėjusioms teritorijoms. Europos Sąjungos Solidarumo fondas galėtų būti viena iš priemonių veiksmingam atsakui į tokią padėtį duoti.
<P>
Be to, būtina veiksmingai taikyti potvynių direktyvą, kad galėtume būti dar geriau pasirengę tokių nelaimių akivaizdoje.
<SPEAKER ID="193" NAME="Jelko Kacin" AFFILIATION="ALDE">
(SL) Sekmadienį, liepos 11 d., sueis 15 metų nuo to laiko, kai generolo Mladičiaus vadovaujama Serbijos Respublikos kariuomenSrebrenicoje pradėjo vykdyti šiame žemyne baisiausią po Antrojo pasaulinio karo nusikaltimą prieš civilius žmonės. Jie jėga atskyrdaugiau kaip 8 000 vyrų ir jaunuolių, įskaitant vaikaus, nuo šeimų ir pasiuntjuos į mirtį. Vyriškosios gyventojų dalies išnaikinimas platesniame regione - rytų Bosnijoje, kuri ribojasi su Serbija, vien dėl to, kad jie priklausbosnių etninei grupei, yra žiaurus nusikaltimas.
<P>
Žudynės Srebrenicoje - tai žiauriausias etninio valymo pavyzdys, tai nusikaltimas žmonijai; 2001 m. Tarptautinis karo nusikaltimų tribunolas buvusiai Jugoslavijai pripažino jį genocidu. 2007 m. žudynes Srebrenicoje genocidu pripažino ir JT Tarptautinis tribunolas Hagoje. Iš paslėptų masinių kapaviečių iškasti aukų palaikai, kurių jau dabar identifikuota daugiausiai, bus palaidoti Potočarų memoriale. 800 nekaltų šio žiauraus keršto akto aukų pagaliau bus palydėta į amžino poilsio vietą.
<P>
Būtų teisinga šią savaitę Europos Parlamente paminėti šią šiurpią Balkanų tragediją ir dar kartą pareikalauti, kad kaltieji vadai būtų patraukti atsakomybėn ir atsakytų už padarytus nusikaltimus.
<SPEAKER ID="194" NAME="Oreste Rossi" AFFILIATION="EFD">
(IT) Pone pirmininke, ponios ir ponai, prieš kelias dienas Belgijos policija surengprecedento Europos Sąjungoje neturintį reidą. Jie įsiveržį arkivyskupo rezidenciją Mechelene, kur tuo metu vyko katalikų vyskupų susirinkimas, ir konfiskavo jų telefonus, kompiuterius ir konfidencialius dokumentus.
<P>
Vyskupai buvo sulaikyti devynioms valandoms, prieš tai neįspėti pagal teisės reikalavimus. Tarp paimtų dokumentų buvo dokumentų, saugomų Išpažinties paslaptimi, kuriuos pateikgyventojai, aiškiai nurodę norintys likti anonimais. Buvo išniekinti ir pneumatiniais grąžtais sugadinti netoliese esančioje katedroje palaidotų dviejų kardinolų karstai.
<P>
Atsižvelgdamas į tai, kad Lisabonos sutartis, kurią pasirašir Jo DidenybBelgijos Karalius, yra pagrįsta Europos kultūriniu, religiniu ir humanistiniu paveldu ir užtikrina tokias visuotines vertybes kaip neatimamas žmogaus teisės, laisvė, demokratija, lygybir teisės viršenybė, norėčiau paprašyti Parlamento Pirmininką kreiptis į Vyriausiąją įgaliotinę užsienio reikalams baronienę C. M. Ashton su prašymu atvykti ir informuoti apie šiuos įvykius bei tai, kaip ji ketina spręsti šį diplomatinį incidentą, kurį sukėlvienos Europos Sąjungos valstybės narės neteisėti veiksmai prieš Vatikaną.
<SPEAKER ID="195" NAME="Csaba Sógor" AFFILIATION="PPE">
(HU) Vidurio ir Rytų Europos valstybių įstojimas į ES ir ES plėtros į Vakarų Balkanų šalis procesas kelia didžiulių iššūkių ES. Dažnai diskutuojama ekonomikos klausimais. Tačiau aš norėčiau pakalbėti apie kai ką, ką esame linkę nutylėti. Šiose šalyse yra daug tautinių mažumų. Šios mažumos į šias šalis neimigravo. Jų nariai kitos šalies piliečiais tapo dėl istorinių priežasčių - dėl dažno valstybių sienų keitimo. Labai dažnai kalbinės mažumų teisės daug laisviau reguliuojamos už ES ribų, nei kai kuriose ES valstybėse narėse. Taip yra todėl, kad tos šalys suvokė, jog joms pačioms naudinga pasirūpinti, kad mažumos čia jaustųsi kaip namie. Šioje srityje ES valstybės narės gali daug ko pasimokyti iš šalių kandidačių. Kiekvienas Europos Sąjungos pilietis nusipelno vienodos pagarbos ir vienodo požiūrio, nepaisant etninės kilmės, tautybės ar gimtosios kalbos.
<SPEAKER ID="196" NAME="Danuta Jazłowiecka" AFFILIATION="PPE">
(PL) Pone pirmininke, mano asmeninpatirtis verčia mane atkreipti Europos Parlamento dėmesį į greitosios medicinos pagalbos paslaugų teikimo EP nariams, kai jie išvykę iš Europos, klausimą. Mano pačios atvejis, taip pat Haičio atvejis, rodo, kad reikėtų nustatyti aiškias taisykles EP nariams, kuriems reikia nuolatinės medicininės priežiūros jų pervežimo namo metu. Parlamentas neturi atitinkamo skyriaus, kuris būtų atsakingas už nario grįžimo organizavimą susidarius tokioms aplinkybėms. Manau, kad Parlamente turėtų būti įkurtas tokiais atvejais atsakingas skyrius.
<P>
Pone pirmininke, ponios ir ponai, norėčiau padėkoti už rūpestį mano sveikata, parodytą labai sunkiu man metu. Labiausiai norėčiau padėkoti Pirmosios Šanchajaus ligoninės, kurioje gydžiausi, gydytojams ir visam medikų personalui už nuostabų darbą, taip pat poniai Claes, ponui Burrieliui ir ponui Manelliui iš Europos Parlamento už neabejingumą ir didžiulę man suteiktą pagalbą. Ačiū jums iš visos savo iš naujo sulipdytos širdies.
<SPEAKER ID="197" NAME="Czesław Adam Siekierski" AFFILIATION="PPE">
(PL) Nuo ekonomikos krizės nukentėjo daugybžmonių. Norėčiau pabrėžti, kad reikia ir, tiesą sakant, būtina imtis specialių priemonių, skirtų padėti skurstantiems, atskirtiems, pagyvenusiems, darbo neturintiems ir jauniems žmonėms.
<P>
Jaunimas - didžiausia darbo neturinčių žmonių grupė. Dažnas jaunuolis į suaugusiųjų gyvenimą žengia neturėdamas perspektyvos ir prastai tam pasirengęs. Žinome, kad geriausias būdas išlikti per krizę - tai švietimas ir investavimas į savo pačių tobulėjimą. Krizės metu kuriama mažiau naujų darbo vietų, naikinamos esamos. Laimei, universitetai ir kitos tretinio ugdymo įstaigos tebeveikia, taip pat esama įvairių būdų tęsti mokslus. Todėl turėtume kurti tinkamas paramos švietimui ir jaunimui formas. Smagu, kad pranešėjos S. E. Jędrzejewskos siūlymu jaunimas buvo įtrauktas į 2011 m. biudžeto prioritetus.
<SPEAKER ID="198" NAME="Marc Tarabella" AFFILIATION="S&amp;D">
(FR) Pone pirmininke, tam tikrų politikų atstovaujama Europa dar niekada nebuvo taip toli nuo piliečių. Kodėl taip yra? Todėl, kad kai kas iš mūsų, politikų, yra visiškai nuošalėje.
<P>
Kaip galime pasiteisinti žmonėms, kad verčiau jau atšauksime susitikimą su NVO, kurios visame pasaulyje kovoja su badu, ir priimsime futbolininką, lyg jis būtų princas, ir dar tuomet, kai 2 milijonai žmonių protestuoja Prancūzijos gatvėse prieš pensijų politiką? Nepaisant to, prieš penkias dienas skubos tvarka vyko parlamentinis tyrimas, per kurį futbolo komandos treneris atsakinėjo į klausimus. Ar kas nors mirė? Ar vyko masinis etatų mažinimas? Ar įvyko ekologinnelaimė? O gal teroristų išpuolis? Visiškai ne. Visa skuba kilo dėl futbolo komandos, kuri, kaip ir 31 kita komanda - arba, tiksliau sakant, 30 kitų komandų - pralaimės arba jau pralaimėjo, o treneris nepaspaudrankos savo kolegai iš Pietų Afrikos, panašiai kaip prezidentas, neištiesiantis rankos savo piliečiams. Įsivaizduokime, kad pasaulyje yra ne tik nesubrendę milijonieriai futbolininkai, kurie nejaučia jokio nacionalinio pasididžiavimo, bet ir darbo netekę žmonės arba pensininkai, nežinantys, ar pajėgs žiemą susimokėti už būsto šildymą. Šie žmonės yra - ir net tik per rinkimus.
<P>
Apgailestauju, Prezidente N. Sarkozy, bet mūsų vertybės ir prioritetai skiriasi ir niekada nebus vienodi.
<SPEAKER ID="199" NAME="Ioan Enciu" AFFILIATION="S&amp;D">
(RO) Norėčiau pareikšti užuojautą Rumunijoje kilusių potvynių aukų artimiesiems. Galiu patikinti visus, nukentėjusius nuo šių baisių įvykių, kad mūsų mintys yra ir bus su jais.
<P>
Deja, Rumunijoje nėra gyvybiškai svarbios prevencijos infrastruktūros ir Rumunijos valdžios institucijos nėra pasirengusios tokioms nelaimėms, nors panašių nelaimių yra buvę ir anksčiau, todėl potvyniai pareikalavo materialinių nuostolių ir, kas dar labiau liūdina, žmonių gyvybių.
<P>
Kaip jau prašiau per praėjusias diskusijas, taip dar kartą prašau Komisijos kuo greičiau pasiūlyti priemonių dėl valstybių narių vidaus ir tarptautinių upių baseinų planavimo, taip pat finansinių priemonių, skirtų šioms svarbioms investicijoms įgyvendinti, kad ateityje būtų išvengta tokių nelaimių.
<P>
Naudodamasis proga, norėčiau Rumunijos žmonių vardu padėkoti Prancūzijai, Belgijai, Austrijai ir Estijai už greitai suteiktą pagalbą Rumunijai, pasinaudojant Bendrijos civilinės saugos mechanizmu.
<SPEAKER ID="200" NAME="Paul Nuttall" AFFILIATION="EFD">
Pone pirmininke, norėčiau atkreipti Parlamento dėmesį į klausimą, kuris kelia mįslę EP nariams iš mano regiono - šiaurės vakarų Anglijos. 2009 m. lapkričio mėn. Kambrijoje, kuri yra mano rinkiminės apygardos šiaurinėje dalyje, kilo didelis potvynis. Buvo sugriauti namai, sužlugdyti verslai, žuvo vienas žmogus. Dėl šios nelaimės Jungtinės Karalystės Vyriausybturi visą teisę kreiptis į ES Solidarumo fondą pagalbos, kuri, kiek man žinoma, galėtų siekti 100 milijonų GBP. Keista, tačiau JK Vyriausybdėl pagalbos nesikreipė.
<P>
Kambrijos gyventojai - sąžiningi žmonės. Jie daug dirba ir moka mokesčius, kurių dideldalis siunčiama Briuseliui. Todėl manau, kad jie turi teisę prašyti grąžinti šiek tiek jų sumokėtų pinigų, o leiboristų vyriausybės pasyvumą šiuo klausimu laikau pralaimėjimu.
<SPEAKER ID="201" NAME="Iosif Matula" AFFILIATION="PPE">
(RO) Praėjusią savaitę kilę potvyniai nusiaubdidelį dalį Rumunijos teritorijos. Deja, 23 žmonės žuvo, o 18 000 žmonių buvo evakuota, jau nekalbant apie didžiulius materialinius nuostolius ir apgadintus tūkstančius namų. Potvynių banga nerimsta, ir tai yra ypač rimta.
<P>
Rumunijos Vyriausybkoordinuoja kovą prieš vandens stichiją ir pradėjo skaičiuoti nuostolius, ketindama prašyti pagalbos iš ES Solidarumo fondo. Akivaizdu, kad lėšų, kurias Rumunija galėtų gauti, pakaks tik daliai visų atstatymo darbų sąnaudų padengti, tačiau ES pagalba pasiųstų svarbų signalą piliečiams, kurie per trumpą laiką prarado viską, ką buvo užgyvenę per visą savo gyvenimą.
<P>
Suteikdama pagalbą, ES parodytų europiečių sanglaudos jausmą bet kokios nelaimės akivaizdoje, ypač per dabartinį ekonomikos nuosmukį. Būtent todėl raginu Europos Komisiją ir kolegas EP narius parodyti solidarumą Rumunijai ir, kai tik valdžios institucijos pateiks nuostolių įvertinimą ir atstatymo planus, patvirtinti finansinę pagalbą.
<SPEAKER ID="202" NAME="Victor Boştinaru" AFFILIATION="S&amp;D">
(RO) Tarpukario laikotarpyje Rumunija, Vengrija ir Italija patyrdiktatorišką fašistinį režimą, kuris išprovokavo smurtą ir šiose šalyse, ir tarptautiniu mastu.
<P>
Šiuo metu Italijoje viešpatauja Ministro Pirmininko Silvijaus Berluskonio monopolija žiniasklaidos priemonėse. Vengrijoje V. Orbáno, kurio partija priklauso vienai Europos Parlamento frakcijai, vadovaujama vyriausybsiūlo įvesti ilgalaikę monopoliją viešajam vaizdiniam-garsiniam turiniui. Rumunijos Prezidentas Traian Băsescu, remiamas partijos, kuri priklauso tai pačiai Europos Parlamento frakcijai, teigia, kad žiniasklaida - silpnoji vieta, dėl kurios gali kilti grėsmnacionaliniam saugumui.
<P>
Noriu tikėti, kad mūsų Europos Sąjunga pasimokiš praeities ir pasipriešins šiems gėdingiems Europos Sąjungos steigiamųjų aktų ir pamatinių vertybių pažeidimams.
<SPEAKER ID="203" NAME="Elżbieta Katarzyna Łukacijewska" AFFILIATION="PPE">
(PL) Pone pirmininke, liepos 1 d. Belgija perėme Europos Sąjungos pirmininkavimą. Kitaip nei prieš tai pirmininkavusios šalys, Belgijos Vyriausybnepateiksavo prioritetų, tačiau parengprie ES kalendoriaus priderintą darbo programą.
<P>
Todėl kyla klausimas, ar per ateinančius šešis mėnesius ketinama aptarti Europos Sąjungos gyventojams aktualias problemas. Ar tiesa, kad Belgijos Vyriausybpaskelbė, jog per savo pirmininkavimą patikslins ES teisės aktus ir veiksmus gamtinių nelaimių atveju? Tai labai svarbu, ypač atsižvelgiant į pastaruoju metu kilusius potvynius ne tik mano šalyje - Lenkijoje, bet ir Rumunijoje, Slovakijoje, Vengrijoje ir Prancūzijoje. Nukentėjusieji nuo šios nelaimės tikisi greitos ir veiksmingos pagalbos, taip pat gero vykdomų priemonių koordinavimo. Todėl tikiuosi, kad nepaisant vidinių problemų Belgijos pirmininkavimo metu, darbas šioje srityje vyks taip, kaip buvo skelbta.
<P>
Taip pat norėčiau padėkoti visiems, kurie atskubėjo į pagalbą potvynių aukoms ne tik Lenkijoje, bet ir kitose nuo šios tragedijos nukentėjusiose Europos Sąjungos šalyse.
<SPEAKER ID="204" NAME="Andrzej Grzyb" AFFILIATION="PPE">
(PL) Pone pirmininke, birželio 21 d. Rusija sumažino dujų tiekimą Baltarusijai ir paskelbė, kad dar kartą tai padarys, jei Baltarusija nesumokės 200 mln. USD. Baltarusija teigia, kad dėl šio sumažinimo gali kilti techninių trukdžių dujų tranzitui į Europos Sąjungos valstybes nares. Ekspertai sako, kad Rusija tokiais veiksmais siekia, be kita ko, priversti Baltarusiją pasirašyti muitinės kodeksą, kuriuo siekiama įkurti muitinės sąjungą, bei priversti Baltarusiją laikytis sutarties dėl apmokėjimo už į Baltarusiją įvežamas prekes rinkos kainomis, taip pat priversti Baltarusiją parduoti tokias strategines bendroves kaip pvz., energijos perdavimo tinklus.
<P>
Tačiau jais taip pat galėjo būti siekiama pakenkti Baltarusijos kaip į ES tiekiamų dujų tranzito šalies reputacijai ir tuo pateisinti investicijas į dujotiekius "South Stream" ir "Nord Stream". Taip pat norėčiau pateikti Europos Komisijai klausimą apie ankstyvojo įspėjimo apie energijos išteklių tiekimo sutrikimus mechanizmų veiksmingumo vertinimą, nes turime 2009 m. lapkričio 16 d. pasirašytą sutartį su Rusija.
<SPEAKER ID="205" NAME="Mairead McGuinness" AFFILIATION="PPE">
Pone pirmininke, noriu pasidžiaugti šiandien Komisijos pateikta prekybos ir platinimo rinkos stebėsenos ataskaita "Siekiant iki 2020 m. užtikrinti veiksmingesnę ir sąžiningesnę prekybos ir platinimo vidaus rinką". Tai labai svarbi ataskaita ir aš tikiuosi, kad ji yra pirmas žingsnis link didesnio skaidrumo visoje prekybos ir platinimo grandinėje.
<P>
Dar praėjusią savaitę matėme pavyzdžių, kad kai kuriose valstybėse narėse, įskaitant ir mano šalį, taikomos nepaaiškinamai labai žemos žemės ūkio produktų kainos, nors maisto kainos vartotojams labai aukštos. Akivaizdu, kad tai rinkos veikimo trūkumas, kaip teisingai nurodo Komisija. Manau, kad svarbu tai, jog šioje ataskaitoje vertinami ne tik ekonominiai prekybos ir platinimo veiklos aspektai, bet ir socialinis poveikis šiame sektoriuje, taip pat poveikis aplinkai ir vartotojams.
<P>
Tikiuosi, kad Parlamentas pateiks pastabas iki rugsėjo 10 d. Tikiuosi, kad neprireiks 10 metų teisingesniam prekybos ir platinimo sektoriui sukurti, nes kol kas pralaimi ir vartotojai, ir gamintojai.
<SPEAKER ID="206" NAME="Pirmininkas">
Šis darbotvarkės punktas baigtas.

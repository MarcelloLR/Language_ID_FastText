<CHAPTER ID="009-09">
9. Prekyba vaisinių augalų dauginamąja medžiaga ir sodininkystei skirtais vaisiniais augalais (nauja redakcija) (balsavimas)
<P>
- Pranešimas: Ioannis Gklavakis
<P>
- Prieš balsavimą:
<SPEAKER ID="103" NAME="Ioannis Gklavakis">
pranešėjas. - (EL) Gerb. pirmininke, norėčiau padėkoti visiems nariams už jų paramą rengiant šį pranešimą. Džiaugiuosi, kad plenariniame posėdyje jis buvo vieningai pateiktas balsavimui, tačiau tai negali sustabdyti mūsų atvirai griežtai pasisakyti prieš pakeitimo procedūrą, kurią Komisija pasirinko dėl šios konkrečios pasiūlytos direktyvos.
<P>
Šis pranešimas yra labai svarbus, nes juo siekiama suteikti tvirtą vaismedžių paskirstymo pagrindą, kad jie būtų sertifikuoti ir apsaugoti augalų higienos požiūriu siekiant apsaugoti ūkininkus, vartotojus ir aplinką. Ypač svarbu, kad gamintojas galėtų įsigyti sveikos dauginamosios medžiagos, kad būtų užkirstas kelias naujų ligų išplitimui, apsaugotos ūkininko pajamos, ir būtų mažiau naudojama pesticidų, kurie, kaip visi žinome, yra labai žalingi aplinkai. Todėl mes pateikėme daug pakeitimų.
<P>
Nepamirškime, kad Europos Sąjungai išsiplėtus iki 27 narių, prekių judėjimas palengvėjo, supaprastėjo, nebėra biurokratijos. Tačiau esama pavojų. Reikia būti budriems, nes netikrinant, augalų gaminių judėjimas kelia ligų išplitimo pavojų, kurio padariniai pražūtingi ir aplinkai, ir ekonomikai.
<P>
Baigdamas norėčiau pakartotinai išreikšti savo prieštaravimą pakeitimo procedūrai, kuri neleidžia mums imtis gerinimo, kai manome, jog ji būtinas. Manau, jog ši politika pavojinga, ypač jei Komisija pasirinks ją ateityje keisdama kitus pasiūlytus reglamentus ir direktyvas.

<CHAPTER ID="007-18">
18. Reglamentai, reglamentuojantys Europos lygmens politines partijas, ir šių partijų finansavimo taisykles (balsavimas) 
<P>
- pranešimas: Jo Leinen
<P>
- Prieš balsavimą
<SPEAKER ID="105" NAME="Jo Leinen">
pranešėjas. - (DE) Pone Pirmininke, išties veiksmingai ir su atsidavimu pirmininkaujančios Portugalijos pravestų derybų šiuo sudėtingu klausimu dėka šiandien galime priimti šią rezoliuciją pirmojo skaitymo metu. Visos kompromisinės pataisos yra 1 pakete, tai reiškia, kad visos kitos pataisos atkrenta.
<P>
Šis reglamentas pagaliau leis Europos politinėms partijoms dalyvauti europiniuose rinkimuose. Tai gali būti laikoma visiškai normaliu dalyku, tačiau anksčiau padėtis nebuvo normali. Viliuosi, kad šis naujas reglamentas išties leis dešimčiai politinių partijų šeimų įnešti dinamiškumo į 2009 m. Europos rinkimus. Dėkoju visiems, dirbusiems su manimi prie šio teisės akto.
<P>
(Plojimai)

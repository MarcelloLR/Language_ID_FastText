<CHAPTER ID="012">
Suderintos statybos produktų rinkodaros sąlygos (diskusijos)
<SPEAKER ID="042" NAME="Pirmininkas">
Kitas klausimas - C. Stihler rekomendacija antrajam svarstymui Vidaus rinkos ir vartotojų apsaugos komiteto vardu dėl Tarybos pozicijos per pirmąjį svarstymą siekiant priimti Europos Parlamento ir Tarybos reglamentą, kuriuo nustatomos suderintos statybos produktų rinkodaros sąlygos ir panaikinama Tarybos direktyva 89/106/EEB [10753/3/2010 - C7-0267/2010 -.
<SPEAKER ID="043" NAME="Catherine Stihler">
pranešėja. - Pone Pirmininke, šios diskusijos ir rytojaus balsavimas dėl per Belgijos pirmininkavimo Tarybai laikotarpį sudaryto susitarimo dėl šio svarbaus pranešimo dėl statybos produktų - gera Naujųjų metų pradžia.
<P>
Norėčiau padėti kalbą padėkodama visiems kolegoms, dėl kurių sunkaus darbo, rūpestingumo ir įsipareigojimo siekti, kad šis pasiūlymas taptų tikrove, tapo įmanoma parengti šį pranešimą. Taip pat norėčiau padėkoti Vidaus rinkos ir vartotojų apsaugos komiteto sekretoriatui ir Tarybai pirmininkavusios Belgijos atstovams, visų pirma J. Vertessenui ir M. Haerynckui, už visą jų atliktą darbą negailint pastangų.
<P>
Kaip minėjau savo pranešime cituodama poetą Robertą Frostą, "Geros tvoros - geri kaimynai" (čia, matyt, reikėtų dėti klaustuką). Labai svarbu, kad neprarastume visiško vidaus rinkos sukūrimo ir prekybos kliūčių šalinimo pagreičio. Kaip pripažįsta Mario Monti savo ataskaitoje dėl bendrosios rinkos, "Europa kurti rinkos dar nebaigė: reikia pašalinti tarpvalstybinės veiklos kliūtis, nereikalingas nacionalines administracines ir technines kliūtis, įveikti korporacijų pasipriešinimą."
<P>
Pateikdami šį pasiūlymą bandėme užtikrinti veiksmingesnį bendrosios rinkos veikimą ir įdiegti aiškesnes ir skaidresnes sistemas, kad rinkai būtų tiekiami aukščiausių standartų produktai ir kad statybos pramongalėtų prekiauti teisingesnėje rinkoje.
<P>
Šiuo metu statybos pramonsusiduria su ekonominiais sunkumais, kurių kilo dėl visuotinio finansų sistemos žlugimo 2008 m. ir kurie didėja dėl lėto ekonomikos atgaivinimo visoje ES. Turėtume nepamiršti, kad statybos pramonyra labai svarbi: šiame sektoriuje tiesiogiai dirba 12 mln. ES piliečių ir 26 mln. ES piliečių yra nuo jo priklausomi, t. y. nuo šio sektoriaus priklauso 38 mln. žmonių. Siekiant užtikrinti ekonomikos augimą, statybos sektorius labai svarbus darbo vietų kūrimo ir užimtumo požiūriu.
<P>
Be to, statybos sektorius yra vienas iš pavojingiausių sektorių darbo jame požiūriu. Pvz., Vokietijoje, kurios saugos rodikliai vieni iš geriausių, vienas iš 5 000 statybos sektoriaus darbuotojų žūsta įvykus nelaimingam atsitikimui. Reikėtų visada atsižvelgti į statybų aikštelėse dirbančių asmenų sveikatą ir saugą, ir šiame pranešime svarbu tai pripažinti.
<P>
Turint tai omenyje, mums pavyko įtikinti abi šalis pasiekti tam tikrą susitarimą dėl pavojingųjų cheminių medžiagų ženklinimo, kad pranešimas būtų suderintas su cheminių medžiagų registracija, įvertinimu, autorizacija ir apribojimais (REACH) ir taip pat padėtų asmenims, dirbantiems su produktais, kurie praeityje sukėllėtinius sveikatos sutrikimus, kaip antai asbesto sukeliamą mezoteliomą ir tam tikru mastu - lėtinę obstrukcinę plaučių ligą, kurią sukelia darbo sąlygos ir įkvepiamos dulkės, ar tapo mirties priežastimi.
<P>
Tinkamai ženklinant pavojingąsias chemines medžiagas galima padėti šiomis plaučių ligomis sergantiems asmenims ir atskleisti mūsų čia atliekamo darbo sąsajas. Didžiuojuosi, kad šis pranešimas buvo rengiamas ir parengtas Europos sveikų plaučių metais. Neretai nesirūpinama plaučių sveikatos būkle, todėl man labai malonu, kad šiame Parlamente pripažinome šio klausimo svarbą.
<P>
Taip pat norėčiau pateikti kelias trumpas pastabas dėl MVĮ. Parlamente esame raginami "visų pirma galvoti apie mažuosius", ir visas mūsų darbas turėtų būti grindžiamas šiuo principu. Todėl mums pavyko sukurti antrąjį taisyklių rinkinį, skirtą mažesnėms korporacijoms ir jų produktams vidaus rinkai tiekti, o įdiegus sistemą MVĮ turėtų būti sudarytos sąlygos pigiau ir paprasčiau patekti į platesnę rinką, kuri padėtų didinti jų ateities galimybes prekybos srityje.
<P>
Dėl atskiro skaidrumo, susijusio su techninėse įstaigose dirbančiais asmenimis ir jų darbu, klausimo, manau, kad produktus tvirtinančioms įstaigoms suteikėme daugiau įgaliojimų, nei buvo numatyta iš pradžių. Užtikrinus procedūrų ir produktų tvirtinimo skaidrumą bus galima nugriauti šiandien Europos Sąjungoje esamas sienas ir pašalinti kliūtis. Tai turėtų padėti ES įmonėms, o konkrečios sąlygos, taikytinos labai mažoms įmonėms, visų pirma labai naudingos šiomis sunkiomis ekonominėmis aplinkybėmis.
<P>
Europos Sąjungoje visada turėtume siekti užtikrinti geresnį reglamentavimą. Kartu su savo šešėliniais pranešėjais pakeičiau kelis jau nebeaktualius arba visiškai neaiškius pranešimo skyrius, kuriais niekas negalėjo remtis ar užtikrinti jų taikymo. Tokiame pramonės sektoriuje kaip statybos sektorius svarbu užtikrinti taisyklių aiškumą, taigi nekantrauju išvysti pokyčius, kurių atsiras patvirtinus šiuos konkrečius pakeitimus.
<P>
Užmojis platus ir uždavinių nemažai, tačiau šiandien šios naujos taisyklės, kurios per kitus 24 mėnesius įsigalios visose valstybėse narėse, bus naudingos statybos sektoriui, nes stengiamės skatinti ekonomikos augimą, taigi ir kurti darbo vietas.
<SPEAKER ID="044" NAME="Antonio Tajani" LANGUAGE="IT">
Pone Pirmininke, ponios ir ponai, visų pirma norėčiau padėkoti Pirmininkui, kuris pagerbmus pirmininkaudamas diskusijoms šiuo pramonės politikai ir vidaus rinkai labai svarbiu klausimu. Taip pat norėčiau padėkoti pranešėjai C. Stihler, kuri sunkiai dirbo, kad parengtų šį pasiūlymą, ir dėl kurios įsipareigojimo per antrąjį svarstymą galėjome pasiekti sutarimą.
<P>
Taip pat norėčiau nuoširdžiai padėkoti visiems šešėliniams pranešėjams ir Vidaus rinkos ir vartotojų apsaugos komiteto pirmininkui M. Harbourui. Jūsų bendros pastangos buvo labai svarbios siekiant persilaužimo per Europos institucijų derybas dėl šio itin techninio dokumentų rinkinio.
<P>
Komisija palankiai vertina per antrąjį svarstymą pasiektą Parlameno ir Tarybos kompromisą, nes, nepaisant techninio šio dokumentų rinkinio pobūdžio, jis yra labai svarbus. Šio reglamento dėl statybos produktų patvirtinimas yra itin didelis viso Europos statybos sektoriaus žingsnis į priekį. Statybos produktai sudaro 3 proc. Europos bendrojo vidaus produkto, o užimtumo požiūriu su statybos sektoriumi siejama veikla sudaro 6,5 proc. Europos BVP, be to, šiame sektoriuje dirba 7,5 proc. visų dirbančiųjų. Apskritai tai reiškia, kad statybos sektorius sudaro 10 proc. Europos ekonomikos, kaip pranešėja minėjo savo kalboje.
<P>
Be to, šio reglamento dėl statybos produktų patvirtinimas yra svarbus žingsnis į priekį teisės aktų supaprastinimo ir patobulinimo, o kartu ir statybos produktų vidaus rinkos sustiprinimo, požiūriu. Be to, šiuo reglamentu pirmą kartą praktiškai taikomi Smulkiojo verslo aktu įtvirtinti principai. Iš tikrųjų ES teisės aktais Europos įmonėms, visų pirma labai mažoms įmonėms, bus pagaliau suteikta priemonių, kurios, užuot joms trukdžiusios, t. y. reikalaujant užpildyti tam tikras formas, nustatant biurokratines procedūras ir papildomus įpareigojimus, joms tik padės.
<P>
Negaliu nesidžiaugti šiuo rezultatu, ypač turėdamas omenyje tai, kad pateikti trijų klausimų, kurie anksčiau laikyti sudėtingesniais, sprendimai. Pirma, dėl pavojingųjų cheminių medžiagų, Komisija parengs pranešimą šiuo svarbiu klausimu ir informuos apie tai Parlamentą, be to, jei bus būtina, pateiks papildomų pasiūlymų dėl įstatymo galią turinčių aktų.
<P>
Antra, nustatytos labai mažoms įmonėms, kurios visada laikytos labai svarbiomis siekiant apsaugoti Smulkiojo verslo akto principus, taikytinos specialios sąlygos. Pasiekti rezultatai atitinka šį kriterijų, nes išsaugota galimyblabai mažoms įmonėms taikyti paprastesnes procedūras.
<P>
Galiausiai įvairiose dokumento teksto dalyse pripažįstama būtinybmažinti įmonėms taikytinus administracinius įpareigojimus ir įpareigojimus atlikti tyrimus, iš dalies nustatant paprastesnes ženklinimo CE ženklu procedūras ir taip pat įtvirtinant neprivalomų Europos techninių vertinimų nuostatą.
<P>
Bet kokiu atveju, kaip nurodyta Europos Komisijos pareiškime, pridėtame prie Tarybos pozicijos, priimtos per pirmąjį svarstymą, turėsime patikrinti, ar pasirinkti sprendimai iš tikrųjų geriausiai padeda spręsti esamų poreikių klausimus. Visų pirma turėsime užtikrinti, kad įmonėms, ypač labai mažoms įmonėms, nebūtų taikomi nepagrįsti arba bet kuriuo atveju nereikalingi administraciniai įpareigojimai. Ketiname atidžiai stebėti šį aspektą ir savo išvadas įtrauksime į Europos Parlamentui ir Tarybai skirtą ataskaitą, kuri bus parengta praėjus penkeriems metams po šio reglamento įsigaliojimo.
<P>
Taip pat norėčiau paaiškinti, kad įgyvendindama šį reglamentą Komisija ketina glaudžiai bendradarbiauti su Europos Parlamentu ir, žinoma, su Taryba. Todėl paprašiau savo tarnybų, kurioms esu dėkingas už jų nuolatinį indėlį į Komisijos teisėkūros darbą, parengti šio reglamento įgyvendinimo veiksmų planą, kurį ketinu jums kuo greičiau atsiųsti. Šiame veiksmų plane visų pirma nagrinėjami vadinamieji komitologijos aspektai. Parlamentas - svarbiausias Komisijos partneris, todėl galiu jus patikinti, kad ketinu toliau su jumis glaudžiai bendradarbiauti, įskaitant kitą šio reglamento patvirtinimo proceso etapą. Be to, ne veltui šiame Parlamente praleidau 14 metų.
<P>
Galiausiai Komisija laikėsi nuomonės, kad būtina parengti pranešimą dėl institucijų nukrypimo nuo bendrojo susitarimo, susijusio su galutiniu prieštaravimų deleguotiems teisės aktams pateikimo terminu. Komisija nori pabrėžti, kad pagal bendro susitarimo projekte nustatytą principą numatytas dviejų mėnesių laikotarpis, per kurį galima teikti prieštaravimus, be to, šį terminą galima pratęsti dar dviem mėnesiams.
<P>
Šiuo atveju Komisija laikosi nuomonės, kad nėra jokių konkrečių aplinkybių, kuriomis būtų galima pateisinti šio principo pažeidimą. Komisija apgailestauja, kad nesilaikyta bendro susitarimo projekte nustatyto principo, ir savo pareiškime pabrėžia, kad to, kas įvyko statybos produktų atveju, negalima laikyti precedentu.
<P>
Norėčiau padėkoti Parlamentui - įskaitant Pirmininką, kuriam dar kartą dėkoju už dalyvavimą šiose diskusijose, - už susidomėjimą, su kuriuo jis išnagrinėjo šį pasiūlymą dėl supaprastinimo. Baigdamas norėčiau pabrėžti pranašumus, kurių galime tikėtis patvirtinę šį naują reglamentą, taip pat pranašumus, kurių įgys statybos produktų gamintojai, jų vartotojai ir nacionalinės valdžios institucijos.
<P>
Taip pat norėtume patvirtinti Komisijos norą laikytis šio reglamento tekste apibrėžtų įsipareigojimų, visų pirma parengti prašytas ataskaitas.
<P>
Dar kartą dėkoju jums, pone Pirmininke, ir jums, gerbiamieji Parlamento nariai, už parodytą įsipareigojimą ir bendradarbiavimą.
<SPEAKER ID="045" NAME="Andreas Schwab" LANGUAGE="DE">
Pone Pirmininke, A. Tajani, ponios ir ponai, aš taip pat norėčiau padėti kalbą nuoširdžiai padėkodamas visiems, aktyviai prisidėjusiems siekiant, kad šis reglamentas būtų svarstomas antrą kartą. Šis reglamentas, kaip matyti iš jo pavadinimo, yra esamos direktyvos patobulinimas. Iš tikrųjų anksčiau statybos sektoriaus reglamentai tam tikru mastu buvo priskiriami pagrindinei nacionalinės autonomijos sričiai. Tai, kad mums čia pavyko pateikus reglamentą išskirti Europos vidaus rinkos klausimą, - labai palankiai vertintinas dalykas.
<P>
Antra, ypač dėl mažųjų ir vidutinių įmonių, į šį reglamentą įtraukta nemažai svarbių supaprastinimo išlygų, kurios padės joms lengviau plėtoti ekonominę veiklą ir sudaryti sandorius Europos vidaus rinkoje. Galiausiai, žinoma, šis reglamentas bus naudingas ir vartotojams, nes padės užtikrinti daug didesnį statybos produktų saugumą ir patikimumą.
<P>
Taip pat galiu kalbėti mūsų šešėlinio pranešėjo profesoriaus H.-P. Mayerio, kuris dėl tam tikrų su jo rinkimų apygarda susijusių reikalų šiandien, deja, turėjo likti savo rinkimų apygardoje, vardu. Jis prašmanęs paminėti, kad galiausiai šis antrą kartą svarstomas reglamentas yra kompromisas, jo manymu, geras kompromisas, tačiau, nepaisant to, dar yra keli klausimai, prie kurių reikės dirbti toliau. Esu labai dėkingas A. Tajani už jo pastabą, kad Parlamentas taip pat dalyvaus imantis būtinų tolesnių veiksmų šiuo klausimu. Kaip šešėlinis pranešėjas profesorius H.-P. Mayer mano, kad nepakanka tiesiog reguliuoti statybos produktų gamintojų elgesį ir jų pagamintų produktų pardavimą; šis reglamentas turi būti papildytas teisės aktais, kuriais taip pat būtų nustatyti statybos produktų naudojimo ir montavimo principai ir praktinės taisyklės. Atsižvelgdamas į tai profesorius H.-P. Mayer mano, kad Komisija turėtų apsvarstyti galimybę suteikti Europos standartizacijos komitetui (CEN) įgaliojimų parengti standartizuotą Europos reglamentą.
<P>
Profesorius H.-P. Mayer taip pat norėtų pabrėžti, kad Komisija turėtų stebėti, ar pradėjus taikyti naująjį Statybos produktų reglamentą bus užtikrinamas tinkamas visų sričių suderinimas, nekils papildomų saugos problemų ir nebus sudaromos nesąžiningos konkurencijos sąlygos. Tačiau išgirdęs Komisijos nario A. Tajani kalbą esu įsitikinęs, kad kartu pasieksime šį tikslą.
<SPEAKER ID="047" NAME="Evelyne Gebhardt" LANGUAGE="DE">
Ponia pirmininke, ponios ir ponai, norėčiau labai nuoširdžiai padėkoti pranešėjai C. Stihler, šioje itin techninėje srityje atlikusiai labai svarbų darbą.
<P>
Svarstome ne tik techninį pranešimą; šis pranešimas yra itin politinis, pranešimas, kuriame taip pat reikėjo laikytis aukštų politikos standartų. Buvo būtina išlaikyti įvairių pramonės, saugos ir darbuotojų apsaugos interesų pusiausvyrą, ir, Europos Parlamento bei Europos Parlamento socialistų ir demokratų pažangiojo aljanso frakcijos nuomone, pranešėjai puikiai pavyko tai padaryti.
<P>
Buvo labai svarbu atsižvelgti į pramonės interesus ir įžvelgti jai šioje statybos produktų srityje kylančias problemas. Taip pat buvo svarbu rasti pusiausvyrą didelių ir mažųjų bei vidutinių įmonių atžvilgiu. Manėme, kad Komisija, teigdama, jog mažosioms įmonėms reikia taikyti mažiau taisyklių, buvo teisi. Tačiau tai nereiškia, kad turėtų būti leidžiama nustatyti žemesnį saugos lygį, ir šiuo požiūriu Komisijos pasiūlymas patobulintas. Standartų lygis turi būti iš tikrųjų aukštas - toks, kokį mums pavyko pasiekti šioje srityje.
<P>
Žinoma, taip pat svarbu užtikrinti, kad saugumas būtų svarbiausias dalykas. Tai ypač svarbu vartotojams, nes gaminant statybos produktus ir juos montuojant turi būti užtikrinama, kad produkto vartotojas galiausiai būtų toks pat saugus, kaip ir anksčiau su šiuo produktu dirbęs asmuo.
<P>
Trečiasis mums, kaip socialdemokratams, labai svarbus aspektas buvo darbuotojų apsaugos gerinimas ir tai, kad šis požiūris taip pat buvo dar kartą aiškiai įtrauktas į šį reglamentą. C. Stihler šiam klausimui savo pastabose taip pat teikdidelę reikšmę. Galiausiai šie statybos produktai dažnai susiję su darbu su pavojingosiomis cheminėmis medžiagomis. Labai svarbu užtikrinti, kad šioje srityje būtų taikomas kuo aukštesnis apsaugos lygis. Be to, šį apsaugos lygį reikės apsvarstyti vėliau - ir šiuo klausimu, pone A. Tajani, mums tikriausiai vis dar reikia padirbėti, - kai nagrinėsime šių produktų šalinimą jiems tapus nebereikalingiems.
<P>
Norėčiau dar kartą nuoširdžiai padėkoti pranešėjai už jos iš tikrųjų puikiai atliktą darbą.
<SPEAKER ID="048" NAME="Heide Rühle" LANGUAGE="DE">
Ponia pirmininke, aš taip pat norėčiau padėkoti C. Stihler ir visiems šešėliniams pranešėjams. Manau, per šį antrąjį svarstymą pasiekėme gerą kompromisą, nors ne visų šalių reikalavimai patenkinti, kaip, žinoma, visada būna kompromisų atvejais.
<P>
Norėčiau pareikšti konkrečių priekaištų dėl profesoriaus H.-P. Mayerio pateiktų pastabų, kurias perdavA. Schwab. Manau, dar turime daug nuveikti ženklinimo srityje. Dabar turime gero statybos produktų srities suderinimo taisykles, turiu omenyje statybos produktų gamybą. Tačiau statybos produktų montavimo ir naudojimo srityje dar turime daug nuveikti. Viena iš galimybių - Komisija turėtų toliau dirbti šiuo klausimu Eurokodų srityje ir, norint padaryti pažangą, jai reikėtų suteikti įgaliojimų taikyti Eurokodus statybos produktų montavimo ir naudojimo srityje.
<P>
Kita galimyb- suderinti taikymo ir naudojimo sritį, kad šiuo klausimu mums daugiau nereikėtų grįžti prie nacionalinio lygmens ir kad Europos lygmeniu suderintume pačius produktus, o ne jų naudojimo taisykles. Turime daugiau dirbti šioje srityje ir, jei bus būtina, imtis papildomų priemonių, visapusiškai palaikysime Komisiją.
<P>
Norėčiau paminėti dar vieną aspektą, kuris buvo svarbus diskutuojant, ar turėtume balsuoti už šį pranešimą. Deja, Tarybai pirmininkavusi Belgija per derybas padarklaidą. Remdamasi pirmojo svarstymo išvadomis Tarybai pirmininkavusi valstybnarbe visiško Parlamento sutikimo įtraukį antrąjį svarstymą du naujus aspektus - 8 straipsnio 3 dalį ir 8 straipsnio 6 dalį. Tarybai pirmininkaujanti Vengrija savo laiške dabar sprendžia šį klausimą. Vis dėlto nemanau, kad Tarybai pirmininkaujanti Vengrija iš tikrųjų suprato šį prieštaravimą. Norėčiau dar kartą pabrėžti, kad jei ateityje Taryba įtrauks į antrąjį svarstymą naują klausimą, norėčiau, kad ji iš tikrųjų kreiptųsi į Parlamentą ir pabandytų su mumis pasiekti gerą kompromisą.
<P>
Vis dėlto, atsižvelgdami į rezultatus, manome, kad nėra prasmės atmesti šį kompromisą dėl tokios procedūrinės klaidos. Balsuosime už šį kompromisą, nes manome, kad jis yra svarbus žingsnis tolesnio šio sektoriaus suderinimo linkme, sektoriaus, kuris ekonomikos požiūriu yra labai svarbus. Todėl per šį antrąjį svarstymą palaikome šį kompromisą.
<SPEAKER ID="049" NAME="Emma McClarkin">
ECR frakcijos vardu. - Ponia pirmininke, norėčiau padėkoti C. Stihler už jos sunkų darbą. Kelias, kurį ji turėjo nueiti, buvo labai ilgas.
<P>
Šiandien Europoje statybų sektoriuje tiesiogiai dirba 12 mln. ES piliečių. Be to, apie 92 proc. statybinių medžiagų gamintojų yra mažosios ir vidutinės įmonės - tai yra daugiau kaip 65 000 individualiųjų įmonių. Akivaizdu, kad statybos sektorius labai svarbus Europos ekonomikai, o mes esame įsipareigoję pramonei ją paremti, ypač po šios ekonomikos krizės.
<P>
Dėl ne vieno šio pranešimo aspekto, pvz., dėl ES teisės aktų pobūdžio, dauguma mūsų pateko į tam tikrą aklavietę. Pranešimas nėra tobulas, jis - kompromisas. Siekiant užtikrinti, kad labai mažos įmonės nepatirtų tokios pat naštos, kokia tenka didesnėms įmonėms, dėl pagrindinių klausimų, įskaitant eksploatacinių savybių deklaraciją ar ženklinimą CE ženklu, sėkmingai pasiektas susitarimas. Dėl kovos su pavojingosiomis cheminėmis medžiagomis statybos produktuose ir jų nustatymu mums pavyko pasiekti kompromisą ir užtikrinti, kad būtų išvengta prieštaravimų galiojantiems cheminių medžiagų registracijos, įvertinimo, autorizacijos ir apribojimų (REACH) reglamentams.
<P>
Tikiuosi, šis per antrąjį svarstymą pasiektas susitarimas duos tikrų rezultatų ir padės paskatinti laisvą statybos produktų judėjimą, visoje ES pagerinti standartus ir skatinti ateityje perdirbti statybos produktus, o svarbiausia - užtikrinti, kad įmonėms nebūtų didinama biurokratinnašta, o vartotojams - nekiltų painiavos.
<SPEAKER ID="050" NAME="Lara Comi" AFFILIATION="PPE">
(IT) Ponia pirmininke, ponios ir ponai, palankiai vertinu kompromisą, pasiektą kai kuriais konkrečiais klausimais, kurie, mano manymu, labai svarbūs norint sėkmingai pasiekti šio pasiūlymo dėl įstatymo galią turinčio akto tikslus.
<P>
Kalbu apie tai, kad išsaugotos taisyklės dėl paprastesnių procedūrų, kurios iš tikrųjų skirtos įmonėms, visų pirma mažosioms ir vidutinėms įmonėms, tenkančiai naštai palengvinti ir jų sąnaudoms sumažinti. Iš tikrųjų manau, kad, atsižvelgiant į neigiamą ekonomikos padėtį, kokia susiklostdabar, labai svarbu pripažinti mažųjų ir vidutinių įmonių, kurios yra vienas iš pagrindinių mūsų ekonomikos ramsčių, atliekamo vaidmens svarbą.
<P>
Be to, kadangi nustatomi paprastesni procedūros mechanizmai ir visų pirma sutrumpinamas naujų produktų pateikimo rinkai laikotarpis, šiuo naujuoju reglamentu iš tikrųjų skatinamos inovacijos. Kartu šis reglamentas padeda apsaugoti vartotojus, nes jiems suteikiama galimybgreičiau gauti naujoviškus produktus, tačiau ir toliau užtikrinami kokybės ir saugos reikalavimai, kurių privalu laikytis ženklinant produktus CE ženklu.
<P>
Todėl, mano nuomone, pasiektas susitarimas yra puikus kompromisas, padėsiantis užtikrinti tinkamą gamintojų ir vartotojų poreikių pusiausvyrą, taigi ir tinkamą rinkos veikimą sektoriuje, kuris iš tikrųjų yra mūsų Europos ekonomikos varomoji jėga.
<SPEAKER ID="051" NAME="Sylvana Rapti" AFFILIATION="S&amp;D">
(EL) Ponia pirmininke, norėčiau padėkoti C. Stihler už puikų jos atliktą darbą. Visi kalbėjome apie techninį klausimą. Laimei, E. Gebhardt Europos Parlamento socialistų ir demokratų pažangiojo aljanso frakcijos vardu pabrėžė, kad šis klausimas nėra tik techninio pobūdžio; šis klausimas yra itin politinis ir ekonominis. Visi žinome, kad statyba yra pagrindinis ekonomikos ramstis. Visi žinome, kad mažosios ir vidutinės įmonės yra mūsų ekonomikos pagrindas, ekonomikos, kuri Europos Sąjungoje pateko į labai sudėtingą padėtį. Taigi C. Stihler parengtas pranešimas taip pat labai svarbus politiniu požiūriu, ir ji rengdama šį pranešimą atliko puikų darbą.
<P>
Mums pavyko pasiekti kompromisą, visiems tinkamą kompromisą. Mums pavyko rasti pusiausvyrą, pagal kurią galėsime nustatyti paprastas procedūras ir taikyti jas nepažeidžiant mažųjų ir vidutinių įmonių produktų kokybės standarto ir kartu užtikrinant geriausius įmanomus rezultatus.
<P>
Mums pavyko išspręsti pavojingųjų cheminių medžiagų klausimą. Visi prisimename - o ilgiau čia dirbantys Parlamento nariai prisimena labai gerai "Berlaymont" pastato, kuris buvo uždarytas penkeriems ar šešeriems metams, taršos asbestu klausimą. Įsivaizduokite, kas nutiktų visoms Europos Sąjungos valstybėms narėms, jei nebūtume sugebėję išspręsti pavojingųjų cheminių medžiagų klausimo.
<P>
Galiausiai dar turime spręsti saugos ir skaidrumo klausimą. Manau, C. Stihler savo parengtame pranešime ir pasiekto kompromiso požiūriu šiuo klausimu taip pat atliko puikų darbą.
<P>
Baigdama savo kalbą norėčiau pasakyti, kad esu įsitikinusi, jog taip, kaip sprendėme statybos klausimus, galėsime spręsti ir Europos Sąjungos plėtros klausimus.
<SPEAKER ID="052" NAME="Malcolm Harbour" AFFILIATION="ECR">
Ponia pirmininke, kaip Vidaus rinkos ir vartotojų apsaugos komiteto pirmininkas norėčiau pasakyti, kad visiškai pritariu daugumai pastabų - tiesą sakant, manyčiau, visoms pastaboms, - kurias Parlamento nariai pateikdėl Catherine Stihler atlikto darbo. Manau, pateikti sudėtingą dokumentų rinkinį antrajam svarstymui ir tai padaryti mūsų komitete buvo nelengva užduotis, kurią ji atliko nepaprastai gerai.
<P>
Norėčiau pabrėžti, kad taip įrodoma antrojo svarstymo procedūros šiame Parlamente svarba, nes galėjome labai patobulinti iš Tarybos gautos pozicijos tekstą. Kaip visų pirma pažymėjo H. Rühle, kai kuriems pakeitimų aspektams nepritarėme. Iš Tarybai pirmininkaujančios Vengrijos gavome laišką dėl kai kurių išsamių klausimų, kuris bus paskelbtas kartu su protokolu.
<P>
Palaikydamas šį susitarimą tiesiog norėčiau pareikšti dvi baigiamąsias pastabas. Pirmiausia norėčiau padėkoti jums, pone Komisijos nary, už tai, kad dirbote kartu su mumis, ir pasakyti, kad įgyvendindami šį pasiūlymą turime su jumis labai glaudžiai bendradarbiauti. Kaip paaiškinote, čia esama tam tikrų svarbių komitologijos aspektų, ir mano komitetas visiškai palaiko būtinybę labai rimtai imtis tolesnių veiksmų, susijusių su šiais pasiūlymais.
<P>
Antra, manau, kad šis sektorius labai svarbus ir kad mes turime nuolat jį prižiūrėti, kad, kaip sakdauguma kolegų, įsitikintume, jog nėra jokių rinkos kliūčių, galinčių sutrukdyti jam veiksmingai prisidėti prie Europos ekonomikos.
<SPEAKER ID="053" NAME="Zuzana Roithová" AFFILIATION="PPE">
(CS) Ponia pirmininke, esu labai patenkinta Statybos produktų direktyvos tekstu, kurį pranešėjai ir labai daug padėję Komisijos nariai A. Tajani ir M. Barnier sutaršiandien nagrinėti antrojo svarstymo metu. Ši direktyva turėtų padėti supaprastinti statybos produktų rinkos veikimą. Šia direktyva siekiama su užsidegimu suvienodinti [standartus], supaprastinti dokumentavimą ir pašalinti nereikalingus biurokratinius veiksmus. Galiausiai nugalėjo nuomonė, kad pastatų statyba yra statybos paslaugų teikimas, o ne prekyba produktais ir kad bet kokių neserijinių pagamintų dalių įmontavimas į pastato konstrukcijas taip pat priskiriamas statybos veiklai, ir tai vertinu palankiai. Čekijoje veikiančios įmonės taip pat pritaria šiai nedidelei reformai, nes pagal senąją direktyvą jos patirdavo daugiau išlaidų, o jų gaminamų produktų kokybnegerėjo. Vidaus rinkos ir vartotojų apsaugos komitetas, kurio naresu, sutarir vienbalsiai patvirtino dokumento tekstą, įskaitant labai mažoms įmonėms skirtus taisyklių supaprastinimus. Esu įsitikinusi, kad visas Parlamentas rytoj pasielgs taip pat. Tai bus dar vienas ženklas, kad gerinama ES teisinaplinka, taigi taip kartu remiama bendra rinka.
<SPEAKER ID="054" NAME="Anja Weisgerber" AFFILIATION="PPE">
(DE) Ponia pirmininke, nesu įsitikinusi dėl visų kompromiso aspektų, tačiau žinau, kad patvirtinus šį naująjį reglamentą dabartinteisinpadėtis neabejotinai bus pagerinta. Visų pirma apie statybos produktų eksploatacines savybes kalbėsime standartizuota Europos technine kalba ir galėsime nustatyti lengvesnes ir paprastesnes procedūras. Europos vidaus rinkoje padarėme pažangą, todėl įmonės iš to galės gauti naudos, o, standartizavus saugos reikalavimus, tai bus naudinga ir vartotojams. Iš esmės manau, kad labai svarbu ir prasminga labai mažoms įmonėms netaikyti biurokratinių taisyklių. Vis dėlto turime atsižvelgti ir į tai, kad labai mažos įmonės, gaminančios statybos produktus, kartu yra ir vartotojos, taigi jas taip pat privalu apsaugoti.
<P>
Todėl džiaugiuosi, kad mano pasiūlymas buvo įtrauktas į kompromisą. Pagal jį labai mažoms įmonėms būtų taikomos paprastesnės statybos produktų eksploatacinių savybių vertinimo procedūros. Tačiau jei labai mažos įmonės norės taikyti tokią tvarką, jos privalės įrodyti, kad tokia supaprastinta procedūra visiškai atitinka faktinę visoje Europoje taikytiną procedūrą. Tai - vienintelis būdas, leidžiantis užtikrinti, kad informacija apie eksploatacines savybes taip pat būtų tiksli ir patikima ir kad visoje Europoje pastatų sauga atitiktų nustatytus reikalavimus.
<SPEAKER ID="055" NAME="Antonio Tajani" LANGUAGE="IT">
Ponia pirmininke, ponios ir ponai, pritariu M. Harbourui, kuris pabrėžia, kad mūsų svarstomas tekstas svarbus ir kad jis bus patvirtintas dėl Parlamento pasiekto sutarimo. Šis dokumentas svarbus, nes tai yra naujas teisės aktas, kuriuo bus pateikta svarbių rekomendacijų rinkai ir kartu nustatyta gerų taisyklių, pagal kurias mažosioms ir vidutinėms įmonėms bus sudarytos sąlygos plėstis, visų pirma per šį galutinį dabartinės krizės etapą, kai turime daryti viską, ką galime, ir užtikrinti, kad mažosios ir vidutinės įmonės galėtų kurti naujas darbo vietas ir plėstis. Tai - Europos Komisijos tikslas, pagrįstas tvirtu Europos Parlamento įsipareigojimu, iš dalies kaip Smulkiojo verslo akto įgyvendinimo ir plėtojimo rezultatas.
<P>
Supaprastinimas, įskaitant biurokratijos mažinimą, bus naudingas mažosioms ir vidutinėms įmonėms. Tačiau, kaip sakydama kalbą pabrėžE. Gebhardt, šiomis rinkos liberalizavimo ir plėtros taisyklėmis taip pat nustatytos tikros saugos, kuri labai svarbi ne tik statybos sektoriaus darbuotojams, bet ir vartotojams, gairės.
<P>
Manau, šis pranešimas veda tinkama linkme. Tačiau Komisija, patvirtinusi šį teisės aktą, parengtą pagal Tarybos ir Parlamento pasiektą susitarimą ir kompromisą, neketina sustoti. Norime ateinančias metais toliau dirbti šiuo klausimu, ir taip pat norėčiau patikinti M. Harbourą, kuris pabrėžbūtinybę judėti į priekį, kad esame įsipareigoję parengti šio reglamento įgyvendinimo veiksmų planą, kurį jums kuo greičiau perduosiu.
<P>
Per šias diskusijas dauguma gerbiamų Parlamento narių kalbėjo apie statybos sektoriaus teisės aktų suderinimą, visų pirma saugos srityje. Visiškai suprantu šią problemą ir apie ją žinau, todėl džiaugiuosi, kad kartu su Europos standartų organizacija parengėme Eurokodus, nes šios suderintos taisyklės konkrečiai siejamos su statybos sektoriaus sauga. Kaip žinote, šiuo metu Komisija rengia komunikatą dėl standartizavimo, kurį per kelias savaites pateiksime Parlamentui ir Tarybai. Todėl, ponia pirmininke ir gerbiamieji Parlamento nariai, manau, kad šiandien ir rytoj žengsime svarbų žingsnį į priekį.
<P>
Norėčiau pakartoti, kad šis klausimas susijęs ne tik su techninėmis taisyklėmis, tačiau norėčiau padėkoti pranešėjai už jos kantrybę dirbant su techninio pobūdžio taisyklėmis, kurios bet kokiu atveju yra didelių politinių įsipareigojimų atspindys. Už šių techninių detalių slypi svarbus ekonominis pasirinkimas, kuris bus naudingas mažosioms ir vidutinėms įmonėms, per artimiausius metus galinčioms kurti naujas darbo vietas, ir pusei milijardo Europos piliečių.
<SPEAKER ID="056" NAME="Catherine Stihler">
pranešėja. - Ponia pirmininke, dėkoju visiems kolegoms, šią popietę ir šį vakarą kalbėjusiems šiuo klausimu.
<P>
Manau, Komisijos nario A. Tajani pastabos apie partnerystę, veiksmų planą ir Eurokodų, kuriuos taip pat minėjo H. Rühle ir, manau, A. Schwab, klausimą labai svarbios ir kad mes toliau bendradarbiausime, kaip bendradarbiavome iki šiol. Pasiekėme kompromisą, ir yra keletas jo aspektų, kurių kolegos nenorėjo įtraukti į šį kompromisą, tačiau Parlamentui pavyko išsaugoti 75 proc. šio teksto pakeitimų, kurie, mūsų manymu, buvo svarbūs, ir tai yra nemažas laimėjimas.
<P>
Per šias diskusijas kažkas mane uždegė. Statybos sektorius toks gyvybiškai svarbus mūsų ekonomikai būsimo augimo ir darbo vietų kūrimo požiūriu, kad norėčiau paklausti pirmininkės, ar būtų galima užtikrinti, kad šiame Parlamente kasmet vyktų diskusijos dėl statybos sektoriaus, siekiant tęsti Komisijos nario mums pasiūlytą bendradarbiavimą ir užtikrinti, kad, atsižvelgiant į tai, jog 38 mln. asmenų yra priklausomi nuo statybos sektoriaus, nes jame dirba, šiame Parlamente statybos sektoriui, kaip derėtų, visada teiktume didelę reikšmę.
<P>
Taigi dėkoju jums, ponia pirmininke, ir jums, pone Komisijos nary; nekantriai lauksiu kitų savaičių, mėnesių ir metų, nes diskusijos dėl statybos toliau vyks Vidaus rinkos ir vartotojų apsaugos komitete, ir, pvz., aš iš tikrųjų jas seksiu.
<SPEAKER ID="057" NAME="Pirmininkė">
Diskusijos baigtos.
<P>
Balsavimas vyks 2011 m. sausio 18 d., antradienį.
<P>
Raštiški pareiškimai (Darbo tvarkos taisyklių 149 straipsnis)
<SPEAKER ID="058" NAME="George Becali" LANGUAGE="RO">
Norėčiau palankiai įvertinti pranešėjos parengto pranešimo turinį. Statybos produktų sektorius yra vienas iš svarbių ir pažeidžiamų Europos ekonomikos sektorių, kurį turime suderinti. Vartoju terminą "pažeidžiamas" ne tik atsižvelgdamas į tai, kaip šis sektorius reagavo į ekonomikos nuosmukį, bet ir visų pirma todėl, kad šiame sektoriuje dirba 12 mln. darbuotojų ir veikia apie 65 000 mažųjų ir vidutinių įmonių. Tvirtai palaikau sumanymą pripažinti būtinybę nustatyti aukštą darbuotojų sveikatos ir saugos lygį tais atvejais, kai dirbama su statybos produktais. Be to, neabejotinai kalbu ne tik apie nelaimingus atsitikimus darbe, kurių įvyksta gana dažnai, bet ir apie darbo procesuose naudojamas pavojingąsias chemines medžiagas. Norėčiau pasakyti dar vieną dalyką. Norint užtikrinti statybos produktų bendrosios rinkos veikimą, reikia ją atitinkamai remti atsižvelgiant į jos dydį ir specifinį pobūdį, įskaitant paramą pažeidžiamiems aspektams, kuriuos minėjau savo kalbos pradžioje.

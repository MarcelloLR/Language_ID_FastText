<CHAPTER ID="004">
Žemės ūkio produktams skirtos informavimo ir skatinimo priemonės vidaus rinkoje ir trečiosiose šalyse (diskusijos)
<SPEAKER ID="037" NAME="Pirmininkas">
Kitas klausimas yra C. Dumitiriu Žemės ūkio ir kaimo plėtros komiteto vardu parengtas pranešimas dėl pasiūlymo dėl Tarybos reglamento, kuriuo iš dalies keičiamas Reglamentas (EB) Nr. 3/2008 dėl žemės ūkio produktams skirtų informavimo ir skatinimo priemonių vidaus rinkoje ir trečiosiose šalyse - C6-0313/2008 -.
<SPEAKER ID="038" NAME="Constantin Dumitriu  " LANGUAGE="RO">
Džiaugiuosi, kad turime galimybę plenariniame posėdyje diskutuoti šiuo klausimu, kuris svarbus ne tik Bendrijos žemės ūkio sektoriaus, bet ir visos Europos ekonomikos konkurencingumui.
<P>
Laikotarpiu, kai mūsų šalių ekonomikos kenčia dėl pasaulinės krizės ir kai būtina didinti žemės ūkio produktų paklausą, iš dalies keisdami Reglamentą (EB) Nr. 3/2008 dėl žemės ūkio produktams skirtų informavimo ir skatinimo priemonių vidaus rinkoje ir trečiosiose šalyse, įgyjame papildomą svertą, kuriuo galime remti ne tik žemės ūkio produkcijos gamintojus, bet kartu ir ES ekonomiką.
<P>
Europos Tarybos reglamente (EB) Nr. 3/2008, kuris apima Reglamentą (EB) Nr. 2702/1999 ir Reglamentą (EB) Nr. 2826/2000, sukaupti nauji Europos Komisijos metodai supaprastinti teisės aktus; jis taip pat atitinka siekį palengvinti Europos institucijų administracines procedūras. Pagal šį reglamentą Bendrija gali vykdyti tam tikriems žemės ūkio produktams skirtą informavimo veiklą vidaus rinkoje ir trečiosiose šalyse ir išlaikyti veiksmų specifiką pagal jų įgyvendinimo vietą.
<P>
Ši politika atitinka realius valstybių narių, kurios pageidauja populiarinti savo žemės ūkio produktus ir tarp Bendrijos vartotojų, ir trečiosiose šalyse, poreikius, ypač kokybės, maistinės vertės, maisto saugos ir saugios gamybos metodų aspektais. Ji taip pat skatina atverti naujas rinkas siekiant išparduoti šiuos produktus ir imtis daugiau nacionalinių bei privačių iniciatyvų.
<P>
Europos Komisijos inicijuotais pakeitimais siekiama leisti suinteresuotosioms valstybėms narėms kurti tam tikrą programą, kai organizacijos, dalyvaujančios rengiant pasiūlymus, nepageidauja pateikti programų, kurios būtų įgyvendinamos trečiosiose šalyse. Dėl to valstybės narės turės galimybę praplėsti pagal šias programas numatytų priemonių taikymo sritį ir siekti tarptautinių organizacijų paramos įgyvendindamos šias priemones. Aptariamame pranešimo projekte siūloma prie Komisijos pasiūlymo pridėti ir pritaikyti tai, kas atrodo būtina siekiant paaiškinti ir papildyti logiką, kuria grindžiamas reglamentas.
<P>
Visų pirma siūlome pradėti konsultacijas su atitinkamuose sektoriuose veikiančiomis valstybių narių šakinėmis organizacijomis ir asociacijomis, kurios dalyvauja rengiant žemės ūkio produktams skirtas informavimo programas vidaus rinkoje ir trečiosiose šalyse. Svarbu su jomis konsultuotis, kadangi šakinės organizacijos turi vertingos kompetencijos ir jos atlieka svarbų vaidmenį užtikrinant kokybės kontrolę. Kartu remiame šias programas, sudarytas atsižvelgiant į jų poreikio ir pateikimo laiku vertinimą, užtikrinant, kad lėšos bus veiksmingai naudojamos pagal programas, atitinkančias siekį padėti skatinti Bendrijos produktų vartojimą.
<P>
Taip pat siūlome išplėsti sritis, kuriose tarptautinėms organizacijoms gali būti patikėta įgyvendinti informavimo programas trečiosiose šalyse. Skatinimo ir reklamos priemonės taip pat svarbios vyno sektoriui ir ES vidaus rinkoje, ir trečiosiose šalyse. Šiame sektoriuje, kaip ir alyvuogių aliejaus ir valgomųjų alyvuogių sektoriuje, esama tarptautinių organizacijų, pavyzdžiui, Tarptautinvynuogių ir vyno organizacija, kurios gali užtikrinti valstybių narių siūlomų programų vykdymą trečiosiose šalyse ir taip supažindinti su vynų rūšių, kurioms suteikiama saugoma kilmės vietos nuoroda ir geografinnuoroda, savybėmis ir privalumais.
<P>
Dar viename pakeitime, kurį jums siūlome, siekiama bendrojo Europos Sąjungos finansavimo dalį padidinti nuo 60 iki 70 proc. laikotarpiu, kai dėl finansų krizės smulkiesiems gamintojams vis sunkiau gauti finansinę paramą. Negavę šios paramos jie gali bankrutuoti, kadangi neturi priemonių produktams reklamuoti ir susiduria su mažėjančia rinkos paklausa.
<P>
Galutinis šių pasiūlymų tikslas yra didinti paklausą rinkoje siekiant skatinti gamybą ir remti visą Europos ekonomiką. Siekdami šio tikslo galėsime lengviau įveikti sunkius laikus, kuriuos šiuo metu išgyvename. Europos Sąjungos žemės ūkio ir maisto produktų kokybyra privalumas, kuriuo turime pasinaudoti, siekdami užtikrinti Europos ekonomikos konkurencingumą ir didesnes gamintojų pajamas.
<P>
Tikiuosi, kad Europos Komisija ir valstybės narės kaip galima greičiau įgyvendins rekomendacijas, kurias rengiamės patvirtinti, kadangi negalime gaišti laiko tokiomis aplinkybėmis, kai Europos piliečius paveiklabai gili ekonomikos recesija. Siūlomos priemonės tikrai neišspręs visų problemų, susijusių su Bendrijos žemės ūkio ir maisto produktų pateikimu į rinką ir skatinimu.
<P>
"Raudonojo kaspino" supaprastinimas registruojant tradicinius produktus, ženklo "Pagaminta Europos Sąjungoje" nustatymas ir problemos, susijusios su prastesnės kokybės produktų importu iš žemesnius saugos standartus nustačiusių trečiųjų šalių, sprendimas yra tik kai kurios iš problemų, kurias turime spręsti, jei norime padidinti Bendrijos produktų užimamą rinkos dalį. Dėkoju už dėmesį ir laukiu jūsų komentarų ir klausimų.
<SPEAKER ID="040" NAME="Mariann Fischer Boel">
Komisijos narė. - Gerb. pirmininke, visų pirma norėčiau padėkoti pranešėjui C. Dumitriu ir Žemės ūkio ir kaimo plėtros komiteto nariams už puikų pranešimą dėl Komisijos pasiūlymo dėl žemės ūkio produktams skirtų informavimo ir skatinimo priemonių vidaus ir išorės rinkose.
<P>
Norėčiau pabrėžti šiame pranešime nagrinėto klausimo svarbą. Manau, kad visi sutiksime, jog Europos žemės ūkio produktų reklama yra labai svarbi ir vidaus, ir išorės rinkose. Esu įsitikinusi, kad prekyba žemės ūkio produktais ir toliau didės, netgi dabar pripažįstant, kad šiuo metu dėl ekonomikos krizės patiriamas nuosmukis. Vis dėlto Europos produktams atsivers milžiniškos galimybės trečiųjų šalių rinkose ir mūsų reklamos kampanija turėtų padėti Europos gamintojams tirti šias naujas rinkas.
<P>
Prieš pradėdama gilintis į pranešimo turinį, norėčiau jį tinkamai apibūdinti. 2008 m. Komisija patvirtino 42 su vidaus rinka ir trečiosiomis šalimis susijusias programas, kurių trejų metų biudžetas yra daugiau nei 128 mln. EUR. Pagal taisykles pusę šios sumos turi finansuoti Bendrija.
<P>
Komisijos pasiūlymu siekiama - kaip nurodpranešėjas - sudaryti sąlygas valstybėms narėms pradėti vykdyti bendrai su Europos Sąjunga finansuojamas programas trečiosiose šalyse, kadangi šiandien tokios galimybės esama tik vidaus rinkoje. Taip pat reikėtų leisti tarptautinėms organizacijoms įgyvendinti šias programas.
<P>
Trys patys svarbiausi pranešėjo ir jo kolegų pateikti pakeitimai yra šie: pirma, dėl siūlomų programų valstybės narės privalo tartis su prekybos asociacijomis; antra, reikia nurodyti, kad iš tarptautinių organizacijų galimybįgyvendinti programas suteikiama ne tik Tarptautinei alyvuogių aliejaus tarybai, bet ir kitoms organizacijoms, pavyzdžiui, kaip šiandien minėta, taip pat ir vyno sektoriui; ir kalbant apie biudžetą būtina padidinti bendro finansavimo dalį.
<P>
Kalbėdama apie šiuos pakeitimus, noriu pabrėžti, kad valstybės narės iš tikrųjų jau tariasi su prekybos asociacijomis, siekdamos užsitikrinti gamintojų paramą. Pritarčiau, kad partnerystir toliau vyktų savanoriškai.
<P>
Tarptautinę alyvuogių aliejaus tarybą paminėjau tik kaip pavyzdį, atsižvelgdama į neseniai vykusias diskusijas dėl viso alyvuogių aliejaus sektoriaus. Žinoma, neatmetama ir kitų tarptautinių organizacijų, pavyzdžiui, Tarptautinės vynuogių ir vyno organizacijos, pasiūlymo galimybė.
<P>
Kalbant apie biudžeto finansavimą, žinoma, vis dar vyksta diskusija dėl Bendrijos bendro finansavimo dalies, tačiau šiuo klausimu diskutavome 2008 m., susiedami du reglamentus dėl skatinimo ir informavimo, todėl nemanau, kad vėl turėtume pradėti diskusijų šiuo klausimu.
<P>
Tiesiog norėčiau pasinaudoti galimybe ir pasakyti, kad sutarus dėl vyno sektoriaus reformos pastebėjome mūsų produktų reklamos trečiųjų šalių rinkose svarbą. Todėl, siekdami vyno sektoriui skirtą biudžetą naudoti kuo sumaniau ir protingiau, kaip specialią biudžeto eilutę pasiūlėme kasmet numatyti 120 mln. EUR vyno produktų reklamai trečiųjų šalių rinkose. Vis dėlto, kadangi valstybės narės, ir ypač naujosios valstybės narės, nenorėjo, kad būtų numatoma taip, kad nepanaudotos lėšos dingtų, nutarėme 120 mln. EUR įtraukti į nacionalinius paketus, kad valstybės narės galėtų spręsti pačios. Bet kuriuo atveju tai aiškiai rodo, kad Bendrijai rūpi, ir ji pripažįsta intensyvios Europos produktų reklamos svarbą. Džiaugiuosi šiandien čia vykstančia diskusija.
<SPEAKER ID="041" NAME="Petya Stavrevа">
PPE-DE frakcijos vardu. - (BG) Gerb. pirmininke, gerb. Komisijos nare, ponios ir ponai, norėčiau pasveikinti pranešėją C. Dumitriu su objektyviu pranešimu, nusakančiu tikruosius šio Bendrijos sektoriaus poreikius, kalbant apie Europos gamintojų skatinimą.
<P>
Šiame pranešime numatytos priemonės, padėsiančios atverti naujas rinkas ir paversti mūsų ūkininkų žemės ūkio produkciją pelninga. Ši politika atitinka tikruosius valstybių narių poreikius siekiant reklamuoti savo žemės ūkio produkciją Bendrijos ir trečiųjų šalių vartotojams.
<P>
Jis sudaro puikią galimybę pabrėžti mūsų gaminamo maisto kokybę, maistinę vertę, gamybos būdus ir saugumą. Pritariu pranešėjo pasiūlymui, kuris suinteresuotosioms šalims suteiktų galimybę parengti trečiosioms šalims skirtas informavimo programas, jei jos dar tokios priemonės neturi.
<P>
Šis pakeitimas leis Europos šalims plėsti šiose programose numatytų priemonių praktinę taikymo sritį ir siekti tarptautinių organizacijų paramos jas įgyvendinant. Esu įsitikinęs, kad rengiant šias programas būtina atsižvelgti į svarbų šakinių asociacijų ir pramonininkų organizacijų vaidmenį atskirose šalyse, kuriose jos siekia stebėti ten vykstančius procesus.
<P>
Privalome pažymėti kai kurių tarptautinių organizacijų svarbą reklamuojant tam tikriems Europos Sąjungos regionams būdingų maisto produktų ypatybes ir privalumus. Pritariu pranešėjo pasiūlymui didinti Bendrijos bendrojo finansavimo procentinę dalį, kad valstybių narių atrinktoms programoms būtų teikiama papildoma pagalba. Raginu jus remti C. Dumitriu pranešimą.
<SPEAKER ID="042" NAME="Bogdan Golik" LANGUAGE="PL">
Gerb. pirmininke, gerb. Komisijos nare, norėčiau pasveikinti pranešėją C. Dumitriu už gerą pranešimą, tęsiantį anksčiau parengtus pranešimus, kuriuose kalbėjome apie skatinimą ir Europos Sąjungos reklamai trečiosiose šalyse skiriamų pinigų sumas.
<P>
Žemės ūkio produktams skirtos informavimo ir skatinimo priemonės vidaus rinkoje ir trečiosiose šalyse atlieka labai svarbų vaidmenį kuriant teigiamą ženklo "Pagaminta Europoje" įvaizdį. Ilgą laiką tai pabrėždavau ir kelerius pastaruosius metus aktyviai dėjau pastangas, siekdamas supaprastinti visą informavimo ir skatinimo priemonių sistemą. Savo kalbose nuolat pabrėždavau būtinybę trečiosiose šalyse reklamuoti ženklą "Pagaminta Europoje". Tai ypač pasiteisina esant šiandienos oficialioms ir teisinėms sąlygoms.
<P>
Remiantis Honkonge vykusios Šeštosios PPO Ministrų konferencijos deklaracijos turiniu, visų eksporto subsidijavimo būdų ir visų lygiaverčių eksporto rėmimo priemonių taikymas bus panaikintas 2013 m. Atsižvelgiant į sudėtingą reklamos kampanijų organizavimo trečiosiose šalyse pobūdį ir didesnes tokių priemonių išlaidas labai nutolusiose šalyse, ypač Azijoje ir Amerikoje, paramos skatinimo priemonių sistema nesulaukdavo didelio prekybos organizacijų susidomėjimo.
<P>
Europos Komisijos pasiūlymas leidžia skatinti jų veiklą. Valstybių narių vykdomos skatinimo programos suteikia galimybę subjektams dirbti kartu ten, kur jie nesugebėdavo vykdyti ir finansuoti veiklos savo jėgomis. Vis dėlto ir toliau reikia dėti pastangas didinti Bendrijos finansavimo dalį į tokius projektus. Kaip pavyzdį paminėsiu Jungtines Amerikos Valstijas, kurios skatinimo priemonėms išleidžia keletą kartų daugiau, nei visoje Europos Sąjungoje iš viso buvo skirta pinigų vyno sektoriui ir kitų reklamuojamų produktų priemonių srityje.
<P>
Atsižvelgiant į prekybos žemės ūkio produktais srautų liberalizavimą gali būti, kad paramos priemonBendrijos produkcijos reklamai trečiosiose šalyse yra vienintelturima priemonė, atitinkanti PPO Dohos vystymosi darbotvarkės raundo Žemės ūkio pagrindų susitarimo gaires. Ženklo "Pagaminta Europoje" reklama atveria galimybes išsaugoti konkurencingumą, o esant ilgalaikei perspektyvai netgi didinti Europos žemės ūkio ir maisto produktų patrauklumą ir plėsti jų rinką.
<P>
Norėčiau padėkoti Komisijai už šias priemones, apie kurias ne kartą kalbėjome Parlamente ir kurios buvo įtrauktos, ir ypač už prekybos organizacijų įnašo dalies sumažinimą nuo 20 iki 10 proc. ir už didesnį skatinimo priemonėms skirtą finansavimą.
<SPEAKER ID="043" NAME="Seán Ó Neachtain" LANGUAGE="GA">
Gerb. pirmininke, nuoširdžiai pritariu C. Dumitriu pranešimui ir norėčiau pasveikinti jį su atliktu darbu.
<P>
Šis biudžetas suteikia valstybėms narėms puikią galimybę atrasti rinkas Europoje ir už jos ribų. Atstovaudamas Airijai, norėčiau pasakyti, kad sveikų, šviežių maisto produktų pardavimas pasaulio rinkose, ypač Azijoje, mums Airijoje yra labai naudingas. Vis dėlto, kaip ir mano kolegos, norėčiau pasakyti, kad matau geresnę galimybę supaprastinti taisykles, susijusias su šiuo biudžetu, kad būtų lengviau nei šiuo metu gauti finansavimą prekybai, ir, žinoma, kaip jau buvo sakyta, taip pat būtina didinti biudžetą. Tai labai svarbu ne tik valstybėms narėms, bet ir visai Europai.
<SPEAKER ID="044" NAME="Friedrich-Wilhelm Graefe zu Baringdorf" LANGUAGE="DE">
Gerb. pirmininke, gerb. Komisijos nare, pritariu jūsų nuomonei, kad reklama svarbi. Apie reklamą kalbame ne tik tada, kai jos kampanijos vykdomos profesionaliai, bet ir tuomet, kai ji daroma dėl įvykių, vykstančių tame regione, iš kurio kilę maisto produktai.
<P>
Kai pasaulis mus sieja su GSE, kai savo heraldikos simbolį paverčiame pasiutusiu, kai šiuo metu šalys grąžina produktus dėl dioksino problemos, kuri, žinoma, sklinda aplink pasaulį, arba kai visame pasaulyje per žinias televizijoje rodomi milijonai paskerstų sergančių karvių, tai irgi yra tam tikros rūšies reklama, tik neigiama.
<P>
Turime saugotis, kad nesustotume ties prieštaravimais. Viena vertus, kalbama apie gerus produktus, kita vertus, sklinda neigiami pranešimai, tačiau mes dirbame šiuo klausimu, kaip ką tik matėme iš diskusijų ir iš mūsų padarytų išvadų.
<P>
Jei norime reklamuoti užsienyje - taip, teisingai, tam turime svarių priežasčių, taip pat turime gerų produktų - norėčiau, kad tai būtų ne bendro pobūdžio reklama, o reklama, kurioje būtų rodoma Europos įvairovė. Kaip žinote, Vokietijos Federalinis Konstitucinis teismas uždraudtam tikros rūšies priverstinę reklamą už privalomą mokestį. Jis nurodė, kad reklama, kuri neišskiria konkrečių ypatybių, nedidina pardavimų, ir kad svarbu, jog atskiri gamintojai turėtų galimybę reklamuoti savo konkrečius produktus.
<P>
Be to, vis svarbiau, kad - ne tik Europoje, bet ir už jos ribų - būtų apibūdinama ne tik galutinio produkto kokybė, bet ir gamybos proceso kokybė. Kokia padėtis yra gyvūnų apsaugos, aplinkos apsaugos, sudedamųjų medžiagų, žemdirbystės sektoriaus struktūros ir sąžiningos prekybos srityse? Visi šie veiksniai nebūtinai turi poveikį galutinio produkto kokybei, tačiau jie tampa vis svarbesni vartotojams. Taigi juos taip pat privalome įtraukti į reklamą ir turime būti įsitikinę, kad tai dar labiau sustiprins gerą Europos vardą pasaulyje.
<SPEAKER ID="045" NAME="Ilda Figueiredo" LANGUAGE="PT">
Gerb. pirmininke, gerb. Komisijos nare, ponios ir ponai, turime atsižvelgti į tai, kad svarbu gerinti sąlygas ir didinti paramą žemės ūkio produktams skirtoms informavimo ir skatinimo priemonėms Europos Sąjungoje ir trečiosiose šalyse, plečiant Europos Komisijos pateiktų pasiūlymų taikymo sritį.
<P>
Todėl remiame pranešėjo ir Žemės ūkio ir kaimo plėtros komiteto pasiūlymus, ypač tuos, kuriais siekiama didinti šakinių asociacijų ir organizacijų intervencijos galimybes ir reikšmę, atsižvelgiant į patirtį ir svarbų vaidmenį, kurį jos atlieka užtikrinant kokybę, įtraukiant valstybių narių asociacijas ir organizacijas, rengiančias programą, taip pat didinant Bendrijos finansavimo procentinę dalį. Svarbu, kad bus teikiama papildoma pagalba, ypač valstybių narių atrinktiems projektams.
<P>
Mes taip pat manome, kad, be alyvuogių aliejaus ir alyvuogių, skatinimo ir reklamos priemonės trečiosiose šalyse taip pat turėtų taikomos kitiems svarbiems produktams, ypač pažymint vynus, kuriems suteikiama saugoma kilmės vietos nuoroda ir geografinnuoroda. Šiuo atžvilgiu taip pat paminėsiu svarbų ūkininkų asociacijų vaidmenį, ypač išskiriant vyndarių kooperatyvus ir kitas smulkiųjų ir vidutiniųjų ūkininkų asociacijas, kurių gyvavimas yra svarbus užtikrinant tų ūkininkų produkcijos srautą, nes jie nesugebėtų išgyventi savo jėgomis.
<P>
Kartojant dar kartą, raginčiau didinti paramą šioms ūkininkų organizacijoms, kad jos galėtų iki galo atlikti savo vaidmenį išsaugant šeimų ūkius ir skatinant aukštos kokybės žemės ūkio produktų gamybą, kuri svarbi užtikrinant sveiką mūsų šalių gyventojų mitybą.
<P>
Todėl mes balsuosime už šį pranešimą.
<SPEAKER ID="046" NAME="Witold Tomczak" LANGUAGE="PL">
Gerb. pirmininke, gerb. Komisijos nare, Europos Sąjunga yra svarbi daugelio žemės ūkio produktų eksportuotoja, tačiau ES žemės ūkio ateitį lems vartojimas vidaus rinkoje. Šio proceso skatinimas gali duoti naudos ūkininkams, vartotojams ir visai ekonomikai.
<P>
Daugelio valstybių narių produktų, kurie yra svarbūs gerai sveikatai, vartojimas nėra didelis ir jo didinimas vykdant tinkamas informavimo ir skatinimo priemones yra labiausiai pageidautinas. Vis dėlto svarbu, kad ES ūkininkai, ypač mažieji ir vidutiniai ūkiai, sudarantys 95 proc. visų ūkių, turėtų naudos iš svarstomų programų.
<P>
Šios programos turėtų suteikti vartotojams žinių apie sveiką mitybą ir kartu leisti pasirinkti. Būtent todėl verta žengti šiuos žingsnius: organizuoti konsultacijas su sveikos mitybos specialistais ir rengti pardavėjų, kurie taip pat būtų vartotojų konsultantai sveikos mitybos klausimais, mokymus. Taip pat svarbus geras informacijos apie reklamuojamų produktų naudą sveikatai ir produktų gaminimo būdus teikimas. Informacijos, esančios maisto produktų etiketėse, nepakanka.
<P>
Grėsmę šiai programai gali kelti masinės gamybos maisto produktų reklama, kurią vykdo didelės maisto pramonės bendrovės, sugebančios parengti programas ir turinčios geriausius specialistus. Tik ar tokiu atveju aukštos kokybės maisto reklama nepatirs nesėkmės?
<P>
Labai svarbi yra galimybįtraukti produkto galiojimo terminą, taip pat reikšmingas ir didėjantis vartotojų sąmoningumas kalbant apie visose produktų etiketėse teikiamos informacijos svarbą.
<SPEAKER ID="047" NAME="Maria Petre" AFFILIATION="PPE-DE">
(RO) Visų pirma norėčiau padėkoti savo kolegai už sunkų darbą, kurį, kaip pranešėjas, jis atliko ES teisės aktų paprastinimo srityje, mažindamas administracinę naštą, t. y. tai, ką mes visi turime daryti.
<P>
Europos Sąjungos informavimo priemonės yra atsakas į dalies valstybių narių poreikį reklamuoti savo žemės ūkio produktus Europos ir kitų šalių vartotojams, ypač atkreipiant dėmesį į kokybę ir maistinę vertę, taip pat į maisto saugą ir saugius gamybos būdus. Kaip kokybės srities pranešėja, labai saugau šį Europos produktų konkurencinį pranašumą.
<P>
Šis teisės akto pakeitimas taip pat suteiks suinteresuotosioms valstybėms narėms galimybę pasiūlyti informavimo programas, kai nėra pateiktų trečiosioms šalims skirtų programų. Dėl šio pakeitimo valstybės narės turės galimybę praplėsti pagal šias programas numatytų priemonių taikymo sritį, taip pat siekti tarptautinių organizacijų paramos įgyvendinant šias priemones. Būtina didinti Bendrijos bendrojo finansavimo procentinę dalį, kad būtų teikiama papildoma pagalba valstybių narių atrinktoms programoms tuo laikotarpiu, kai blogėja bendros sąlygos, kurioms esant nacionalinės organizacijos ir institucijos siekia gauti lėšų, kurias privalo skirti bendram finansavimui.
<P>
Pritariu idėjai, kad organizacija, kuriai buvo patikėtas atrinktos programos įgyvendinimas, būtų tarptautinio lygio, ypač tais atvejais, kai siekiama reklamuoti alyvuogių aliejaus ir valgomųjų alyvuogių sektorių, jau nekalbant apie vyno, kuriam suteikiama saugoma kilmės vietos nuoroda ir geografinnuoroda, sektorių.
<P>
Kartu privalome atsižvelgti į svarbų vaidmenį, kuris tenka valstybių narių susijusių sektorių šakinėms asociacijoms ir organizacijoms rengiant žemės ūkio produktams skirtas informavimo programas. Norėčiau baigdama dar kartą padėkoti pranešėjui, ir ypač Komisijos narei A. Vassiliou, kadangi ji pritarvisiems šiame pranešime mūsų pateiktiems pasiūlymams.
<SPEAKER ID="048" NAME="Alessandro Battilocchio" AFFILIATION="PSE">
(IT) Gerb. pirmininke, ponios ir ponai, per pastaruosius keletą mėnesių ir taip pat anksčiau šios parlamentinės kadencijos metu mes matėme nuolat mažėjančią tiesioginę paramą ūkininkams ir senkančias taisykles, kurios saugodavo mūsų pramonę nuo pigaus importo iš ES nepriklausomų šalių, siekiant sukaupti išteklius, būtinus siekiant atremti naujus aplinkos, ekonomikos ir visuomenės tūkstantmečio iššūkius, ir vykdyti tarptautinių prekybos sutarčių įsipareigojimus.
<P>
Kaip Žemės ūkio ir kaimo plėtros komiteto narys ir svarbiausia atstovas tos šalies, kuri pelnpasaulinį pripažinimą ir pagarbą dėl savo žemės ūkio produktų - turiu omenyje alyvuogių aliejų, vyną ir sūrius - kokybę, aš negaliu daryti nieko kito tik pritarti bet kokiai priemonei, kurią Komisija gali pasiūlyti Europos aukštos kokybės produktų apsaugai ir reklamai vidaus rinkoje ir užsienyje.
<P>
Ši informavimo programa iš tikrųjų yra ypač svarbi, nes ji turi paaiškinti Europos ir kitų žemynų vartotojams, kad mūsų produktai nekonkuruoja su tais kitų šalių produktais, kurie galbūt pigesni, o veikiau jie yra alternatyvus pasirinkimas sutelkiant dėmesį į kokybę ir gamybos būdus, tausojančius aplinką ir atsižvelgiančius į visuomenės ir gyvūnų gerovės reikalavimus, kurie savo ruožtu teikia naudos žmogaus sveikatai.
<P>
Teisės aktai, dėl kurių kasdien balsuojame šiame Parlamente, turi tam tikrą kainą, kurią visų pirma moka mūsų gamintojai. Būtent todėl privalome jiems teikti visokeriopą įmanomą paramą, kad neprarastume produktų įvairovės ir kokybės ir kad jų nesuvienodintų vis labiau homogeniška pasaulinrinka. Dėl šios priežasties aš remiu pranešėjo pakeitimus, kuriais siekiama didinti Komisijos skiriamo finansavimo dalį, kuri pridedama siekiant finansuoti tinkamą veiklą, ir svarbiausia stiprinant tų gamintojų asociacijų dalyvavimą, kurios turi geriausias sąlygas vis išrankesnių vartotojų akivaizdoje ginti savo kokybiškos produkcijos ypatybes.
<SPEAKER ID="049" NAME="Alexandru Nazare" AFFILIATION="PPE-DE">
(RO) Šiandien svarstome pranešimą, labai svarbų Europos žemės ūkiui. Kaip pabrėžpats pranešėjas, Europos produktų kokybir saugumas suteikia konkurencinio pranašumo, kuriuo iki šiol dar nebuvo pakankamai pasinaudota.
<P>
Priemonės, kuriomis siekiama informuoti apie šiuos produktus, jų kokybę ir juos atitinkančius maisto saugos standartus, taip pat juos reklamuoti, gali sukelti grandininę reakciją skatinant paklausą, didinant ūkininkų gamybą ir pelną, taip pat kuriant naujas darbo vietas, kurios, žinoma, reiškia ekonomikos plėtrą. Šios priemonės turi būti vienodai nukreipiamos į vartotojus vidaus rinkoje ir trečiosiose šalyse.
<P>
Neužmirškime konkurencijos, su kuria susiduriame vidaus rinkoje, ir kitų šalių gamintojų, siūlančių gaminius, kurie kartais yra pigesni, tačiau labai dažnai jų kokybės ir saugos standartai būna daug žemesni. Vartotojai turi pripažinti Bendrijos produktus ir žinoti, kodėl jie sveikesni už kitus. Pagaliau būtina žinoti, kad pirkdami šiuos produktus jie remia Europos ūkininkus ir žemės ūkio ir maisto pramonės sektoriaus gamintojus, taigi ir Europos ekonomiką.
<P>
Ypač vertinu pranešėjo iniciatyvą pripažinti, kad labai svarbios yra šakinės asociacijos ir organizacijos, nes daugeliu atvejų jos turi patirties, kurios trūksta šalies institucijoms. Jos taip pat geriau žino tikrąją rinkos padėtį ir jos reikalavimus. Kartu, manau, kad pasiūlymas didinti bendrojo finansavimo procentinę dalį yra tikrai būtinas atsižvelgiant į dabartinę kredito krizę. Tvirtai tikiu, kad tai padidintų šių išteklių naudojimo intensyvumą.
<P>
Baigdamas norėčiau padėkoti pranešėjui C. Dumitriu už jo atliktą sunkų darbą ir pateiktus pasiūlymus, su kuriais, esu įsitikinęs, sutinka visi gerbiamieji EP nariai.
<SPEAKER ID="050" NAME="Silvia-Adriana Ţicău" AFFILIATION="PSE">
(RO) Norėčiau pasveikinti pranešėją C. Dumitriu. Žemės ūkio sektorius yra svarbus valstybių narių ekonomikai, kadangi jis tiekia gyventojams maistą, eksportuoja žemės ūkio produktus ir, negalima nepaminėti, užtikrina daug darbo vietų. Europos Sąjunga privalo už prieinamą kainą užtikrinti pakankamą maisto kiekį savo gyventojams.
<P>
Akivaizdu, kad konkurencijos valdomoje rinkoje žemės ūkio produktams skirtos informavimo ir skatinimo priemonės vidaus rinkoje ir trečiosiose šalyse yra vis svarbesnės. Rengiant žemės ūkio produktams skirtas programas būtina tartis su šakinėmis asociacijomis ir organizacijomis. Esu įsitikinusi, kad šis reglamentas paskatins Europos ūkininkus reklamuoti savo žemės ūkio produktus.
<P>
Rumunijoje yra milžiniškas kiekis žemės ūkio maisto produktų, su kuriais, deja, nepatenkame į Europos rinkas, nors daugelis iš jų ekologiški. Šių produktų reklamos kampanija duotų naudos ir Europos vartotojams, ir Rumunijos žemės ūkio produktų gamintojams. Ypač esant ekonomikos krizei, žemės ūkis yra tas sektorius, kuriam būtina skirti ypatingą dėmesį, taip pat tinkamas programas ir finansavimą.
<P>
Esant krizinėms situacijoms valstybės narės privalo skirti daugiau dėmesio nustatydamos prioritetus. Būtent todėl tikiu, kad žemės ūkis ir toliau turi būti sritis, remiama dėl svarbos Europos ekonomikai.
<SPEAKER ID="051" NAME="Nicodim Bulzesc" AFFILIATION="PPE-DE">
(RO) Visų pirma norėčiau padėkoti pranešėjui už sunkų darbą rengiant šį pranešimą, kuriame sprendžiama labai svarbi problema. Valstybėms narėms tikrai reikia skatinti savo žemės ūkio produktų įvaizdžio kūrimą tarp Europos Sąjungos ir kitų šalių vartotojų.
<P>
Norėčiau pabrėžti du šiame pranešime paminėtus pasiūlymus. Reikalaujama didinti Bendrijos bendrojo finansavimo procentinę dalį, kad būtų teikiama papildoma pagalba valstybių narių atrinktoms programoms laikotarpiu, kai blogėja bendros sąlygos, kurioms esant nacionalinės organizacijos ir institucijos siekia gauti lėšų, privalomų skirti bendram finansavimui.
<P>
Antrojoje šio pakeitimo pastraipoje siekiama, kad procentinis dydis vaisių ir daržovių skatinimo priemonėms, skirtoms konkrečiai vaikams Bendrijos mokslo įstaigose, būtų 70 proc. Manau, kad šie pakeitimai yra tinkami, ir manau, kad šią iniciatyvą rems kaip galima daugiau EP narių.
<SPEAKER ID="052" NAME="Iosif Matula" AFFILIATION="PPE-DE">
(RO) Norėčiau padėkoti pranešėjui už atliktą sunkų darbą ir už įnašą plečiant programų dėl žemės ūkio produktams skirtų informavimo ir skatinimo priemonių vidaus rinkoje ir trečiosiose šalyse taikymo sritį.
<P>
Vienas svarbiausių šiame pranešime pateiktų pakeitimų yra Europos teikiamo bendrojo finansavimo, skirto Europos žemės ūkio produktų reklamos programoms, ir biudžeto asignavimų, skirtų pieno produktų, vaisių ir daržovių vartojimui mokyklose skatinti, padidinimas 10 proc.
<P>
Viena vertus, Europa turės naudos aktyviau reklamuodama didesnį žemės ūkio produktų skaičių, kita vertus, daugiausia naudos iš Bendrijos teikiamos pagalbos turės vaikai ir moksleiviai.
<P>
Manau, kad pasiūlytos priemonės yra labai svarbios, nes dabar labiau nei bet kada mums reikia investicijų tose srityse, kurios sparčiai vystosi ir gali padėti ekonomikai atsigauti. Tokia sritis yra žemės ūkis ir Europos Sąjunga jį skatindama gali labai prisidėti.
<SPEAKER ID="053" NAME="Mairead McGuinness" AFFILIATION="PPE-DE">
Gerb. pirmininke, pagrindiniai pasaulio maisto gamintojai savo reklamai išleidžia milijardus - galbūt naudodami ES pagamintą maistą, bet sutelkdami dėmesį ne į jo kilmę, o į savo pačių prekių ženklus. Mes pažįstame žinomus TV virtuvės meistrus, reklamuojančius ypatingus maisto ruošimo būdus, šios laidos transliuojamos eteryje ir joms skiriami milijonai. Čia kalbame apie sąlygiškai nedideles pinigų sumas, skirtas visos Europos maisto reklamai pasaulyje ir Europos viduje. Tai didelis prašymas! Pranešimas yra labai geras ir jį visiškai remiu, taip pat patvirtinu Komisijos narės šiandien išsakytus komentarus.
<P>
Mane ypač domina idėja, kad turime reklamuoti už Sąjungos ribų, ir nuoširdžiausiai su tuo sutikčiau, tačiau taip pat turime būti realistai, galvodami apie konkuravimo būdus ir apie tai, ar esame konkurencingi pasaulinėje rinkoje. Galbūt Komisijos narapie tai kalbės ir atsakys. Mūsų standartų klausimas turi būti suvoktas ir pripažintas. Ar jis bus suvoktas ir pripažintas PPO?
<SPEAKER ID="054" NAME="Jim Allister" AFFILIATION="NI">
Gerb. pirmininke, labai ryžtingai remiu mūsų aukštos kokybės produktų reklamą. Esant dabartinėms sudėtingoms rinkos sąlygoms kokybiškas produktas yra geriausia išeitis, tačiau tam reikia didelio masto reklamos. 60 proc. dalies finansavimas būtų gerai, jei jį būtų įmanoma gauti, ir apgailestauju, kad Komisijos narnesugebėjo būti tokia paslaugi, kokią ją tikėjomės išvysti šiuo atžvilgiu.
<P>
Kalbėdamas apie savo regioną, labai pabrėžtinai raginčiau regiono vyriausybę, kuri nepasižymi didele iniciatyva ar ištekliais pagal tai, kiek daug lėšų iššvaisto milžiniškai administracijai ir nereikalingoms tarpvalstybinėms organizacijoms, pasistengti pasinaudoti šiuo ES finansavimu ir mūsų puikiai vietos produkcijai suteikti geriausias galimybes rinkoje. Europos parama, skirta vaisių ir daržovių vartojimui mokyklose skatinti, tikiuosi, sudarys 70 proc. dalį, taigi norėčiau, kad abejingas vietos departamentas nepraleistų ir šios progos.
<SPEAKER ID="055" NAME="Avril Doyle" AFFILIATION="PPE-DE">
Gerb. pirmininke, pradėdamas norėčiau padėkoti Komisijai už 50 proc. finansavimą trejų metų laikotarpiu, neseniai patvirtintą An Bord Bia pasiūlymui dėl informavimo priemonių, skirtų mėsai iš Azijos, kurį labai vertiname.
<P>
Nors labai remiu šį pasiūlymą, norėčiau pateikti du komercinio pobūdžio įspėjimus. Pirma, kai kurios šalys, pavyzdžiui, Airija, gali nesugebėti pasinaudoti informavimo programomis, jei prekybos sektorius neparodys susidomėjimo. Antra, nors siūlomas finansavimo, skirto vaisių ir daržovių vartojimui mokyklose skatinti, dalies didinimas nuo 60 iki 70 proc. būtų labai sveikintinas dabartinėmis ekonomikos sąlygomis, tačiau tikrovėje paskatos, skirtos įprastinei reklamai plėsti, poveikis gali būti ribotas, nes naudos iš šių programų turės ir skiriant finansavimą dalyvaujančios šalys, ir nedalyvaujančios.
<P>
Norėčiau padėkoti pranešėjui.
<SPEAKER ID="056" NAME="Călin Cătălin Chiriţă" AFFILIATION="PPE-DE">
(RO) Norėčiau išreikšti paramą C. Dumitriu pristatytam pranešimui dėl žemės ūkio produktams skirtų informavimo ir skatinimo priemonių vidaus rinkoje. Esu įsitikinęs, kad turime didinti Europos Bendrijos teikiamo finansavimo procentinę dalį, kad galėtume užtikrinti papildomą paramą valstybių narių atrinktiems projektams.
<P>
Gyvybiškai svarbu padidinti Europos Bendrijos teikiamo finansavimo programos procentinę dalį iki 70 proc., kurioje skatinamas vaisių ir daržovių vartojimas ypač Europos Sąjungos mokyklose, faktinių išlaidų. Ši priemoniš esmės prisidės įgyvendinant programą, kurioje skatinamas vaisių ir daržovių vartojimas mokyklose ir stengiamasi duoti naudos mūsų vaikų sveikatai.
<SPEAKER ID="057" NAME="Neil Parish" AFFILIATION="PPE-DE">
Gerb. pirmininke, norėčiau pasveikinti pranešėją su labai geru pranešimu.
<P>
Gerb. Komisijos nare, norėčiau patvirtinti jūsų žodžius. Esu įsitikinęs, kad Europos žemės ūkio politikos ateitis yra glaudžiai susijusi su rinka. Turime eiti iki galo ir reklamuoti aukštos kokybės produktus. Minėjote vyno sektoriaus reformą - anksčiau atlikdami intervencinius pirkimus iš rinkos pašalindavome daug žemos kokybės vyno ir perdirbdavome jį į biokurą, bet tai buvo visiškai klaidingas problemos sprendimo būdas. Mes turėtume reklamuoti kokybišką maistą. Turime didelę vyno, sūrių, mėsos, alyvuogių aliejaus, daržovių įvairovę - jūs ją įvardijote. Europa to yra turtinga ir ateityje mes privalome šią įvairovę pateikti į rinką.
<P>
Manau, kad po būklės patikros eidami naujos žemės ūkio politikos 2013 m. ir vėlesniu laikotarpiu link, turime užtikrinti, kad daugiau išteklių naudosime mūsų produktų reklamai ir juos susiesime su rinka, nes jai priklauso ateitis.
<P>
Teikdamas paskutinį komentarą, galėčiau pasakyti Komisijos pirmininkui, kad jis galbūt turėtų nuvykti į Ameriką ir įtikinti Prezidentą B. Obamą, kad rokforo sūris labai geras, ir galbūt jis galėtų sumažinti muitus, kuriuos prieš baigdamas kadenciją jam nustatPrezidentas G. W. Bushas.
<SPEAKER ID="058" NAME="Czesław Adam Siekierski" AFFILIATION="PPE-DE">
(PL) Gerb. pirmininke, Europos ir trečiųjų šalių vartotojai gauna per mažai informacijos apie Europos maisto kokybę ir standartus. Reikalavimai, kuriuos keliame Europos gamintojams, yra ypač aukšti. Vartotojai turėtų tai žinoti, kadangi tai lems jų sprendimą pasirenkant tinkamus produktus.
<P>
Pasisakau už skatinimą ir reklamą, tačiau dažniau kalbu apie informavimą kaip apie objektyvesnį pranešimo būdą. Taip pat turime nustatyti konkrečius reikalavimus ir standartus, susijusius su informavimo kokybe ir skatinimo metodais. Pagaliau pasisakau už tai, kad ES ir valstybių narių biudžetai remtų maisto sričiai skirtas informavimo priemones ir skatinimo programas. Esant krizei svarbu turėti skatinimo ir informavimo priemones, kurios kovotų su mažėjančia paklausa ir vartojimu, įskaitant maisto vartojimą.
<SPEAKER ID="059" NAME="Mariann Fischer Boel">
Komisijos narė. - Gerb. pirmininke, dėkoju visiems kalbėjusiems. Gera girdėti tokį entuziazmą ir susidomėjimą šiuo svarbiu klausimu. Manau, kad visi čia pateikti komentarai tam tikru mastu atitinka Komisijos požiūrį dėl pasiūlymo.
<P>
Norėčiau pasinaudoti šia proga ir atsakyti į kai kuriuos čia iškeltus klausimus ir problemas. Visų pirma dėl finansavimo - šį klausimą uždavdaugelis iš jūsų - ketinama didinti bendrojo finansavimo dalį. Vis dėlto manau, kad turime būti labai atsargūs ir apdairūs, bandydami stebėti Bendrijos teikiamo finansavimo naudą, kadangi jei didinsime bendrojo finansavimo dalį, tai galutinis rezultatas bus mažesnis skatinimas. Tai būtų blogas rezultatas ir būtent todėl mes atsargiai teikti pasiūlymą.
<P>
Šiandien kokybbuvo minima daug kartų ir aš su jumis sutinku. Manau, kad turime puikią galimybę diskutuoti šiuo klausimu, kuris taip pat susijęs su mūsų vykdomo produktų vartojimo Trečiojo pasaulio šalyse skatinimo būdais, nes mes aiškiname vartotojams apie tai, ką jie gauna pirkdami europietiškus produktus.
<P>
Praėjusį spalio mėn. mes paskelbėme Žaliąją knygą dėl kokybės ir gavome daug atsiliepimų; tinklalapyje buvo daugiau kaip 1 000 atsiliepimų iš visos Europos. Dabar nagrinėjame šias skirtingas nuomones ir gegužės mėn. skelbsime komunikatą. Turėtume pasinaudoti galimybe, kai Parlamente vyksta diskusijos dėl komunikato, kad rastume ryšį - taip pagerinsime savo galimybes labiau atkreipti į jį dėmesį, kad padarytume suprantamesnį. Dabar bus pradėta diskusija dėl ženklinimo problemos, kuri yra sudėtinga ir svarbi, taigi tikiuosi kartu su jumis rudenį dalyvauti diskusijose šiuo klausimu.
<P>
Pagaliau kalbant apie vaisių vartojimo mokyklose skatinimo sistemą, kuri šiandien buvo nagrinėjama - ji nėra pasiūlymo dalis, tiesiog noriu pranešti - mes nustatėme vaisių vartojimo mokyklose skatinimo sistemą, kurioje bendrojo finansavimo dalis yra 70 proc., siekdami gerinti jaunimo savimonę ir pasinaudoti galimybe pabrėžti geros mitybos įpročių svarbą moksleiviams.
<P>
Dar kartą dėkoju pranešėjui C. Dumitriu už labai gerą pranešimą. Manau, kad šiandien vykusiose dinamiškose diskusijose šis pranešimas buvo labai gerai atskleistas.
<SPEAKER ID="060" NAME="Constantin Dumitriu" LANGUAGE="RO">
Norėčiau labai atsiprašyti, jei keliomis sekundėmis viršysiu man skirtas dvi minutes. Labai dėkoju už ypač svarbius komentarus ir požiūrius, kuriuos pateikėte dėl šio pranešimo. Esu įsitikinęs, kad kiti EP nariai nuspręs, kad naujai siūlomi reglamentai yra tinkami, ir už juos balsuosime.
<P>
Norėčiau pranešti gerbiamiesiems EP nariams, kad pritariu jų pastaboms, ypač toms, kuriomis Europoje siekiama skatinti įvairovę, naudoti europinės kokybės ženklinimą ir gauti svaresnį Bendrijos finansavimą. Aš buvau paklaustas: kodėl greta alyvuogių aliejaus tarptautinės organizacijos tik vyno tarptautinorganizacija priklauso toms organizacijoms, kurios gali įgyvendinti skatinimo projektus? Norėčiau atsakyti į tai kitu klausimu: o kodėl alyvuogių aliejaus organizacija? Mano atsakymas teigiamas abiem atvejais. Tai labai sėkmingi Europos Sąjungos valstybių narių eksporto produktai. Jie turi galingas, patyrusias tarptautines organizacijas, kurios jau parodgebėjimą valdyti sudėtingas programas. Iš tikrųjų pranešimo nuostatos neatmeta ir kitų sričių. Kalbant apie antrąjį klausimą dėl 70 proc. bendrojo finansavimo dalies, iš pradžių procentindalis buvo 60 proc., bet, manau, kad dabartinėmis ekonomikos sąlygomis reikėjo ją padidinti.
<P>
Europos fondų naudojimo patirtis iki šiol parodė, kad viena didžiausių problemų yra susijusi su galimybe gauti finansavimą, ypač laikotarpiu, kai be viso to dar susiduriame su kredito krize. Būtent todėl reikia didinti šią dalį, nes priešingu atveju rizikuojame, kad fondai nebus panaudoti. Gerb. M. Fischer Boel, norėčiau padėkoti jums už svarbą, kurią suteikėte šiam pranešimui, ir ypač už jūsų išsakytą požiūrį. Nors tai yra konsultacinis pranešimas, tikiuosi ir norėčiau, kad šie pakeitimai būtų įtraukti į naująjį Komisijos pasiūlymą.
<P>
Apibendrinant galima sakyti, kad yra dvi priežastys, dėl kurių būtinas šis pranešimas. Valstybės narės turės galimybę praplėsti pagal šias programas numatytų priemonių taikymo sritį ir taip pat siekti tarptautinių organizacijų paramos įgyvendinant šias priemones. Rengiant ir įgyvendinant produktui skirtas informavimo ir skatinimo programas pranešime numatoma daugiau dėmesio skirti šakinėms organizacijos ir asociacijoms. Pagaliau jis yra pasiūlymų dėl Europos teisėkūros logiška dalis, kuriais siekiama gerinti galimybes pasinaudoti Europos fondų parama didinant bendrojo finansavimo procentinę dalį laikotarpiu, kai ypač sunku gauti kreditą. Kaip dar vieną rekomendaciją norėčiau paminėti, kad Žemės ūkio ir kaimo plėtros komitete pranešimas buvo patvirtintas vienbalsiai.
<P>
Norėčiau pasinaudoti proga ir padėkoti savo kolegoms iš Komiteto už suteiktą paramą. Norėčiau asmeniškai padėkoti N. Parishui už paramą man ir L. Goepeliui už pasitikėjimą skiriant man šį pranešimą.
<SPEAKER ID="061" NAME="Pirmininkas">
Diskusijos baigtos.
<P>
Balsavimas vyks vėliau.

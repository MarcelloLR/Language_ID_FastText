<CHAPTER ID="018">
Vienos minutės pasisakymai svarbiais politiniais klausimais
<SPEAKER ID="187" NAME="Pirmininkas">
Kitas klausimas - vienos minutės pasisakymai svarbiais politiniais klausimais.
<SPEAKER ID="188" NAME="Elena Băsescu" AFFILIATION="PPE">
(RO) Mes džiaugiamės tuo, kad liepos 13 d. Ankaroje buvo pasirašytas susitarimas dėl "Nabucco" projekto. Vis dėlto dujos nėra vienintelis Europos valstybių naudojamas energijos šaltinis. Mes turėtume laikytis to paties požiūrio, siekdami aprūpinti Europą žalia nafta, skatindami pietų koridoriaus statybą.
<P>
Mums pateiktas projektas yra tiek pat strategiškai svarbus, kaip ir "Nabucco" projektas. Kalbu apie naftos vamzdyną Europoje nuo Constanţos iki Triesto. Juo būtų tiekiama nafta iš Kaspijos jūros per Gruzijoje esantį Supsos terminalą, toliau dujotiekiu per Constanţos uostą tiesiai iki Triesto.
<P>
Mes galime užtikrinti mūsų valstybių ir piliečių energetinį saugumą, įvairindami naftos ir dujų tiekimo šaltinius ir maršrutus. Turėdama tai omenyje, Rumunija plečia Constanţos uosto terminalą, kuris priimtų suskystintas gamtines dujas, vėliau paskirstant jas kitiems Europos vartotojams.
<SPEAKER ID="189" NAME="Marc Tarabella" AFFILIATION="S&amp;D">
(FR) Pone pirmininke, aš skirsiu vieną minutę mums skirto laiko, atkreipdamas dėmesį į teigiamą - kaip visiems šiame Parlamente žinoma - Airijos žmonių balsavimo referendume dėl Konstitucinės sutarties rezultatą. Šis balsavimo rezultatas reiškia, kad ypač komitetuose, pvz., žemės ūkio reikalų, ir Europos Parlamento plenariniuose posėdžiuose mes galėsime taikyti bendro sprendimo procedūrą. Todėl Parlamentui bus suteiktos vienodos galios su Taryba, ir tai demokratijos požiūriu yra didelpažanga.
<P>
Norėčiau pasinaudoti galimybe ir nurodyti, kad kadangi mūsų draugai iš Airijos didžiule balsų dauguma balsavo už Konstitucinę sutartį, šiandien Lenkijos prezidentas - kaip ką ką tik minėjo Parlamento Pirmininkas - taip pat pasirengęs pasirašyti sutartį, dabar reikalingas Čekijos prezidento "taip". Todėl aš norėčiau, kad mūsų kolegos iš įvairių politinių frakcijų, atsižvelgiant į jų kompetenciją, bandytų bendrai įtikinti Čekijos partnerius tuo, kad šią sutartį būtina pasirašyti, juo labiau, kad jai jau pritarČekijos parlamentas. Prezidentui telieka pasirašyti šį dokumentą vadovaujantis jo šalyje nustatyta demokratine procedūra, siekiant demokratijos pažangos Europoje.
<SPEAKER ID="190" NAME="Luigi de Magistris" AFFILIATION="ALDE">
(IT) Pone pirmininke, norėčiau priminti apie tragediją Mesinoje - apie kurią šiandien kalbėjo Europos Parlamento Pirmininkas - ir dešimtis jos aukų. Taigi Italijoje įvyko dar viena tragedija: Italijos ministras pirmininkas net pasakė, kad šią tragediją buvo galima numatyti. Galbūt ją buvo galima numatyti, tačiau nebuvo nieko padaryta, kad būtų jos išvengta. Nebuvo padaryta nieko, nes šioje srityje viešpatauja pati tikriausia mafija - miškų mafija, ir miškų gaisrai.
<P>
Vis dėlto Europos Parlamentas turėtų daugiau dėmesio skirti tam, kaip visuomenės lėšos ir Europos Sąjungos parama būtų investuojama į įvairių sričių regioninį vystymąsi, užtikrinant tinkamus statybos darbus, siekiant ištaisyti didžiulę žalą, padarytą aplinkai. Dažniausiai viskas baigiasi tuo, kad šias lėšas pasisavina nusikalstamos grupuotės, korumpuoti politikai ir mafija.
<P>
Todėl šią kadenciją daugiau dėmesio būtina skirti tam, kaip panaudojamos visuomenės lėšos, kurios turėtų būti naudojamos gamtai atkurti, gamtos ištekliams apsaugoti, ekologiškos ekonomikos plėtrai ir darbo vietoms kurti. Tragedijos, panašios į įvykusią Mesinoje, daugiau neturėtų pasikartoti.
<SPEAKER ID="191" NAME="Ryszard Czarnecki" AFFILIATION="ECR">
(PL) Pone pirmininke, norėčiau kalbėti, norėdamas apginti Lietuvos lenkų mažumą, kuri pastaruoju metu yra diskriminuojama. Skaudus paradoksas, tačiau Lietuvos lenkų, kurie kai kuriuose regionuose sudaro daugumą piliečių, padėtis iki Lietuvai įstojant į Europos Sąjungą buvo geresnnegu dabar, kai Lietuva yra ES narė.
<P>
Šalčininkų rajono savivaldybės administracijai nurodyta iki spalio 14 d. pašalinti gatvių užrašus lenkų kalba, kurie, kaip teigiama, prieštarauja Europos standartams ir Europos vietos savivaldos chartijos reikalavimams. 2008 m. kovo mėn. apribota Lenkijos mokyklų sistemos veikla, vadovaujantis Lietuvos įstatymais. Per maždaug pusantrų metų uždarytos keturios mokyklos, kuriose iš viso buvo 45 klasės, ir grasinama uždaryti dar 107 klases. Reikalaujama, kad lenkų pavardės būtų rašomos kaip lietuviškos. Pagaliau, daugeliui lenkų negrąžinama nuosavybė, atimta komunistų Tarybų Sąjungoje po 1939 m. arba 1944 m.
<P>
Kreipiuosi į Europos Parlamentą, prašydamas apginti lenkų teises Lietuvoje, vadovaujantis Europos žmogaus teisių ir mažumų teisių standartais.
<SPEAKER ID="192" NAME="João Ferreira" AFFILIATION="GUE/NGL">
(PT) Pone pirmininke, girdėti optimistinių teiginių apie tai, kad krizbaigėsi. Deja, tikrovjiems kasdien prieštarauja. Tai iliustruoja padėtis šiaurės Portugalijoje. Vien tik Bragos regione pastarosiomis savaitėmis uždaryta mažiausiai dešimt įmonių paliekant be darbo daugiau kaip 300 darbuotojų. Daugeliui kitų įmonių iškilus grėsmbūti uždarytoms.
<P>
Itin rimta padėtis susidartekstilės ir drabužių sektoriuje: tai yra vienas sektorių, kuris dėl pasaulio prekybos liberalizavimo Europos Sąjungoje patiria didžiausius nuostolius. Ši tragiška padėtis verčia ieškoti sprendimų, kurie skirtųsi nuo politikos, kuri ją sukėlė.
<P>
Itin svarbu įgyvendinti apsaugos priemones, ypač valstybių narių nurodytuose sektoriuose, kurios leistų išlaikyti ir kurti naujas darbo vietas šiose įmonėse ir tolesnę jų veiklą, ir sukurti - klausimas, kuris jau buvo aptartas šio Parlamento rezoliucijoje - Bendrijos paramos tekstilės sektoriui programą, turinčią reikiamų išteklių tikslinei pagalbai, skirtai mažiausiai palankiems regionams, kurie yra priklausomi nuo šio sektoriaus.
<SPEAKER ID="193" NAME="Paul Nuttall" AFFILIATION="EFD">
Pone pirmininke, norėčiau atkreipti jūsų dėmesį į tai, kaip buvo uždrausta naudoti kaitrines lemputes Europos Sąjungoje, nes tai įvyko slaptai ir nedemokratiškai. Pirminėje direktyvoje buvo suteiktos priemonės Europos Komisijai faktiškai priimti reglamentą be pritarimo, kurį šiam farsui turėtų suteikti mano parlamento Vestminsteryje Asamblėja. Šis draudimas buvo sumanytas politinio elito, ir tai buvo padaryta nkiek nedvejojant ir nnemirktelėjus.
<P>
Žmonių nuomonės nepaisymas nieko nestebina, nes Europos Sąjunga nuolat nepaiso žmonių. Pažvelkite į tai, kas atsitiko su Lisabonos sutartimi. Tai, deja, įmanoma tik veikiant išvien su britų konservatorių partija, kuri Europos klausimu veikia kaip britų politikos Džekilas ir Haidas. Jie Jungtinėje Karalystėje teigia viena, o atvykę čia, komitetuose, elgiasi visiškai priešingai.
<P>
Baigdamas pasakysiu, kad I pasaulinio karo išvakarėse Jungtinės Karalystės užsienio reikalų ministras seras Edward Grey pareišknuogąstavimą, kad visoje Europoje gali užgesti šviesos. Taip dabar gali atsitikti Europos Sąjungoje, nes nemokslinis žmogaus sukeltos klimato kaitos kultas netrukus leis pasiekti, kad sero Edwardo pranašystišsipildytų.
<SPEAKER ID="194" NAME="Krisztina Morvai" AFFILIATION="NI">
Pone pirmininke, šiandien daug kalbėta apie Lisabonos sutartį ir apie tai, kaip ji stiprina europiečių solidarumą. Vengrijos žmonių vardu norėčiau tikėtis jūsų solidarumo, nes, anot patikimos informacijos iš žmogaus teisėms neabejingų aukštų Vengrijos policijos pareigūnų, 2006 m. (spalio 23 d.) vadinamojo kruvinojo pirmadienio trečiųjų metinių minėjimo metu Vengrijos policija ir vėl ketina panaudoti didelio masto smurtą prieš Vengrijos žmones vykstant demonstracijoms ar minėjimams.
<P>
Norėčiau kreiptis į Europos Parlamento narius, prašydama ateiti mums į pagalbą ir tą dieną atvykti į Budapeštą kaip žmogaus teisių stebėtojus. Norėčiau taip pat to paties paprašyti jūsų rinkėjų. Pasidomėkite internete piktnaudžiavimais žmogaus teisių srityje ir masiniais policijos žvėriškumais Vengrijoje ir padėkite mums, kad to niekada daugiau nebūtų. Atvykite ir parodykite savo solidarumą, kuris šiandien buvo taip dažnai minimas.
<SPEAKER ID="195" NAME="György Schöpflin" AFFILIATION="PPE">
(HU) Norėčiau paminėti slovakų kalbos įstatymą, kuris nuo pat savo įsigaliojimo kėldidelį visuomenės nerimą. Pastarųjų savaičių įvykiai parodė, kad susirūpinimas buvo pagrįstas, nes nors baudos pagal šį įstatymą dar netaikomos, valstybės tarnautojai privalo kalbėti tik slovakų kalba. Tai reiškia, kad darbo valandomis pašto darbuotojai, gaisrininkai ir policijos pareigūnai, kurių gimtoji kalba yra vengrų, negali kalbėti savo gimtąja kalba.
<P>
Todėl, jei Slovakijoje aš kreipiuosi į policininką vengriškai, jis privalo man atsakyti slovakiškai, net jei jo gimtoji kalba yra vengrų, ir nepaisant to, kad aš nesuprantu jo atsakymo. Deja, padėtis yra tokia pati, jei aš kalbu angliškai. Norėčiau pasiūlyti naują reklamos tekstą Slovakijos turizmo sektoriui: mes maloniai kviečiame užsienio turistus į Slovakiją, bet tik jei jie išmoks slovakų kalbą dar neįkėlę kojos į mūsų šalį. Sveiki atvykę į Absurdistaną!
<SPEAKER ID="196" NAME="Monika Flašíková Beňová" AFFILIATION="S&amp;D">
(SK) Aš laukiau ir tikėjausi puolimų prieš Slovakiją, kadangi vienos minutės pasisakymai yra ideali galimybmūsų kolegoms iš Vengrijos arba vengrų tautybės kolegoms užsipulti Slovakiją.
<P>
Turiu pasakyti, kad man tai kelia didelį nerimą, nes aš manau, kad Europos Parlamentas faktiškai turėtų padėti spręsti sunkumus, su kuriais susiduria Europos Sąjunga. Mes keletą kartų ištiesėme pagalbos ranką mūsų kolegoms Europos Parlamento nariams iš Fidesz ir kitų partijų plenarinėse sesijose čia, Europos Parlamente, norėdami su jais aptarti neišspręstas problemas ar klausimus. Mes tai padarėme dėl kalbos įstatymo ir turiu pasakyti, kad esu labai nusivylusi, pone pirmininke, kad nvienas iš mūsų kolegų Europos Parlamento narių iš Vengrijos arba vengrų tautybės narių neatsiliepį mano kolegų iš SMK (Slovakijos partijos) pasiūlymą ir net paliko sesiją, kurioje mes iškėlėme šį klausimą.
<P>
Taip pat aš susiradau Slovakijos parlamento interneto puslapį, kuriame galima susipažinti su visu šio įstatymo tekstu, ir galiu pasakyti, kad šis įstatymas niekaip nepažeidžia etninių mažumų teisių, vartojant savo gimtąją kalbą.
<SPEAKER ID="197" NAME="Ramon Tremosa I Balcells" AFFILIATION="ALDE">
Pone pirmininke, Ispanijos vyriausybnusprendė, kad greitojo traukinio Barselona-Perpinjanas maršrutas turėtų eiti visai šalia katedros Sagrada Família, taip pastatant į pavojų paminklą, kuris 1984 m. buvo įtrauktas į UNESCO kultūrinio paveldo sąrašą ir kurį praėjusiais metais aplankper tris milijonus turistų. Naujojo tunelio statyba netoli katedros pamatų gali šiam pastatui padaryti neatitaisomą žalą.
<P>
Ispanijos vyriausybteigia, kad nėra nieko baisaus, tačiau šiais metais naujosios metro atšakos Barselonoje tunelio statyboje panašiomis sąlygomis įvyko keletas incidentų su įrenginiais. Vienas tunelių kasimo įrenginių buvo užblokuotas keletui mėnesių netoli upės Llobregat, ir niekas negalėjo pasakyti, kaip reikėtų spręsti šią problemą. Norėčiau informuoti Europos institucijas apie realų pavojų, kad katedra Sagrada Família gali sugriūti. Siekiant apsaugoti šį Europos architektūros šedevrą, prašau apsvarstyti šį klausimą, sustabdyti statybos darbus, kuriuos vykdo Ispanijos vyriausybė, ir pakeisti tunelio maršrutą.
<SPEAKER ID="198" NAME="Oldřich Vlasák" AFFILIATION="ECR">
(CS) Pone pirmininke, ponios ir ponai, norėčiau, kad būtų apsvarstytas trukdžių, kurie neleidžia Autonominei geležinkelio traukinių vairuotojų sąjungai (ALE) dalyvauti Socialinio dialogo komiteto geležinkelių sekcijos darbe, klausimas. Ši institucija nuo 2005 m. vienija daugiau kaip 100 000 narių iš šešiolikos Europos traukinių vairuotojų organizacijų ir norėtų tapti pripažintu socialinio dialogo geležinkelio srityje socialiniu partneriu. Nepaisant užtrukusių derybų su Europos transporto darbuotojų federacija, kuri šiuo metu vienintelatstovauja darbuotojų interesams šiame komitete, iki šiol nebuvo jokių galimybių surasti kompromisą, kuris suteiktų ALE galimybę tiesiogiai atstovauti jos narių interesams. Mano nuomone, tokia padėtis yra labai bloga. Socialinis dialogas, kaip patvirtino Europos Parlamentas, mano nuomone, turėtų leisti sudaryti geras sąlygas pliuralizmui. Aš tvirtai tikiu, kad jokia organizacija, net ir ta, kuri atstovauja 80 proc. Europos geležinkelio sektoriaus darbuotojų, neturi monopolinės teisės, ir todėl kreipiuosi į visas šalis, tarp jų ir Europos Komisiją, prašydamas pašalinti kliūtis vykdyti tolesnes derybas.
<SPEAKER ID="199" NAME="Georgios Toussas  " LANGUAGE="EL">
Pone pirmininke, Europos Sąjungos direktyvos ir valstybių narių teisės aktai dėl aštuonių valandų darbo dienos ir vykdomas restruktūrizavimas kuria viduramžių darbo sąlygas, provokuodami darbuotojų pyktį ir demonstracijas. Europos Komisiją kasdien pasiekia pikti ūkininkų ir pasipiktinusių darbuotojų skundai.
<P>
Pvz., oro linijų salono įgulos ir pilotų darbo laikas, apibrėžiamas Reglamentu (EB) Nr. 1899/2006, viršija keturiolika valandų per dieną šitaip sukeliant pavojų darbuotojų ir keleivių sveikatai, kaip tai įrodyta daugeliu mokslinių tyrimų.
<P>
Europos Sąjunga atsisako atsižvelgti į mokslinius tyrimus, nes ji paklūsta monopolinių verslo grupių, atsisakančių skirti bent vieną eurą iš savo pelnų žmonių sveikatai ir skrydžių saugumui, reikalavimams.
<P>
Mes raginame sumažinti oro linijų pilotų ir salono įgulos darbo laiką ir patenkinti teisėtus darbuotojų reikalavimus. Be to, Europos Komisija turi įsipareigojimų ir Europos Parlamentui, ir darbuotojams.
<SPEAKER ID="200" NAME="Martin Ehrenhauser" AFFILIATION="NI">
(DE) Pone pirmininke, visą Lisabonos konstitucinės reformų sutarties ratifikavimo procesą galima laikyti demokratijos ir taip pat Europos Sąjungos tragedija. Galbūt jūs leisite man, kaip naujam, jaunam Europos Parlamento nariui, pasakyti, kad per visų piliečių referendumus Europos Sąjungoje turėjome galimybę istoriškai suvienyti elitinį koncepcinį Europos Sąjungos projektą ir Europos gyventojus. Jūs turėjote galimybę referendumais įkvėpti gyvybę ir dvasią Europos Sąjungos sumanymui. Vis dėlto jūs nepasinaudojote šia galimybe. Priešingai, jūs gana paprastai pasakėte "ne" tiesioginei demokratijai ir "ne" piliečių dalyvavimui.
<P>
Galiu pasakyti tik tiek, kad tai nėra tiesiogindemokratija. Demokratija reikalauja galių atskyrimo ir aiškios ribos tarp opozicijos ir vyriausybės. Štai kas mums labiausiai reikalinga ir štai už ką mes kovojame.
<SPEAKER ID="201" NAME="László Tőkés" AFFILIATION="PPE">
(HU) Leiskite man, pone pirmininke, pradėti nuo to, kad tai, ką minėjo Monika Beňová, yra netiesa. Penki vengrų jaunuoliai jau praleido penkerius metus kalėjime Serbijoje po girtų asmenų peštynių šalies pietuose esančiame Temerino mieste. Jie buvo nuteisti kalėti nuo dešimt iki penkiolikos metų. Jiems bendrai skirta 61 metai kalėjimo, ir jų bylą nacionalistai panaudojo kaip rinkimų propagandą. Ne kiekvienas, įvykdęs karo nusikaltimus Balkanuose, buvo taip griežtai nubaustas. Per tą patį laikotarpį Serbijoje buvo sumušta per 300 vengrų be jokių teisinių pasekmių. Šis santykis yra 300 su 1.
<P>
Europos Parlamentas 2005 m. sausio mėn. pasiuntį Serbiją faktų nustatymo delegaciją. Tačiau nuo to laiko mes vis dar laukiame, kad Žmogaus teisių pakomitetyje būtų apsvarstytas pranešimas dėl žiauraus vengrų sumušimo tyrimo. Kreipiuosi į Europos Parlamentą ir jo Pirmininką Jerzy Buzeką, prašydamas padėti paleisti iš kalėjimo jaunuolius iš Temerino. Tai, kad Serbijos teisinsistema nebūtų diskriminuojanti ir kad vietoj šališkų, parodomųjų teismo nutarčių būtų teisiami tikri piktadariai, kokie yra Serbijos karo nusikaltėliai, ES turi numatyti kaip Serbijos stojimo sąlygą.
<SPEAKER ID="202" NAME="Zigmantas Balčytis" AFFILIATION="S&amp;D">
Pone pirmininke, mano gimtoji šalis Lietuva daugeliu požiūrių yra labai artima Airijai, ir jos gyventojų ištartas "taip" Lisabonos sutarčiai aiškiai parodo visų mūsų piliečių valią kurti stipresnę ir veiksmingesnę Europą. Jis taip pat aiškiai rodo, kad mes negalime veikti patys vieni krizės sąlygomis ir užtikrinti gerovę mūsų žmonėms.
<P>
Labiau negu bet kada anksčiau Bendrija turi kalbėti vienu balsu, ir valstybių narių solidarumas yra tam tinkamas pagrindas. Šiuo metu Europa pergyvena sunkų metą, ir Lisabonos sutarties reformos suteikia mums postūmį sukurti veiksmingesnę institucinę struktūrą, kuri neabejotinai leistų nuosekliau įgyvendinti įvairias politikos priemones įvairiose srityse. Tai iš tiesų labai svarbu Europai ir kiekvienam iš mūsų.
<P>
Dar kartą norėčiau pasveikinti Airijos žmones už jų pasiryžimą kurti geresnę ir labiau pasiturinčią Europos Sąjungą.
<SPEAKER ID="203" NAME="Frédérique Ries" AFFILIATION="ALDE">
(FR) Pone pirmininke, pirmadienį - ir tai neabejotinai neliko nepastebėta - pieno gamintojai iš visos Europos dar kartą susirinko į mitingą Briuselyje, norėdami parodyti savo nusivylimą ir susirūpinimą dėl mažėjančių pieno kainų, kuris neleidžia jiems toliau tęsti savo darbo. Dar daugiau - kyla pavojus šių žmonių ateičiai.
<P>
Šiandien dauguma valstybių narių pritaria tam, kad nuo šiol būtų pradėtas vykdyti naujas reguliavimas - pieno sektoriaus G20, kaip mes jį nuo šiol vadinsime. Aš manau, kad dabar, labiau negu bet kada anksčiau, yra tinkamas metas priimti sprendimą, neabejotinai kitoje Taryboje - šįkart oficialioje - Žemės ūkio Ministrų Taryboje, kuri turėtų įvykti spalio 19 d. Liuksemburge. Šį klausimą būtina skubiai spręsti. Panašaus masto kriznėra tik Komisijos tyrimo, kuris buvo pristatytas prieš porą dienų, objektas.
<P>
Labai trumpai norėčiau pateikti porą klausimų, skirtų Pirmininkui Jerzy Buzekui, kuriam, tikiu, jūs juos perduosite. Suprantu, kad šį rytą jis susitiko su Švedijos užsienio reikalų ministre Cecilia Malmström, ir norėčiau sužinoti, ar ji galėjo jam patvirtinti pirmininkaujančios valstybės narės įsipareigojimą ieškoti skubaus šios krizės sprendimo, kaip tai numatyta rezoliucijoje, dėl kurios mes balsavome praėjusioje sesijoje Strasbūre.
<P>
Pagaliau, norėčiau paminėti aukšto lygio grupę - ekspertų grupę, pradėjusią darbą užvakar. Įsigaliojus Lisabonos sutarčiai, kaip žinome, mūsų Parlamentas bendrai priims sprendimus ir taps vienu lygiaverčių teisės aktų leidėjų. Manau, kad mes privalome dalyvauti šios aukšto lygio grupės darbe.
<SPEAKER ID="204" NAME="Laima Liucija Andrikien" AFFILIATION="PPE">
(LT) Marijus Ivanilovas, Lietuvos pilietis, 35 m. amžiaus dienraščio "Respublika" spaustuvės direktorius, t. y. žmogus, turintis pastovų darbą ir pajamas, šių metų rugpjūčio mėnesį buvo sulaikytas Baltarusijoje, netoli Minsko, ir štai jau 2 mėnesius be teismo ir jo kaltės įrodymų yra laikomas kalėjime Žodino mieste Baltarusijoje. Prieš keletą dienų M. Ivanilovo suėmimo terminas pratęstas, nes per du mėnesius jokių kaltės įrodymų režimo vykdytojams surinkti nepavyko. Svarbu pažymėti ir tai, kad M. Ivanilovas nuo vaikystės serga bronchine astma. Jo tėvams žinoma, kad jis laikomas kameroje, kurioje yra 26 kaliniai ir tik 6 lovos, kameroje nuolat rūkoma. Marijus kenčia nuo astmos priepuolių, tačiau jam neleidžiama perduoti vaistų, neleidžiama susitikti ir su artimaisiais, net su Lietuvos konsulu. Pirmininke, tai vyksta mūsų kaimyninėje šalyje. Taip elgiamasi su ES valstybės narės - Lietuvos - piliečiu! Prašau Jūsų imtis priemonių, kurios yra Jūsų galioje, kad Marijus Ivanilovas, kadangi jo kaltės įrodymų nėra, kaltinimas nepagrįstas, nedelsiant būtų paleistas. M. Ivanilovui turi būti leista vykti į Lietuvą, jam nedelsiant reikalinga medikų pagalba.
<SPEAKER ID="205" NAME="Daciana Octavia Sârbu" AFFILIATION="S&amp;D">
(RO) Praėjusių metų gruodžio mėn. Europos Sąjunga priėmistorinį įsipareigojimą dėl išmetamųjų anglies dujų kiekio mažinimo, šitaip patvirtindama savo pirmaujančias pozicijas kovos su klimato kaita srityje.
<P>
Mes galime didžiuotis tuo, kokį vaidmenį vaidina Europos Parlamentas, patvirtindamas teisės aktus, kuriuose nustatomos ne tik taršos lygio mažinimo nuostatos, bet ir konkrečios priemonės, leidžiančios mums vykdyti įsipareigojimus, ribojant visuotinį temperatūros pakilimą.
<P>
Šių metų gruodžio mėn. derybose Kopenhagoje mes turėtume prisiimti įsipareigojimus dėl išmetamųjų dujų kiekio mažinimo ir finansinės paramos, teikiamos besivystančioms šalims prisitaikant prie klimato kaitos ir ją mažinant. Vis dėlto klimato kaitos įstatymas negali būti priimtas Jungtinėse Valstijose iki Kopenhagos konferencijos, ir nors Baracko Obamos administracija dalyvaus derybose, ji neturi aiškių įpareigojimų.
<P>
Būtina tinkamai atstovauti Europos Sąjungos bendrai pozicijai. Labai svarbu kalbėti vienu balsu ir paskatinti kitas šalis sekti mūsų pavyzdžiu įgyvendinant užduotį mažinti išmetamųjų dujų kiekį.
<SPEAKER ID="206" NAME="Sergej Kozlík" AFFILIATION="ALDE">
(SK) Vengrijos atstovai klaidina Europos visuomenę, nuolat skleisdami melą. Pvz., jie teigia, kad piliečiai gali būti nubausti, jei jie vartoja mažumos kalbą, vengrų tautybės gydytojai turės kalbėti tik oficialia slovakų kalba arba religinės apeigos taip pat turės vykti tik oficialia kalba.
<P>
Dabar mes girdėjome Vengrijos Europos Parlamento narius, kurie absurdiškai kalbėjo apie tai, kad policininkai negalės kalbėtis su turistais vengriškai arba angliškai. Nesąmonė. Atvirkščiai, iš dalies pakeistas įstatymas išplės galimybes vartojant etninių mažumų kalbas, palyginti su ankstesne padėtimi. Pakeitimu netrukdoma asmeniškam piliečių bendravimui ir neleidžiama taikyti baudų asmenims. Pakeisto įstatymo atitiktį nacionaliniams standartams patvirtino Europos institucijų atstovai mažumų klausimais - ESBO vyriausiasis įgaliotinis Knut Vollebæk ir ES Komisijos narys Leonard Orban. Mano nuomone, Vengrijos bendruomenjį naudoja kaip priedangą, norėdama paslėpti didėjantį ekstremizmą ir romų tautybės žmonių žudynes Vengrijoje.
<SPEAKER ID="207" NAME="Joanna Senyszyn" AFFILIATION="S&amp;D">
(PL) Pone pirmininke, deja, apgailestaudama privalau jus informuoti, kad Lenkijoje pažeidžiamos žmonių, paliekančių Lenkijos Katalikų bažnyčią, teisės. Prieš atsisakėlių valią jų asmeniniai duomenys nėra pašalinami iš parapijos archyvų. Atvirkščiai, jie ir toliau naudojami. Štai instrukcija dėl Lenkijos Katalikų bažnyčios asmens duomenų panaudojimo. Dalis instrukcijos parašyta vadovaujantis ne galiojančiais Asmens duomenų apsaugos įstatymais, o - atkreipkite dėmesį - Kanonų teisės kodekso nuostatomis.
<P>
Kaip gali būti, kad Lenkijoje, kuri, kaip teigiama, yra teisinvalstybė, kanonų teisyra aukščiau įstatymų, priimtų nacionaliniame parlamente? Kodėl Kanonų teisės kodeksas yra taikomas piliečiams, kurie nėra Katalikų bažnyčios nariai? Ar įmanoma, kad Asmens duomenų apsaugos generalinis inspektorius neturėtų galių patikrinti bažnyčios archyvų? Tuomet įmanomas tik vienas paaiškinimas: Lenkija nėra pasaulietinvalstybė. Europos Parlamentas turėtų į tai reaguoti.
<SPEAKER ID="208" NAME="Cristian Silviu Buşoi" AFFILIATION="ALDE">
(RO) Šiandien mano kalbos tema yra susijusi su svarbiausiu įvykiu pastaruoju metu Europos Sąjungoje, ir tai yra sėkmingas referendumo, organizuoto Airijoje, ratifikuojant Lisabonos sutartį, rezultatas.
<P>
Aš taip pat norėčiau prisijungti prie savo kolegų narių, kurie šiandien pasveikino Airijos piliečius pasinaudojus galimybe ir priėmus sprendimą toliau tęsti Europos politinės integracijos procesą. Jie nepasidavpopulistinėms deklaracijoms, kuriomis atkreipiamas dėmesys į kai kuriuos neigiamus aspektus, nes ši sutartis gana akivaizdžiai leidžia Europos institucijoms veikti veiksmingiau ir demokratiškiau.
<P>
Aš taip pat manau, kad Čekijos prezidento pareiga yra gerbti visus veiksmus, kurie buvo vykdomi tam, kad ši sutartis įsigaliotų, ir nepagrįstai netrukdyti ją įgyvendinti. Mums ši sutartis reikalinga užbaigiant institucinės ES plėtros skyrių, bent jau kuriam laikui, kad galėtume geriau įgyvendinti ES politikos priemones. Dvi paskutinės likusios valstybės Lenkija ir Čekija privalo kuo greičiau ratifikuoti sutartį, kad būtų galima teikti kandidatūras į naujus postus, kurie numatyti pagal sutartį, Komisijos ir Tarybos lygmeniu.
<SPEAKER ID="209" NAME="Edit Bauer" AFFILIATION="PPE">
(HU) Paskutiniajame parlamentiniame posėdyje, kaip ir šiandien, daug kalbėta apie slovakų kalbos įstatymą. Tai nėra sutapimas. Šis įstatymas riboja mažumų kalbų vartojimą, nepaisant to, kas teigiama įvairiuose pranešimuose. Tiesa, kad mažumų kalbos gali būti vartojamos, tačiau labai siauroje visuomeninio gyvenimo srityje. Vis dėlto netiesa, kad mes vengiame diskusijų šiuo klausimu, nes jei bet kas mėgins susitarti per penkias minutes šiuo klausimu dešimties žurnalistų akivaizdoje, jiems tai tikriausiai nepavyks. Norėčiau atkreipti dėmesį į tai, kad kadangi įstatymas parengtas turint blogų ketinimų, jis sukuria naują teisinį neapibrėžtumą, nes per dvi dienas Slovakijos kultūros ministerija pateiktris skirtingus kai kurių šio įstatymo straipsnių paaiškinimus.
<P>
Tai tarp žmonių pasėjo nerimą. Mes jau esame informuoti apie keletą atvejų, kai darbdaviai savo darbuotojams įsako kalbėti slovakiškai. Man labai gaila, kad turiu kelti šį klausimą šiame Parlamente. Aš tikiuosi, kad Lisabonos sutartis suteiks mums galimybę tinkamai spręsti žmogaus teisių ir mažumų teisių klausimus.
<SPEAKER ID="210" NAME="Josefa Andrés Barea" AFFILIATION="S&amp;D">
(ES) Pone pirmininke, Europos Parlamentui, valstybėms narėms ir, aišku, Ispanijai didelį nerimą kelia piratavimas, nes visai neseniai Indijos vandenyne buvo užgrobtas Ispanijos žvejybos laivas, kuriame buvo 36 įgulos nariai.
<P>
Pirmiausia, aš norėčiau pareikšti savo užuojautą įgulai ir jos šeimų nariams ir, aišku, pritarti tam, kad būtų skirta parama Ispanijos vyriausybei užtikrinant skubų jos išlaisvinimą.
<P>
Vis dėlto mes konkrečiai kalbame ne apie sunkumus, kuriuos patiria Ispanijos žvejai, gaudantys tunus, bet apie tai, kas turi neigiamą poveikį trims valstybėms: Prancūzijai, Italijai ir Ispanijai, kurios žvejoja tarptautiniuose vandenyse šalia Somalio teritorinių vandenų. Atsižvelgiant į tai, reikalingas tarptautinis atsakymas ir bendros Europos prevencinės ir reagavimo priemonės. Tai reiškia, kad daugiau išteklių turėtų būti skirta Atlantos operacijai, kuri jau vyksta ir vyksta sėkmingai, nes 2009 m. pagrobtų laivų skaičius, palyginti su 2008 m., sumažėjo.
<P>
Pagaliau, norėčiau paminėti paramą, kurią mes turėtume siūlyti tarptautiniam aukščiausiojo lygio susitikimui dėl Somalio piratų, kadangi būtina gerinti tarptautinius santykius, kad galėtume pašalinti šiuos sunkumus, ir kadangi būtina tobulinti tarptautinį dialogą.
<SPEAKER ID="211" NAME="Chris Davies" AFFILIATION="ALDE">
Pone pirmininke, daugelis šiame Parlamente šiandien sveikino Airijos žmones dėl tinkamo sprendimo atmetant Nigelio Farage ir Jungtinės Karalystės Nepriklausomybės partijos raginimus ir didele balsų persvara pritariant Lisabonos sutarčiai.
<P>
Manau, kad nariai taip pat turbūt galėtų pareikšti užuojautą Jungtinės Karalystės gyventojams, kurie turi kasdien klausytis Nigelio Farage. Dvigubai didesnės daugumos pergalę jis vadina "berniūkščių chuliganų" pergale. Bijau, kad jo žodžiai yra žodžiai žmogaus, kuris iškreipia tikrovę ir pasitelkia apgaulę, o kartais ir visišką melą kalbėdamas apie Europos Sąjungą. Pernelyg dažnai į šiuos žodžius žurnalistai nekreipia jokio dėmesio.
<P>
Vis dėlto hiperbolgali pereiti į beprotybę. Dabar jis lygina Airijos kampaniją su paskutiniaisiais Zimbabvės rinkimais. Jis apibūdina sutartį, kuri suteikia kiekvienai valstybei teisę išstoti iš Europos Sąjungos, kaip nepriklausomybės pabaigą. Mes turėtume jį užjausti. Parlamente veikia medicininės tarnybos. Pone pirmininke, aš siūlau jums prašyti žmonių baltais chalatais suteikti paslaugas mūsų kolegai. Galima klausytis nesąmonių iš jo lūpų apie Europą, tačiau jie padėtų kalbėtojui nepaspringti šiais žodžiais.
<SPEAKER ID="212" NAME="Czesław Adam Siekierski" AFFILIATION="PPE">
(PL) Norėčiau čia, Europos Parlamente, atkreipti jūsų visų dėmesį į Lenkijos ir Vokietijos vyskupų pareiškimą II pasaulinio karo pradžios 70-ųjų metinių proga. Šiuo ypatingu metu, kai daugelio žmonių mintys grįžta prie šių skausmingų įvykių, mūsų dėmesys turėtų būti atkreiptas į jaunąją kartą, kuri privalo tinkamai ir nešališkai išstudijuoti istorinę tiesą ir remdamasi šia tiesa bandyti kurti bendrą ateitį.
<P>
Neįmanoma čia nepriminti pirmojo Lenkijos vyskupų laiško Vokietijos vyskupams 1965 m., paskatinusio susitaikymą ir partnerystės santykius tarp mūsų šalių.
<P>
Šiandien, kaip ir tuomet, mes norėtume, kad mūsų ryšiai būtų plėtojami pasitikėjimo ir draugiškų santykių tarp mūsų tautų dvasia. Vis dėlto, nors mes jau žengiame bendru susitaikinimo keliu, šiandien esame kitokioje padėtyje. Kurkime drauge bendrą Europą, draugystės ir bendradarbiavimo Europą, krikščioniškomis vertybėmis grįstą Europą, tokią, kokia buvo sumanyta Europos bendrijos steigėjų. Todėl dėl bendros ateities perspektyvų mes turėtume atidžiai įvertinti įspėjimus ir rekomendacijas, kurie reiškiami bendrame Lenkijos ir Vokietijos vyskupų pareiškime.
<SPEAKER ID="213" NAME="Csaba Sándor Tabajdi" AFFILIATION="S&amp;D">
(HU) Ponios ir ponai, šiandien buvo daug kalbėta apie mažumas. Norėčiau pateikti jums teigiamą pavyzdį šioje srityje. Serbija priėmįstatymą dėl kultūrinės autonomijos, kuris yra vienintelis panašaus pobūdžio visoje Europoje ir kuris yra naudingas ne tik Europos Sąjungai, bet ir visai Europai.
<P>
Pagal šį įstatymą trylika tautinių mažumų, tarp jų slovakų, rumunų, vengrų ir kitų tautų, gali tiesiogiai rinkti savo nacionalines tarybas. Šios nacionalinės tarybos yra finansuojamos iš biudžeto ir, pasinaudojant kultūrine autonomija, gali perleisti atitinkamas funkcijas įvairioms institucijoms. Kitas klausimas yra tai, kad mažumos dalyvavo rengiant šio teisės akto projektą. Todėl Serbija gali būti pavyzdys daugeliui ES valstybių, pvz., Prancūzijai, Slovakijai ir kt., tuo požiūriu, kaip įstatymais reikėtų užtikrinti mažumų teises. Tai taip pat leido Serbijai žengti svarbų žingsnį Europos integracijos link.
<SPEAKER ID="214" NAME="Iuliu Winkler" AFFILIATION="PPE">
Pone pirmininke, kaip vengrų tautybės Europos Parlamento narys iš Rumunijos, šiandien aš nekalbėsiu apie slovakų kalbos įstatymą, nors bijau, kad turiu tam pagrindo. Vietoj to, aš šiandien norėčiau pakalbėti apie mūsų sprendimą sukurti specialų komitetą dėl ekonomikos krizės.
<P>
Šis sprendimas patvirtina mūsų Parlamento atsakomybę sprendžiant didžiausią iššūkį, su kuriuo šiandien mes susiduriame Europoje. Specialiajame komitete dar kartą bus patvirtinta Europos Sąjungos pozicija dėl naujo visuotinio finansų valdymo, tačiau tai taip pat leistų palaikyti ryšį su valstybėmis narėmis, siekiant kuo geriau įgyvendinti Bendrijos priemones, kuriomis siekiama užtikrinti ekonomikos augimą.
<P>
Itin svarbu, kad naujosios vidurio ir rytų Europos valstybės narės gautų būtiną paramą gaivinant ekonomiką. Reikalingas veiksmingesnis gaivinimo priemonių koordinavimas ir sustiprintas koordinavimas, kuris yra ne tik vyriausybių, bet ir Briuselio atsakomybė.
<P>
Mes susiduriame su pačia sudėtingiausia ekonomine perspektyva, kurią lydi neišvengiama socialinių neramumų tikimybė. Štai kodėl Europos Sąjunga turi pasiūlyti veiksmingiausią atsaką blogėjančiai padėčiai regione ir šis Parlamentas turėtų imtis iniciatyvos spręsti šį klausimą.
<SPEAKER ID="215" NAME="Izaskun Bilbao Baririca" AFFILIATION="ALDE">
(ES) Pone pirmininke, prieš keletą dienų buvo pagrobti 36 žmonės, žvejoję Indijos vandenyno vandenyse, kurie yra apsaugoti susitarimo, patvirtinto Europos Komisijos.
<P>
Rugsėjo 15 d. aš pasmerkiau rizikingą ir neapsaugotą šių darbininkų padėtį. Aš pateikiau tam tikras konkrečias priemones, tačiau niekas nebuvo padaryta.
<P>
Deja, todėl dabar mes turime kalbėti apie visus tuos, kurie buvo pagrobti ir yra piratų nelaisvėje.
<P>
Todėl aš prašau Europos Komisiją laikytis tvirtos pozicijos ir rekomenduoti valstybėms narėms, kad žvejybos laivuose budėtų kareiviai, ir prašau ją pateikti šią rekomendaciją Ispanijos vyriausybei, nes tai yra labai veiksminga priemonė. Prancūzija imasi šių veiksmų ir mes galime matyti jų rezultatus.
<P>
Šis Parlamentas rezoliucijoje pripažino, kad žuvininkystės sektorius yra neapsaugotas, nes prioritetas teikiamas prekybiniam laivynui. Europos Komisijos pareigūnas pagrobimo išvakarėse taip pat tai pripažino, ir todėl mes prašome, kad ši apsauga būtų taikoma ir žvejybos laivams.
<P>
Taip pat aš kreipiuosi į Pirmininką, norėdamas išreikšti ir perduoti savo užuojautą ir paramą tiems, kurie buvo pagrobti, ir jų šeimoms ir paprašyti pakviesti šio laivo kapitoną, kai jis bus išlaisvintas, į Parlamentą.
<SPEAKER ID="216" NAME="Ádám Kósa" AFFILIATION="PPE">
(HU) Čia prieš tai buvo daug kalbėta apie mažumas. Aš norėčiau atkreipti dėmesį į 50 mln. žmonių su negalia, gyvenančių Europos Sąjungoje. Aš laikyčiau juos didžiausia mažuma. Finansų krizjiems smoglabiausiai. Aš norėčiau pabrėžti, kad būtent šie žmonės pirmiausia netenka darbo, mažėja jų pajamos, jie turi mažiausiai galimybių užsidirbti ar įgyti patirtį, o jų gyvenimo standartai nukenčia labiausiai, nekalbant apie vis mažėjančią paramą, kurią jiems teikia jų interesams atstovaujančios organizacijos.
<P>
Svarbiausia, ką galime išmokti iš šios krizės, yra tai, kad būtina investuoti į žmones, į kiekvieną iš jų atskirai arba net vietoj kitų investicijų. Asmenims, priimantiems politinius ir ekonominius sprendimus, tenka atsakomybuž neįgalių žmonių padėtį. Todėl aš jūsų prašau padėti jiems, daugeliu atvejų kompensuojant neteisingą požiūrį į juos. Norėčiau tai pabrėžti, nes 50 mln. žmonių - tai didelįtaka Europos Sąjungoje, ir mes privalome šiems žmonėms užtikrinti vienodas galimybes visuomenėje.
<SPEAKER ID="217" NAME="Nessa Childers" AFFILIATION="S&amp;D">
Pone pirmininke, žinoma, aš nepaprastai džiaugiuosi tuo, kad mano šalyje buvo pritarta Lisabonos sutarčiai. Vis dėlto šią popietę jau buvo minėta, kad diskusija dėl Reformų sutarties balansuoja tarp tikrovės ir prasimanymų, ir mes neturėtume likti pasyvūs. Pasaulis pastaraisiais dešimtmečiais iš esmės pasikeitė, jis vis daugiau su mumis konkuruoja pasaulio rinkoje.
<P>
Tiesiog, jei Europa nori klestėti, ji turėtų veikti nuosekliau. Dabar sutartis įpareigoja Europos institucijas būti demokratiškesnes ir tinkamiau reaguoti į Europos žmonių rūpesčius. To reikalauja Pagrindinių teisių chartija. Negalime sau leisti prabangos atstovauti tik savo tautų interesams; mes turime stiprinti Europos Sąjungą, kuri atstovautų kiekvienam iš mūsų. Taip, kaip ir per mūsų referendumą, mes ir toliau turime nuolat kalbėti, kas mes esame.
<SPEAKER ID="218" NAME="Iosif Matula" AFFILIATION="PPE">
(RO) Vykstant dabartinei ekonomikos krizei, Europos Sąjungos lėšos yra pagrindinpriemonremiant mažiau išsivysčiusius valstybių narių regionus, įgyvendinant didesnio suartėjimo tikslus.
<P>
Nuo šių tikslų nustatymo iki faktinio lėšų skyrimo naudos gavėjams yra ilgas ir ne itin paprastas procesas, kurį dar labiau apsunkina daugybES biurokratinių taisyklų. Tuo metu, kai mes, Europos Parlamento nariai, nuolat pabrėžiame ekonomikos krizės reikšmę ir įvairiomis priemonėmis siekiame paspartinti procesą ir supaprastinti lėšų gavimo taisykles, valstybės narės iš šių priemonių naudos gauna lėtai ir ne tiek, kiek reikėtų.
<P>
Šiuo požiūriu norėčiau paminėti konkretų pavyzdį iš Rumunijos. Įgyvendinant projektus, finansuojamus iš Europos socialinio fondo, kuriais siekiama gerinti darbuotojų sąlygas ir didinti darbuotojų skaičių kai kuriose įmonėse, vis dar susiduriama su sunkumais.
<P>
Norėčiau paraginti imtis priemonių, kuriomis siekiama supaprastinti ir paspartinti procedūras, skiriant lėšas, kad būtų palengvintas darbo vietų Europos regionuose kūrimas.
<SPEAKER ID="219" NAME="Alan Kelly" AFFILIATION="S&amp;D">
Pone pirmininke, ypatingos skubos tvarka aš kreipiuosi į Parlamentą, kad būtų kuo greičiau pasirūpinta skirti 14,8 mln. EUR pagalbą Airijos vidurio vakarų regionų - Limeriko, Kerry ir Tipperary, darbuotojams, dirbusiems kompiuterių gamykloje "Dell" ir jos padaliniuose. Šiuos pinigus iš Prisitaikymo prie globalizacijos padarinių fondo per pastarąjį savo vizitą Limerike mums pažadėjo Komisijos Pirmininkas. Nėra reikalo prie to vėl grįžti ir, kad ir kokie būtų klausimai dėl protokolo arba šio fondo administravimo, bet kokios kliūtys turėtų būti nedelsiant pašalintos. Parlamentas taip pat neturėtų delsti skirti šias lėšas, kurios suteiktų regionui taip reikalingą ekonominį postūmį. Vienu etapu "Dell" ir jo padaliniuose dirbo vienas iš penkių Airijos vidurio vakarų regiono gyventojų, todėl šis regionas tikrai stipriai nukentėjo dėl šios gamyklos uždarymo.
<P>
Štai kodėl aš raginu Komisiją persvarstyti taisykles dėl valstybės pagalbos. Jos buvo parengtos dar 2006 m. iki sukrėtimo, kurį sukėl"Dell" ir kitų pramonės įmonių uždarymas. Aš raginu Komisiją įvardyti vidurio vakarų Airiją kaip didelio nedarbo sritį, persvarstant valstybės pagalbos taisykles kitais metais tam, kad ji atitiktų reikalavimus skiriant jai taip reikalingą ES finansavimą.
<SPEAKER ID="220" NAME="Csaba Sógor" AFFILIATION="PPE">
(HU) Pone pirmininke, Europos Parlamento, aš cituoju jo Pirmininką, vaidmuo - tarpininkauti tarp besiginčijančių šalių ir valstybių, jei tai būtina. Parlamentas turėtų dalyvauti ne tik gesinant gaisrus, bet ir prisidėti prie gaisrų prevencijos.
<P>
Parlamentas, pvz., turėtų priimti pamatinį teisės aktą dėl mažumų, kuris užtikrintų mažumų teisių laikymąsi. Mažumos turi teisę jaustis saugiai. Toks pamatinis teisės aktas leistų užtikrinti, kad mažumos nesijaustų priklausomos nuo vyriausybių, ekstremistinių organizacijų arba tokių veiksmų, kaip slovakų kalbos įstatymas, pagal kurį baudžiamos mažumos už jų gimtosios kalbos vartojimą. Visiškai nepriimtina, kad Europos Sąjungoje uždraustos mažumų organizacijos, draudžiama kabinti gatvių pavadinimus dviem kalbomis ir ekstremistų organizacijos rengia prieš mažumas nukreiptas provokacines demonstracijas.
<P>
Europos Parlamentas, be viso kito, turėtų įgyvendinti teisės aktus, kuriais būtų apsaugotos žmogaus teisės, draudžiama diskriminacija ir garantuojama, kad mažumos gimtojoje žemėje galėtų gyventi kaip visaverčiai žmonės.
<SPEAKER ID="221" NAME="Ricardo Cortés Lastra" AFFILIATION="S&amp;D">
(ES) Pone pirmininke, Indijos vandenyne užgrobus piratams Ispanijos žvejybos laivą Alakrana, norėčiau nurodyti tvirtus Ispanijos vyriausybės ketinimus remti Europos Sąjungą susigrąžinant 36 įgulos narius - iš kurių šešiolika yra ispanai - sveikus ir gyvus ir patraukti atsakomybėn jų grobikus.
<P>
Dėl Europos operacijos Atalanta, kuri buvo pradėta 2008 m. gruodžio mėn. Prancūzijos ir Ispanijos, dalyvaujant kai kurioms kitoms Europos Sąjungos valstybėms narėms, dabar šiame regione sutelktos didelės pajėgos. Išplėstas apsaugos regionas vis dėlto nesiekia vietų, kuriose vyksta žvejyba, todėl mes raginame laivų operatorius neplaukti už saugumo zonos, taip pat raginame Europos Sąjungą ir jos valstybes nares išplėsti Atalantos veiksmus į pietus ir skirti daugiau lėšų užtikrinant laisvą 20 000 laivų judėjimą vandenyne, kurio plotas yra tris kartus didesnis negu Viduržemio jūra.
<P>
Nors pajėgų išdėstymas užtikrino galimybę saugiai plaukti prekybos laivams, kurie gabeno 227 000 tonų Jungtinių Tautų maisto programos krovinį į Somalį, dabar mes turime imtis veiksmų, kad apsaugotume dešimtis Europos laivų, kurie žvejoja šiame regione.
<P>
Pagaliau mes raginame valstybes nares mobilizuoti savo informavimo ir žvalgybos tarnybas, kad būtų nustatyti ir suimti tarpininkai, suteikę informaciją piratams, ir taip pat sumokėti gelbėtojams, atvykstantiems iš Europos.
<SPEAKER ID="222" NAME="Seán Kelly" AFFILIATION="PPE">
Pone pirmininke, per pastarąsias dvi valandas ir pastarąsias porą savaičių Airijoje daug kalbėta apie ryšių deficitą ir poreikį suartinti Europą su jos žmonėmis.
<P>
Norėčiau pateikti pasiūlymą: aš manau, kad būtina tai aptarti netolimoje ateityje Europos Parlamente, ypač norint sužinoti Europos Parlamento narių nuomonę, kaip Komisija ir Europos Parlamento nariai galėtų dalyvauti šiuose veiksmuose, nes nacionalinės vyriausybės praeityje nenoriai reiškpritarimą Europos Sąjungai už jos atliktus darbus, ir todėl žmonės nėra apie tai informuoti.
<P>
Dabar mes, turėdami didesnius įgaliojimus ir daugiau galimybių, turėtume pasinaudoti šia galimybe ir aptarti šį klausimą čia, Parlamente, ieškodami būdų ir teikdami pasiūlymus, kaip iš tikrųjų galėtume padėti pašalinti šiuos trūkumus ir labiau suartinti Europą su jos piliečiais. Ši patirtis turėtų būti mums naudinga.
<SPEAKER ID="223" NAME="Silvia-Adriana Ţicău" AFFILIATION="S&amp;D">
(RO) 2009 m. birželio mėn. Europos Vadovų Taryba kreipėsi į Europos Komisiją, prašydama parengti ir pristatyti Dunojaus regiono vystymo strategiją iki 2010 m. pabaigos.
<P>
Europos Komisija ir valstybės narės turėtų priimti bendrą Europos strategiją, kuri sujungtų dabartines Dunojaus iniciatyvas Europos Sąjungos politikos priemonėmis didinant šios upės baseino reikšmę. Dunojaus regiono strategijoje būtina daugiau dėmesio skirti bendriems tikslams ir projektams transporto, energetikos, aplinkos ir kultūrinio bendradarbiavimo srityse.
<P>
Praėjusiais metais Europos Parlamento transporto ir turizmo komitetas organizavo delegaciją į Dunojaus regioną susipažįstant su šiuo regionu ir siekiant integruoti jo potencialą į ES politikos priemones. Viena svarbiausių šios delegacijos išvadų buvo ta, kad Europos Parlamentas turėtų sukurti tarptautinę grupę Dunojaus upės plėtrai skatinti. Sukūrus šią tarptautinę grupę, Europos Parlamentas dar kartą patvirtintų savo įsipareigojimą dalyvauti ir aktyviai remti Dunojaus regiono strategiją ir jos įgyvendinimą.
<SPEAKER ID="224" NAME="Teresa Riera Madurell" AFFILIATION="S&amp;D">
(ES) Pone pirmininke, norėčiau atkreipti Parlamento dėmesį į tai, kad rugsėjo 27 d. jau tryliktus metus iš eilės minima Pasaulinturizmo diena, kuri šiais metais vyko vadovaujantis šūkiu "Turizmas - skatinant įvairovę", kai mes tikimės, kad netrukus turėtų įsigalioti Lisabonos sutartis, kuri apima ir turizmą kaip naują Europos Sąjungos veiksmų sritį.
<P>
Vienas iš šio sektoriaus iššūkių yra didesnsiūloma turizmo patirties įvairovvisame pasaulyje be diskriminacijos.
<P>
Kaip nurodyta Monrealio deklaracijoje, galimybnaudotis turizmo poilsiu visame pasaulyje reiškia kovą su kultūrine nelygybe ir atskirtimi, kuri taip pat pasireiškia ir besivystančių šalių gyventojų ribotomis lėšomis arba galimybėmis.
<P>
Parlamentas pateikšioje srityje pasiūlymą dėl bandomojo projekto dėl socialinio turizmo, kurį Komisija turėtų parengti šiais metais. Kita priežastis, lėmusi šį projektą, yra tai, kad socialinis turizmas padeda didinti užimtumą kovoje su sezoniškumu - viena didžiausių sektoriaus problemų - ir užtikrinti didesnę lygybę, daugiau darbo vietų ir pastovesnes darbo vietas.
<P>
Ponios ir ponai, tai yra mūsų tikslas.
<SPEAKER ID="225" NAME="María Paloma Muñiz De Urquiza" AFFILIATION="S&amp;D">
(ES) Pone pirmininke, vos prieš keletą valandų Afganistano Herato provincijoje buvo nužudytas Cristo Ancor Cabello. Tai - ispanų kareivis, tarnavęs Tarptautinėse saugumo pagalbos pajėgose, kurios veikia pagal Jungtinių Tautų mandatą ir kur tarnauja įvairių tautybių kareiviai, vykdantys labai sudėtingas užduotis, šitaip užsitarnaudami mūsų padėką, tobulinant Afganistano civilių gyventojų gyvenimo sąlygas ir saugumą.
<P>
Pone pirmininke, prašau jūsų pareikšti Europos Parlamento užuojautą jo šeimai ir mūsų paramą ir palaikymą jo kolegoms kariams, tarp kurių yra ir penki sužeistieji.
<P>
Pone pirmininke, aš taip pat norėčiau pridurti, kad Ispanijos vyriausybir toliau tvirtai laikosi savo pasiryžimo užtikrinti kareivių saugumą taikos misijose užsienyje ne tik Afganistane, bet ir kitose pasaulio vietose.
<SPEAKER ID="226" NAME="Vasilica Viorica Dăncilă" AFFILIATION="S&amp;D">
(RO) Paskutinieji du Europos Sąjungos plėtros etapai buvo labai naudingi ir senosioms, ir naujosioms valstybėms narėms, tačiau taip pat buvo susiję ir su tam tikrais iššūkiais.
<P>
Praėjus dvejiems metams po įstojimo į Europos Sąjungą, Rumunija įsisavino mažiau Europos Sąjungos lėšų negu bet kuri kita ES valstybnarė. Procedūra skiriant Europos Sąjungos pinigus yra gana sudėtinga ir sunkiai suprantama. Struktūrinis ir sanglaudos fondai gali būti finansinis svertas, palengvinantis ekonomikos gaivinimą, ypač dabartinės krizės sąlygomis.
<P>
Šiomis aplinkybėmis aš manau, kad mums reikalingos paprastos taisyklės, kurios leistų geriau panaudoti struktūrinius fondus taip, kad Europos Sąjungos pinigai galėtų kuo greičiau pasiekti naudos gavėjus. Ypatingas dėmesys turėtų būti skirtas kliūtims, neleidžiančioms pasinaudoti Bendrijos lėšomis ir gauti žmonėms ES finansinę paramą, šalinti.
<P>
Mes turėtume skatinti priemones Europos lygmeniu, kuriomis būtų siekiama supaprastinti procedūras, panaudojant lėšas, skirtas Rumunijai, kad būtų galima paspartinti jų skyrimą ir greitą įsisavinimą.
<SPEAKER ID="227" NAME="Pirmininkas">
Šio klausimo svarstymas baigtas.
<P>
(Posėdis sustabdytas 20.40 val. ir atnaujintas 21.00 val.)

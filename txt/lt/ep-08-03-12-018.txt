<CHAPTER ID="018">
Pasaulinis energijos vartojimo veiksmingumo ir atsinaujinančios energijos fondas (diskusijos) 
<SPEAKER ID="378" NAME="Pirmininkas">
Kitas klausimas yra Claude Turmes pranešimas Pramonės, mokslinių tyrimų ir energetikos komiteto vardu dėl Pasaulinio energijos vartojimo veiksmingumo ir atsinaujinančios energijos fondo.
<SPEAKER ID="379" NAME="Claude Turmes">
pranešėjas. - - (DE) Pone pirmininke, Martinas Liuteris Kingas turėjo svajonę. Jis galvojo apie visuomenę, kurioje jūsų odos spalva nebūtų diskriminacijos priežastis. Tai buvo svajonė, kuri padarperversmą Amerikoje ir pasaulyje. ŠiandieninEuropa turi svajonę, tikriau sakant viziją: sukurti ateities energijos šaltinius ne tik Europoje, bet ir už Europos ribų, viziją apie atsinaujinančius energijos šaltinius, kurie vaidins svarbų vaidmenį šio šimtmečio viduryje, padėdami išvengti konfliktų dėl likusių naftos ir dujų išteklių, švelnindami klimato kaitą ir užtikrindami, kad milijardai žmonių visame pasaulyje galėtų pasinaudoti energija, kuri šiandien jiems yra nepasiekiama.
<P>
Aš manau, kad Komisija, kuriai šiandien atstovavo aplinkos apsaugos sąžinStavros Dimas, turi daug priežasčių didžiuotis šiuo Pasauliniu energijos vartojimo veiksmingumo ir atsinaujinančios energijos fondu (GEEREF). Mes turime prielaidą, kad keturių ar penkių metų laikotarpyje šiame fonde bus 500 mln. EUR ir dėl to jis taps didžiausiu atsinaujinančių energijos ir energijos vartojimo veiksmingumo investiciniu fondu.
<P>
Šie 500 mln. EUR bus gaunami dalinai iš valstybės iždo, būtent apytikriai 80-150 mln. EUR iš Europos biudžeto, taip pat ir iš nacionalinių vyriausybių biudžetų. Šiuo metu mes turime konkrečius įsipareigojimus iš Vokietijos, taip pat ir iš Norvegijos.
<P>
Ko šis fondas sieks? Finansų analitikai, kurie atidžiai išnagrinėjo investicijų srautus pagal atskirus atsinaujinančios energijos vartojimo veiksmingumo projektus, pastebėjo, kad yra sunku pritraukti rizikos kapitalą mažesnėms nei 10 mln. EUR investicijoms. Šis fondas bus pritaikytas konkrečiai šiems vidutinio dydžio projektams iki 10 mln. EUR.
<P>
Todėl jis bus "fondų fondas", o tai reiškia, kad šis fondas tiesiogiai neinvestuos į vėjo jėgaines Maroke arba saulės energijos sistemas Kinijoje, o įsigys akcijas investiciniuose fonduose, esančiuose Pietų Afrikoje, Centrinėje Afrikoje, Kinijoje, Rusijoje arba Pietų Amerikoje. Valstybės iždas nustatys politiškai, kam turi būti skiriamas finansavimas.
<P>
Jis bus patrauklus privatiems investuotojams, kadangi valstybės iždas veiksmingai apdraus visą investavimo riziką taip, kad investicijų grąža - jeigu investicijos duos kokią nors grąžą - pirmiausiai keliaus pas privačius investuotojus ir tik antroje vietoje ji keliaus atgal į iždą. o tai, žinoma, garantuos didelį saugumą privatiems investuotojams.
<P>
Mes, kaip parlamentarai, iškėlėme keturis ar penkis klausimus, susijusius su šiuo fondu. Pirmasis klausimas irgi yra konkretus klausimas Komisijos nariui Stavrosui Dimasui. Tuo metu, kai biodegalai yra nepaprastai prieštaringa tema, mes, kaip parlamentarai, laikomės nuomonės, kad mes turime taikyti labai griežtus kriterijus biomasės ar biodegalų projektų investicijoms iš fondo. Tai yra ne vien dėlto, kad aplinkos pusiausvyra galėtų būti problemiška; tai taip pat galėtų sukelti prestižo problemą fondo atžvilgiu, jeigu jo reputacija būtų sugadinta tokiomis investicijomis. Dar kartą, taigi, Komisijos nary, ar galite jūs garantuoti, kad Komisija padarys viską ką gali, kad būtų galima taikyti griežtus kriterijus, kurie yra reikalingi?
<P>
Antras mums, kaip parlamentarams, svarbus klausimas - ir aš galvoju, kad tai yra ypač teisinga kalbant apie tuos iš mūsų, kurie rūpinasi plėtra - yra susiję su tuo, kad mes norime, kad šis fondas įneštų žymų indėlį siekiant įveikti energijos trūkumą. Todėl mums reikia taikyti mikrofinansavimo institucijų žinias, pavyzdžiui, Grameen Bank ir kitų, kurie jau įgyvendina projektus neturtingiausiems ir neturtingųjų, pavyzdžiui, saulės kolektorių arba fotogalvaninių sistemų projektus. Mes privalome įtraukti šias mikrofinansavimo institucijas. Mano kitas klausimas jums, pone Komisijos nary, yra toks: ar Komisija nori, kaip labai svarbi visuomeninparamos teikėja, užtikrinti, kad 20-25 % finansavimo tikrai būtų panaudojama šio tipo mikroprojektams per mikrofinansavimo struktūras?
<P>
Trečia, mes bijojome, kad, jeigu investavimas Kinijoje taptų toks lengvas, visas finansavimas iš GEEREF keliautų jos kryptimi. Tačiau tai, ko mes norime, yra geras geografinis investicijų paskirstymas, ir tai, ko mums reikia, yra Komisijos politinis įsipareigojimas, kad fondai būtų skirti investicijoms šalyse, esančiose Afrikoje, taip pat ir Karibų jūros regione bei Pietų Amerikoje.
<P>
Kaip Parlamentui, mums reikalinga griežta kontrolir vertinimai teikiant reguliarius pranešimus šiam parlamentui bei jo biudžeto komitetui ir biudžeto kontrolės komitetui, kadangi mes norime padidinti šį fondą, jeigu bus įmanoma, per kelis ateinančius metus: Norint tą padaryti, mums, žinoma, reikia šio parlamento pasitikėjimo dirbant su fondu.
<P>
Tokios yra mano pirminės pastabos ir aš lauksiu diskusijų su savo draugais nariais.
<P>
(Plojimai)
<SPEAKER ID="380" NAME="Stavros Dimas">
Komisijos narys. - (EL) Pone pirmininke, ponios ir ponai, virš metų praėjo nuo to laiko, kai buvo paskelbtas Komisijos komunikatas "Viešojo ir privataus finansavimo skatinimas siekiant sudaryti galimybes visuotinai naudotis mažesnį poveikį klimatui darančiomis, nebrangiomis ir saugiomis energetikos paslaugomis: Pasaulinis veiksmingo energijos vartojimo ir atsinaujinančios energijos fondas" (žinomas kaip GEEREF).
<P>
Nuo to laiko įvyko daug įvykių, pavyzdžiui, praėjusį gruodžio mėn. pasirašytas Bali susitarimas. Dėl šios priežasties dabar ši iniciatyva atrodo daug svarbesnir yra savalaikė. Tokiu atveju yra tinkamas laikas aptarti šį pranešimą ir aš su pasitenkinimu pažymiu, kad Europos Parlamentas yra ypač palankiai nusiteikęs svarstydamas apie šias naujas ir novatoriškas veiksmingos energijos vartojimo ir atsinaujinančios energijos projektų rėmimo priemones.
<P>
Leiskite man visų pirma paaiškinti, kodėl Komisija pasiūlnaudoti viešąsias subsidijas verslo rizikos kapitalo pasauliniame fonde, net jei Claude Turmes jau pažymėjo kai kuriuos punktus, vedančius prie šio sprendimo, ir taip pat uždavkeletą klausimų. Iš tiesų, nepaisant nuolatinės pažangos, pastebimos atsinaujinančių energijos šaltinių panaudojimo srityje, bendra pasaulinenergijos šaltinių dalis, kuriai jie priklauso, tebėra maža.
<P>
Taip pat yra gerai žinoma, kad veiksmingo energijos vartojimo gerinimas gali duoti didesnę naudą, negu naujos energetikos infrastruktūros kūrimas. Nepaisant to, kad buvo investuojama visame pasaulyje į veiksmingo energijos vartojimo sektorių, turimos jo gerinimo galimybės nebuvo išnaudotos visiškai. Taigi, nemaži sunkumai ieškant privataus finansavimo veiksmingo energijos vartojimo ir atsinaujinančios energijos projektams yra pagrindinproblema.
<P>
Priežastys yra sudėtingos ir daugiausia yra susijusios su verslo rizikos kapitalo trūkumu. Verslo rizikos kapitalas, kuris yra reikalingas besivystančiose šalyse bei pereinamosiose ekonomikose yra vertinamas daugiau nei 3 mlrd. EUR suma per metus. Ši suma daug didesnė, negu yra šiuo metu įmanoma. Nors pastaraisiais metais viešosios subsidijos padidėjo, bendra galima suma yra nepakankama. Turi būti surastas papildomas kapitalas; jo reikia energetikos sektoriui iki 2030 m. Dėl to privataus sektoriaus finansavimo paieška yra nepaprastai svarbi.
<P>
Tačiau su investicijų į švarias technologijas grąžinimui reikalingais ilgais laikotarpiais nesutinka investuotojai, ypač geografiniuose regionuose, laikomuose labai rizikingais. Pavyzdžiui, privačios investicijos Afrikoje į pietus nuo Sacharos yra labai mažos; būtent čia yra priežastis, kodėl vienas iš GEEREF tikslų yra skatinti investicijas į šiuos regionus. Suma, kurią Claude Turmes nurodyra orientacinė, kadangi ji yra minimali suma, kuri turi būti investuota į šiuos regionus.
<P>
Kita problema, kurią nurodClaude Turmes, yra projektų mastas. Mažo dydžio projektams tolimose šalyse administracinės ir vykdymo išlaidos gali būti aukštos. Dėl to tarptautinės finansavimo institucijos yra nepasirengusios finansuoti tokius projektus, ypač, jei jų vertyra mažesnnei 10 mln. EUR, kaip jūs sakėte.
<P>
Būtent toks yra GEEREF tikslas: apeiti tokias kliūtis mažų investicijų priemonėmis. Mes sutelksime savo pastangas tokiems projektams, kaip šie. Fondas pritrauks privačius investuotojus naudojant viešuosius išteklius siekiant apsaugoti juos nuo pavojų, kuriuos aš nurodžiau anksčiau. Siekdama sudaryti galimybes GEEREF sustiprėti ir vykdyti veiklą, Europos Komisija skirs apytikriai 80 mln. EUR nuo šių iki 2010 m. Kaip jūs sakėte anksčiau, su papildomais Vokietijos ir Norvegijos vyriausybių įsipareigojimais mes viršijome 100 mln. EUR. Mes tikimės, kad iš privataus sektoriaus bus pritrauktas papildomas verslo rizikos kapitalas, kurio suma bus bent jau 300-500 mln. EUR, arba, galbūt, netgi sieks 1 mlrd. EUR šiek tiek ilgesniu laikotarpiu.
<P>
Pone pirmininke, aš patenkintas, kad šiame pranešime Europos Parlamentas pritaria Pasaulinio veiksmingo energijos vartojimo ir atsinaujinančios energijos fondo sukūrimui. Aš turėčiau padėkoti pranešėjui Claude Turmes už jo pastangas, taip pat ir Anders Wijkman ir Eija-Riitta Korhola, atitinkamai iš Vystymosi komiteto bei Aplinkos apsaugos, visuomenės sveikatos ir maisto saugos komiteto, už jų indėlį. Manau, kad ji yra svarbi, pačiu laiku atsirandanti iniciatyva, kuri parodo, kad ES imasi veiksmų ir yra pasiryžusi padėti besivystančioms šalims, kad jos turėtų galimybę pasinaudoti veiksmingu energijos vartojimu ir atsinaujinančia energija.
<P>
Esminės prielaidos projektų finansavimui - ir ne tik tos, kurios yra susijusios su biomase arba biodegalais - neabejotinai bus pagarba tvarumo kriterijams, kurie nkiek nebus mažiau griežtesni, negu tie, kurie nurodyti įvairiuose ES teisės aktuose. Tai sustiprins pasitikėjimu grįstus santykius, kuriuos mums reikia užmegzti su šiomis šalimis, ypač atsižvelgiant į pasaulinės klimato kaitos susitarimą, kuris turėtų būti užbaigtas 2009 m. pabaigoje.
<P>
(Plojimai)
<SPEAKER ID="382" NAME="Eija-Riitta Korhola">
Aplinkos apsaugos, visuomenės sveikatos ir maisto saugos politikos komiteto nuomonės pranešėja. - (FI) Pone pirmininke, klimato ir energetikos klausimai greitai tampa nepaprastai svarbiais beveik visose Europos Sąjungos politikos srityse. Reikalavimas labiau naudoti atsinaujinančius energijos šaltinius dabar yra svarbiausias, iš dalies dėl kokybinių tikslų, dėl kurių dabar buvo apsispręsta atsinaujinančių energijos šaltinių atžvilgiu.
<P>
Šis finansavimas yra puikus pavyzdys ir vienas iš tų, kurie įkvepia viltį. Vis dėlto šis klausimas ne visada akivaizdus. Bet kas, kas yra labai politiškai modernus gali tapti politinio teisingumo išbandymo priemone ir padėtis baigtis lenktynėmis, siekiant nustatyti, kuris labiausiai trokšta būti visko, kas yra gera, pusėje. Tai yra taip, kaip rodosi neseniai klostėsi reikalai su tikslu, paskelbtu atsinaujinantiems energijos šaltiniams. Be to, pasiūlymas turi perlenkimo elementų, o nustatytas grafikas yra aiškiai rizikingas.
<P>
Kai trūksta tikro technologinio potencialo, kyla pavojus, kad privalomas tikslas bus pasiektas būdu, kuris negrąžinamai sunaikins natūralias vertybes. Ne visi biodegalai yra naudingi aplinkai ir ne visos atsinaujinančios energijos formos sumažina išmetamų teršalų kiekius, kaip dabar visiškai teisingai tvirtino Claude Turmes.
<P>
Atsinaujinančių energijos šaltinių poreikis yra, bet prie klausimo reikėtų prieiti protingai. Dabar aptariamas Pasaulinis veiksmingo energijos vartojimo ir atsinaujinančios energijos fondas yra puikus pavyzdys apie tai, kaip kažką gero galima paskatinti būdu, kuris sukuria įvairų naudingų dalykų diapazoną.
<P>
Yra sena patarlė, kurioje kalbama apie tai, kad reikia ne tik duoti žuvį alkanam, bet ir išmokyti juos, kaip žvejoti. Tai liečia vietinių projektų finansavimą, kad žinios ir įgūdžiai būtų pagerinti ir liktų trečiosiose šalyse. Tai yra būdas, kaip padaryti projektus tvariais ir, kad juos būtų galima tęsti.
<SPEAKER ID="383" NAME="Romana Jordan Cizelj">
PPE-DE frakcijos vardu. - (SL) Klimato kaitos sumažinimas ir energetika yra du svarbūs Europos Sąjungos plėtros politikos komponentai. Ir jie turėtų tokie būti. Aš patenkinta bet kokia iniciatyva, kuri gali padėti saugių ir tvarių energijos šaltinių srityje ne tik Europoje, bet ir trečiosiose šalyse. Leiskite man pareikšti kai kurias abejones, kurios turi būti išsklaidytos prieš mums įkuriant šį fondą.
<P>
Pirmam iniciatyvių skaičius energetikos ir plėtros politikos srityje nuolat didėja. Liūdna, bet pageidaujami rezultatai yra santykinai retai pasiekiami. Įvairių fondų pavidalo iniciatyvos nėra tarpusavyje suderinamos ir, visų svarbiausia, jos retai finansuoja atskirus projektus tiesiogiai. Tas taip pat liečia aptariamą fondą, kuris turėtų veikti kuriant ir finansuojant regioninius subfondus besivystančiose šalyse. Mes turėtume apgalvoti, kaip tai paveiks išteklių naudojimo skaidrumą ir kokiu mastu institucinės sąlygos besivystančiose šalyse palengvins jų numatytą naudojimą.
<P>
Antra, tik laiku atliekami veiksmai gali būti veiksmingi. Siūlomo pasaulinio fondo atveju nematome tinkamo laiko planavimo. Pasiūlymas buvo pateiktas 2006 m. ir mes jį svarstome tik šiais metais.
<P>
Trečia, aš norėčiau pabrėžti pačiame dokumente paminėtą faktą: fondui numatyti ištekliai yra nepakankami. Netgi nebuvo gauta sėkmingai fondo veiklai numatyta minimali suma. Tai vargu ar padės skatinti privataus sektoriaus investavimą.
<P>
Ketvirta, man sunku įsivaizduoti, kad fondas galėtų veikti veiksmingai tiktai bendradarbiaujant Sąjungai ir tarptautinėms finansinėms institucijoms. Mūsų pasiūlyme neturime aiškaus siekio ir bendradarbiavimo su kitomis pasaulio pramoninėmis šalimis bei pasaulinio fondo internacionalizacijos plano.
<P>
Kaip buvo pasakyta anksčiau, idėja yra sveikintina, bet jos pridėtinvertir faktinis įgyvendinimas dar turi būti apgalvotas.
<SPEAKER ID="384" NAME="Matthias Groote">
PSE frakcijos vardu. - (DE) Pone pirmininke, Komisijos nary, ponios ir ponai, visų pirma aš norėčiau pasveikinti pranešėją Claude Turmes su jo puikiu darbu ir jo atsidavimu. Pasaulinis veiksmingo energijos vartojimo ir atsinaujinančios energijos fondas yra aktyvios Europos pagalbos kovojant su klimato kaita rezultatas.
<P>
Kaip pagalbinis pranešėjas Aplinkos, visuomenės sveikatos ir maisto saugos komitete, aš norėčiau atkreipti dėmesį į du klausimus. Pirma, svarbu užtikrinti, kad fondo remiamų projektų sąlygomis tvarumui būtų suteikiamas absoliutus pirmumas. Šiltnamio efektą sukeliančių išmetamų dujų kiekiai turi būti analizuojami per visą gyvavimo ciklą ir joks finansavimas neturėtų būti teikiamas projektams su nepatenkinamais išmetamo CO2 kiekio duomenimis. Ši analizyra ypač svarbi projektams, kuriuose yra biomasės komponentas.
<P>
Antra, aš esu optimistas. Todėl aš manau, kad kitais metais Kopenhagoje vyksianti Jungtinių Tautų Klimato kaitos konferencija bus sėkminga ir mes turėsime galimybę dar labiau priartėti prie sėkmingo susitarimo dėl Kioto protokolo. Tuomet atsinaujinančių energijos šaltinių naudojimas bus nepaprastai svarbūs besivystančioms šalims. Šiandien Komisija turi atsižvelgti į tą veiksnį ir atitinkamai patvirtinti fondą.
<SPEAKER ID="385" NAME="Fiona Hall">
ALDE frakcijos vardu. - Pone pirmininke, savaime aišku, kad Komisijos pasiūlymas dėl Pasaulinio veiksmingo energijos vartojimo ir atsinaujinančios energijos fondo (GEEREF) yra sveikintinas. Nepaprastai svarbu, kad veiksmingas energijos vartojimas ir atsinaujinantys energijos šaltiniai vaidintų vis svarbesnį vaidmenį besivystančiose ir sparčiai besivystančiose šalyse dėl daugybės priežasčių - išmetamo anglies dioksido kiekio mažinimo, energijos tiekimo priklausomybės sumažinimo, energijos trūkumo įveikimo ir darbo vietų bei plėtros galimybių kūrimo - iš tikrųjų dėl visų tų pačių priežasčių, kurios yra nepaprastai svarbios, kad veiksmingas energijos vartojimas ir atsinaujinanti energija vaidintų vis svarbesnį vaidmenį pas mus Europoje.
<P>
Bet aš turiu nemažai nerimą keliančių klausimų dėl Komisijos pasiūlymo. Pirma, siūlomas finansavimas yra nepaprastai kuklus tokio masto projektui. 15 mln. EUR per metus iš viešojo finansavimo šaltinių yra vieni niekai - net jei pradinį kapitalą ketinama pritraukti ir garantuoti privačiomis investicijomis. Šią sumą galėtų lengvai sunaudoti vis keli projektai didesnėse sparčiai besivystančiose šalyse, pavyzdžiui, Kinijoje arba Indijoje. Nors Komisijos komunikate kalbama apie galimybę pritraukti bendrą finansavimą iš 9-ojo Europos plėtros fondo (EPF), nėra visiškai aišku, kaip bus priimami sprendimai, viena vertus, dėl biudžeto paskirstymo tarp AKR šalių ir, antra vertus, labiau išsivysčiusių ir pažangių ne ES rytinių Europos šalių, kurios remiamos pagal bendrą finansavimą iš Europos rekonstrukcijos ir plėtros banko (ERPB). Dėl šios priežasties ne viskas yra aišku, kaip fondas prisidės prie skurdo mažinimo. Atrodo, kad tai turėtų būti greičiau makrofondas nei mikrofondas, sukurtas pritraukti privačias lėšas remiant projektus, kurie, nors yra santykinai maži pagal Europos standartus, būtų didelis daugelio Afrikos šalių požiūriu. Neaišku kaip GEEREF finansavimas ketina atfiltruoti Bendrijos masto projektus, pavyzdžiui, fotogalvaninių skydų sveikatos centrams ir mokykloms arba saulės energijos viryklių ir vandens šildytuvų projektus. Tai yra pagrindų plėtra, kuria apskritai daroma viskas, kad būtų galima pagerinti neturtingiausių žmonių gyvenimą.
<P>
Pagaliau, man kelia nerimą, kad nebuvo aiškiai išaiškintas fondo ir Švarios plėtros mechanizmo (ŠPM) ryšys. Būtų naudinga, jeigu Komisija galėtų nurodyti, kaip fondas ketina padidinti besivystančių šalių galimybes pasinaudoti ŠPM.
<SPEAKER ID="386" NAME="Esko Seppänen">
GUE/NGL frakcijos vardu. - (FI) Pone pirmininke, Claude Turmes pranešime paliestas labai ambicingas tikslas, keliamas besivystančios šalims: veiksmingai vartoti savo energijos išteklius. Šios šalys dažniausiai yra geografiniuose regionuose, kurios yra galimybeksploatuoti pigius natūralius atsinaujinančios energijos išteklius.
<P>
Be to, čia galima pasiekti pažangą plėtros srityje be masinių investicijų į naujausias technologijas. Pavyzdžiui, medžio anglių gamyba iš menkų medienos išteklių tose Afrikos į pietus nuo Sacharos vietose, kurios tampa dykumomis, yra rentabilesnis būdas naudoti medienos išteklius, negu paprasčiausiai juos deginti. Jie turi žinoti, kaip medieną paversti anglimis prieš ją deginant. Jums nereikia daugybės pinigų, norint išmokyti tokių kaip šis ir kitų įgūdžių. Principus, pagal kuriuos veikia GEEREF, aš aiškinu kaip tokius, kurie nesudaro galimybių gauti pinigų iš fondo tik įgūdžių ir žinių platinimui, bet savaime suprantama, kad šiam tikslui gali būti naudojamos kitos plėtros pagalbos priemonės.
<P>
Projektų finansavimas per investicijas į akcinį kapitalą yra įdomus variantas. Kas yra gerai šiuo atveju tų, kurie gauna pinigus ir tų, kurie leidžia juos požiūriu, kad tai nedidina jau įsiskolinusių šalių skolų. Tačiau kyla klausimas, kiek kainuos galimybvaldyti šias investicijas ir kontroliuoti mažų įmonių gebėjimą grąžinti pinigus.
<P>
Šis fondas galėtų, geriausiu atveju, paruošti besivystančias šalis lėtesniam vystymuisi iškastinio kuro srityje. Mūsų frakcija yra visiškai vieninga tvirtindama Claude Turmes pranešimą.
<SPEAKER ID="387" NAME="Paul Rübig" AFFILIATION="PPE-DE">
(DE) Pone pirmininke, labai ačiū jums, Claude Turmes. Aš turėjau daug puikių susitikimų šiuo klausimu. Tai yra labai sudėtingas klausimas ir aš norėčiau ypač padėkoti jums, kad buvoti toks visiškai atviras šių derybų metu ir suteikėte galimybę mums pažvelgti į šį projektą iš holistinės perspektyvos .
<P>
Šiais laikas visame pasaulyje iššūkis yra galvoti ne tik veiksmingo energijos vartojimo, bet ir gamybos srityje. Tačiau tai negali būti taikoma tik makrolygiu; mes visada turime vadovautis principu "pradėk nuo mažo": pirmiausia mikrolygyje ir, jeigu tai veikia čia, tai taip pat veiks makrolygyje.
<P>
Mes turime siekti užtikrinti, kad mes taikome geriausias galimas technologijas, kurios egzistuoja pasaulio mastu. Tai gali būti paprasta ir aiškios struktūros technologija; tai nebūtinai turi būti elektronika ir nanotechnologija. Mes turime pabandyti ir padaryti šią technologiją finansiškai prieinama, kiek tik įmanoma, kad kiekvienas įstengtų pasinaudoti ja.
<P>
Žinoma, kita vertus, mes taip pat turime bausti tuos, kurie švaisto mūsų žemės išteklius. Tai taip pat yra svarbus išbandymas mūsų Komisijos nariui bandant pažvelgti į pasaulines struktūras: baudžiant tuos, kurie švaisto energiją ir atsilyginant tiems, kurie vykdo veiklą naudodami geriausias ir veiksmingiausias technologijas. Tai taip pat yra pagrindinis klimato politikos principas.
<P>
Europos Sąjungoje atlikti tyrimai rodo, kad klimato kaitos išlaidos išaugs iki milijardų milijardus eurų. Štai kodėl yra būtina ne tik kažką daryti už Europos ribų esančių šalių atžvilgiu; Taryba taip pat turėtų pagalvoti apie naujo finansavimo teikimą moksliniams tyrimams ir plėtrai veiksmingo energijos vartojimo srityje, ypač naujajame Europos technologijos institute.
<SPEAKER ID="388" NAME="Jorgo Chatzimarkakis" AFFILIATION="ALDE">
(DE) Pone pirmininke, pone Komisijos nary, ačiū jums už jūsų pagalbą. Europos Parlamentas pritaria šio fondo įkūrimui. Pone Komisijos nary Stavros Dimas, jūs pateikėte tinkamą iniciatyvą tinkamu laiku.
<P>
Jeigu mes, būdami europiečiais, įsipareigojome sumažinti išmetamo CO2 kiekį, yra nesvarbu, kuris išmetamas. Išmetamo CO2 kiekiai turi būti mažinami visame pasaulyje ir tai yra priežastis, kodėl mes turime visur taikyti naujas technologijas.
<P>
Tačiau aš matau šį fondą ne tik kaip plėtros priemonę, bet kaip ir strateginę priemonę. Kalbama ne vien tik plėtros pagalbos teikimą. Tikriau sakant, europiečiai turi būti pionieriai ne tik tada, kai kalbama klimato kaitos klausimais; mes taip pat privalome paskatinti kitus jungtis prie mūsų veiklos. Jie turi sugebėti vadovautis mūsų nustatyta tvarka. Tai yra vieta, kurioje mano manymu fondas gali įdėti esminį indėlį. Jeigu mes nustatinėsime per didelius tikslus ir baigsime izoliuoti bei vieniši, tai taip pat reikš pabaigą mūsų pramoninei bazei. Štai kodėl šioje vietoje reikia visuotinio vadovavimo. Bali buvo geras priėjimo būdas, o Kopenhaga bus kitas. Tačiau pasaulinio valdymo sistemoje kalbama ne tik apie kompetencijų žaidimą; mes turime sukurti skatinimo sistemas ir aš manau, kad šis fondas sukuria tinkamo tipo paskatą.
<P>
Claude Turmes savo kabos pradžioje atkreipdėmesį į Martino Liuterio Kingo svajonę. Būdami europiečiais mes galėsime paversti savo klimato išsaugojimo svajonę tikrove tik su sąlyga, jei nuolat laikysimės šios krypties. Claude Turmes, jūs rytoj užsitikrinsite labai tvirtą balsų daugumą balsuojant už šį pranešimą ir aš norėčiau pasveikinti jus čia ir dabar su pasiekimais. Aš esu labai patenkintas jumis.
<SPEAKER ID="389" NAME="Silvia-Adriana Ţicău" AFFILIATION="PSE">
(RO) Europos veiksmingo energijos vartojimo ir atsinaujinančios energijos fondas yra naujoviškas sprendimas, priimtas siekiant padidinti iki maksimumo viešųjų fondų, naudojamų veiksmingo energijos vartojimo ir atsinaujinančios energijos srityje, veiksmingumą mobilizuojant privačias priemones.
<P>
Šis fondas yra viešojo ir privataus sektoriaus partnerystė, skirta finansuoti specifinius MVĮ siūlomus projektus, kurių vertnesiekia 10 mln. EUR. Atsinaujinančių energijos šaltinių projektų pirminės išlaidos yra 37 kartus aukštesnės, negu tradicinių energijos šaltinių projektų išlaidos, ir tai yra priežastis, kodėl mes apgailestaujame, kad šiuo metu numatyta fondo vertyra tik 100 mln. EUR.
<P>
2005 m. Sąjunga 50 % pasikliovenergijos importu ir iš visų valstybių narių tik Danija yra eksportuotoja. Per 1995-2005 m. laikotarpį atsinaujinančių energijos šaltinių naudojimas Sąjungoje padidėjo 40 %. Tokiu būdu, 2005 m. neteršiantys energijos šaltiniai sudar42 % Europos pirminės energijos gamybos.
<P>
Veiksmingas šio fondo naudojimas galėtų sudaryti galimybes tiekti energiją piliečiams 1-3 mln. ribose, tuo pačiu metu sumažinant išmetamo CO2 kiekius 1-2 mln. tonų per metus. Sveikinimai pranešėjui.
<SPEAKER ID="390" NAME="Teresa Riera Madurell" AFFILIATION="PSE">
(ES) Pone pirmininke, pone Komisijos nary, norėčiau pradėti pasveikindama pranešėją Claude Turmes su jo pranešimu ir Komisija su jos iniciatyva.
<P>
Daugelis iš mūsų mano, kad Europos Sąjunga turi svarstyti paramą atsinaujinančiai energijai ir veiksmingam energijos vartojimui ne tik kaip neatskiriamai savo energetikos ir klimato kaitos strategijos daliai, bet taip pat ir kaip neatskiriamai savo plėtros politikos daliai.
<P>
Todėl pasiūlymas sukurti Pasaulinį veiksmingo energijos vartojimo ir atsinaujinančios energijos fondą, kad būtų galima mobilizuoti privačias investicijas besivystančioms šalims ir pereinamosioms ekonomikoms, yra labai įdomus.
<P>
Tai, ko reikia idealiam kukliam finansavimui, yra prioritetų ir sąveikos su kitomis dabartinėmis programomis bei Pasaulio banku ir regioniniais plėtros bankais, kurie vis daugiau investuoja į atsinaujinančią energiją ir veiksmingą energijos vartojimą, nustatymas.
<P>
Tačiau po pirmų kelerių naujos priemonės įgyvendinimo metų turi būti įvertinti rezultatai ir pastangos, įdėtos siekiant paskatinti susijusius veikėjus vis daugiau prisidėti.
<P>
Aš sutinku, kad šiuo metu viskas rodo, kad daugiausia parama turėtų būti nukreipta į Afriką ir Lotynų Ameriką.
<SPEAKER ID="391" NAME="Jerzy Buzek" AFFILIATION="PPE-DE">
(PL) Pone pirmininke, aš norėčiau padėkoti Komisijos nariui ir mūsų pranešėjui už puikų projektą, kuriam aš visiškai pritariu. Jis prilygsta labai puikiai žiniai iš Europos Sąjungos pusės. Aš kalbu apie norą remti besivystančias šalis bei kovoti su klimato kaita. Vis dėl to aš turiu tokį klausimą Komisijos nariui: Kaip Komisija ketina apsaugoti nuo miškų naikinimo, kuris besivystančiose šalyse dažnai siejamas su biomasės ir biodegalų gamyba? Be to, ar Komisija išlaiko tinkamą atstumą nuo pirmos kartos biomasės ir biodegalų gamybos, kadangi ji gerai žino, kad tai nėra ypač saugus dalykas?
<P>
Aš norėčiau pasiūlyti tvirtą paramą Jorgo Chatzimarkakis dėl jo pareiškimo. Europos Sąjunga pasiuntšio tipo ženklą. Mes esame atsakingi už konferencijas dėl klimato kaitos, dėl to, kad jos vyks Poznanėje ir Kopenhagoje artimoje ateityje, ir už derybų, vykstančių po Kioto protokolo pasirašymo, sėkmę. Mes taip pat esame atsakingi už tinkamo ženklo pasiuntimą likusiai pasaulio daliai. Ši programa kaip tik yra toks ženklas.
<SPEAKER ID="392" NAME="Zbigniew Krzysztof Kuźmiuk" AFFILIATION="UEN">
(PL) Pone pirmininke, aš norėčiau atkreipti dėmesį į tris klausimus. Pranešimo autoriui visiškai tinka nurodyti, kad rimčiausias klimato kaitos pasekmes jaučia neturtingiausios šalys. Taip yra dėl to, kad pastarosios turi tik labai ribotus išteklius, ypač finansinius, su kuriais turi reaguoti į klimato kaitą.
<P>
Antra, šiomis sąlygomis, kurias jūs ką tik paminėjote, yra teisinga pritarti Komisijos pasiūlymui sukurti fondą, net jei siūlomi 80 mln. EUR yra menka suma. Nepaisant to, kadangi šis fondas yra skirtas padėti daryti poveikį privataus sektoriaus investicijoms siekiant investuoti vietinius projektus, jis gali pasirodyti esąs labai veiksmingas.
<P>
Trečia, aš norėčiau pasinaudoti šia galimybe nurodyti, kad kovos su klimato kaita našta išvis nebuvo sąžiningai paskirstyta pačioje Europos Sąjungoje. Pavyzdžiui, išmetamo CO2 kiekio apribojimai buvo skiriami įvairioms šalims pakankamai neatsižvelgiant į tai, kiek jos galėjo būti atsilikusios plėtros požiūriu. Dėl šios priežasties, tokioms šalims kaip Lenkija buvo skirtos labai žemos ribos ir tai beveik iš karto privedprie elektros energijos kainos 10-20 % padidėjimo.
<SPEAKER ID="393" NAME="Czesław Adam Siekierski" AFFILIATION="PPE-DE">
(PL) Pone pirmininke, pagrindinis šio fondo tikslas yra privačių investicijų skatinimas ir regioninių fondų neturtingiausios ir mažiausiai išsivysčiusioms pasaulio šalims rėmimas. Fondas yra skirtas skatinti veiksmingą energijos vartojimą, taupymą, atsinaujinančių energijos šaltinių plėtojimą ir šiltnamio efektą sukuriančių išmetamų dujų kiekio mažinimą. Jis taip skirtas padėti didinti galimybę pasinaudoti pagrindinėmis energetikos paslaugomis. Sąjungos veiksmai šioje srityje turėtų padėti neturtingiausiems regionams priešintis klimato kaitai ir įvairinti savo energijos išteklius.
<P>
Mes turėtume nepamiršti, kad klimato kaitos poveikį pirmiausia jaučia visi patys neturtingiausi šios planetos gyventojai. Būtų neteisinga mums riboti veiksmus siekiant kovoti su klimato kaita ir mažinti energijos suvartojimą tik mūsų regione. Pasiekus, kad pagalba būtų galima tokiai veiklai, kuri yra prieinama neturtingiausioms šalims, padės pradėti atitinkamą veiklą savo teritorijose. Pagalba darys didelį poveikį ir padidins šių problemų svarbos supratimą. Tai yra tinkama iniciatyva tinkamu laiku.
<SPEAKER ID="394" NAME="Ewa Tomaszewska" AFFILIATION="UEN">
(PL) Pone pirmininke, aš tik norėčiau atkreipti dėmesį, kad, svarstydami atsinaujinančius energijos šaltinius, mes nedaug dėmesio skyrėme geoterminiams šaltiniams, kitaip tariant, švariems energijos šaltiniams. Turimų gręžinių, išgręžtų geologinių tyrinėjimų reikmėms, panaudojimas galėtų sumažinti susijusias išlaidas.
<SPEAKER ID="395" NAME="Stavros Dimas">
Komisijos narys. - Pone pirmininke, savaime aišku, kad geoterminės energijos šaltinis yra numatytas. Mus labai domina geoterminenergija, kaip ir kiti atsinaujinantys energijos šaltiniai.
<P>
Kalbant apie Lenkiją ir leidimų paskirstymą: pirmam prekybos leidimais laikotarpiui jie turėjo perteklių, būtent daug daugiau nei būtina energetikos ir pramonės poreikiams, ir šis per didelio kiekio skyrimas sukėlsu leidimų kainą susijusių problemų. Mes manome, kad antram prekybos leidimais laikotarpiui Lenkijai skirtų leidimų skaičius vėl yra visiškai pakankamas, kad būtų galima patenkinti Lenkijos pramonės poreikius. Trečiam prekybos leidimais laikotarpiui yra nauja sistema, pagal kurią bus atsižvelgiama į tai, ko pramonei arba energetikos įmonėms reikia, kad galėtų patenkinti savo poreikius, pasinaudojant pirkimu aukcione iki to kiekio, dėl kurio mes turėsime susitarti.
<P>
O dėl miškų naikinimo yra savaime aišku, kad tai yra labai svarbus klausimas, kuris yra susijęs su biologine įvairove ir klimato kaita - vienodai svarbia. Miškų naikinimo klausimo sprendimas prisideda prie biologinės įvairovės netekimo sustabdymo ir kovos su klimato kaitos, taigi, tai yra labai svarbu. Tačiau miškų kirtimo projektai turi ypatumą: jie yra labai sunkūs. Nepaisant to, tai yra vienas iš pirmaeilių prioritetų, su kuriais mes turime susidoroti, ne tik šio fondo priemonėmis, bet ir įvairiomis kitomis priemonėmis, ypač susitariant, kad mes paskatas turėtume susieti su įvairiais požiūriais į miškų naikinimo problemos sprendimą, pavyzdžiui, miškų kirtimo normų mažinimo ir miškų išsaugojimo arba bet kokiais kitais požiūriais, kuriuos remtų įvairios šalys. Mes dirbame šiuo klausimu, ypač su Pasaulio banku, ir bus tam tikras skaičius bandomųjų projektų. Taigi, yra įvairių finansavimo šaltinių įvairioms reikmėms.
<P>
Visų pirma aš norėčiau išreikšti savo dėkingumą už labai puikų ir teigiamą įnašą, ir galiu užtikrinti jus, kad mūsų darbe bus atsižvelgta į jūsų pasiūlymus ir pastabas. Pasiūlymai ir pastabos duoda daug naudos ir paliečia įvairius svarbius klausimus.
<P>
Aš neketinu atsakyti dabar, pavyzdžiui, apie ŠPM projektų Afrikai į pietus nuo Sacharos svarbą. Aš tik norėčiau priminti jums, kad 2006 m. Nairobyje mes turėjome Kofi Annan, buvusio Jungtinių Tautų Generalinio Sekretoriaus iniciatyvą dėl ŠPM projektų rėmimo Afrikoje į pietus nuo Sacharos. Mes, kaip ir Jungtinės Tautos, įsipareigojome įvykdyti daugiau projektų čia, o ne sutelkti dėmesį tik į projektus Kinijoje ir Indijoje. Todėl jūsų pastaba yra labai svarbi, bet, žinoma, šio fondo ir ŠPM mechanizmo ryšiai galėtų būti matomi ir galėtų būti svarbūs.
<P>
Aš turi pateikti tris papildomas pastabas. Pirma, jūs raginate specialiai pabrėžti Afrikos į pietus nuo Sacharos ir AKR šalių poreikių tenkinimą. Žinoma, mes esame susirūpinę, kad projektams didžiosiose šalyse, pavyzdžiui, Kinijoje ir Rusijoje, bus sunaudoti visi arba pernelyg didelprocentindalis galimų išteklių. Tarp kito, tai atsitiko su ŠPM ir dėl to jūsų pastaba yra teisinga. GEEREF bus panaudotos esamos investavimo galimybės, bet mes sutinkame, kad būtina specialiai pabrėžti AKR šalių poreikių tenkinimą. Be to, mes užtikrinsime, kad bet kokiam subfondui, kuris apima tik vieną šalį, nebūtų leidžiama sunaudoti visus arba didžiąją dalį galimų išteklių. GEEREF reikia išplėsti į įvairias pasaulio dalis, irgi atsižvelgiant į investicijų rizikos paskirstymą, ir Claude Turmes pasiūlymas dėl procento yra labai teisingas.
<P>
Antra, leiskite man sugrįžti prie skurdo masto klausimo, kuris aiškiai yra pagrindinis. Kaip jūs paminėjote šiandien, apie 1,6 mlrd. žmonių, gyvenančių vargingesnėse pasaulio šalyse, vis dar neturi pastovios galimybės pasinaudoti patikimomis energetikos paslaugomis. Aš manau, kad su GEEREF mes turėsime galimybę prisidėti prie galimybių pasinaudoti švaria ir įperkama energija sudarymo, o tai yra pasaulinio skurdo mažinimo ir tvarios plėtros skatinimo prielaida.
<P>
Trečia, ir užbaigiant, jūs pritariate fondo orientavimuisi į privačių priemonių panaudojimą - nors jūs minėjote, kad lėšų nepakanka; aš manau, kad lėšų niekada nepakanka - ir raginate valstybes nares, kad jos siūlytų papildomą finansinę paramą. Žinoma, aš visiškai pritariu ir sutinku su tuo, ką jūs pasiūlėte, ir Komisija dirba, ir toliau tęs darbą siekdama pritraukti daugiau investuotojų, kad jie prisijungtų.
<P>
Šiuo aspektu aš taip pat norėčiau paprašyti jūsų paramos reklamuojant GEEREF visiems tinkamiems veikėjams. Kuo daugiau paramos mes sulauksime, tuo daugiau realių veiksmų tuo pagrindu mes galėsime tvarkyti.
<SPEAKER ID="396" NAME="Claude Turmes">
pranešėjas. - Pone pirmininke, tai bus potencialiai 500 mln. EUR fondas, kadangi jis turės 3-5 kreditinio sverto koeficientą privataus kapitalo atžvilgiu. 100 mln. EUR, 120 mln. EUR arba 150 mln. EUR viešųjų lėšų galės atsverti - bent jau mes tikimės - kitus 300 mln. EUR ar 400 mln. EUR, kad būtų gauti 500 mln. EUR. Be to, mes vis dar turime vyriausybių, kurios gali prisijungti. Jeigu mes turėsime gerą kontrolės mechanizmą, Parlamentas leis Komisijai pajudėti.
<P>
Romana Jordan Cizelj iškėllabai svarbų klausimą: kiek yra pasirengę konkretūs pasaulio regionai investicijoms? Mes Parlamente balsavome dėl papildomų 5 mln. EUR iš kitos biudžeto eilutės institucinės kompetencijos ugdymui, kad galėtume parengti šią programą. Taigi, mums reikia sukurti mažas ir vidutinio dydžio įmones Afrikos šalyse ir Indijoje, kurios po to sukurtų verslo modelius. Mes turėtume pasimokyti iš ankstesnių klaidų plėtros politikos srityje, kai mes tiesiog dovanodavome technologijas nepagalvodami, kad mes taip pat turime informuoti žmones apie šiais technologijas. Aš sakau tai dalyvaujant Komisijos nariui, atsakingam už Paramos raidą, ir mes žinome, kad Paramos raidai generalinis departamentas padeda ugdyti šių šalių institucinę kompetenciją.
<P>
Vadinasi tai, ką mums reikia padaryti dabar - ir, pone Komisijos nary, jūs esate teisus - prieiti prie investuotojų. Šį penktadienį Liuksemburge, kuris yra antras pagal dydį investicijų centras pasaulyje, įvyks bankininkų susitikimas. Mes pristatysime jiems IKKB, būtent priemonę, kuri bazuojasi Liuksemburge. Aš tikiuosi, kad Komisija sukurs gerą komunikacijos strategiją. Važiuokime į Londono Sitį, važiuokime į Frankfurtą, važiuokime į Ciurichą, kadangi bankininkai turi būti informuoti apie šią priemonę.
<P>
Kodėl šiuo metu tai yra svarbu? Šiuo metu mes vis dar esame spaudžiami Lichtenšteino skandalo ir paskolų krizės. Per kelis mėnesius mes sužlugdėme šimtus milijardų kapitalo. Ekologiniai finansai gali būti netgi daug svarbesnis uždavinys šiai planetai ir politikos formuotojams, negu ekologinpramonė. Šio tipo priemonsudaro galimybes kapitalui judėti prie teisingų investicijų. Jis gali neduoti tokios aukštos grąžos, kaip tam tikros spekuliacinės priemonės. Tačiau tai yra vidutinio laikotarpio ir ilgalaikės investicijos, o tai tikriausiai yra kaip tik tai, ko ieško tam tikri pensijų fondai ir kiti. Todėl šis fondas taip pat turi milžiniškas galimybes įtraukti institucinius investuotojus ir tai yra būtent tai, ko mes turėtume ieškoti.
<P>
Labai ačiū jums už jūsų paramą tiems, kuriuos aš vadinu atsinaujinančio ir geresnio pasaulio aistruolių bendruomene.
<SPEAKER ID="397" NAME="Pirmininkas">
Claude Turmes, aš turiu pasveikinti jus dėl jūsų puikios anglų kalbos ir dėl atsidavimo šiuo klausimu.
<P>
Diskusijos baigtos.
<P>
Balsavimas vyks kovo 14 d., ketvirtadienį.
<P>
Rašytiniai pareiškimai (142 straipsnis)
<SPEAKER ID="398" NAME="John Attard-Montalto  " AFFILIATION="PSE">
raštu. - Šio fondo įkūrimo priežastys nusipelno mūsų pagyrimo. Į fondą nukreipti ištekliai yra pajuokos objektas.
<P>
Pagrindiniai fondo tikslai turėtų būti veiksmingo energijos vartojimo, energijos taupymo ir atsinaujinančių energijos šaltinių skatinimas, išmetamų šiltnamio efektą sukeliančių dujų kiekio mažinimas ir galimybės pasinaudoti energetikos paslaugomis neturtingiausiose šalyse gerinimas, jau nekalbant apie energijos šaltinių įvairinimą besivystančiose pasaulio šalyse.
<P>
Statistiniai duomenys (kurie jau yra pasenę) rodo, kad 1,6 mlrd. žmonių neturi galimybės pasinaudoti pagrindinėmis energetikos paslaugomis. 2,4 mlrd. žmonių pasikliauja tradicine biomase maisto gaminimui ir šildymui.
<P>
Tarptautinenergetikos agentūra vertina, kad 2010 m. į atsinaujinančios energijos gamybą reikės investuoti 241 mlrd. JAV dolerių. O dėl besivystančių šalių suskaičiuota suma yra ne mažiau, negu 10 mlrd. JAV dolerių arba 9 mlrd. EUR.
<P>
Šiam svarstomam fondui siūlomas biudžetas yra 80 mln. EUR 2007-2010 m., iš kurių 15 mln. EUR 2008 m. skirta iniciatyvai pradėti. Skaičiai kalba patys: šie ištekliai yra tik lašelis jūroje, lyginant su reikalingais ištekliais. Ketinimai yra geri, bet ketinimai esant nepakankamam finansavimui neatitinka rimtų iniciatyvų.
<SPEAKER ID="399" NAME="Gyula Hegyi  " AFFILIATION="PSE">
raštu. - (HU) Europos Sąjunga remia centrinį šildymą!
<P>
Aš pritariu Komisijos iniciatyvai dėl naujo Pasaulinio veiksmingo energijos vartojimo ir atsinaujinančios energijos fondo (GEEREF). Mūsų energijos šaltinių tausojimas - ir to darymas būdu, kuris nepažeidžia mūsų aplinkos apsaugos vertybių, mūsų saugumo arba mūsų konkurencingumo - yra vienas didžiausių dvidešimt pirmojo amžiaus iššūkių. Savaime suprantama, kad pigiausia energija yra energija, kurios mes nenaudojame, kitaip tariant energija, kurią sutaupome. Šiais energijos požiūriu sunkiais laikas energijos išsaugojimas yra visų gyvybiškai svarbus interesas, ar tai būtų vartotojai, ar didesnės bendruomenės. Iš kairiųjų perspektyvos taip pat yra būti pabrėžiama, kad energijos išsaugojimas ir veiksmingas energijos vartojimas taip pat yra socialinis klausimas, atsižvelgiant į tai, kad neturtingiausi žmonės dažniausiai yra ypač tie, kurie švaisto daugiausiai energijos. Tai ypač yra teisinga kalbant apie naujas valstybes nares, pavyzdžiui, energijos vartojimas Vengrijos gyvenamųjų namų sektoriaus namuose, kuriuose sunaudojama daugiau nei dvigubai daugiau energijos vienam kvadratiniam metrui, negu Vakarų Europoje. Štai kodėl yra svarbu, kad Komisija skirtų išteklius Rytų Europos centrinio šildymo sistemų modernizacijai. Teoriškai centrinis šildymas yra energiją taupanti sistema ir turi tokį privalumą, kad ją galima lengvai pritaikyti atsinaujinantiems energijos šaltiniams, kai tuo tarpu individualaus šildymo atveju tai reikėtų daryti tvarkant po vieną namą. Todėl Europos Sąjungos ištekliai, kuriais būtų galima pasinaudoti, yra nepaprastai svarbūs. Be to, galima būtų atsižvelgti į vienodų mokesčių lengvatų teikimą visoje Europos Sąjungoje, kad būtų galima palengvinti investavimą į energijos išsaugojimą ir sukurti fondus šiam tikslui.
<SPEAKER ID="400" NAME="Bogusław Rogalski  " AFFILIATION="UEN">
raštu. - (PL) Atsinaujinantys energijos šaltiniai ir veiksmingas energijos vartojimas prisideda prie vidutinių temperatūrų kilimo visame pasaulyje mažinimo. Kaip rodo moksliniai tyrimai ir pranešimai, iš tikrųjų būtent neturtingiausias visuomenes ir neturtingiausius jų narius labiausiai paveikia neigiamos klimato kaitos pasekmės. Todėl mūsų pareiga yra apsaugoti tas visuomenės grupes atsižvelgiant į jų padidintą pažeidžiamumą ekonomine prasme.
<P>
Atsinaujinančių energijos šaltinių naudojimas prisideda, be kita ko, prie aplinkos apsaugos standartų lygio kėlimo, pavyzdžiui, mažinant išmetamo CO2 ir kitų šiltnamio efektą sukeliančių dujų kiekius. Tai taip pat padeda didinti užimtumą ir mažinti kainas. Kitas svarbus argumentas jų labui yra tas, kad jie sumažina priklausomybę nuo konkrečių energijos šaltinių, nors ir daugėja žmonių, kurie neturi galimybės pasinaudoti pagrindinėmis energetikos paslaugomis. Tai yra ypač svarbu besivystančių šalių ekonomikų kūrimo sąlygomis. Daugelis minėtų šalių išgyvena ekonomikos augimo laikotarpį ir dėl to energijos pareikalavimas tose srityse yra didelis. Atsinaujinančių energijos šaltinių plėtra besivystančiose šalyse iš tikrųjų yra labai susijusi su pastangomis, kuriomis siekiama riboti išmetamų šiltnamio efektą sukeliančių dujų kiekį ir užtikrinti tiekimo saugumą šalyse, kurios gali tik iš dalies atitikti savo energetinius reikalavimus.
<P>
Atitinkamai, Sąjunga turėtų remti atsinaujinančią energiją ir veiksmingą energijos vartojimą, ypač besivystančiose šalyse, kadangi tai yra ypač svarbios energetikos ir klimato kaitos strategijos, taip pat ir plėtros politikos savybės.

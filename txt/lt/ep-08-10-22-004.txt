<CHAPTER ID="004">
Balsuoti skirtas laikas
<SPEAKER ID="072" NAME="Pirmininkas">
Kitas darbotvarkės punktas - balsavimas.
<P>
(Balsavimo rezultatai ir kitos detalės: žr. protokolą)
<P>

<SPEAKER ID="073" NAME="Gay Mitchell" AFFILIATION="PPE-DE">
Gerb. pirmininke, pagal darbo tvarkos taisyklių 166 straipsnį dėl tvarkos, norėčiau atkreipti Pirmininko dėmesį dėl Darbo tvarkos taisyklių nesilaikymo, ypač dėl klausimų valandos vakar. Balsavimas šiame Parlamente tapo panašus į perkeliamąją šventę. Klausimai pateikiami tvarka, patogia Komisijai ir Tarybai, o ne EP nariams. Taip pat klausimai yra sujungiami ir svarstomi kartu su papildomais klausimais. Vakare buvo išnagrinėta tik 12 klausimų. Tiems, kurie turi tik kelias galimybes pasisakyti, dalyvavimas tampa praktiškai neįmanomas. Renkame Pirmininką, jo pavaduotojus ir frakcijų lyderius, kad jie rūpintųsi Parlamento ir jo narių interesais. Tai nevyksta. Norėčiau paprašyti, kad būtų iš naujo aptartas narių, atstovaujančių visuomenei, vaidmuo posėdyje ir būtų apgintas, o ne aukojamas dėl kiekvieno asmens, norinčio čia pasisakyti, įgeidžių. Narių teisės privalo būti ginamos pirmininko, o ne naikinamos bet kam to pageidaujant. Esu labai prieš tai, kas vyksta šiame posėdyje.
<P>
(Plojimai)
<SPEAKER ID="074" NAME="Pirmininkas">
Gerb. G. Mitchell, labai dėkoju už pasisakymą. Jūsų pastabos ir nusiskundimai bus išsamiai svarstomi per kitą Biuro susitikimą.
<SPEAKER ID="075" NAME="Bernd Posselt" AFFILIATION="PPE-DE">
(DE) Gerb. pirmininke, norėčiau tik perspėti G Mitchellą. Daugelį metų man sakoma, kad tai bus svarstoma per kitą Biuro susitikimą, bet niekas dėl to niekada nesikeičia.
<P>
(Plojimai)
<SPEAKER ID="076" NAME="Pirmininkas">
Gerb. B. Posselt, Jūsų pastabos taip pat bus perduotos Biurui.
<P>
(Juokas)
<P>


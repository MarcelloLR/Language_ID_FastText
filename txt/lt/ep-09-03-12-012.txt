<CHAPTER ID="012">
Ankstesnio posėdžio protokolo tvirtinimas (žr. protokolą)
<SPEAKER ID="303" NAME="Pirmininkė">
Išdalyti vakar dienos protokolai.
<P>
Ar turite pastabų?
<P>

<SPEAKER ID="304" NAME="José Ribeiro e Castro" AFFILIATION="PPE-DE">
(FR) Ponia pirmininke, prašau Parlamento narių leisti juos kelias minutes sutrukdyti.
<P>
Norėčiau pasisakyti apie Kiniją. Šiandien buvo pateiktas pasiūlymas dėl rezoliucijos, susijusios su Kinija ir žinomo advokato Gao Zhishengo sulaikymu. Baiminamasi, kad jis bus kankinamas, jo šeimai neseniai leista įvažiuoti į Jungtines Valstijas, bijoma dėl jo gyvybės.
<P>
Deja, kadangi leidžiama įtraukti tik tris klausimus, Gao Zhishengo negalėjome paminėti. Planavome šį atvejį perkelti į antrąją kovo mėn. plenarinę sesiją. Dabar sužinojome, kad antrojoje kovo mėn. sesijoje nebus skubių klausimų, nes taisyklėse sakoma, kad kai per vieną mėnesį vyksta dvi plenarinės sesijos, antrojoje negali būti svarstomi skubūs klausimai.
<P>
Norėčiau suabejoti tokia interpretacija. Iš tiesų čia kalbama apie dvigubas sesijas rugsėjo mėn. ir anksčiau - spalio mėn., kai kalbėjome apie biudžetą. Kovo mėn. dvi sesijos pasitaikdėl rinkimų, šis atvejis išskirtinis. Tai reiškia, kad žmogaus teisių klausimus galėsime svarstyti tik balandžio mėn. pabaigoje, kai jau bus vėlu.
<P>
Todėl prašau pirmininkaujančios valstybės: pirma, išnagrinėti šį klausimą; antra, perduoti Kinijos ambasadai, kad esame labai susirūpinę dėl šios padėties (galiu tuo tikslu parūpinti Gao Zhishengo bylą), nes niekas nežino, kur Gao Zhisheng yra, baiminamasi, kad jis gali būti kankinamas, kad jo gyvybei gresia pavojus.

<CHAPTER ID="005-02">
2. Direktyvos 2003/9/EB, nustatančios minimalias normas dėl prieglobsčio prašytojų priėmimo, įgyvendinimas ES. Piliečių laisvių, teisingumo ir vidaus reikalų komiteto (LIBE) vizitai 2005-2008 m. (
<P>
- Prieš pradedant balsavimą
<SPEAKER ID="068" NAME="Martine Roure" LANGUAGE="FR">
Gerb. pirmininke, plenariniame posėdyje negalėjome diskutuoti dėl šio labai svarbaus pranešimo ir todėl manome, kad Komiteto vardu šiandien turime čia pasisakyti.
<P>
Dirbome visi kartu ir aš pripažįstu puikų pagalbinių pranešėjų darbą. Apsilankėme ne mažiau kaip 26 sulaikymo centruose dešimties ES valstybių narių ir pastebėjome keletą esminių dalykų. Kai kuriuose centruose pastebėjome akivaizdų griuvimo procesą ir pastebimą higienos trūkumą, todėl smerkiame tai dėl negebėjimo gerbti žmogaus orumo. Sužinojome, kad ne visada užtikrinama sveikatos apsauga ir ne visada gerbiama vaikų teisį mokslą.
<P>
Raginame nustatyti aiškias, teisingas, veiksmingas ir tinkamas prieglobsčio teikimo procedūras ir įgyvendinti nuolatinę apsilankymų sulaikymo centruose ir tikrinimų sistemą. Turime parodyti tikrovę ir kovoti už teisę tikrinti šiuos centrus - daryti tai, ką leidžia tokie apsilankymai - ir privalome tai daryti tam, kad galėtume imtis veiksmų, siekdami keisti esamą padėtį.
<P>
Žiniasklaida manęs klausė, kodėl šiame pranešime nepaminėjau konkrečių šalių. Atsakiau, kad toks buvo mano pasirinkimas, mūsų pasirinkimas, kadangi prisiimame kolektyvinę atsakomybę dėl to, kas vyksta Europos sulaikymo centruose, ir kad šio pranešimo tikslas nėra vertinti konkrečių valstybių narių.
<P>
Mes nesiliausime reikalauti iš Europos solidarumo prieglobsčio srityje. Negalime palikti Europos pasienio valstybių narių vienų kovoje su dideliais migrantų srautais. Kartoju dar kartą: prisiimame kolektyvinę atsakomybę.
<P>
(Plojimai)
<SPEAKER ID="069" NAME="Pirmininkas">
Gerb. M. Roure, labai ačiū. Matau, kad net geriausi teisininkai, dalyvaujantys šiame plenariniame posėdyje, ir tie, kurie save tokiais laiko, nežino, kad pranešėja turi teisę į poros minučių trukmės pareiškimą, jei apie šį pranešimą plenariniame posėdyje nebuvo diskutuota. Todėl M. Roure turi tokią teisę ir ji ja pasinaudojo, ir kiekvienas turėtų su tuo sutikti, nes tai numatyta mūsų Darbo tvarkos taisyklėse.
<P>
(Plojimai)

<CHAPTER ID="010">
Parlamento sudėtis
<SPEAKER ID="134" NAME="Pirmininkė">
Kaip žinome, Stavros Lambrinidis man pranešė, kad jis pradės eiti užsienio reikalų ministro pareigas Graikijos vyriausybėje 2011 m. birželio 17 d.
<P>
Taigi Parlamentas atsižvelgia į šį pranešimą ir remdamasis Akto dėl Europos Parlamento narių rinkimų remiantis visuotine tiesiogine rinkimų teise 7 straipsnio 1 dalimi ir Darbo tvarkos taisyklių 4 straipsnio 1 ir 4 dalimis skelbia, kad nuo 2011 m. birželio 17 d. yra laisva vieta.
<P>
Mes tęsime darbą, o buvusiam kolegai palinkėsime viso ko geriausio ir sėkmės.
<P>
Kompetentinga Graikijos valdžios institucija man pranešė, kad pakeisti S. Lambrinidį išrinktas Dimitrios Droutsas. Remdamasis Darbo tvarkos taisyklių 4 straipsnio 1 dalimi Parlamentas atsižvelgia į šį sprendimą dėl pakeitimo, kuris įsigalios 2011 m. birželio 22 d.
<P>
Sveikinu šį naują EP narį...
<P>
(Plojimai)
<P>
... ir atkreipiu dėmesį į tai, kad pagal Darbo tvarkos taisyklių 3 straipsnio 2 dalį Dimitrios Droutsas gali dalyvauti Parlamento ir jo valdymo organų posėdžiuose naudodamasis visomis jam priklausančiomis teisėmis, kol tikrinami jo įgaliojimai arba kol nėra priimta sprendimo dėl ginčo, su sąlyga, kad jis prieš tai pasirašpirmiau minėtą rašytinį patvirtinimą, kad neina jokių pareigų, nesuderinamų su Europos Parlamento nario mandatu.
<P>
Esu tikra, kad linkime sėkmės ir naujam kolegai.
<P>

<SPEAKER ID="135" NAME="Gerard Batten" AFFILIATION="EFD">
Ponia pirmininke, noriu padaryti pareiškimą dėl darbo tvarkos. Matau, kad kitoje posėdžių salės pusėje yra iškelti politinio turinio plakatai.
<P>
Manau, tai prieštarauja taisyklėms. Man tai netrukdo, bet daugelį kartų šioje salėje prašiau, kad taisyklės būtų vienodai taikomos visiems.
<P>
Jeigu ponioms ir ponams toje pusėje leidžiama iškelti savo politinius plakatus, tuomet noriu, kad man būtų suteikta teisnuolat savo vietoje turėti iškeltą plakatą su užrašu "Balsuokite už JKNP" ir kad visi kiti EP nariai turėtų teisę rodyti savo plakatus.
<P>
Ar galime šį klausimą vienaip ar kitaip išspręsti?
<P>
(Plojimai)
<SPEAKER ID="136" NAME="Pirmininkė">
Pone G. Battenai, labai dėkoju jums, kad atkreipėte mano dėmesį į plakatus. Paprašysiu plakatus iškėlusius asmenis juos nuleisti.
<SPEAKER ID="137" NAME="Elizabeth Lynne" AFFILIATION="ALDE">
Ponia pirmininke, nesvarbu, ar pritariame demonstrantams, ar su jais nesutinkame, visiškai netinka leisti jiems patekti į Parlamentą siekiant sutrukdyti EP nariams balsuoti.
<P>
Pritariame jiems ar ne, kažkas turi būti padaryta siekiant užtikrinti, kad EP nariams būtų leista nekliudomai patekti į salę ir balsuoti.
<P>
(Plojimai)
<SPEAKER ID="138" NAME="Pirmininkė">
EP tarnyboms pranešta apie problemą ir tokių dalykų daugiau neturėtų būti.
<SPEAKER ID="139" NAME="Barry Madlener" AFFILIATION="NI">
(NL) Labai dėkoju, ponia pirmininke. Noriu padaryti pareiškimą dėl darbo tvarkos ir pasidalyti džiugia žinia, būtent kad mano partijos vadovas šį rytą išteisintas dėl kaltinimų, susijusių su islamo menkinimu. Žodžio laisvNyderlanduose užtikrinta.
<SPEAKER ID="140" NAME="Pirmininkė">
Tai visiškai nesusiję su mūsų čia atliekamu darbu.

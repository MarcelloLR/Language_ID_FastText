<CHAPTER ID="006-02">
2. Komisijos paskyrimas (
<SPEAKER ID="103" NAME="Pirmininkas">
Norėčiau šiltai pasveikinti ką tik išrinktą Komisijos narių kolegiją ir Pirmininką J. M. Barroso: sveikinu jus visus. Mūsų laukia daug darbo, ir mūsų piliečių lūkesčiai yra dideli. Atėjo laikas veikti ir parodyti rezultatus. Nedelsdamas pranešiu rotacine tvarka Tarybai pirmininkaujančiai valstybei ir Europos Vadovų Tarybos Pirmininkui apie mūsų balsavimo rezultatus ir apie Europos Komisijos paskyrimą iki 2014 m. spalio 31 d. Labai ačiū ir dar kartą sveikinu.
<P>
(Plojimai)
<SPEAKER ID="104" NAME="Diego López Garrido" LANGUAGE="ES">
Pone pirmininke, Europos Sąjungos Tarybos vardu norėčiau trumpai pasveikinti J. M. Barroso ir visą Komisiją dėl jiems palankaus balsavimo, taip pat dėl šio Parlamento, suteiktos paramos ir pasitikėjimo.
<P>
Ateinančius mėnesius ir metus šios dvi institucijos - Komisija ir Europos Parlamentas - suvaidins lemiamą vaidmenį sprendžiant sunkius Europos Sąjungos uždavinius: klimato kaita, saugumas, ekonomikos globalizacija, kelio užkirtimas tokio pobūdžio krizei, kurią šiuo metu patiriame, naujų iniciatyvų ir institucijų pagal Lisabonos sutartį kūrimas (piliečių iniciatyva, solidarumo sąlyga ir, be abejo, Europos išorės veiksmų tarnyba).
<P>
Komisija ir Europos Parlamentas suvaidins esminį vaidmenį visais šiais klausimais, o mes, Taryba, norime, kad Komisija sunkiai dirbtų. Žinoma, ji turi daug galių, kurios, kaip buvo minėta, nėra beribės, ir ji turi galių daryti tai, kas pridera. Norime, kad Komisija dirbtų greitai ir išmintingai, nes būtent to nori Europos visuomenė. Po Europos patirtos institucinės nežinios laikotarpio ji taip pat nori, kad mes kibtume į darbus ir atidirbtume prarastą laiką - nedelsdami pradėtume naująjį politikos etapą, kurtume naują padėtį Europoje, pavyzdinėje XXI amžiaus Europoje.
<P>
Todėl noriu pasakyti, pone J. M. Barroso, kad jūsų kalba buvo europietiška ir kad jums bus suteikta ne tik Europos Parlamento, bet ir Tarybos parama kurti daugiau Europos ir priartinti ją prie piliečių, kuriems Parlamente atstovaujama, nes būtent jie yra Europos širdis.
<SPEAKER ID="105" NAME="Pirmininkas">
Ačiū, pone Lópezai Garrido, Ispanijos Europos Sąjungos reikalų valstybės sekretoriau. Ačiū. Dabar suteikiu žodį J. M. Barroso.
<SPEAKER ID="106" NAME="José Manuel Barroso">
Komisijos Pirmininkas. - Pone pirmininke, labai trumpai norėčiau savo ir visų Komisijos narių vardu nuoširdžiai padėkoti už mums ką tik suteiktą pasitikėjimą. Po balsavimo jaučiame pasididžiavimą ir dėkingumą. Matome didelę plataus politinio spektro paramą. Tai svarbi akimirka Europai - suteiktas įgaliojimas veikti drąsiai.
<P>
Taip pat noriu padėkoti Tarybos Pirmininkui už jo šiltus žodžius. Manau, kad dabar turime sąlygas dirbti. Taip pat norėčiau pateikti pastabą. Balsavimo metu girdėjau keletą replikų, tad noriu labai aiškiai pasakyti, kad tie, kurie lygina totalitarinę Sovietų Sąjungą su Europos Sąjunga, nežino, ką reiškia gyventi diktatūros sąlygomis ir ką reiškia demokratija.
<P>
(Plojimai)
<P>
Europos Sąjungoje veikia demokratinis Europos Parlamentas, o tai ir yra demokratija. Europos Sąjungoje veikia jūsų ir Europos piliečių išrinktų atstovų išrinkta Europos Komisija, ir tai yra demokratija. Tikime, kad dabar, kai mums suteikėte demokratinį teisėtumą, veikdami visų 27 valstybių narių demokratinių vyriausybių paskyrimu, mes galime didžiuodamiesi ir pasitikėdami savimi labai ryžtingai dirbti demokratijos Europoje labui - Europos, kuri iš tiesų yra pasaulio laisvės švyturys.
<SPEAKER ID="107" NAME="Pirmininkas">
Balsuoti skirtas laikas pasibaigė, dabar - sveikinti skirtas laikas.
<SPEAKER ID="109" NAME="Pirmininkas">
Ponios ir ponai, pereikime prie balsavimo paaiškinimų.
<P>
16 narių nori paaiškinti balsavimus. Norėčiau visiems jums priminti, kad pagal nustatytą tvarką jūs galite pateikti rašytinį tekstą, o tai reiškia, kad jums nebūtina kuo skubiau pasakyti kalbą, nes posėdžio stenogramoje visi pasakyti dalykai yra parašyti tiksliau.
<P>
Visų pirma yra trys balsavimo paaiškinimai dėl Europos Parlamento ir Komisijos pamatinio susitarimo. Kiekvienam kalbėtojui skiriama po vieną minutę.

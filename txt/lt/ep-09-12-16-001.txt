<CHAPTER ID="001">
Posėdžio pradžia
<SPEAKER ID="005" NAME="Göran Färm" AFFILIATION="S&amp;D">
Pone pirmininke, šios savaitės pradžioje atsakėte į mano kolegos iš Austrijos Jörgo Leichtfriedo pateiktą klausimą, ar įsigaliojus Lisabonos sutarčiai naujieji nariai galės prisijungti prie šio Parlamento ir kada tai galėtų įvykti. Pasakėte, kad sprendimą priims Taryba. Pritariu tam, kad jie turėtų tapti tikraisiais šio Parlamento nariais, bet nesu tikras, kad jie prisijungs kaip visateisiai nariai, o ne kaip stebėtojai.
<P>
Kaip suprantu, pagal pastaruoju metu priimtą sprendimą dėl Davido Martino pranešimo dėl mūsų darbo tvarkos taisyklių mes iš esmės galime leisti naujiesiems nariams pradėti darbą stebėtojų teisėmis iš karto po to, kai jie bus išrinkti ir kai jų išrinkimą patvirtins valstybės narės, ir kad mes, kaip Parlamentas, galime patys nuspręsti, kokiomis sąlygomis jie galės dirbti kaip stebėtojai.
<P>
Pone pirmininke, ar galėtumėte šį klausimą aptarti su pranešėju D. Martinu ir kuo skubiau priimti sprendimą? Būtų neprotinga, jeigu naujieji nariai, kurie jau išrinkti ir kurių išrinkimą nacionalinės valdžios institucijos jau patvirtino, turės mėnesių mėnesiais laukti, kol iš tikrųjų galės pradėti dirbti. Daugelis iš jų pasirengę imtis darbo iš karto.
<SPEAKER ID="006" NAME="Pirmininkas">
Kaip minėjau, teiravausi Europos Vadovų Tarybos, ar jau priėmsprendimą, taip pat Konstitucinių reikalų komiteto, kuris irgi turėtų atsižvelgti į šią problemą ir ją ištirti. Tačiau galutinis sprendimas dėl naujų vietų skaičiaus ir kurių šalių atstovai turėtų jas užimti dar nepriimtas. Dėl to dar nėra galutinai apsispręsta. Žinau, kad sprendimą turės patvirtinti Europos Parlamentas, bet galutinis sprendimas dar nepriimtas, taigi nėra lengva priimti stebėtojus nežinant galutinio sprendimo dėl jų skaičiaus ir dėl to, iš kurių šalių šie nariai turėtų būti. Tiesiog turime sulaukti galutinio sprendimo. Šią problemą suprantu ir labai rūpinuosi, kad ji būtų išspręsta.
<SPEAKER ID="007" NAME="Rebecca Harms" AFFILIATION="Verts/ALE">
(DE) Pone pirmininke, ponios ir ponai, sutinku, kad šis klausimas sudėtingas, bet nemanau, kad jo išspręsti neįmanoma. Klausimu, dėl kurio diskutuota Prancūzijoje, mano frakcija mano, kad būtų nepriimtina, jeigu stebėtojai, kad ir koks būtų jų statusas, tuo pat metu būtų ir savo nacionalinių parlamentų nariai. Manome, kad tie, kurie ateis čia dirbti kaip stebėtojai, turėtų atsisakyti savo nacionalinių mandatų.
<SPEAKER ID="008" NAME="Jean-Pierre Audy" AFFILIATION="PPE">
(FR) Pone pirmininke, pagal Darbo tvarkos taisyklių 110 straipsnį susirinkome čia tam, kad aptartume Švedijos pirmininkavimo rezultatus, - sveikinu Ministrą pirmininką F. Reinfeldtą už drąsų, naudingą ir veiksmingą pirmininkavimą, - bet esame čia ir tam, kad įvertintume gruodžio 10-11 d. Europos Vadovų Tarybos susitikimo rezultatus.
<P>
Šiuo klausimu norėčiau atkreipti Komisijos pirmininko, kuriam pavestas steigimo sutarčių ir jų taikymo "sergėtojo" vaidmuo, dėmesį į Europos Sąjungos sutarties 15 straipsnio 6 dalį, kurioje nustatyta, kad Europos Vadovų Tarybos pirmininkas privalo pateikti ataskaitą po kiekvieno Europos Vadovų Tarybos susitikimo.
<P>
Regis, nėra abejonių, kad naujasis Europos Vadovų Tarybos pirmininkas H. Van Rompuy neprisijungs prie mūsų, ir dėl to apgailestauju. Iš tikrųjų, jis eina šias pareigas nuo 2009 m. gruodžio 1 d. ir yra labai užsiėmęs diplomatine veikla, bet prisistatymas Europos Parlamente, mano nuomone, turėtų būti jo pirmasis politinis veiksmas. Manau, kad jam derėjo atvykti čia ir pateikti 2009 m. gruodžio 10-11 d. Europos Vadovų Tarybos susitikimo išvadas.
<SPEAKER ID="009" NAME="Pirmininkas">
Norėčiau paaiškinti, kad Europos Vadovų Tarybos pirmininkas H. Van Rompuy ir einantis Tarybos pirmininko pareigas F. Reinfeldt susitarpaskutinį pirmininkavimo mėnesį dirbti pagal senus principus. Šis susitarimas galioja. H. Van Rompuy pradės eiti Europos Vadovų Tarybos pirmininko pareigas 2010 m. sausio 1 d.
<SPEAKER ID="010" NAME="Jean-Pierre Audy" AFFILIATION="PPE">
(FR) Pone pirmininke, ne valstybių ar vyriausybių vadovai turėtų spręsti, kada ir kaip ši Sutartis, kurią ratifikavo piliečiai, turėtų būti taikoma.
<SPEAKER ID="011" NAME="Pirmininkas">
Paaiškinsiu smulkiau: sprendimas kviesti bendradarbiauti Europos Vadovų Tarybos pirmininką ir Ministrą pirmininką, kuris atstovauja pagal rotacijos principą pirmininkaujančiai valstybei narei, yra sprendimas, kurį visi Parlamento nariai turi teisę priimti. Mes taip pat ketiname susitarti, kaip šios institucijos - Europos Parlamentas ir Europos Vadovų Taryba - bendradarbiaus. Be to, manau, kad jūsų pastabos yra pirmalaikės.
<P>
Turės būti sudarytas tarpinstitucinis susitarimas, kuriame Europos Komisija taip pat dalyvaus. Šiuo klausimu dar per anksti diskutuoti. Labai svarbu, kad išlaikytume tinkamą pusiausvyrą tarp šiuo metu pirmininkaujančio Ministro pirmininko ir Europos Vadovų Tarybos pirmininko H. Van Rompuy. Pirmininkavimas Tarybai keičiasi pagal rotacijos principą, o Tarybos pirmininkas lieka tas pats, bet mes taip pat turime bendradarbiauti su vyriausybių vadovais. Turime bendradarbiauti su vyriausybėmis, nes mes, kaip įstatymų leidžiamosios valdžios organas, privalome palaikyti nuolatinį ryšį su pirmininkaujančios valstybės vyriausybe.
<P>
Be to, kaip bendradarbiausime ir ką kviesime, taip pat spręsime patys- tardamiesi, žinoma, su Europos Vadovų Taryba. Šia tema kalbėsime. Norėčiau pasakyti jums, kad tą daryti dar gerokai per anksti. Dabar F. Reinfeldt pateiks Europos Vadovų Tarybos veiklos šį pusmetį ataskaitą. H. Van Rompuy šiame darbe nedalyvavo, nes paskirtas tik prieš dvi savaites, taigi diskutuoti dėl šio klausimo šiandien iš viso negalėtų. Šis reikalas visiškai aiškus.

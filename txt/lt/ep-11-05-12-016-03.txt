<CHAPTER ID="016-03">
3. Baltarusija (diskusijos) 
<SPEAKER ID="337" NAME="Pirmininkas">
Kitas klausimas - diskusijos dėl šešių pasiūlymų dėl rezoliucijos dėl Baltarusijos .
<SPEAKER ID="338" NAME="Jiří Maštálka">
autorius. - (CS) Pone pirmininke, vertindami turime nepamiršti, jog objektyviai turime siekti vertinti ne tik savo valstybes - visiškai tokį patį požiūrį turime taikyti ir partneriams bei kaimynams, jie to nusipelnė.
<P>
Kaip gydytojas norėčiau pasakyti, jog smurtas vis tiek yra smurtas, kad ir kur būtų smurtaujama. Tai prieštarauja mūsų bendroms vertybėms. Privalome užtikrinti tinkamas sveikatos ir garbingo gydymo sąlygas visiems, kas šiuo metu yra kalėjimuose bet kurioje pasaulio vietoje.
<P>
Naujai įkurta EURONEST parlamentinasamblėja turėtų veikti kaip mainų ir bendradarbiavimo priemonė. Baltarusijos atžvilgiu šio tikslo neįmanoma visiškai įgyvendinti dėl priimtų priemonių. Bendras sprendimo rezultatas reiškia Prahos deklaracijos pažeidimą ir sulėtėjusius teigiamus poslinkius dėl abipusio bendradarbiavimo.
<P>
Mūsų pastangos nukreiptos į bendros Europos, kurios labiausiai nusipelnjaunimas, įskaitant ir Baltarusijos piliečius, kūrimą. Todėl turėtume iš naujo apsvarstyti savo poziciją ir tai, ar apribojimai yra tinkama priemonė, kad pažangioji pilietinBaltarusijos visuomenlaikytų mus tikru draugu.
<P>
Dėl 25-ųjų Černobylio katastrofos metinių tai norėčiau jūsų paprašyti pabandyti pažiūrėti į Baltarusiją kitu kampu - kaip į smarkiai nukentėjusią valstybę. Katastrofa stipriai paveikBaltarusiją ir, mano nuomone, sprendimas neleisti Baltarusijos žmonėms dalyvauti oficialiame atminimo akte yra šios tautos įžeidimas.
<P>
Norėčiau pareikšti dar vieną pastabą ponui Ch. Tannockui. Žinau, kaip sunku greitai kalbėti angliškai. Man patinka anglų kalba kaip kalba, kurią vartojo Šekspyras. Kitą kartą pabandykite greitai kalbėti Johano Volfgango Gėtės kalba ir galbūt mes jus geriau suprasime. Sakau tai kaip Čekijos pilietis.
<SPEAKER ID="339" NAME="Justas Vincas Paleckis">
autorius. - (LT) Per pastaruosius penkerius mėnesius po gruodžio 19-os politinatmosfera Baltarusijoje dramatiškai pablogėjo. Stiprėja represijos prieš demokratinę opoziciją, laisvą spaudą, pilietinę visuomenę. Baltarusija pažeidinėja ir tarptautines sutartis. Visados buvau už dialogą su Minsku, bet dabartinėmis sąlygomis jis tampa labai sudėtingas, ar apskritai neįmanomas. Tuo labiau, kad iš Minsko irgi sklinda nepamatuoti kaltinimai Europos Sąjungos adresu, netgi įžeidinėjimai. Rezoliucijoje raginama ieškoti naujų priemonių padėti Baltarusijos pilietinei visuomenei, opozicijai, ir tai yra teisinga. Galbūt tai yra ir iliuzija, bet, manau, kad ir Maskva, ir Kijevas galėtų padėti kalbant su Minsku dėl politinių kalinių paleidimo.
<SPEAKER ID="340" NAME="Cristian Dan Preda">
autorius. - (RO) Pone pirmininke, praeitose diskusijose kartu su kolegomis nariais irgi užsiminiau apie praeitą savaitę vykusią EURONEST parlamentinės asamblėjos sesiją, kurioje, kaip žinote, nedalyvavo Baltarusijos parlamento nariai. Jų nebuvimas pagrįstas, nes parlamento nariai Minske nėra laisvai renkami. Negana to, žmogaus teisių padėtis šioje šalyje vis dar blogesnuž kritinę.
<P>
Manau, kad visi buvome pasibaisėję represinėmis priemonėmis, kurių gruodžio mėnesį buvo imtasi prieš protestuotojus. Šiuo metu šeši iš septynių kandidatų, stojusių prieš prezidentą A. Lukašenko, tebėra teisiami ir persekiojami. Daug kitų žmonių, įskaitant ir kandidatų darbuotojus, yra kalėjime paprasčiausiai už dalyvavimą.
<P>
Manau, jog turi būti padaryti du svarbūs dalykai:
<P>
1. nepriklausomi tyrėjai turi ištirti represinius veiksmus;
<P>
2. manau, jog Baltarusijai turi būti sugriežtintos ekonominės sankcijos, taikomos šios šalies valstybinėms įmonėms, kurioms tenka svarbus vaidmuo formuojant regioną.
<SPEAKER ID="341" NAME="Kristiina Ojuland">
autorė. - Pone pirmininke, Baltarusijos padėtį šiemet aptariame ketvirtą kartą, tačiau gruodžio mėnesį sulaikyti politiniai kaliniai vis dar nepaleisti.
<P>
Esame dėkingi Tarybai už vizų sankcijų sugrąžinimą ir aukštų Baltarusijos pareigūnų turto įšaldymą; tai parodė, kad mūsų didelis susirūpinimas Baltarusijos žmonėmis nėra tik tuščias ir retoriškas. Galbūt kalbėjome nepakankamai aiškiai. Todėl raginame Europos Sąjungą išplėsti ribojamas priemones prieš A. Lukašenko režimą. Gerai apsvarstytos, tikslinės ekonominės sankcijos prieš valstybines įmones turės poveikį, kurio Baltarusijos valdžia negalės nepaisyti.
<P>
Nusikalstamas A. Lukašenko režimas smarkiai priklauso nuo pajamų, gautų iš valstybinių įmonių vykdomo cheminių medžiagų, sunkiosios pramonės ir tekstilės produktų eksporto. Užverdami duris į Europos rinką, galime pademonstruoti mūsų ryžtingą ketinimą nugalėti A. Lukašenko režimą. Esame pajėgūs daryti pokyčius. Režimo keitimo žūtbūt reikia Baltarusijos žmonėms. Negalime jiems nesuteikti jų ilgai lauktos laisvės.
<SPEAKER ID="342" NAME="Michał Tomasz Kamiński">
autorius. - (PL) Pone pirmininke, kalbame apie politiką ir žmogaus teises Baltarusijoje. Šiandien norėčiau pasirinkti kiek neįprastą požiūrį ir prisiminti dviejų su šia tema susijusių žmonių vardus. Vienas iš jų - mano draugas nuostabus baltarusis ir europietis Anatol Lyabedzka, kuris ką tik buvo paleistas iš kalėjimo, kur - esu visiškai įsitikinęs, kad neteisėtai - suimtas praleido virš 100 dienų. Šiandien norėčiau pareikšti šio Parlamento - esu tikras, tam pritaria dauguma Europos Parlamento narių - solidarumą jo atžvilgiu, nes jis tikrai to nusipelnė.
<P>
Antrasis žmogus, kurį norėčiau paminėti, yra žurnalistas Andrzej Poczobut, kuris rašo vienam didžiausių Lenkijos laikraščių "Gazeta Wyborcza". Aš, kaip ir šimtai tūkstančių lenkų, norėčiau kreiptis dėl jo išlaisvinimo. Jis taip pat šiuo metu suimtas ir persekiojamas dėl to, kad A. Lukašenko režime paprasčiausiai bijoma žodžio laisvės - bijoma žodžio laisvės, kuri yra kiekvienos demokratijos pamatas. Manau, jog mes, europiečiai, šiandien susirinkę šioje posėdžių salėje, neturime kito pasirinkimo, kaip tik labai garsiai ištarti "taip" laisvai Baltarusijai, "taip" demokratijai Baltarusijoje ir "taip" baltarusių tautai Europoje.
<P>
(Plojimai)
<SPEAKER ID="343" NAME="Raül Romeva i Rueda">
autorius. - Pone pirmininke, dar kartą apgailestauju dėl tvyrančios baimės bei oponentų gąsdinimo atmosferos Baltarusijoje ir nuo 2010 m. gruodžio mėnesio prezidento rinkimų besitęsiančio opozicijos veikėjų ir kitų persekiojimo.
<P>
Antra, griežtai smerkiu visus nuosprendžius dėl kriminalinių kaltinimų dėl masinių riaušių ir laikau juos politiškai motyvuotais ir abejotinais. Norėčiau pabrėžti, kad teismai vyko už uždarų durų. Sulaikytiesiems nebuvo suteikta galimybsusisiekti su liudininkais ir tinkamomis sąlygomis reguliariai matytis su teisiniais atstovais. Kaltinamųjų advokatai gavo keletą įspėjimų iš Teisingumo ministerijos ir iš kai kurių iš jų buvo atimta teisverstis advokato veikla. Manau, jog šiems tyrimams trūko nešališkumo.
<P>
Galiausiai smerkiu tai, kad Baltarusijos valdžios institucijos nerodo pakankamos pagarbos pagrindinėms su susirinkimo ir žodžio laisvėmis susijusiomis teisėms, ir raginu skubiai ir besąlygiškai paleisti visus vis dar įkalintus protestuotojus ir jų atžvilgiu panaikinti visus kaltinimus.
<SPEAKER ID="344" NAME="Jacek Protasiewicz">
PPE frakcijos vardu. - (PL) Pone pirmininke, politinir ekonominBaltarusijos padėtis blogėja tiesiog kasdien. Politiniu ir piliečių laisvių požiūriu matome, kad teisiami pagrindiniai pastarųjų prezidento rinkimų Aleksandro Lukašenko oponentai ir šiuose teismuose taikomos gėdingos procedūros. Taip pat esame represijų prieš laisvą žiniasklaidą liudininkai, ypač įskaitant tai, jog Andrzej Poczobut sulaikytas jau daugelį savaičių. Ekonomikos pablogėjimas matomas dėl rublio nuvertėjimo, finansų krizės ir einamųjų mokėjimų problemų. Negana to, Aleksandr Lukašenko praranda ne tik valstybės padėties, bet ir savo veiksmų kontrolę; tai matyti iš šokiruojančių ir įžeidžiančių pareiškimų, adresuotų Ukrainos prezidentui ir J. M. Barroso.
<P>
Ponios ir ponai, Komisija, Taryba, laikas baigti kalbas ir prašymus - laikas veikti. Mūsų rezoliucijos 8 dalyje aiškiai rašoma: atėjo metas įvesti ekonomines sankcijas, nes tai vienintelkalba, kurią A. Lukašenko supranta. Šiandien įvedę ekonomines sankcijas, galėtume tikėtis, kad bus nutraukti gėdingi teismai ir represijos, nes tai vienintelkalba, kurią A. Lukašenko supranta. Todėl laikas pereiti į kitą, t. y. ryžtingesnės reakcijos į Baltarusijos įvykius, etapą.
<SPEAKER ID="345" NAME="Mitro Repo">
S&D frakcijos vardu. - (FI) Pone pirmininke, Baltarusija ne veltui vadinama paskutine Europos diktatūra. Baltarusijoje kalėjime atsidurti galima už kandidatavimą rinkimuose ar viešą nuomonės reiškimą.
<P>
Pastarieji rinkimai nebuvo demokratiški. Negana to, Baltarusijos įstatymuose neužtikrinta susirinkimų laisvė, nekalbant apie žodžio laisvę. Opozicijos bei nepriklausomų žmogaus teisių gynimo grupių puldinėjimas dabar tapo nuolatine šalies problema. Veiksminga demokratija priklauso nuo aktyvaus opozicijos ir pilietinės visuomenės dalyvavimo politinėse diskusijose. Žmogaus teisės yra visuotinės, neatimamos ir tarpusavyje susijusios. Baltarusija atsakinga už savo piliečių žmogaus teisių saugojimą ir gerbimą.
<P>
Privalome visais įmanomais būdais remti veiksmingos demokratijos ir žmogaus teisių plėtrą Baltarusijoje pagal ES Rytų partnerystės struktūrą. ES turi apsvarstyti tikslines sankcijas ir kaip jas naudoti, nes pilietinvisuomenneturi nukentėti dėl dabartinės Baltarusijos padėties.
<SPEAKER ID="346" NAME="Leonidas Donskis">
ALDE frakcijos vardu. - Pone pirmininke, nėra nvieno ženklo, kad Baltarusijos režimas per ateinančius mėnesius ar metus pasikeis. Ko nors tikėtis galime tik labai stipraus Europos Sąjungos spaudimo atveju.
<P>
Baltarusija nuolat pažeidinėja visas pagrindines teises ir pilietines laisves. Per pastarąjį mėnesį matėme, kaip Baltarusijos valdžia pakartotinai rodsavo panieką pagrindinėms teisėms į susirinkimo ir žodžio laisves ir jų nepaisė.
<P>
Galėtume kalbėti apie A. Lukašenko ir jo režimo nekintamumą, tačiau negalime apsiriboti šia pesimistine gaida. Turėtume suprasti, jog darydami spaudimą dėl režimo ir labai tvirtus pareiškimus dėl žmogaus teisių pažeidimų kartu turėtume baltarusiams - baltarusių tautai - parodyti, kad jie laukiami Europoje.
<P>
Negalime būti klaidinami atsitiktinio A. Lukašenko pataikavimo Europos Sąjungai tik tam, jog būtų įsiutinta Rusija, arba atvirkščiai. Tai nepriimtina. Baltarusijos įvykiai turi būti vertinami labai griežtai ir turi būti daromas didesnis spaudimas.
<SPEAKER ID="347" NAME="Tomasz Piotr Poręba">
ECR frakcijos vardu. - (PL) Pone pirmininke, nuo šių metų pradžios apie Baltarusijos įvykius šiame Parlamente kalbėjome vidutiniškai kas du mėnesius - dabar tai trečias kartas. Kalbėjome apie žmogaus teisių pažeidimo atvejus, minėjome į kalėjimą patekusių opozicijos aktyvistų vardus ir kalbėjome apie tai, kaip daugeliui pilietinių ir nevyriausybinių organizacijų apribotos galimybės veikti. Iš tiesų, turėtume smerkti visus šiuos veiksmus ir griežtai prieš juos protestuoti. Tačiau manau, jog lygiai taip pat svarbu, o gal net svarbiau, kad Europos Sąjunga konkrečiai ir iš tikrųjų dalyvautų kuriant pilietinę visuomenę, teiktų finansinę paramą nevyriausybinėms organizacijoms ir laisvai žiniasklaidai, taip pat skirtų ekonomines sankcijas. Manau, atėjo tinkamas metas ekonominėms sankcijoms ir turime pradėti taikyti jas kuo greičiau.
<P>
Šiandien balsuosime dėl rezoliucijos, skirtos suteikti moralinę paramą Baltarusijos visuomenei. Mano nuomone, kitas žingsnis turėtų būti konkrečios priemonės, įskaitant finansines priemones ir ekonomines sankcijas, kurios sudarytų sąlygas Baltarusijoje atkurti laisvę ir demokratiją.
<SPEAKER ID="348" NAME="Krisztina Morvai" AFFILIATION="NI">
(HU) Pone pirmininke, ponios ir ponai, per mūsų diskusijas dėl žmogaus teisių padėties Baltarusijoje man kilo du klausimai. Pirmasis: ką pasakytumėte, jeigu po vienų ar dvejų metų vienas iš dabartinės A. Lukašenko valdžios narių atsidurtų čia, Europos Parlamente, ir eitų Piliečių laisvių, teisingumo ir vidaus reikalų komiteto pirmininko pavaduotojo pareigas? Ir antrasis: kada šių ketvirtadienio popietės diskusijų darbotvarkėje tarp ne ES valstybių narių pamatysiu, pvz., Jungtines Valstijas ar Izraelį, ypač atsižvelgiant į tai, kad jau diskutuojame dėl žmogaus teisių padėties šiose šalyse?
<P>
Leiskite per likusias dvi minutes paminėti keletą papildomų detalių dėl šių klausimų: problema dėl A. Lukašenko vyriausybės nario. Ponios ir ponai, K. Göncz, vengriškojo A. Lukašenko F. Gyurcsány vyriausybės narė, eina Piliečių laisvių, teisingumo ir vidaus reikalų komiteto pirmininko pavaduotojos pareigas ir moko Italiją, Prancūziją bei kitas demokratiškas valstybes apie žmogaus teises.
<P>
Kas iš tiesų išgarsino šį vengriškąjį A. Lukašenko F. Gyurcsány? Tie patys ir iš dalies dar akivaizdesni dalykai ir veiksmai, kaip ir išvardytieji šioje ataskaitoje. Jie susiję su A. Lukašenko ir Baltarusija, jiems jūs prieštaraujate, taip A. Lukašenko ir Baltarusijai, ne Europos Sąjungos valstybei, keldami aukštesnius reikalavimus nei Vengrijai ir F. Gyurcsány, įskaitant ir tai, kad vengriškasis A. Lukašenko jėga išvaikvisus reikšmingesnius protestus prieš vyriausybę. Aš asmeniškai dabar iš policijos sulaukiau kompensacijos ir atsiprašymo už tai, kad man, Europos Parlamento kandidatei, tiesiai į veidą buvo papurkšta ašarinių dujų. Labiausiai pritrenkiantis faktas yra tai, kad kai kurie vadovavę protestui prieš vyriausybę šiandien vis dar įkalinti, kai kurie iš jų atlieka skirtą laisvės atėmimo bausmę, o kai kurie sulaikyti laikinai.
<P>
Kitas mano klausimas susijęs su Jungtinėmis Valstijomis. Ten taip pat taikoma mirties bausmė, o Gvantaname vykdomi kankinimai yra tokie patys, kaip ir Baltarusijoje, kuriai jūs reiškiate prieštaravimus. Ar galėtų būti taip, kad kažkas ketina perimti į savo rankas Baltarusijos valstybinį turtą? Ar ne dėl šios priežasties ši šalis pasirinkta neatsitiktinai, ypač žinant, kad grasinate sankcijomis prieš šalies nacionalinį turtą ir valstybei priklausančias įmones?
<SPEAKER ID="349" NAME="Bernd Posselt" AFFILIATION="PPE">
Pone pirmininke, ne visada su J. Maštálka mąstome panašiai, tačiau šiandien jam pritariu. Pirmiausia, norėčiau pasakyti, jog visos šalys turi kovoti už demokratijos ir teisinės valstybės įsigalėjimą Baltarusijoje. Antra, noriu pasisakyti už daugiakalbystę. Kaip ir jis, esu iš mažosios Europos, buvusios Habsburgų imperijos, kuri daugeliu atžvilgių nebuvo bloga, bet subyrėjo dėl didžiausios kalbinės grupės, kuriai priklausau ir aš - vokiečių kalbos vartotojų, - nuolatinių reikalavimų, kad visi kalbėtų vokiškai. Tai lėmdaugiatautės bendruomenės baigtį. Charlesai, jus labai gerbiu, tačiau čia esame už daugiakalbystę ir ypač už mažumos kalbų teises.
<P>
Grįžtant prie Baltarusijos, noriu pasakyti, kad prieš 20 metų Kroatija ir Slovėnija tapo laisvomis šalimis - buvau ten - ir rugpjūčio mėnesį prie jų prisijungBaltijos šalys, Rusija ir Ukraina. Niekas negalėjo pagalvoti, kad po 20 metų Europoje vis dar bus diktatorių. Deja, jų yra ne vienas. Jų yra Baltarusijoje, diktatūros užuomazgų matyti Rusijoje, prie jos grįžtama Ukrainoje, taip pat problemų yra Moldovoje ir Padnestrėje. Todėl paprasčiausiai turime įžvelgti, jog visos mūsų rytų kaimynystės šalys vienaip ar kitaip susiduria su grėsme savo laisvei. Dėl to turime mąstyti labai konkrečiai, strategiškai, o laisvę ir teisinę valstybę turime laikyti pagrindiniu kriterijumi santykiuose su rytiniais kaimynais, ir ypač Baltarusija.
<SPEAKER ID="350" NAME="Marek Henryk Migalski" AFFILIATION="ECR">
Pone pirmininke, pradėsiu asmeniniu pranešimu. Organizacija "Libereco Partnership for Human Rights" manęs paprašperimti įkalinto Baltarusijos opozicijos aktyvisto krikštatėvystę. Buvau paprašytas įsivaikinti Dmitrijų Bandarenką. Norėčiau pasiūlyti visiems, susijusiems su šiais reikalais, paprašyti šios organizacijos teisės į baltarusių, kurių atžvilgiu taikomos represijos, ir jų šeimų globą - tai būtų šioks toks problemos sprendimas ir būdas, kuriuo jiems, esantiems ne toli, o su Europos Sąjunga besiribojančioje valstybėje, galime padėti.
<P>
Tačiau esu tikras, kad visi pritariame tvirtiems ir aiškiems žingsniams. Šiame Parlamente jau buvo minėta, jog privalome taikyti sankcijas ir kalbėti griežtai, nes su A. Lukašenko tegalime kalbėti kalba, kurią jis supranta - na, jis supranta savo interesų ir griežtas kalbas. Tam, kad išgelbėtume žmogaus teises ir demokratiją, privalome vartoti kalbą, kurią supranta Minskas.
<P>
Susidariau įspūdį, kad - nors apie tai šioje salėje kalbėjome daug kartų - mažai kas iš tų žodžių pavirto tikrove. Tai, aišku, kreipimasis į šį Parlamentą, ir į Europos Sąjungos įstaigas ir institucijas bei jų darbuotojus, tačiau kartu tai ir iššūkis, kurį jums siūlau dar kartą perduoti savo šalims ir nacionalinėms vyriausybėms, nes jos turi ne mažesnę galią nei mes, Europos Sąjungos atstovai, įtikinti A. Lukašenko įtvirtinti demokratiją ir laisvę Baltarusijoje.
<SPEAKER ID="351" NAME="Eija-Riitta Korhola" AFFILIATION="PPE">
Pone pirmininke, po gruodžio mėnesio rinkimų, Baltarusijos prezidentas A. Lukašenko pradėjo specialiai gniuždyti ir taip silpną politinę opoziciją ir nepriklausomą spaudą.
<P>
Maždaug 40 žmonių, dalyvavusių demonstracijose po rinkimų, buvo nubausti dėl pilietinių neramumų, už kuriuos bausmgali siekti 15 metų kalėjimo. Iš esmės Baltarusijoje būtent prezidentas atsakingas už antidemokratiškas jėgas.
<P>
A. Lukašenko vadovauja ketvirtą kadenciją ir per 16 metų parodė, kad jo poslinkiai link demokratijos tėra tik labai ciniškas žaidimas. Todėl Baltarusijai taikomi ES apribojimai visiškai pateisinami ir netgi turėtų būti paspartinti.
<P>
Tvirtai pritariu vakar Parlamento pateiktam pranešimui Tarptautinei ledo ritulio federacijai, kad Baltarusija praras teisę rengti 2014 m. pasaulio čempionatą, jeigu šalyje nebus į laisvę paleisti visi politiniai kaliniai. ES taip pat turėtų skirti tikslines ekonomines sankcijas ir padidinti paramą NVO Baltarusijoje.
<SPEAKER ID="352" NAME="Vasilica Viorica Dăncilă" AFFILIATION="S&amp;D">
Pone pirmininke, tarptautinbendruomenė, kuriai priklauso ir Europos Sąjunga, ilgai prašBaltarusijos valdžios gerbti prisiimtus tarptautinius įsipareigojimus, kad būtų sustabdyti represiniai veiksmai prieš opozicijos atstovus, paleisti per demonstracijas suimti protestuotojai, nutrauktos represinės priemonės prieš laisvą spaudą, pilietinę visuomenę ir žmogaus teisių aktyvistus ir kad būtų vykdomi skaidrūs ir nepriklausomi teismo procesai. Baltarusijos valdžiai reikia suprasti, kad jeigu ji negerbs žmogaus teisių ir teisinės valstybės, laikantis bendros 2009 m. gegužės 7 d. aukščiausiojo lygio Rytų partnerystės susitikime priimtos deklaracijos, kurią pasirašir Baltarusijos vyriausybė, Europos Sąjunga negalės pasiūlyti jokių įsipareigojimų dėl paramos.
<SPEAKER ID="353" NAME="Ulrike Lunacek">
autorius. - Pone pirmininke, paprašiau žodžio, nes noriu atkreipti dėmesį į K. Morvai prieš tai pasakytus žodžius. Kinga Göncz yra ne iš mano partijos, tačiau esu pasibaisėjęs, kaip K. Morvai diskutuodama apie paskutinę Europoje diktatūrą - A. Lukašenko valdomą Baltarusiją - paniekino garbingą šio Parlamento narę, pavadindama ją vengriškąja A. Lukašenko.
<P>
(Plojimai)
<P>
Taip nesilaikoma Europos Parlamento, į kurį mes visi buvome išrinkti, vertybių ir paminama jo garbė.
<SPEAKER ID="354" NAME="Krisztina Morvai" AFFILIATION="NI">
Pone pirmininke, įdomu, ar U. Lunacek mane girdėjo, kai sakiau, jog K. Göncz buvo vengriškojo A. Lukašenko - F. Gyurcsány - vyriausybės narė.
<P>
Prašau atsakyti į klausimą, pone U. Lunacekai. Ką jūs žinote apie didelius žmogaus teisių pažeidimus, 2006 m. padarytus Vengrijoje? Apibendrinkite juos. Jų skaičius ir mastas buvo ne ką mažesnis nei tų, kuriuos vykdA. Lukašenko, ir aš, kaip žmogaus teisių specialistė, griežtai smerkiu ir jūsų bendrapartiečius, šaudančius žmonėms į veidus, ir savavališkus sulaikymus, ir A. Lukašenko daromus žmogaus teisių pažeidimus. Abu atvejai yra netoleruotini ir jūs, kaip ir Parlamento nariai, turėtumėte prieš juos kovoti.
<SPEAKER ID="355" NAME="Ulrike Lunacek">
autorius. - Pone pirmininke, manau, pastaroji pranešėja paprasčiausiai painioja faktus. Vengrijoje nėra A. Lukašenko partijos. Nesu iš Vengrijos ir nesu iš Socialdemokratų partijos ar frakcijos, tačiau nesutinku, jog šio Parlamento nargali kritikuoti kitą asmenį šiame Parlamente kaip diktato partijos narį ar narę kitoje ne ES valstybėje.
<P>
(Plojimai)
<SPEAKER ID="356" NAME="Martin Schulz" AFFILIATION="S&amp;D">
(DE) Pone pirmininke, K. Göncz yra Europos Parlamento narė, priklausanti tai pačiai frakcijai, kaip ir aš. Galite prieštarauti F. Gyurcsány arba su juo sutikti. Galite nesutikti su K. Göncz arba ją palaikyti. Kiekvienas gali laisvai ir nepriklausomai spręsti už save, nesvarbu, ar jis už, ar prieš kokio nors asmens politinius įsitikinimus.
<P>
Dabar čia diskutuojame dėl paskutinės Europoje likusios diktatūros. Dėl vieno brutaliausių ir kruviniausių diktatorių Europos žemyne. Laisvai išrinktos, demokratiškos mano frakcijos narės lyginimą su kraugerišku diktatoriumi laikau visiškai nepriimtinu. Manau, jog Parlamentas turi duoti griežtą atkirtį, ypač kai šias kalbas girdime iš narės, atstovaujančios partijai, kuri niekam Europoje neprilygsta savo neapykanta romų mažumoms ir jų persekiojimais. K. Morvai tikrai yra žmogus, neturintis teisės kritikuoti K. Göncz.
<P>
(Plojimai)
<SPEAKER ID="357" NAME="Charles Tannock">
autorius. - Pone pirmininke, kalbėsiu apie Baltarusiją, o ne apie Vengrijos vidaus politiką. Praėjo 20 metų po Sovietų Sąjungos griūties, tačiau Baltarusijos prezidentui A. Lukašenko atrodo, kad visiškai niekas nepasikeitė. Politinpriespauda naudojama tiek pat kaip ir sovietų laikais, ir pagrindinis šios priespaudos vykdytojas - A. Lukašenko slaptoji policija, provokuojamai vis dar vadinama KGB.
<P>
Kaip pamename iš protestų po rinkimų praeitų metų gruodžio mėnesį, A. Lukašenko netoleruoja su juo nesutinkančių ir, atrodo, mėgaujasi naudodamas smurtą ir bauginimus prieš demokratijos aktyvistus. Kaip aiškiai nurodoma šiandienos rezoliucijoje, A. Lukašenko sustiprino savo persekiojimų ir bauginimų kampaniją prieš tuos, kas drįsta mesti iššūkį jo geležinio kumščio tvarkai. Raginame jį nutraukti šiuos beprasmiškus susidorojimus, paleisti į laisvę visus politinius kalinius ir sugrąžinti Baltarusiją į teisingos, pliuralistinės, daugiapartinės demokratijos kelią.
<P>
Praeitos savaitės steigiamojoje EURONEST parlamentinės asamblėjos sesijoje Baltarusijos atstovų nebuvo. Baltarusija yra trūkstama Europos demokratinės dėlionės dalis ir laukiu dienos, kai ji vėl prisijungs prie Europos šeimos.
<SPEAKER ID="358" NAME="Alfreds Rubiks" AFFILIATION="GUE/NGL">
(LV) Pone pirmininke, visapusiškai pritariu tvirtam Europos Parlamento ir jo narių nusistatymui, jog žmogaus teisės ne tik Europos Sąjungoje, bet ir visame pasaulyje yra pagrindinės teisės, t. y. gyvenimo pamatai. Tačiau visiškai nesutinku, kad valstybė, jos vadovas ar visi jos gyventojai būtų visuotinai baudžiami (nesiremiant jokiais konkrečiais pavyzdžiais) už nusikaltimus, kurių nepadarė. Jeigu kalbame apie tai, kad kažkas iš opozicijos (ir nebūtinai opozicijos) po tam tikrų įvykių yra suimtas ir tokiu atveju tai laikoma tam tikra diktatūra, tai kokia teismų paskirtis demokratinėje sistemoje? Leiskime teismams aiškintis, kas ten vyko, ir spręsti, kas nubaustas ar suimtas teisingai, o kas ne. Tai, kad jūs priklausote opozicijai, dar nėra pagrindas leisti jums daryti viską, kas šauna į galvą. Prašau į visus žiūrėti nepaprastai tolerantiškai ir išlaikant pusiausvyrą.
<SPEAKER ID="359" NAME="László Andor">
Komisijos narys. - Pone pirmininke, Komisija labai susirūpinusi dėl padėties Baltarusijoje ir ypač dėl įvykių po rinkimų standartų pažeidimo per 2010 m. gruodžio 19 d. vykusius rinkimus.
<P>
Griežtos priemonės dabar dar labiau stiprėja, be to, teisiami buvę kandidatai į prezidentus ir dauguma likusių sulaikytų aktyvistų. Tuo pačiu metu vyksta procesai, kurie gali baigtis dviejų likusių nepriklausomų laikraščių "Nasha Niva" ir "Narodnaya Volya" uždarymu, ir tęsiami puldinėjimai prieš politinę opoziciją, pilietinę visuomenę ir nepriklausomą spaudą.
<P>
Pirmininko pavaduotoja-vyriausioji įgaliotinC. Ashton pateiknemažai bendrųjų ir specialiųjų pareiškimų apie padėtį Baltarusijoje. Aiškiai pasmerkėme blogėjančią padėtį ir ne sykį kreipėmės į Baltarusiją, kad ši nutrauktų vis dar taikomas griežtas prieš politinę opoziciją ir pilietinę visuomenę nukreiptas priemones, paleistų visus politinius kalinius ir sustabdytų politiškai motyvuotus teismo procesus. Mes taip pat pareiškėme rimtą susirūpinimą dėl pranešimų apie kankinimus ir kitas netinkamo elgesio formas, bauginimus bei teismo pažeidimus.
<P>
Taip pat leiskite priminti, jog sausio mėnesį Taryba priėmribojamas priemones, apimančias draudimą keliauti ir turto užšaldymą. Šiame sąraše dabar yra 175 asmenys - į sąrašą dėl turto užšaldymo ir draudimo išduoti vizas, parengtą po 2006 m. rinkimų, buvo įtraukta 40 asmenų - ir, jei reikės atsižvelgiant į aplinkybes, esame pasiruošę įtraukti dar daugiau asmenų. Negana to, svarstome galimybes imtis tolesnių priemonių, įskaitant ir ekonomines.
<P>
Savo pranešimuose aiškiai pareiškėme, kad norime tęsti bendradarbiavimą su Baltarusijos žmonėmis ir pilietine visuomene. Pasistūmėjo vizų supaprastinimo klausimas. Vasario 28 d. Taryba priėmderybines direktyvas dėl vizų režimo supaprastinimo ir readmisijos susitarimų ir raginame valstybes nares panaudoti Bendrijos vizų kodekse numatytas lankstumo galimybes, ypač galimybę atsisakyti ir sumažinti vizų mokesčius tam tikroms piliečių kategorijoms. Kalbant apie pagalbą, Komisija keturis kartus didina pagalbą Baltarusijos gyventojams ir pilietinei visuomenei.
<P>
Ir toliau esame pasiryžę laikytis esminių įsipareigojimų politikos Baltarusijoje. Tai aiškiai matyti iš sausio 31 d. Užsienio reikalų tarybos išvadų. Taip pat suprantama, kad bet koks mūsų abipusių ryšių su Baltarusija stiprinimas priklausys nuo Baltarusijos rodomo noro gerbti demokratijos principus, teisinę valstybę ir žmogaus teises.
<P>
Baigdamas norėčiau pasakyti, jog padėtis Baltarusijoje ir toliau yra vienas iš prioritetų mūsų darbotvarkėje. Džiaugiuosi matydamas, kad didesnioji šio Parlamento dalis pasiryžusi tęsti rimtas diskusijas šia tema ir atsispirti blaškymuisi. Ir toliau akylai stebėsime pokyčius ir būsime pasiruošę tinkamai į juos reaguoti.
<SPEAKER ID="360" NAME="Pirmininkas">
Diskusijos baigtos.
<P>
Balsavimas vyks netrukus.
<P>
Raštiški pareiškimai (Darbo tvarkos taisyklių 149 straipsnis)
<SPEAKER ID="360" NAME="Jacek Olgierd Kurski" AFFILIATION="ECR">
raštu. - (PL) Buvome priversti ilgai stebėti Europos Sąjungos politinį neveiksmingumą susidūrus su tragiška padėtimi Baltarusijoje. Viena po kitos sekusios apeliacijos ir rezoliucijos nebuvo veiksmingos. Griežtu A. Lukašenko valdymu užčiaupiama opozicija, jos vadovai teisiami ir uždaromi į kalėjimus bei įstaigas, vadinamas "baudžiamosiomis kolonijomis". Šiame kontekste reikia paminėti opozicijos kandidatą į prezidentus Andrejų Sannikau, kurio teismas pradėtas prieš mėnesį, ir Mikalajų Statkevičių, kurį suėmKGB. Ką padarSąjunga, kad jie būtų paleisti? Raktas į sėkmingą revoliuciją Baltarusijoje yra Rusija, kuri visada buvo režimo sąjungininkė. Dėl šios priežasties per kitą susitikimą su Kremliaus vadovais būtų geriau nustoti kalbėti apie bendrą Europos saugumo zoną nuo Atlanto iki Uralo, kaip to nori Prancūzijos ir Vokietijos vadovai, ir priimti tikruosius iššūkius, kurie yra iškart už mūsų sienos. Ekonomikos krizBaltarusijoje yra geriausias laikas pokyčiams. Visa tarptautinpagalba turėtų priklausyti nuo demokratinių pokyčių Baltarusijoje.

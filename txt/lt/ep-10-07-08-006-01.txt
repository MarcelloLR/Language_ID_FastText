<CHAPTER ID="006-01">
1. ES ir JAV susitarimas dėl ES finansinių mokėjimų pranešimų duomenų tvarkymo ir perdavimo JAV vykdomos terorizmo finansavimo sekimo programos tikslais (
<SPEAKER ID="146" NAME="Alexander Alvaro">
pranešėjas. - (DE) Pone pirmininke, tikiuosi kolegos EP nariai supras, kad Europos Parlamentui atmetus šį susitarimą vasario mėn., dabar būtina aiškiai pasakyti, kad per tą laiką, bendradarbiaujant su Komisija, mums pavyko gerokai patobulinti šį dokumentą.
<P>
Norėčiau pasinaudoti šia proga ir padėkoti kolegoms EP nariams, atstovaujantiems Europos liaudies partijos (krikščionių demokratų) frakcijai, Europos Parlamento socialistų ir demokratų pažangiojo aljanso frakcijai, Žaliųjų frakcijai / Europos laisvajam aljansui ir Europos vieningųjų kairiųjų jungtinei frakcijai / Šiaurės šalių žaliesiems kairiesiems už pagalbą sudėtingomis aplinkybėmis rengiant susitarimą, kuris gina mūsų piliečių privatumo teisę, tai pat jų teisę į saugumą. Norėčiau priminti, kad tai buvo mūsų pirma proga įpūsti gyvybės Lisabonos sutarčiai, nepaliekant jos tik bedvasiu tekstu.
<P>
- Po balsavimo:
<SPEAKER ID="147" NAME="Pirmininkas">
Norėčiau padėkoti ir pasveikinti A. Alvaro, taip pat prieš tai dirbusią pranešėją J. Hennis-Plasschaert ir visus kolegas EP narius, kurie tiek daug dirbo rengdami šį susitarimą. Labai jums dėkoju.
<SPEAKER ID="148" NAME="Rui Tavares" AFFILIATION="GUE/NGL">
Pone pirmininke, norėčiau atkreipti jūsų dėmesį į šį pranešimą, kuriuo Tarybos ir Komisijos prašoma susitarti su Parlamentu dėl ES pareigūno paskyrimo į Vašingtoną duomenų atrinkimui kontroliuoti. Maloniai prašau jūsų asmeniškai susisiekti su Taryba ir Komisija kaip galima greičiau, kad tai būtų padaryta su tinkama parlamentine priežiūra.
<SPEAKER ID="149" NAME="Pirmininkas">
Dėkoju, kad priminėte. Susisieksiu su jais dėl šio klausimo.

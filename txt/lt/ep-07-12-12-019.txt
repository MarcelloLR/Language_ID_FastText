<CHAPTER ID="019">
Europos Sąjungos pagrindinių teisių agentūros ir Europos Tarybos bendradarbiavimas (diskusijos) 
<SPEAKER ID="379" NAME="Pirmininkė">
Kitas klausimas yra Adamoso Adamou pranešimas Piliečių laisvių, teisingumo ir vidaus reikalų komiteto vardu dėl pasiūlymo dėl Tarybos sprendimo dėl Europos bendrijos ir Europos Tarybos susitarimo dėl Europos Sąjungos pagrindinių teisių agentūros ir Europos Tarybos bendradarbiavimo sudarymo. - C6-0311/2007 -.
<SPEAKER ID="380" NAME="Franco Frattini">
Komisijos narys. - Gerb. pirmininke, norėčiau padėkoti Parlamentui ir pirmiausia pranešėjui A. Adamou už nuolatinį ir konstruktyvų bendradarbiavimą ir paramą, siekiant šio labai svarbaus bendradarbiavimo susitarimo.
<P>
Pagrindinių teisių agentūros įsteigimas yra didžiulis žingsnis į priekį, platinant ir siekiant pagarbos žmogaus teisėms Europos Sąjungoje. Tai yra ir sėkmingo tarpinstitucinio bendradarbiavimo pavyzdys. Visuomet siekiau užtikrinti visų trijų institucijų paramą šiai svarbiai iniciatyvai. Agentūra gali tikėtis sėkmės tik esant glaudžiam Europos Sąjungos ir Europos Tarybos bendradarbiavimui.
<P>
Tarybos sprendimo projektas atspindi šį tikslą. Čia įtvirtinta abiejų organizacijų siekis bendradarbiauti ir man džiugu, kad derybos dėl šio susitarimo praėjo sklandžiai ir labai konstruktyviai abiejų šalių pastangomis.
<P>
Dėl šio svarbaus susitarimo agentūra galės dirbti visu pajėgumu. Faktiškai jau dabar yra imtasi daugelio priemonių (o kitos rengiamos) siekiant sklandaus agentūros darbo. Šis susitarimas padės plėtoti išsamų bendradarbiavimą. Jis taip pat suteiks struktūrinį bendradarbiavimo pagrindą abiem institucijoms, todėl abipusis dialogas ir bendri veiksmai bus lengviau įgyvendinami ir veiksmingesni.
<P>
Tai taip pat padės išvengti abiejų institucijų darbo dubliavimo. Susitarime numatomi nuolatiniai agentūros ir Europos Tarybos darbuotojų susitikimai bei nuolatinis pasikeitimas informacija. Paskyrus į agentūros vadovybę ir vykdomąją tarybą nepriklausomą asmenį padidės galimybkeistis nuomonėmis ir bendradarbiauti.
<P>
Galiausiai šiuo susitarimu prisidedama prie mūsų bendro tikslo platinti ir ginti pagrindines teises Europos Sąjungoje.
<SPEAKER ID="381" NAME="Adamos Adamou">
pranešėjas. - (EL) Gerb. pirmininke, gerb. Komisijos nary, gerb. Parlamento nariai, aš norėčiau pradėti pareikšdamas savo susižavėjimą puikiu Europos Sąjungos pagrindinių teisių agentūros ir Europos Tarybos bendradarbiavimu, ypač siekiant susitarimo, kuriu abi pusės yra patenkintos. Aš tikiuosi, kad tuo pačiu pagrindu jų bendradarbiavimas sklandžiai tęsis ir ateityje.
<P>
Nepaisant užtrukusių diskusijų ir konsultacijų su šešėliniais pranešėjais dėl esminio šio pranešimo turinio, mums buvo pranešta, jog pagal darbo tvarkos taisyklių 83 straipsnio 7 dalį ir 52 straipsnio 2 dalį nebuvo įmanoma padaryti susitarimo teksto pakeitimų, o pačiam pranešimui būtų leistini tik procedūriniai pakeitimai. Tai yra aplinkybė, dėl kurios daugelis Piliečių laisvių, teisingumo ir vidaus reikalų komiteto narių prieš savo valią balsavo už pranešimą. Todėl mano pranešimas paprasčiausiai pritaria susitarimo tarp Europos Tarybos ir pagrindinių teisių agentūros sudarymui.
<P>
ES pagrindinių teisių apsaugos principų sistema buvo plėtojama daugiausia per Europos teisingumo teismo praktiką ir yra patvirtinta aiškiu ES sutartyse išreikštu pripažinimu. Tačiau yra ypač svarbu užtikrinti, kad ši žmogaus teisių apsaugos sistema toliau būtų stiprinama apsaugant tokius pagrindinius principus kaip nediskriminavimas, kova su atskirtimi, pagarba žodžio laisvei ir religijai, sąžinės laisvir socialinės bei ekonominės teisės.
<P>
Europos pagrindinių teisių agentūra, įgyvendindama Bendrijos teisę, galėtų pateikti Bendrijos bei jos valstybių narių institucijoms, tarnyboms ir agentūroms minėtuosius principus. Yra be galo svarbu pripažinti, kad būtent Europos Taryba, vykdydama pažangią veiklą šioje srityje, išvystišsamią žmogaus teisių apsaugos ir skatinimo bei teisinės valstybės normų, teisinių ir teisminių priemonių sistemą ir turi šioje srityje sukaupusi didžiulės patirties. Todėl, drauge siekdamos bendro pagrindinių teisių apsaugos tikslo, Europos Taryba ir Pagrindinių teisių agentūra turėtų veikti papildydamos viena kitą, padėdamos viena kitai vengdamos veiksmų dubliavimosi ir Europos Tarybos sukurtos žmogaus teisių ir asmens teisių teisinės ir ne tik teisinės apsaugos sistemos nepastovumo bei neužtikrintumo. Mes turime pasirūpinti ir užtikrinti, kad, kaip yra nustatyta Europos Tarybos, 47 valstybes nares jungiančios organizacijos, nekils joks iššūkis jokiam teisiniam precedentui ir jokiam esminiam žmogaus teisių apsaugos turiniui.
<P>
Aš taip pat norėčiau pabrėžti, kad turime atremti bet kokius valdžios ir procedūrų dubliavimo pavojus ir išvengti maišaties dėl šių dviejų tarnybų tikslų ir atsakomybės lygio, kad taip galėtume pasiekti darnų abiejų institucijų bendradarbiavimą. Tai pirmiausia turėtų atsispindėti metinėje agentūros darbo programoje ir šių dviejų institucijų sąryšio sustiprinime bei viena kitos papildyme.
<P>
Kalbant apie keitimąsi informaciją tarp Europos Tarybos ir pagrindinių teisių agentūros, svarbiausia, kad toks keitimasis iš abiejų pusių vyktų kuo konfidencialiau. Pagrindinių teisių agentūra ir Europos Taryba turėtų sutarti dėl tikslesnių taisyklių dėl 15 Susitarimo straipsnio įgyvendinimo, kuris numato agentūros Europos Tarybai skiriamas dotacijas siekiant užtikrinti visišką skaidrumą ir išvengti bet kokios didesnės abiejų institucijų tarpusavio priklausomybės.
<P>
Taip pat yra būtina įgyvendinti 7 susitarimo straipsnį tokiu būdu, kuris leistų dviem institucijoms pagal abišalį susitarimą ir tinkamai atsižvelgiant į jų darbo tvarkos taisykles keistis kuo didesniu informacijos kiekiu tiek, kiek tai yra įmanoma pagal galiojančias konfidencialumo nuostatas. Ši informacija neturėtų būti prieinama jokioms kitoms institucijoms, išskyrus tas, kurios yra tiesiogiai susijusios su svarstomo klausimo nagrinėjimu. Ji taip pat neturėtų būti prieinama jokioms trečiųjų šalių institucijoms ar agentūroms, jeigu nėra pateikiamos naudojimosi informacija garantijos ir užtikrinama būtina kontrolė.
<P>
Kaip jau minėjau, Komisijos ir Europos Tarybos bendradarbiavimas derybų dėl susitarimo metu pasirodesąs labai produktyvus, tad yra tikimasi, jog dvi institucijos veiksmingai tęs savo bendradarbiavimą ir ateityje savo veiklą vykdydamos skaidriai bei papildydamos viena kitą. Tačiau yra be galo svarbu, kad Europos Parlamentas per periodines jam pateikiamas ataskaitas būtų įtrauktas į šį procesą, ir kad Europos Taryba būtų paraginta pareikšti savo nuomonę dėl atliekamų peržiūrų ir įvertinimų siekiant institucijoms papildyti vienai kitą, padaryti jų vykdomas operacijas skaidriomis ir išvengti veiklos dubliavimo.
<SPEAKER ID="382" NAME="Kinga Gál">
PPE-DE frakcijos vardu. - Gerb. pirmininke, malonu šiandien būti šešėline pranešėja PPE-DE frakcijos vardu dėl pranešimo apie Europos Bendrijos ir Europos Tarybos susitarimo sudarymo dėl Europos Sąjungos pagrindinių teisių agentūros ir Europos Tarybos bendradarbiavimo.
<P>
Mes praleidome nemažai laiko diskutuodami ir tardamiesi dėl agentūros poreikio, dėl jos priimtinumo Europos Tarybai; ir dėl realaus ir naudingo dviejų šalių bendradarbiavimo.
<P>
Parlamentas ir Komisija visų derybų metu pozicijos nekeitė: taip, mums agentūra reikalinga, manome, kad šiai institucijai yra pagrindas bei manome, kad Europos Taryba ir agentūra sugebės naudingai bendradarbiauti.
<P>
Todėl džiaugiuosi tuo, kad parengus šį susitarimą galime kalbėti apie institucinį bendradarbiavimą. Kita vertus, tenka apgailestauti, kad mums nepavyko tam tikrose srityse padaryti pakeitimų, nes turėjau ketinimą pabrėžti būtinybę atsižvelgti į, agentūrai sprendžiant konkrečius klausimus, Europos Tarybos Parlamentinės asamblėjos patirtį ir žinias, pasitelkiant jos ataskaitų teikimo sistemą, pvz., teisės reikalų ir žmogaus teisių komitete, kuriame yra sukaupta didžiulpatirtis ir žinios sprendžiant šiuos klausimus.
<P>
Tačiau džiaugiuosi, kad sudarę šį susitarimą parodysime, kad norime, jog ši institucija ir agentūra pradėtų darbą kaip įmanoma greičiau. Agentūra oficialiai inauguruota kovo 1 d., tačiau jos darbinir valdymo struktūra dar nėra iki galo nustatyta. Būtina imtis tolesnių veiksmų ir pagerinti esamą padėtį.
<P>
Šiuo klausimu domėjausi nuo pat mano kadencijos pradžios ir pastebėjau, su kokiais dideliais sunkumais susiduriama mėginant apibrėžti jos apimtį, įgaliojimų sritį ir sprendimų priėmimo struktūras visiems dalyvaujantiems veikėjams priimtinu būdu.
<P>
Mums visiems susirūpinimą kelia tai, kad dėl to, jog agentūra ketina rinkti ir kaupti duomenis ir rengti rekomendacijas šioje srityje veikiančioms institucijoms, gali būti sunku apibrėžti jos įgaliojimų ribas, nes jie yra horizontalaus pobūdžio ir susiję su visomis Bendrijos politikos sritimis.
<P>
Mus turėtų tenkinti tik patikimos ir atsakingos agentūros sukūrimas, kuriai suteikta pakankamai galių ir tinkamas biudžetas užduočiai atlikti. Šiuo susitarimu galima prie to prisidėti.
<P>
Siekiame užtikrinti, kad šios užduotys ir darbas nesidubliuotų. Tikėkimės, kad šiandien iškilmingai paskelbta pagrindinių teisių chartija ir agentūra bus kaip dvi vieno medalio pusės: pirmasis praktinis žingsnis link būsimos Sąjungos politikos žmogaus teisių ir pagrindinių laisvių srityje.
<SPEAKER ID="383" NAME="Genowefa Grabowska">
PSE frakcijos vardu. - (PL) Gerb. pirmininke, tai, ką mes šiandien svarstome, yra netipiška procedūra, kadangi Europos Parlamentas pasisako dėl bendradarbiavimo susitarimo tarp Europos Sąjungos ir Europos Tarybos tikslingumo. Mes neturime galimybės įsikišti į šį susitarimą: mes jį tiesiog vertiname ir pasakome savo nuomonę apie jį.
<P>
Europos Taryba yra seniausia su žmogaus teisėmis ir demokratijos stiprinimu susijusi Europos organizacija. Nvienam čia esančių nereikia priminti, jog bendradarbiavimas tarp Europos Tarybos ir Europos Sąjungos - ankstesniųjų Europos Bendrijų - egzistavo nuo pat pradžių. Prisijungimas prie narystės šaliai, trokštančiai prisijungti prie Europos Sąjungos, yra sąlygotas vertybių, kurios yra išreikštos Europos Tarybos Statute, pagarba: teisinės valstybės normos, demokratija ir, svarbiausia, pagarba žmogaus teisėms.
<P>
Todėl yra gerai, kad šios dvi institucijos, Europos Bendrijos - dabar jau Europos Sąjunga - ir Europos Taryba bendradarbiaus ne vien tik įsikūrusios viena šalia kitos Strasbūre, bet ir įsitraukdamos į bendras veiklos sritis. Susitarimas, apie kurį mes šiandien diskutuojame, nėra nei itin autentiškas, nei naujas, tiesiog pagrindinių teisių agentūra nėra visiškai nauja institucija.
<P>
Kaip mums yra žinoma, pagrindinių teisių agentūra pakeitVienoje įsikūrusį Europos rasizmo ir ksenofobijos kontrolės centrą. Šis centras su Europos Taryba taip pat buvo sudaręs panašų bendradarbiavimo susitarimą. Tas 1999 m. sudarytas susitarimas atsižvelgį abi puses ir galiojo iki dabar, tai yra iki tos akimirkos, kai centrą pakeitpagrindinių teisių agentūra.
<P>
Tačiau kadangi atsidaro nauja ES tarnyba, mes turime išnagrinėti naują susitarimą dėl bendradarbiavimo su Europos Taryba, kad įsitikintume tuo, jog tai, kas atrodo esančios dvi panašios institucijos, ne konkuruoja viena su kita, o bendradarbiauja.
<P>
Turiu pasakyti, kad dėl susitarimo buvo susitarta greitai, tačiau gerai. Mes neturime jokių didelių abejonių, susijusių su jo turiniu, o ir negalėtume jų turėti. Susitarimas nustato bendradarbiavimo struktūrą, numato dėsningus ryšius ir, svarbiausia, sukuria asmenines sąsajas, kadangi numato Europos Tarybos teisę reikalauti asmens iš šalies - ir to asmens atstovo - bei kad jie būtų agentūros valdybos ir vykdomosios tarybos nariais. Visa tai nuteikia mane visiškai palaikyti šį pasiūlymą ir pritarti susitarimui, kuris gerai pasitarnaus abiejų institucijų veiklai.
<SPEAKER ID="384" NAME="Irena Belohorská" AFFILIATION="NI">
(SK) Gerb. parlamento nariai, dėkoju už man suteiktą galimybę pasisakyti. Pranešimas nagrinėja galimų interesų konfliktų tarp Europos pagrindinių teisių agentūros ir Europos Tarybos atvejų klausimus. Mano manymu, šis klausimas yra antraeilis. Tikrasis sunkumas kyla dėl Europos žmogaus teisių teismo Strasbūre ir Europos teisingumo teismo Liuksemburge.
<P>
Abu šie teismai turi įgaliojimus veikti žmogaus teisių pažeidimų srityje, ir yra keletas nutarimų, kai šios dvi institucijos prieštarauja viena kitai. Dauguma tokių bylų yra susijusios su Europos žmogaus teisių ir pagrindinių laisvių apsaugos konvencijos 6 ir 8 straipsniais bei yra siejamos su teismo procesais dėl konkurencijos taisyklių pažeidimų. Tokie yra "National Panasonic", "Hoechst AG", "Niemetz" ir kt. atvejai.
<P>
Galiausiai Europos Sąjungos pagrindinių teisių chartija ir Europos Sąjungos patvirtinta Europos žmogaus teisių ir pagrindinių laisvių apsaugos konvencija yra du panašūs, tačiau vis dar skirtingi dokumentai. Europos pagrindinių teisių agentūros kompetencija yra sutelkta ties kontrole ir parama. Susitarimas yra sudarytas pagal Europos bendrijos steigimo Sutarties 300 straipsnį, ir paaiškins atskiras kompetencijas, todėl yra sveikintinas. Taip pat yra sveikintina ir tai, kad Europos Taryba turės atstovą valdybos taryboje.
<P>
Nors agentūros kompetencijos sritis yra ribota, aš tikiu, kad jos veikla papildys, o ne konkuruos su Europos Tarybos veikla. Bet kokiu atveju, mes turime toliau nagrinėti šią temą teisinės pagrindinių teisių chartijos padėties pokyčių fone.
<SPEAKER ID="385" NAME="Panayiotis Demetriou" AFFILIATION="PPE-DE">
(EL) Gerb. pirmininke, gerb. Komisijos nary, per pastaruosius kelis mėnesius Europos Sąjunga priėmketuris ryžtingus sprendimus žmogaus teisėms stiprinti ir apsaugoti. Pirmiausia buvo įkurta pagrindinių teisių agentūra. Antra, į Reformų sutartį buvo įtraukti straipsnis dėl pagrindinių teisių chartijos teisiškai privalomų įgaliojimų ir straipsnis dėl Europos Sąjungos prisijungimo prie 1950 m. Europos žmogaus teisių konvencijos. Trečia, šiandien Parlamentas iškilmingai pasirašpagrindinių teisių chartiją, ją oficialiai paskelbus ši chartija tampa Europos teisyno dalimi. Koks šiuolaikiškas žmogaus teisių kodeksas! Ketvirta, sudarymas - ką mes šiandien aptariame - susitarimo tarp ES pagrindinių teisių agentūros ir Europos Tarybos yra ženklas būtent tos pozicijos, kurios laikosi Europos Sąjunga - žmogaus teisių stiprinimo - ir parodo, kad šis elementas yra esminis kiekvienai šiuolaikinei visuomenei, kiekvienai šiuolaikinei valstybei.
<P>
Mes nematome jokio Europos Tarybos, kuri tvirtai užima tarptautinio žmogaus teisių saugotojo poziciją, vaidmens priklausomumo, dubliavimo ar pakeitimo. Priešingai, buvo pradėtas naujas bendradarbiavimo, o ne priešiškumo tarpsnis. Todėl aš sutinku su viskuo, ką mano tėvynainis pranešėjas pasakšiuo klausimu ir visiškai pritariu jo pranešimui, dėl kurio aš jį ir palaikau.
<P>
Būdamas Europos Tarybos parlamentinės asamblėjos garbės nariu, dėl ko man yra didelgarbė, aš taip pat labai didžiuojuosi ir džiaugiuosi dėl to, kad dvi institucijos, - Europos Sąjunga ir Europos Taryba - pradeda savo bendradarbiavimą šioje srityje ir tikiuosi, kad šis amžius į pasaulio istoriją įeis kaip žmogaus teisių amžius.
<SPEAKER ID="386" NAME="Sylwester Chruszcz" AFFILIATION="NI">
(PL) Gerb. pirmininke, Europos Sąjungos pagrindinių teisių agentūra Vienoje yra dar viena brangi institucija, kuri, be to, pretenzingai reikalauja suteikti jai teisę kontroliuoti ir dėstyti valstybėms narėms apie tai, kaip laikytis pagrindinių teisių chartijos ir kitų klausimų.
<P>
Sunku nepasiduoti įspūdžiui, kad Europos mokesčių mokėtojų pinigai yra perleidžiami dar kitai darbotvarkei, kad sustiprintų Briuselio valdžios institucijas ir Europos bendrijų statistikos tarnybą (Eurostatą). Europos Taryba ir Europos saugumo ir bendradarbiavimo organizacija (OSCE) yra veikiančios institucijos, kurios tvarkosi su kai kuriais reikalais tarptautiniu, ne viršvalstybiniu lygiu. Tai, ką mes matome, yra jau esamų institucijų dubliavimas, kuris padidina Europos Sąjungos įgaliojimus ir ES biurokratizmą.
<P>
Europos šalys - įskaitant ir mano šalį Lenkiją - privalo apginti ir stiprinti žmogaus teises laikydamosi inter alia Europos žmogaus teisių konvencijos. Tačiau pagrindinių teisių agentūra, kartu su kitomis įspūdingu greičiu steigiamomis agentūromis, yra ne tik pinigų švaistymas, bet ir tolesnabejotina, kad nepasakius žalinga, iš Briuselio pusės kylanti iniciatyva.
<SPEAKER ID="387" NAME="Roberta Alma Anastase" AFFILIATION="PPE-DE">
(RO) Gerb. Parlamento nariai, šis plenarinis posėdis buvo išskirtinis dėl įvairių Europos veiksmų žmogaus teisių srityje, taip pat jis pasižymėjo dėl galimybės gauti jų 2007 m. įvertinimą.
<P>
Tuo pat metu, įkuriant pagrindinių teisių agentūrą ir paskelbiant Pagrindinių teisių chartiją, sprendimas sudaryti bendradarbiavimo susitarimą tarp anksčiau paminėtos agentūros ir Europos Tarybos yra dalis Europos Sąjungos pastangų sustiprinti jos, kaip žmogaus teisių propaguotojos, vaidmenį ir jo atlikimą tiek iš vidaus, tiek iš išorės. Aš norėčiau atkreipti dėmesį į du aspektus, kurie, manau, yra svarbūs šioje srityje.
<P>
Pirmiausia aš palaikau ketinimus pasiekti dvigubą šio susitarimo tikslą, o būtent, viena vertus, siekti Europos politikos efektyvumo ir sustiprinimo žmogaus teisių ir darnos srityje, o kita vertus, išvengti susidubliavimo. Tai yra vienintelis kelias, kurio mes galime toliau eiti siekdami užtikrinti pagarbą pagrindiniams Europos žmogaus teisių konvencijoje nurodytiems ir pagrindinių teisių chartijos papildytiems principams, įskaitant ir mūsų pačių mechanizmų sutvirtinimą šiuo tikslu.
<P>
Antra, aš palaikau ketinimą sutvirtinti mūsų bendradarbiavimą specifiniais žmogaus teisių apsaugos projektais, kuriuos pradėjo Europos Taryba. Ši sąveikos rūšis konkrečiais atvejais leis mums toliau prisidėti prie žmogaus teisių padėties gerinimo tiek viduje, tiek išorėje. Aš norėčiau atkreipti dėmesį į tai, kad toks bendradarbiavimas turėtų būti ypač skatinamas Europos šalyse, kurios kartu yra ir Europos Sąjungos siena, kad taip būtų sukurta tikra demokratijos sritis prie išorinės Sąjungos sienos.
<P>
Kaip Juodosios jūros regioninio bendradarbiavimo pranešėja, aš prašau Europos institucijų paremti regioninio bendradarbiavimo projektus. Aš svarstau iniciatyvą sukurti Juodosios jūros euroregioną tam, kad demokratija būtų skatinama regioniniu lygiu, kaip buvo pradėta Europos Tarybos. Tai yra gera pradžia šia kryptimi, ir aš kviečiu Komisiją parodyti visišką savo paramą dėl sėkmingo šio tikslo įgyvendinimo.
<SPEAKER ID="388" NAME="Pirmininkė">
Diskusijos baigtos.
<P>
Balsavimas vyks 2007 m. gruodžio 13 d., ketvirtadienį.

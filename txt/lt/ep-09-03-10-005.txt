<CHAPTER ID="005">
Variklinių transporto priemonių tipo patvirtinimo, atsižvelgiant į jų bendrąją saugą, reikalavimai (diskusijos) 
<SPEAKER ID="015" NAME="Pirmininkė">
Kitas klausimas - Pranešimas dėl pasiūlymo dėl Europos Parlamento ir Tarybos reglamento dėl variklinių transporto priemonių tipo patvirtinimo, atsižvelgiant į jų bendrąją saugą, reikalavimų - C6-0210/2008 - - Vidaus rinkos ir vartotojų apsaugos komitetas. Pranešėjas: Andreas Schwab.
<SPEAKER ID="016" NAME="Andreas Schwab" LANGUAGE="DE">
Gerb. pirmininke, ponios ir ponai, iš pradžių norėčiau - ir ne dėl įprasto formalumo, o labai nuoširdžiai iš mano pusės - širdingai padėkoti Komisijos nariui Günteriui Verheugenui, Komisijai, jos personalo nariams, Tarybai pirmininkaujančiai Čekijai, kurios atstovų šiandien, deja, nėra su mumis, ir komiteto nariams už pozityvų ir naudingą bendradarbiavimą kuriant šį dokumentų rinkinį.
<P>
Jeigu paanalizuotumėte, kokio lygio aplinką tausojančias priemones galima išvystyti automobilių atžvilgiu, nustebtumėte, kad sugaišta tiek daug laiko, mėginant įgyvendinti kitas priemones. Manyčiau, kad Parlamentas kaip Europos institucija žengsvarbų žingsnį į priekį, kurio svarbos, deja, iki šiol nepavyko atskleisti bendrai visuomenei ar politinėse diskusijose.
<P>
Reglamentas, kurio priėmimą šiandien svarstome, yra aplinką tausojantis, nes, kaip CO2 paketo dalis, jis reikšmingai prisideda Europos politikos atžvilgiu prie išmetamų iš variklinių transporto priemonių CO2 dujų kiekio mažinimo. Tačiau tuo pačiu - vadinčiau tai protinga aplinkosaugos politika - jis padeda vartotojams, t. y. vairuotojams, mokėti mažiau ir kartu tausoti aplinką, nes tai leidžia žymiai sutaupyti ne vien tik CO2, bet ir benzino ir dyzelio, atžvilgiu. Be to, šis reglamentas - tai irgi svarbus aspektas, kuris ypač didelę reikšmę turėjo Parlamentui ir jo nariams - leidžia pagerinti Europos kelių saugumą, ir ne vien tik krovininėms transporto priemonėms, bet ir lengviesiems automobiliams.
<P>
Neketinu atskirai aptarti reglamento punktų, tačiau manau, kad dėl minėtų aspektų turime įsigilinti į kelis svarbius politinius signalus.
<P>
Pirma, įvedus privalomą padangų oro slėgio stebėjimo sistemą variklinėse transporto priemonėse, didesnis oro slėgis padangose ir geresnis padangų riedėjimas, kurį padangų pramonsugebės realizuoti, leis Europos vairuotojams sunaudoti 5 proc. mažiau degalų, nepastebint išaugusių sąnaudų.
<P>
Antra, ypatingo dėmesio nusipelno tai, kad mums pavyko pasiekti, kad privaloma elektroninstabilumo kontrolės sistema, dar vadinama ESK sistema, transporto priemonėse būtų pradėta diegti kiek įmanoma anksčiau, t. y. nuo 2011 m., ir kad taip pasielgėme ne prieš Europos automobilių pramonės valią, bet aktyviai jai dalyvaujant ir palaikant, nes tai žymiai pagerins Europos kelių saugą. Deja, kadangi tinkami techniniai aprašymai dar nebuvo paruošti, mums nepavyko užtikrinti ir privalomo staigaus stabdymo sistemos (AEBS) ir įspėjimo apie nukrypimą nuo kelio juostos sistemos (LDWS) - atsiprašau dėl techninių terminų, kurie paprastai nenaudojami viešose diskusijose šiuo klausimu - įdiegimo iki 2018 m, ypač krovininėse transporto priemonėse. Ši priemonžymiai pagerins Europos kelių saugą, ypač mūsų greitkeliuose. Galiu pasakyti tik tiek, kad tai galėtų sumažinti mirties atvejų ir sužalojimų skaičių apie 35 tūkst.
<P>
Ir, galiausiai - vis dar yra nuomonių skirtumų šiuo klausimu - šiame reglamente taip pat atsižvelgėme į tai, kad padangos kels žymiai mažiau triukšmo. Tiesa, tai pareikalaus šiek tiek išlaidų, todėl, mūsų manymu, buvo ypač svarbu į reglamentą įtraukti pastraipą, kad kelių eismo triukšmo emisijų mažinimas negali būti patikėtas išimtinai padangų gamintojams ir, netiesiogiai, vartotojams, bet ir valstybėms narėms, kad jos rūpintųsi kelių danga, ir esu nepaprastai dėkingas, kad Taryba, galų gale, pritaršiai nuostatai.
<P>
Dėkoju jums už bendradarbiavimą ir tikiuosi įdomių diskusijų.
<SPEAKER ID="017" NAME="Günter Verheugen" LANGUAGE="DE">
Gerb. pirmininke, gerbiami nariai, aš taip pat pirmiausia norėčiau padėkoti pranešėjui A. Schwabui bei tiems nariams šioje salėje, kurie dalyvavo paruošiamajame darbe, už jų tikrai naudingą ir aktyvų bendradarbiavimą, dėl kurio susitarimą galima pasiekti jau pirmajame svarstyme.
<P>
Iš tiesų čia svarstome labai techninį reglamentą, tačiau jis turi didžiulę ir ilgalaikę politinę reikšmę. Reglamentas, kurį šiandien ruošiamės priimti, yra kertinis akmuo gerinant kelių saugą. Šis reglamentas pavers Europos automobilius saugesniais. Tai - kertinis akmuo Europos derinant transporto priemones su aplinka, nes suderinamumą su aplinka galima pasiekti ne vien gaminant daugiau ekonomiškų variklių - automobilių srityje yra ir kitų skirtingų pasirinkimų degalams taupyti ir užterštumui mažinti. Viską apsvarsčius, matyti, kad šis reglamentas neatsiejamas ir nuo teisėkūros tobulinimo, nes leidžia iš esmės supaprastinti visą teisinį reguliavimą.
<P>
Norėčiau pradėti nuo saugumo aspekto, svarbiausio elemento šiame projekte. Iki šiol saugumas Europos keliuose - klausimas, reikalaujantis daug dėmesio ir keliantis didžiulį susirūpinimą. Čia mūsų kuriamos taisyklės, kurios kaip standartas bus taikomos Europos automobiliams nuo 2011 m., mirties atvejų ir rimtų sužalojimų skaičių Europos keliuose sumažins 35 tūkst. per metus. Elektroninės stabilumo kontrolės sistemos įdiegimas keleivinėse transporto priemonėse ir ypač prekybos transporto priemonėse gali išsaugoti gyvybę beveik 3 tūkst. žmonių per metus ir užkirsti kelią rimtiems sužalojimams 25 tūkst. žmonių. Ši saugos įrangos dalis, kuri, ypač kalbant apie krovinines transporto priemones, dažnai patenkančias į rimtus nelaimingus atsitikimus, iki šiol retai naudota. Bendra ekonominnauda gerokai pranoks gamintojų patiriamas išlaidas.
<P>
Šis priemonių paketas suvaidins svarbų vaidmenį įgyvendinant Europos strategiją dėl lengvųjų automobilių ir nedidelės galios prekybos transporto priemonių išmetamų CO2 dujų. Joje numatytos privalomos mažo pasipriešinimo riedėjimui padangos, padangų oro slėgio stebėjimo sistemos įdiegimas ir pavarų perjungimo indikatoriai. Šios priemonės sumažins vidutinį išmetamų CO2 dujų kiekį nuo 6 iki 7 gramų CO2 kilometrui. Vadinasi, tai - labai vertingas indėlis. Be to, norėčiau pabrėžti, kad šis pasiūlymas žymiai sumažins triukšmo taršą keliuose, nes padangų keliamo triukšmo lygių sumažinimas labai pagerins padėtį šioje srityje.
<P>
Čia dar kartą norėčiau pabrėžti, kad tvarų mobilumą Europoje galime pasiekti tik jeigu įtrauksime visų susijusių veiksnių potencialą kaip integruoto metodo dalį, ir tai reiškia pačią transporto priemonę - apie tai šiandien diskutuojame - tačiau turime aptarti ir transporto infrastruktūrą bei vairuotojų elgesį. Man labai džiugu, kad būtent tokia yra Europos Parlamento pozicija.
<P>
Dėl įstatymų leidybos supaprastinimo norėčiau pasakyti, kad šis reglamentas įspūdingai supaprastins teisinio reguliavimo aplinką. Vien šis reglamentas panaikins 50 galiojančių direktyvų ir, kur tik įmanoma, jas pakeis tarptautinėmis taisyklėmis. Mažesnės administravimo išlaidos, didesnis skaidrumas ir geresnis tarptautinis harmonizavimas leis pramonei nemažai sutaupyti, ir tai padės stiprinti jos konkurencingumą. Be to, valstybės narės turės naudos iš mažesnių išlaidų, kurias jos skiria administravimui.
<P>
Automobilių pramonės klausimu, vargu, ar įmanoma nepaminėto to, kad šiuo metu Europos automobilių pramonsusiduria su labai rimta krize - didžiausia krize pastaraisiais dešimtmečiais. Taigi natūralu užduoti klausimą, ar atėjo tinkamas metas įgyvendinti techninius reglamentus. Norėčiau gana aiškiai atsakyti į šį klausimą: reglamentas, kurio priėmimą šiandien svarstome, yra vienas iš programos CARS 21 proceso rezultatų, kuriame aktyviai dirbome su gamintojais, valstybėmis narėmis ir pilietine visuomene, siekdami apibrėžti Europos automobilių pramonės ateitį ir numatyti, koks bus Europos ateities automobilis. Ypač norėčiau pabrėžti, kad per šią krizę - ir ypač šią krizę - Europos gamintojai neturi susilpnėti, atėjus metui išvystyti ir į rinką patiekti automobilius, atitinkančius XXI a. reikalavimus. Šie reikalavimai pakankamai aiškūs: vartotojai pageidauja transporto priemonių, kurios sunaudoja mažiau degalų, yra tausojančios aplinką ir saugesnės.
<P>
Europos ateities automobilio vizija, iškylanti programoje CARS 21, ir bendra visų dalyvių pozicija dėl šios pramonės ateities yra būtent tokia: mes pageidaujame, kad Europa į tarptautinės konkurencijos areną išleistų ne tik kokybiškai geriausius automobilius, bet ir mažiausiai degalų sunaudojančius, saugiausius ir labiausiai tausojančius aplinką automobilius, ir aš visiškai įsitikinęs, kad su tokiais gaminiais Europos pramonišlaikytų vadovaujančią poziciją tarptautinėje transporto priemonių rinkoje. Labai jums dėkoju.
<SPEAKER ID="018" NAME="Jorgo Chatzimarkakis" LANGUAGE="DE">
Gerb. pirmininke, Komisijos nary, pirmiausia norėčiau pasveikinti A. Schwabą su kompromisu, kurį jis pasiekbendradarbiaudamas su Taryba. Ne visi klausimai buvo paliesti, tačiau tai būdinga klausimų sprendimui kompromisų keliu.
<P>
Aš ypač pritariu privalomų saugos sistemų transporto priemonėse įrengimui. Tokių naujų saugos technologijų kaip ESK įdiegimas reiškia, kad ateityje naudos iš aukštesnio saugumo keliuose standarto turės ne vien tie, kurie pirks aukščiausios kokybės automobilius, bet ir krovininių transporto priemonių vairuotojai. Taip prisidedame prie Europos saugos. Tai turi būti besąlygiškai taikoma ir padangų saugai.
<P>
Reikia aiškiai suskirstyti padangų tipus į klases pagal reikalavimus dėl sukibimo važiuojant šlapia danga, taigi ir pagal jų saugą, kurie svarbesni už pasipriešinimą ridėjimui, mažinantį išmetamų CO2 dujų kiekį. Dėl padangų pasipriešinimo riedėjimui, priklausančio nuo važiavimo sąlygų ir greičio, sunaudojama nuo 20 iki 30 proc. degalų. Todėl akivaizdu, kad, atsižvelgiant į dabartines diskusijas aplinkosaugos klausimais ir siekiant sumažinti benzino sąnaudas, reikia mažinti pasipriešinimo riedėjimui lygį. Vis dėlto būtina suvokti, kad nesant pasipriešinimo riedėjimui, kuris atsiranda dėl padangų deformacijos ir priklauso nuo jų elastingumo savybių, neįmanomas saugus ir patogus vairavimas. Taigi į saugą turime žiūrėti ir iš kitos pozicijos. Padangų gamintojų diegiami nauji pažangūs elementai rodo, kad įmanoma užtikrinti tiek saugumą, tiek mažesnį pasipriešinimą riedėjimui. Šitaip galėsime pasiekti, kad Europos automobilių pramonužimtų ir išlaikytų vadovaujančią poziciją pasaulyje.
<P>
Kompromisiniai pasiūlymai, dėl kurių balsuosime rytoj, aiškiai byloja apie tai, kad derėtų nukreipti dėmesį nuo CO2 išmetimo keliamos isterijos į didesnę saugą keliuose.
<SPEAKER ID="019" NAME="Malcolm Harbour">
PPE-DE frakcijos vardu. - Gerb. pirmininke, frakcijos vardu norėčiau padėkoti kolegai Andreas Schwabui už meistrišką labai sudėtingo dokumentų rinkinio rengimą. Taip pat tikriausiai vertėtų pasakyti, nors šiandien Tarybos atstovai nedalyvauja, kad derybos buvo sunkios, tačiau teisingos, o pasiekti rezultatai - labai geri.
<P>
Norėčiau pasakyti keletą pastabų dėl kai kurių Komisijos nario paminėtų aspektų. Man teko garbiš pat pradžių dalyvauti CARS 21 iniciatyvoje, ir štai dabar matome to integruoto metodo poveikį. Tai - svarbi terminologija ir klasikinis pavyzdys, kaip daugelis skirtingų nuostatų buvo sujungtos į atnaujintą reguliavimo sistemą, turinčią įtakos motorinių transporto priemonių eksploatavimui, bet tokią, kokios tikėtasi ir laukta pramonėje.
<P>
CARS 21 programoje numatėme aplinkos ir saugos iššūkius, į kuriuos, kaip tikėjomės, pramonatsilieps, ir esminis dalykas - tai suteikti jai stabilumo ir žinių, kad šios pramonės dalyviai galėtų protingai ir nuosekliai planuoti ir kurti naujus gaminius, nors ir esant reikliems terminams ir tikslams. Mes nenorime atsisakyti tų sudėtingų tikslų, tačiau norime suteikti stabilumą. Kaip pabrėžGünteris Verheugenas, su pramone, kuri šiuo metu yra tokioje baisioje padėtyje dėl paklausos stokos, šis reguliavimo stabilumas lemiamai svarbus.
<P>
Norėčiau pabrėžti du dalykus. Pirma, susitarimas kiek įmanoma anksčiau įdiegti elektronines stabilumo kontrolės sistemas - labai svarbus indėlis į saugą, ir aš ypač pritariu šioms pastangoms. Tie, kuriems teko galimybišbandyti šias sistemas, supranta jų veiksmingumą. Antra, norėčiau išryškinti klausimus, susijusius su tarptautine programa, ES direktyvų panaikinimu ir jų perkėlimu į valstybių narių teisę. Aš tam pritariu, tačiau manau, kad dabar kaip niekada svarbu, Komisijos nary, kad tas procesas taptų skaidresnis, atsižvelgiant į tai, kad Komisija derasi dėl tų direktyvų su kita institucija, JT institucija, o ne šioje salėje.
<SPEAKER ID="020" NAME="Gary Titley">
PSE frakcijos vardu. - Gerb. pirmininke, norėčiau pradėti savo kalbą pasveikindamas A. Schwabą su jo pranešimu ir padėkodamas jam už tokį glaudų bendradarbiavimą, sprendžiant šiuos klausimus.
<P>
Praeito ketvirtadienio vakarą mūsų kolega Linda McAvan pateko į labai rimtą avariją. Jos automobilis buvo sudaužytas, tačiau ji beveik nesusižalojo. Nesusižalojo dėl to, kad jos vairuojamame automobilyje buvo įrengti šiuolaikiškiausi saugos elementai, apsaugoję ją nuo rimtų susižalojimų. Štai aplinkybės, kuriomis aptariame šį pranešimą. Saugumas keliuose išgelbėja gyvybes, kaip pastebėjo Komisijos narys G. Verheugen; jis yra labai svarbus daugelio Europos Sąjungos šeimų gerovei. Negalime to užmiršti net šiais sunkiais laikais.
<P>
Todėl buvau pasiryžęs nepritarti Europos Parlamento ir Tarybos nariams, siekusiems sumenkinti šio Komisijos pasiūlymo svarbą. Manau, kad pirminis Komisijos pasiūlymas buvo labai geras, ir mes buvome pasiryžę pasipriešinti jo pakeitimams.
<P>
Vis dėlto pasiūlymas turėjo vieną pagrindinį trūkumą: jame nebuvo nuostatos dėl padangų, neatitinkančių naujų reikalavimų, pardavimo nuo nustatytos įgyvendinimo datos. Manau, kad tai - pagrindinklaida. Todėl pasiūliau komitetui - ir komitetas pritarmano pasiūlymui - įtraukti pataisą, kad standartų neatitinkančios padangos galėtų būti parduodamos 12 mėn. nuo nustatytos įgyvendinimo datos.
<P>
Tačiau dabartinėmis automobilių pramonės aplinkybėmis, kai mažai parduodama automobilių, diskusijose su Taryba paaiškėjo, kad iš tiesų 12 mėn. laikotarpis pasirodesantis nerealus, tad teko apsvarstyti rimtus padarinius aplinkai, kuriuos padarytų padangų, kurios dar geros ir tinkamos naudoti, išmetimas. Todėl trišalėse derybose buvome pasiruošę pritarti 30 mėn. laikotarpiui nuo nustatytos įgyvendinimo datos, kuriuo galėtų būti parduodamos reikalavimų neatitinkančios padangos. Vis dėlto, atsižvelgiant į A. Schwabo nuomonę, jeigu Komisija mano, kad reikia nustatyti ankstesnę datą, tą numato komitologijos procedūra. Šią sritį buvo svarbu sustiprinti.
<P>
Taip pat norėčiau atkreipti dėmesį į svarbias aplinkosaugos priemones - ypač padangų oro slėgio stebėjimo sistemas - kurios ne tik leistų sutaupyti CO2, bet ir padarytų automobilius saugesnius, nes nepakankamai pripūstos padangos - daugelio avarijų priežastis. Šiame pasiūlyme numatėme sumažintą pasipriešinimą riedėjimui ir pavarų perjungimo indikatorius, kurie nebuvo numatyti pirminiame pasiūlyme. Tai duos naudos ne tik aplinkai, bet ir sutaupys vairuotojams pinigų - šiuo metu žmogui ypač svarbu turėti grynųjų pinigų kišenėje.
<P>
Pasiūlyme išsamiai aptartas saugos klausimas. Mano manymu, padangų oro slėgio stebėsenos sistemos turi didelę reikšmę, nes nepakankamai pripūstos padangos - man gėda pripažinti, tačiau JungtinKaralystyra viena iš didžiausių pažeidėjų šioje srityje - yra nelaimių priežastis. Taip pat svarbios įspėjimo apie nukrypimą nuo kelio juostos ir elektroninės stabilumo kontrolės sistemos. Sveikinu A. Schwabą, kad šių priemonių įgyvendinimas buvo atkeltas metais, nes jos atneš didžiulę naudą saugos srityje.
<P>
Kaip M. Harbour ir Komisijos narys pabrėžė, supaprastinimas - labai svarbi šio pasiūlymo dalis.
<P>
Ir, galiausiai, norėčiau atkreipti dėmesį į tai, kad reikalavome daugiau dėmesio skirti triukšmo mažinimui kelių transporto srityje. Triukšmas keliuose - streso priežastis, o stresas sukelia sveikatos negalavimus ir nelaimes, todėl šį klausimą spręsti svarbu.
<SPEAKER ID="021" NAME="Olle Schmidt" LANGUAGE="SV">
Gerb. pirmininke, Komisijos nary, tai - konstruktyvus pranešimas, turintis aiškius saugos ir aplinkosaugos tikslus. Komitetas išsakaiškią nuomonę dėl triukšmo ir žalos sveikatai. Šiuo metu apie 210 mln. europiečių susiduria su eismo triukšmu, kuris, Pasaulio sveikatos organizacijos atstovų teigimu, kelia tiesioginį pavojų sveikatai. Spręsti padangų keliamo triukšmo problemą - ne vienintelis būdas mažinti eismo triukšmą, tačiau geriausių rezultatų galime pasiekti taikydami priemonių, iš kurių svarbią dalį sudarytų priemonės padangų keliamam triukšmui mažinti, derinį.
<P>
Kai kurie žmonės, gal netgi vieni iš esančių šioje salėje, teigia, jog tarp padangų keliamo triukšmo lygio ir jų saugos savybių yra prieštaravimų. Tai neįrodyta išsamiais ir nepriklausomais tyrimais. Todėl esu nusivylęs, kad kompromise neatsispindi tai, dėl ko balsavome komitete. 90 proc. sunkvežimių padangų jau atitinka triukšmo lygius, numatytus kompromise. Deja, negalime to vadinti dideliu siekiu.
<SPEAKER ID="022" NAME="Seán Ó Neachtain" LANGUAGE="GA">
Gerb. pirmininke, norėčiau pasveikinti A. Schwabą su pristatytu pranešimu ir šiuo pasiekimu.
<P>
Turime pritarti viskam, kas prisideda prie didesnio saugumo keliuose. Be abejonės, pati transporto priemon- tai svarbiausias elementas, taigi svarbu užtikrinti, kad ši transporto priemonės būtų saugesnė.
<P>
Kaip minėjo Komisijos narys, tai daugiau nei 50 kitų normų konsolidavimas ar derinys. Pritariu šiam supaprastinimui, nes visoje Europoje gaminamos transporto priemonės turi atitikti aukščiausius standartus, o transporto priemonių gamintojai turi būti atsakingi už šių standartų pasiekimą - svarbūs ne vien reikalavimai automobilių padangoms, bet ir kiti šį rytą čia paminėti aspektai, pvz., elektroninkontrolir kiti pažangūs elementai, kurie užtikrintų, kad lengvieji automobiliai ir kitos transporto priemonės keliuose atitiktų aukščiausią įmanomą standartą.
<SPEAKER ID="023" NAME="Heide Rühle" LANGUAGE="DE">
Gerb. pirmininke, aš taip pat norėčiau padėkoti pranešėjui ir šešėliniam pranešėjui, ir ypač G. Titley bei Komisijos nariui už išsamų pasiūlymą.
<P>
Kita vertus, mano padėka Tarybai pirmininkaujančiai Čekijai yra dvilypė. Turiu pasakyti, kad Taryba šiose trišalėse derybose mums dardidelį spaudimą, tačiau pati rodmažai ambicijų. Visiškai priešingai, ji iš anksto įspėjo, kad nenustatytume per didelių reikalavimų ir nepastatytume gamintojų į pavojų šiais sunkiais ekonominės krizės laikais. Aš į tai žvelgiu visiškai iš kitos pozicijos, kaip, manau, ir dauguma esančiųjų šioje salėje - tai, ko reikia, ypač ekonominės krizės laikais, yra aiškūs standartai ir motyvuota Europos pramonbei paskatos nustatyti aukštus standartus ir kurti modelius, žvelgiant į ateitį, o ne į dabartinę padėtį. Energetinis veiksmingumas ir išmetamų CO2 dujų kiekiai vaidina labai svarbų vaidmenį šiame procese.
<P>
Taip pat svarbus saugos klausimas, nes į triukšmo mažinimo problemą, apie kurią vos teužsiminta šiose diskusijose, negalima žiūrėti aplaidžiai, nes vis daugiau žmonių suserga dėl triukšmo ir visuomenpatiria dideles išlaidas. Dėl to svarbu, kad šis reglamentas būtų suderinamas su atitinkamais standartais.
<P>
Apibendrindama turiu pasakyti, kad pasiekėme gerą kompromisą. Nepasirašėme susitarimo per pirmąjį svarstymą, nes kritiškai vertinome procedūrą, taip pat jautėme Tarybai pirmininkaujančios Čekijos spaudimą, tačiau šiam kompromisui galime pritarti, ir mūsų frakcija balsuos už jį.
<SPEAKER ID="024" NAME="Jim Allister" AFFILIATION="NI">
Gerb. pirmininke, naktį mano rinkimų apygardoje Šiaurės Airijoje teroristai įvykddar vieną žmogžudystę. Prieš pasisakydamas šiuo klausimu norėčiau pareikšti užuojautą mano rinkėjo policininko, kurį žiauriai nužudAirijos respublikonų armija (IRA), šeimai ir pasmerkti šį terorizmo nusikaltimą.
<P>
Šioje salėje minėtu klausimu norėčiau pasakyti, kad mano rinkimų apygardos rinkėjai nesistengia daryti įtakos, kai svarstomas ES reglamento priėmimas, ir dar rečiau mane įkalbinėja pritarti jo priėmimui. Tačiau šiuo atveju man buvo malonu girdėti raginimus iš rinkėjų, nes šiame pasiūlyme yra nuostatų, kurios gali ne vien pagerinti saugą keliuose, bet ir ištiesti pagalbos ranką Šiaurės Airijos bendrovei, kuri taiko pažangias technologijas ir įdiegia padangų oro slėgio stebėjimo sistemas. Taigi pasiūlymas, kuris nustato privalomą tokių sistemų įrengimą, naudingas ne tik saugumui keliuose, bet ir darbo rinkai mano rinkimų apygardoje.
<P>
Kadangi mirties atvejų Europos Sąjungos keliuose skaičius yra pribloškiantis, turime pritarti priemonėms, kurios užtikrintų didesnį automobilių - ir Europos kelių - saugumą. Tai, visų pirma, sritis, kurioje neabejotinai reikšmingą vaidmenį atlieka reglamentas. Šis reglamentas turi būti praktiškas, racionalus ir būtinas, o ne vien reglamentas teorine prasme. Vis dėlto manau, kad šis pranešimas pateikia teisingą sprendimą, ir sveikinu pranešėją už jo parengimą.
<SPEAKER ID="025" NAME="Zuzana Roithová" AFFILIATION="PPE-DE">
(CS) Gerb. pirmininke, ponios ir ponai, vertinu aukštą A. Schwabo profesionalumą, kurį jis parodpateikdamas Komisijos reglamento projekto pakeitimą ir įtraukdamas priemones, kurios pakels Europos automobilių pramonės konkurencingumą, kartu suteikiant valstybėms narėms galimybę veiksmingai stebėti, kaip rinkoje laikomasi variklinių transporto priemonių tipui patvirtintų reikalavimų. Pvz., tikrindami oro slėgį padangose galime sumažinti sunaudojamų degalų ir išmetamųjų teršalų kiekius, o 2011 m. įrengdami šiuolaikines elektronines važiavimo kontrolės sistemas, vienais metais anksčiau pasieksime mažesnį nelaimių Europos keliuose skaičių. Triukšmo mažinimas - dar vienas privalumas; jis susijęs tiek su padangomis, tiek su kelių tiesimu. Šis reglamentas sumažins administravimo naštą ir supaprastins teisines nuostatas pagal Jungtinių Tautų susitarimą dėl suvienodintų techninių normų priėmimo transporto priemonėms. Šis reglamentas - puikus integruotos įstatymų leidybos pavyzdys, ir aš džiaugiuosi, kad Tarybai pirmininkaujanti Čekija buvo gerai tam pasiruošusi, todėl susitarimas tarp Parlamento, A. Schwabo ir Tarybos bus pasiektas jau per pirmąjį svarstymą.
<SPEAKER ID="026" NAME="Wolfgang Bulfon" AFFILIATION="PSE">
(DE) Gerb. pirmininke, pasiektas sudėtingas kompromisas - mano nuomone, A. Schwab sukūršedevrą, taigi nuo šiol į jį norėčiau kreiptis kaip į didįjį meistrą A. Schwabą.
<P>
Siekiant užtikrinti didesnį saugumą automobilių vairuotojams Europos keliuose, ypač pritartina kiek įmanoma greitesniam ESK stabdžių antiblokavimo sistemos įdiegimui. Be to, į sukibimo važiuojant šlapia danga padangoms nustatytų ribinių verčių padidinimą ateityje reikia žiūrėti kaip į teigiamą pažangą, nes reikia apsvarstyti padangų oro slėgio stebėjimo, įspėjimo apie nukrypimą nuo kelio juostos ir pažangių staigaus stabdymo sistemų įrengimą ir kitų kategorijų transporto priemonėse.
<P>
Tačiau kritiškai vertinu tai, kad gamintojai pasiekaukštesnius padangų keliamo triukšmo lygius krovininėse transporto priemonėse, ir neigiamai vertinu tai, kad nepavyko anksčiau nei siūloma įdiegti saugos priemonių, išskyrus ESK.
<P>
Todėl norėčiau pabrėžti, kad į kompromisą su Taryba nebuvo įtraukti tikslūs aprašymai apie eksploatavimo reikalavimus, susijusius su žieminių padangų geba išjudinti transporto priemonę arba palaikyti jos judėjimą. Man asmeniškai atrodo nesuvokiama, kad nebuvo pateikti, pvz., savybių, reikalingų važiavimui plikledžiu padengtu keliu ar per dumblą, aprašymai.
<P>
Kaip numatyta 1 priede, C1, C2 ir C3 klasės padangas, neatitinkančias šio reglamento nuostatų, leidžiama parduoti dar 30 mėn. pagal kompromisą dėl pereinamųjų laikotarpių. Parlamentas buvo numatęs 12 mėn. pereinamąją laikotarpį - ir būtent tokia nuostata būtų buvusi teisinga.
<P>
Norėčiau baigti savo kalbą dar kartą visiems primindamas apie 180 km/h didžiausią projektinį greitį, nes manau, kad tai labai protinga priemonė.
<SPEAKER ID="027" NAME="Toine Manders" AFFILIATION="ALDE">
(NL) Gerb. pirmininke, norėčiau padėkoti A. Schwabui už įsipareigojimą, nes trišalėse derybose jis buvo tiesiog priremtas prie sienos. Akivaizdu, kad tais laikais, kai studijavau Europos teisę, bendro sprendimo priėmimo procedūroje Europos Parlamento galios visiškai skyrėsi nuo šiandieninių.
<P>
Susitarimas per pirmąjį svarstymą, kurį šiandien matome priešais mus ir kurį pasiekketuri Europos Parlamento nariai - aš buvau šešėliniu pranešėju - žymiai skiriasi nuo Parlamento priimto teksto. Šis tekstas skiriasi nuo Komisijos pateikto pasiūlymo - piktnaudžiaujant ekonomine krize, pateiktas siaubingas pasiūlymas. Iš tiesų, visi skundžiasi, kad jame trūksta esmės, tačiau jam akivaizdžiai pritariama.
<P>
Liberalų ir demokratų aljanso už Europą frakcijos nuomone, pažeidžiama demokratija ir kenkiama Parlamento vaidmeniui. Galų gale, jeigu po pirmojo svarstymo Parlamento priimtas tekstas nebuvo įtrauktas į trišales derybas, reikia surengti antrąjį svarstymą, nes tokia yra procedūra. Taip pat manome, kad rodomas blogas pavyzdys, kai keturi nariai pritaria tekstui trišalėse derybose, o visa saltiesiog seka jų pėdomis.
<P>
Liberalų ir demokratų aljanso už Europą (ALDE) frakcija balsuos prieš šį pasiūlymą - tai principo reikalas. Taip pasielgsime iš esmės dėl procedūrinių priežasčių, o ne dėl netinkamo pasiūlymo turinio, nors šiame pasiūlyme dar daug ką galima būtų patobulinti.
<SPEAKER ID="028" NAME="Avril Doyle" AFFILIATION="PPE-DE">
Gerb. pirmininke, norėčiau iškelti panašų klausimą. Komisija turėtų žinoti, kad trys F-dujos yra tarp šešių pagrindinių šiltnamio efektą sukeliančių dujų. Buvau pranešėja Direktyvos dėl mobiliųjų oro kondicionavimo sistemų (MAC) klausimu, kuri susijusi su šių dujų naudojimu mobiliosiose oro kondicionavimo sistemose.
<P>
Gali pasirodyti, kad naudojamasi įstatymo spragomis, taikant minėtą teisės aktą ir tipo patvirtinimą reglamentuojančius įstatymus, kurie pasirinkti kaip priemondirektyvai įgyvendinti. Pastarąsias keletą savaičių stebėjau, ar nėra pavojaus, kad automobilių gamintojai iš viso išvengs šaldymo skysčių pakeitimo 2011 m. ir vėlesniu laikotarpiu, taikant tipo patvirtinimą tam tikriems komponentams. Tai reikštų, kad galutinis R134a naudojimo uždraudimo terminas bus 2017 m., o ne 2011 m. Taigi, nebebus galima išvengti tonų CO2 ekvivalento išmetamųjų teršalų.
<P>
Valstybių narių tipo patvirtinimo institucijos galiausiai yra atsakingos už MAC direktyvos įgyvendinimą. Pvz., transporto priemonių sertifikavimo agentūra (VCA), kuri yra tipo patvirtinimo institucija Jungtinėje Karalystėje, neseniai pareiškė, kad nuo 2011 m. sausio mėn. patvirtins naujo tipo transporto priemones su esamomis - jau patvirtintomis pagal Reglamento (ET) Nr. 706/2007 standartus - MAC, turinčiomis F-dujų su aukštesniu nei 150 globalinio atšilimo potencialu (GWP). Tai paaiškina, kodėl automobilių gamintojai atidėlioja - jeigu visai nestabdo - vystymą ir investicijas į naujas tvarias technologijas. Ar galėtų Komisijos narys tai paaiškinti?
<SPEAKER ID="029" NAME="Günter Verheugen" LANGUAGE="DE">
Gerb. pirmininke, ponios ir ponai, galiu tik nuoširdžiai padėkoti už didelį palaikymą, kurio sulaukiau iš visų šios salės pusių, pateikdamas šį pasiūlymą. Be abejo, turime kompromisą, ir tokiu atveju visada norisi daugiau. Taip pat galiu pasakyti, kad aš, asmeniškai, ir Komisija buvome pasiruošę žengti kitą žingsnį į priekį. Tačiau pasiekėme tai, ką galėjome pasiekti, ir tai jau yra didelpažanga.
<P>
Ypač dar kartą norėčiau pabrėžti tai, apie ką jau kalbėjo H. Rühle. Politiniu požiūriu, esminis dalykas, ypač šioje situacijoje, yra gerinti Europos transporto priemones tose srityse, kurios turės lemiamą reikšmę ateityje. Viena yra pakankamai aišku, kad dabartinkriz- ne vien bendrų ekonominių sąlygų ir ekonominio netikrumo rezultatas, bet ji susijusi ir su tuo, kad Europos gamintojų siūlomos transporto priemonės galbūt neatitiko Europos rinkos reikalavimų pastaraisiais metais, kai didelę reikšmę turi degalų sunaudojimas, aplinkos tausojimas ir sauga. Todėl dabar labai svarbu ištaisyti šią padėtį.
<P>
Norėčiau atkreipti dėmesį į A. Doyle iškeltą problemą. Žinau, jog kai kuriose valstybėse narėse klaidingai aiškinami reikalavimai, susiję su tipo patvirtinimu - kaip ką tik visai teisingai pastebėjote - tačiau šis aiškinimas yra klaidingas. Jis neatitinka esamos teisinės aplinkos. Gerb. A. Doyle, Komisija imsis priemonių, kad būtų pateikti reikiami paaiškinimai ir neatsirastų neigiamų padarinių, kuriuos jūs numatėte.
<SPEAKER ID="030" NAME="Andreas Schwab" LANGUAGE="DE">
Gerb. pirmininke, ponios ir ponai, man, be abejonės, labai malonu girdėti sveikinimus, tačiau turiu pasakyti, kad trišalėse derybose pasižymi tokiu pat stiprumu ir greitumu kaip ir tie, su kuriais teko dirbti. Todėl džiaugiuosi galėdamas pasidalyti su jumis W. Bulfono pagyrimais.
<P>
Tačiau norėčiau pasakyti, ir manau, jog tai nepaprastai svarbu, kad man nebuvo daromas spaudimas, taip pat nejaučiau jokio politinio spaudimo. Vienintelis sunkumus, su kuriuo susidūrėme šiame pasiūlyme dėl teisės akto - ir nenorėčiau slėpti, mes tai jau aptarėme - be abejo, buvo parengti šį ambicingą reglamentą taip, kad jis nesukeltų darbo vietų praradimo Europos Sąjungoje, o jas išsaugotų. Šią pusiausvyrą ne visada buvo lengva pasiekti atskirais klausimais, tačiau manau, kad galiausiai mums pavyko surasti labai patikimą nuosaikų sprendimą, kuris patenkina visų interesus.
<P>
Vis dėlto turiu pasakyti, kad visuose trišalių derybų procesuose pastarosiomis savaitėmis ar mėnesiais sulaukėme nuolatinės kritikos, kad sprendimai priimami pernelyg greitai. Tai, be abejonės, galėtume aptarti Parlamento kadencijos pradžioje, ir per visą kadenciją laikytis numatytos eigos, tačiau neturėtume sulaukti kritikos, kad procesai demokratiniu požiūriu yra nepatikimi kadencijos pabaigoje - tai laikas, kai sprendžiami ypatingi klausimai - po trejus metus trukusio proceso čia, Europos Parlamente. Aš priimu kritiką, tačiau manau, kad šį klausimą reikia išspręsti nedelsiant po rinkimų, užuot pasirinkus visą Parlamento kadenciją.
<P>
Be to, svarbu šį pasiūlymą suderinti su G. Sacconi pasiūlymu, kuris buvo sėkmingai priimtas. Jo pasiūlyme numatyta sumažinti transporto priemonių išmetamų CO2 dujų kiekius iki 130 gramų, ir dar 10 gramų, taikant papildomas priemones. Dalis šių papildomų priemonių jau numatyta. Nekantriai laukiu, kaip spręsime šių likusių gramų problemą ir kokius pasiūlymus Komisija pateiks Parlamentui.
<P>
Galėčiau pridurti, kad, sprendžiant pereinamojo laikotarpio klausimą, turėjome pasirinkti vidurio kelią, žvelgiant iš ekonomikos pozicijų. Nusprendėme, kad 30 mėn. laikotarpis nebus numatytas, tačiau Komisija atliks dar vieną poveikio vertinimą kiekvienam atskiram padangų tipui, kuriuo remdamiesi vėliau galėsime nuspręsti, koks galutinis terminas galėtų būti taikomas kiekvienam padangų tipui. Mano įsitikinimu, ekonominiu požiūriu būtų protingiausia kiek įmanoma greičiau pašalinti iš apyvartos Europos Sąjungoje teisėtai pagamintas padangas, tačiau tik tada, kai rinka iš tiesų pasiūlys tam tinkamą potencialą. Todėl norėčiau baigdamas savo kalbą dar kartą nuoširdžiai padėkoti visiems, prisidėjusiems prie šio darbo.
<SPEAKER ID="031" NAME="Pirmininkė">
Diskusijos baigtos.
<P>
Balsavimas vyks šiandien 12.00 val.
<P>
Raštiški pareiškimai (Darbo tvarkos taisyklių 142 straipsnis)
<SPEAKER ID="032" NAME="Ioan Lucian Hămbăşan  " LANGUAGE="RO">
Pirmiausia norėčiau padėkoti A. Schwabui už parengtą išsamų pranešimą. Šis pranešimas atitinka pramonės poreikius, sukuriant aiškius ir supaprastintus teisės aktus, kurie pakeičia ne mažiau kaip 50 pagrindinių direktyvų ir kartu sumažina administracinę naštą. Taip padedame konkurencingai automobilių pramonei.
<P>
Mums visiems svarbu padaryti Europos kelius saugesnius ir sumažinti mirčių bei rimtų sužalojimų skaičių įdiegiant standartinę įrangą. ESK sistema turi tapti visiems privaloma ir daugiau negali būti papildoma, t. y. laisvai pasirenkama, priemonė. Be to, neturime pamiršti poveikio aplinkai, kurį turės naujoji padangų oro slėgio stebėjimo sistema išmetamo anglies dioksido kiekio mažinimui. Ji taip pat turės įtakos triukšmo mažinimui ir apskritai užterštumui. Naujos technologijos leis naudoti saugesnius bei "žalesnius" automobilius.

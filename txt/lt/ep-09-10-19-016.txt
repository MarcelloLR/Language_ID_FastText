<CHAPTER ID="016">
Vienos minutės pasisakymai svarbiais politiniais klausimais
<SPEAKER ID="029" NAME="Pirmininkas">
Kitas klausimas - vienos minutės pasisakymai svarbiais politiniais klausimais.
<SPEAKER ID="030" NAME="Arturs Krišjānis Kariņš" AFFILIATION="PPE">
(LV) Pone pirmininke, visa Europos Sąjunga jaučia pasaulinę ekonomikos krizę, bet nuosmukio poveikis didžiausias Baltijos valstybėms. Šioms valstybėms išeitis iš ekonomikos krizės glaudžiai susijusi su visišku perėjimu prie euro. Nors nuo 2005 m. visų Baltijos šalių valiutos tiesiogiai susietos su euru, dėl oficialių Mastrichto kriterijų šios šalys vis dar negali visapusiškai prisijungti prie euro zonos. Todėl Baltijos šalys nukenčia nuo Europos centrinio banko įgyvendinamos mažų palūkanų normų politikos, lėmusios paskolų ir turto burbulų krizę, tačiau negali pasinaudoti tikraisiais valiutos stabilumo vaisiais. Raginu priimti politinį sprendimą, kad Baltijos valstybėse išimties tvarka būtų galima įvesti eurą. Maža šių valstybių ekonomika nekelia grėsmės euro zonai. Grėsmę kelia regiono nestabilumas, jeigu šios šalys liks už euro zonos ribų. Dėkoju už dėmesį.
<SPEAKER ID="031" NAME="Alexander Mirsky" AFFILIATION="S&amp;D">
(LV) Ponios ir ponai, pone pirmininke, norėčiau atkreipti jūsų dėmesį į labai pavojingą ekonominę padėtį Latvijos Respublikoje. Šiuo metu šalyje planuojama uždaryti 50 proc. ligoninių. Kai kuriuose regionuose nedarbo lygis - 25 proc. Latgalėje nesant darbo atleista 50 proc. darbuotojų. Darbo vietų neteko 30 proc. policijos pareigūnų, 30 proc. mokytojų ir 30 proc. gydytojų. Mokesčių reformos, kuriomis mokesčiai didinami, lems visišką ekonomikos griūtį. Šioje padėtyje vietoj pagalbos Latvijai siūlomos paskolos, verčiančios dar labiau mažinti ir taip jau mažą biudžetą. Dabar viskas susiklosttaip blogai, kad kai kurie Švedijos ministrai tiesiog šantažuoja Latvijos vyriausybę reikalaudami mažinti finansavimą. Visa tai lėmsocialinį sprogimą ...
<SPEAKER ID="032" NAME="Luigi de Magistris" AFFILIATION="ALDE">
(IT) Pone pirmininke, ponios ir ponai, manau, kad Parlamentas turėtų labai susirūpinti dėl naujausios JT Maisto ir žemės ūkio organizacijos ataskaitos.
<P>
Iš tikrųjų, nors kai kurios Europos Sąjungos vyriausybės, pastaruoju metu - Italijos vyriausybė, toliau laiko imigraciją baudžiamuoju nusikaltimu, pažeidžia teisę į prieglobstį ir nesirinkdamos neįleidžia nvieno, manau, kad turime tvirtai bendradarbiauti, nes tikra gėda, kad Maisto ir žemės ūkio organizacijos aprašytas skurdo lygis Afrikoje, Artimuosiuose Rytuose ir Azijoje nemažėja. Bendradarbiauti reiškia ne vykdyti betikslius projektus, kuriais viso labo teikiami užsakymai toms pačioms senosioms bendrovėms, o padėti šioms šalims tapti savarankiškoms.
<P>
Kita gėda, kurios klausimą Parlamentas privalo spręsti - vandens privatizavimas, kurį atlieka tam tikros ES vyriausybės. Vanduo yra visiems priklausantis išteklius - būtinasis išteklius, o ne tarptautinėms bendrovėms naudinga žaliava.
<SPEAKER ID="033" NAME="Karima Delli" AFFILIATION="Verts/ALE">
(FR) Pone pirmininke, mano kalba susijusi su blogėjančiomis darbo sąlygomis Europoje.
<P>
Šiandien beveik puspasaulyje dirbančių žmonių uždirba mažiau negu 2 JAV dolerius per dieną. 12,3 mln. žmonių vis dar yra vergijos aukos, o daugiau kaip 200 mln. vaikų priversti dirbti. Europoje dirbančių neturtingųjų daugėja kasdien ir kiekvienais metais Tarptautindarbo organizacija užregistruoja 160 000 mirties atvejų, susijusių su prevencijos stoka.
<P>
Šiomis aplinkybėmis norėčiau pabrėžti mūsų atsakomybę prieš visus tuos, kurie neturi darbo ir socialinių teisių, dirba netinkamomis sąlygomis, prieš tuos milijonus psichines ir fizines kančias patiriančių darbuotojų, kartais net nusižudančių arba susergančių darbo sąlygų sukeltu įvairių rūšių vėžiu ar lėtinėmis ligomis. Laikas nustoti laikytis religijos, diktuojančios, kad turime dirbti daugiau, ir nustoti vaikytis pelno ir konkuruoti trumpuoju laikotarpiu. Teisės į deramą darbą užtikrinimas ir darbo teisės stiprinimas turi būti svarbiausias ateinančių dešimties metų ES prioritetas.
<SPEAKER ID="034" NAME="Janusz Wojciechowski" AFFILIATION="ECR">
(PL) Pone pirmininke, Maisto ir žemės ūkio organizacija neseniai paskelbataskaitą, kurioje teigia, kad pasaulyje maisto gamyba iki 2050 m. turi padidėti bent 70 proc., priešingu atveju žmonijai kils bado grėsmė. Tai - akivaizdžios tiesos patvirtinimas. Gerai žinoma, kad pasaulyje žmonių daugėja, o ariamosios žemės mažėja. Tuo pat metu Europos Sąjungos žemės ūkio politika, prisidengiant rūpinimusi rinkos principais ir žemės ūkio konkurencingumo gerinimu, grindžiama sistemingu žemės ūkio gamybos mažinimu beveik visuose sektoriuose. Esant dabartinėms pasaulinėms tendencijoms, ši politika gali pasirodyti esanti pražūtinga ir gana netolimoje ateityje gali kilti badas.
<P>
Manau, kad Europos Sąjungoje privalu iš esmės pakeisti politinį požiūrį į žemės ūkį ir jo problemas. Turime tikrai rūpintis savo žemyno maisto saugumu. Užtenka žemės ūkio ribojimo politikos, nes tai - trumparegiška politika, sukurta neturint vaizduotės.
<SPEAKER ID="035" NAME="Bairbre de Brún" AFFILIATION="GUE/NGL">
(GA) Pone pirmininke, maždaug šiuo laiku prieš trejus metus Jungtinės Karalystės vyriausybįsipareigojo priimti Airių kalbos įstatymą airių kalbai Šiaurės Airijoje saugoti ir plėtoti. Airiškai kalbančių gyventojų teisių apsaugos teisės aktas - svarbi taikos ir susitaikymo proceso dalis.
<P>
Pati airių kalba turėtų būti taip pat saugoma įstatymu, kaip ir gimtosios pietų Airijos, Škotijos ir Velso kalbos.
<P>
Po trejų metų tas teisės aktas vis dar nepriimtas.
<P>
Būčiau dėkinga, jeigu jūs, pone pirmininke, su pasidalijamuosius įgaliojimus turinčiu atsakingu Belfasto pareigūnu pasikalbėtumėte apie daugiakalbystės svarbą ir įtaką apskritai.
<P>
Praėjus vienuolikai metų nuo tada, kai buvo pasirašytas Didžiojo penktadienio susitarimas, ir trejiems metams - kai buvo pasirašytas Šv. Andriejaus susitarimas, mums labai svarbu, kad airių kalbos įstatymas būtų priimtas skubiai ir juo būtų sureguliuotos airiškai kalbančių Šiaurės Airijos gyventojų teisės.
<SPEAKER ID="036" NAME="Pirmininkas">
Dėkoju. Prašau šiuo klausimu pateikti raštišką prašymą.
<SPEAKER ID="037" NAME="John Bufton" AFFILIATION="EFD">
Pone pirmininke, Velsas dabar yra vienas iš svarbiausių ES finansavimo pagal 2007-2013 m. struktūrinių fondų programą gavėjų. Pinigai daugiausia skiriami tvariam ekonomikos augimui plėtoti ir darbo vietoms kurti. Vakarų Velsas ir Slėniai iš dabartinių struktūrinių fondų gauna didžiausią paramą - ir teisingai.
<P>
Daugelis Jungtinę Karalystę laiko pasiturima vieta gyventi. Labai mažai žmonių žino tikrovę - koks skurdo ir nedarbo Velse lygis. Uždarius didžiąsias pramonės įmones, kadaise buvusias tvirtų sunkiai dirbančių bendruomenių pagrindu, Slėniai tiesiog sunaikinti. Dabar kasyklos uždarytos. Jų vietoje atsiradę fabrikai darbo vietas iškelia į užsienį. Bendruomenės, klestėjusios iš šio darbo, ne tik neteko darbo vietų, bet ir prarado tikslą, bendrumo jausmą.
<P>
Kai vis daugiau šalių rikiuojasi į eilę stoti į ES, esu susirūpinęs, kad Velsui taip reikalinga parama bus skiriama naujesnėms valstybėms narėms. Raginu Komisiją ir Tarybą užtikrinti, kad Velsas gautų deramą finansavimą - kad būtų nustatytas tvirtas pereinamojo laikotarpio susitarimas, kai 2013 m. pasibaigs dabartinis struktūrinių fondų etapas.
<SPEAKER ID="038" NAME="Franz Obermayr" AFFILIATION="NI">
(DE) Pone pirmininke, itin pavojinga Temelino branduolinelektrinė, kurioje nuo 2000 m. įvyko jau 127 incidentai, yra labai arti mano gimtųjų Aukštutinės Austrijos vietų, o netoli Vienos, Mochovcėje, Slovakijoje, yra kita branduolinelektrinė. Kartu jos sudaro nemalonų senojo tarybinio projektavimo ir Amerikos inžinerijos mišinį. Teisiniu požiūriu visas šis klausimas kelia problemų, nes nvienoje šalyje neatlikti Europos teisės aktuose nustatyti poveikio aplinkai vertinimai. Proceso šalys neturi galimybės pasiekti, kad galutinį sprendimą persvarstytų teismas. Tai prieštarauja Bendrijos direktyvos dėl poveikio aplinkai vertinimo 10 straipsniui.
<P>
Pasinaudodamas šia galimybe norėčiau paraginti Bendriją tvirtai pasipriešinti šiam statybos projektui.
<SPEAKER ID="039" NAME="Georgios Papastamkos" AFFILIATION="PPE">
(EL) Pone pirmininke, kadangi Dohos derybų raundas atnaujintas ir vyksta aktyviau, taip pat rengiantis lapkričio mėn. pabaigoje Ženevoje vyksiančiai PPO ministrų konferencijai, raginame su Komisija surengti išsamią diskusiją, kad galėtume bendrai nuspręsti dėl Europos Sąjungos derybinės pozicijos rengiantis įgyvendinti Lisabonos sutartį. Taip pat raginame Komisiją žemės ūkio sektoriaus klausimais griežtai laikytis savo derybinių įgaliojimų ir savo pasiūlymuose arba jų dalyse nenumatyti tolesnių reformų, taip pat, konkrečiau kalbant, nedaryti prielaidos, kad persvarstymas būtinai įvyks 2013 m. Kitaip tariant, nenorime skubotos bendrosios žemės ūkio politikos reformos, ar ją būtų stengiamasi atlikti netiesiogiai, ar tiesiogiai nurodant aukštesniu lygmeniu.
<SPEAKER ID="040" NAME="Alajos Mészáros" AFFILIATION="PPE">
(HU) Pone pirmininke, pagirtina, kai politikas nori gauti didžiausią galimą naudą savo šaliai. Atsižvelgdami į savo rinkėjų interesus, mes visi tai darome. Vis dėlto naudos negalima įgyti kito asmens sąskaita ir ši nauda jokiu būdu negali būti šantažo rezultatas.
<P>
Čekijos prezidentas Václav Klaus mus visus nustebino savo taktika blokuoti Lisabonos sutartį. Šis žmogus, savo politinį gyvenimą pradėjęs kaip reformuotojas, pradėjo kelti reikalavimus, darančius gėdą jam ir jo šaliai. Manau, kad nepriimtina Lisabonos sutarties pasirašymą susieti su Benešo dekretų neliečiamumu. 1945 m. priimtais Benešo dekretais buvo taikomas kolektyvinės bausmės principas, svetimas Europos teisinei tvarkai. Remiantis šiais įstatymais, milijonų nekaltų civilių pilietybbuvo atimta ir jie buvo jėga deportuoti iš savo gimtosios šalies vien todėl, kad gimtoji kalba buvo vokiečių ar vengrų.
<P>
Remdamiesi mūsų Europos teisine tvarka, negalime toleruoti žmogaus teisių ir asmens laisvių pažeidimų, kad ir kokiu būdu ar forma jie būtų daromi. Vis dėlto Václav Klaus iš mūsų reikalauja būtent to.
<SPEAKER ID="041" NAME="Chrysoula Paliadeli" AFFILIATION="S&amp;D">
(EL) Pone pirmininke, neseniai įvykęs nevyriausybinės organizacijos Graikų savanoriai prezidento Athanasijo Lerounio pagrobimas yra paskutinis iš pagrobimų, įvykdytų chaotiškoje teritorijoje tarp Pakistano ir Afganistano, kurioje yra Lenkijos, Jungtinės Karalystės, Ispanijos, Kinijos ir Kanados piliečių, kurių dauguma neišvengmirties. Šios teritorijos, taip pat žinomos kaip Kafiristanas (tai reiškia - netikinčių žemė), gyventojai kovoja siekdami išlaikyti savo principus, tradicijas ir papročius priešiškoje aplinkoje, kuri laipsniškai juos nugali.
<P>
A. Lerounis ir jo komanda jau apie penkiolika metų veiksmingai dirba su kalašų gentimi ir per tą laiką sugebėjo pagerinti šios izoliuotos bendruomenės gyvenimo sąlygas.
<P>
Raginame Europos Parlamento narius pasinaudoti savo galia ir padėti išgelbėti savanorį, kuris didelę savo, kaip suaugusio žmogaus, gyvenimo dalį paskyrvidurio Azijos bendruomenei, kuriai gresia išnykimo pavojus, suprasti.
<SPEAKER ID="042" NAME="Harlem Désir" AFFILIATION="S&amp;D">
(FR) Pone pirmininke, ponios ir ponai, dvi valstybės narės - Prancūzija ir JungtinKaralyst- paskelbketinimą į Afganistaną išsiųsti pabėgėlius, kurie atvyko į Europą gelbėdami savo gyvybę.
<P>
Netikiu, kad galime toliau nepaisyti šios labai didelės grėsmės jų gyvybei. Jungtinės Karalystės laikraštis The Guardian spalio mėn. pranešė, kad kai kurie iš Australijos išsiųsti afganų pabėgėliai, atvykę į savo šalį, buvo nužudyti.
<P>
Manau, kad visa tai visiškai prieštarauja visiems mūsų tarptautiniams įsipareigojimams.
<P>
Pati Europos Komisija 2008 m. birželio mėn. veiksmų plane teigė, kad dėl teisėtų priemonių nelegaliai imigracijai mažinti neturėtų susidaryti padėtis, kai pabėgėliams neleidžiama naudotis apsauga Europos Sąjungoje, o Jungtinių Tautų pabėgėlių reikalų vyriausiasis komisaras įspėjo Europos Sąjungą nebandyti pažeisti Ženevos konvencijos ir kitų papildomų apsaugos formų, skirtų užtikrinti, kad afganų pabėgėliai nebūtų deportuojami į Afganistaną.
<P>
Atitinkamą prašymą pasirašdaug EP narių iš keturių skirtingų frakcijų. Raginu jus, pone pirmininke, pasikalbėti su Europos Komisijos, Jungtinės Karalystės ir Prancūzijos atstovais, o mūsų Parlamentas turi spręsti šį klausimą, kad nebūtų įvykdytas minėtasis nusikaltimas prieš teisę į prieglobstį.
<SPEAKER ID="043" NAME="Ramon Tremosa I Balcells" AFFILIATION="ALDE">
Pone pirmininke, norėčiau pasmerkti katalonų kalbos vartojimo apribojimus Ispanijos valstybėje. Konkrečiau, kalbu apie Valensijos bendrijos autonominę vyriausybę, kuri 2007 m. uždarLa Carrasqueta ir Mondúver TV retransliuotojus. Per ateinančius mėnesius bus uždaryti ir kai kurie kiti retransliuotojai.
<P>
Šie TV retransliuotojai perduoda katalonų televizijos signalus į Valensijos regioną. Valensijos autonominvyriausybpažeidžia Garso ir vaizdo žiniasklaidos paslaugų direktyvą, kuria užtikrinama laisva televizijos programų turinio sklaida iš vienos Europos šalies į kitą. ES viduje kultūrų laisvegzistuoja, bet Ispanijos valstybėje - katalonų televizijai - jos nėra. Tai - liūdnas paradoksas, apie kurį norėjau šią popietę visiems jums pranešti.
<SPEAKER ID="044" NAME="Angelika Werthmann" AFFILIATION="NI">
(DE) Pone pirmininke, ponios ir ponai, "vienodas užmokestis už vienodą darbą" yra principas, įtvirtintas 1957 m. Europos bendrijos steigimo sutartyje. Šis principas aktualus dar ir šiandien, nes nors vis daugiau moterų eina vadovaujamas pareigas, pajamų atotrūkis vis dar akivaizdus. Nesuprantama, kodėl moterims, vien todėl, kad jos - moterys, o ne vyrai, už tą patį darbą, netgi už to paties standarto darbą, mokamas mažesnis atlyginimas. Kiekvienam turėtų būti aišku ir akivaizdu, kokią naudą turės moderni demokratinvisuomenė, kai ji pagaliau visapusiškai įgyvendins šį principą. Todėl manau, kad svarbu ką nors daryti, kad būtų patobulinti dabartiniai teisės aktai ir pagerintas atlyginimų skaidrumas. Vienas mažas pavyzdys - Austrija, kur pajamų atotrūkis yra apie 28 proc.
<SPEAKER ID="045" NAME="Raül Romeva i Rueda" AFFILIATION="Verts/ALE">
(ES) Pone pirmininke, norėčiau pasmerkti įvykį Maroke, per karaliaus Mohammedo VI dešimties metų valdymo laikotarpį neturintį precedento: Maroko karo teismas rengiasi teisti septynis Sacharos nepriklausomybės siekiančius aktyvistus už bendradarbiavimą su priešu - pagal šį kaltinimą gali būti skirta mirties bausmė.
<P>
To nebuvo nuo karaliaus Hassano II laikų. Civilis niekada nebuvo atsidūręs karo teismo teisiamųjų suole. Tai reiškia, kad šioje buvusioje Ispanijos kolonijoje vėl intensyvinamos represijos.
<P>
Susitaikėliška Europos Sąjungos tyla kelia didelę nuostabą, tačiau dar labiau stebina Ispanijos vyriausybės tylėjimas - juk jai tenka didžiausia kaltuž dabartinę padėtį Vakarų Sacharoje, nes ji šią vietovę apleido.
<P>
Todėl mano klausimas labai tiesus: ar su tokiu Maroko režimu norime palaikyti ypatingus santykius? Ar su tokiu režimu norime palaikyti draugyste ir abipuse pagarba grindžiamus santykius? Kiek dar kartų galėsime ir turėsime tylėti, matydami, kas vyksta Vakarų Sacharoje?
<P>
Ar šitaip jie ketina spręsti problemas, su kuriomis dabar susiduria visi jų gyventojai? Manau, kad vykstant deryboms būtent dabar turėtume aiškiai ir tvirtai reaguoti į šią padėtį.
<SPEAKER ID="046" NAME="Petru Constantin Luhan" AFFILIATION="PPE">
(RO) Europos Sąjunga turi 1 636 pasienio punktus, skirtus patekti į ES teritoriją, ir kasmet siena kertama apie 900 mln. kartų. Esu iš regiono, esančio prie Europos Sąjungos išorės sienos, ir labai gerai žinau problemas, su kuriomis susiduria muitinės. Todėl manau, kad šį klausimą turime spręsti kuo rimčiau ir persvarstyti agentūros Frontex įgaliojimus.
<P>
Agentūra Frontex dabar susiduria su įvairiomis problemomis. Pvz., valstybės narės turi aktyviau bendradarbiauti prie Europos Sąjungos išorės sienų. Daugiau dėmesio privalu skirti bendradarbiavimui su trečiosiomis šalimis, kurios daugeliu atvejų yra nelegalių imigrantų kilmės arba tranzito šalys. Stokholmo programa tikrai padeda įtvirtinti agentūros Frontex dalyvavimą, kad ji atliktų itin svarbų vaidmenį būsimoje integruotoje ES sienų stebėjimo sistemoje.
<SPEAKER ID="047" NAME="Artur Zasada" AFFILIATION="PPE">
(PL) Pone pirmininke, kadangi iš žemyno šiaurės į pietus juda vis daugiau krovinių, o transporto koridorių nepakanka, norėčiau pabrėžti Centrinės Europos transporto koridoriaus, CETC Road 65, reikšmę. Jis apima kelią, vidaus vandenis ir geležinkelį, einančius per vietoves, nusidriekusias nuo Baltijos jūros iki Adrijos jūros - iš Švedijos per Lenkiją, Čekiją, Slovakiją, Vengriją ir Kroatiją.
<P>
Koridorius būtų visos teritorijos, per kurią jis eina, regioninės plėtros ašis. Jis visiškai derėtų su daugiarūšio transporto naudojimo principais, o jo įtaka gamtai būtų darni. Jis dideliame Europos Sąjungos regione padėtų paspartinti socialinį ir ekonominį vystymąsi - pagreitėtų Baltijos jūros regiono ir Viduržemio jūros bei Adrijos jūros regiono šalių prekyba ir būtų pervežama daugiau krovinių.
<P>
Mano, ir kaip EP nario, ir kaip daugelį metų transporto srityje dirbusio specialisto, pareiga paprašyti remti projektą CETC. Jį neabejotinai verta įtraukti į esamą visos Europos transporto koridorių TNT tinklą.
<SPEAKER ID="048" NAME="Sylvie Guillaume" AFFILIATION="S&amp;D">
(FR) Pone pirmininke, noriu pasmerkti Prancūzijos ir Jungtinės Karalystės veiksmus, kuriais jos po "džiunglių" stovyklos panaikinimo Kalmieste rugsėjo mėn. pabaigoje pabėgėlius prievarta grąžina į Afganistaną - šalį, kurioje vyrauja visiškas chaosas.
<P>
Kaip ir ką tik kalbėjęs mano kolega H. Désir, raginu Europos Komisiją spausti valstybes nares, kad jos nustotų prievarta grąžinti šiuos žmones į Afganistaną taip keldamos didelį pavojų jų gyvybei.
<P>
Žinome, kad šie migrantai Prancūzijoje negali prašyti prieglobsčio pagal Dublino II reglamentą, nes jie būtų deportuoti į Graikiją arba Italiją, kur sulaikymo sąlygos nepriimtinos, o galimybės, kad jų prieglobsčio prašymai bus patenkinti, labai mažos.
<P>
Vienintelis poveikis, kurį turėjo "džiunglių" stovyklos panaikinimas - šių migrantų, kuriems reikia apsaugos, tragedija tapo dar labiau traumuojanti. Skirtingai, negu minima Prancūzijos vyriausybės nustatytuose tiksluose, šie migrantai uždarius stovyklą tapo dar pažeidžiamesni ir dar labiau tikėtina, kad jie pateks į prekiautojų žmonėmis rankas, o jiems šie migrantai nkiek nerūpi.
<P>
Dabar labiau negu kada nors turime prisiminti, kad jeigu prieglobsčio sistema neapsaugos žmonių, kuriems reikia apsaugos, kils abejonių dėl jos patikimumo.
<SPEAKER ID="049" NAME="Proinsias De Rossa" AFFILIATION="S&amp;D">
Pone pirmininke, džiaugiuosi, kad Jungtinių Tautų Žmogaus teisių taryba (angl. HRC) patvirtino R. Goldstone'o ataskaitos rekomendacijas ir kad ji ragina nutraukti neteisėtą Gazos apsiaustį, žmonėms keliančią tiek daug vargo. Siūlau atitinkamiems Parlamento komitetams dabar nedelsiant išnagrinėti, kokių veiksmų Europos Sąjunga turėtų imtis siekdama užtikrinti, kad R. Goldstone'o rekomendacijos būtų veiksmingai įgyvendinamos.
<P>
Mane sukrėttai, kad keturios ES valstybės narės - Italija, Nyderlandai, Vengrija ir Slovakija - balsavo prieš HRC rezoliuciją. Žmogaus teisės ir tarptautinteisnėra pasirenkami priedai, kuriuos būtų galima ginti arba jų nepaisyti, nelygu, kokia iš to politinnauda. Visos mūsų valstybės narės nebijodamos turi nešališkai ginti tarptautinę teisę ir žmogaus teises, kitaip pasaulyje bus pakirstas mūsų, kaip teisingumo jėgos ir kaip sąžiningo Artimųjų Rytų taikos proceso dalyvių, patikimumas.
<P>
Galiausiai norėčiau paprašyti, kad atsižvelgdamas į Lisabonos sutarties dvasią, jūs reikalautumėte, jog Komisija ar Taryba ateinančią savaitę nepasirašytų jokių naujų susitarimų su Izraeliu.
<SPEAKER ID="050" NAME="Tomasz Piotr Poręba" AFFILIATION="ECR">
(PL) Pone pirmininke, antroje šių metų rugsėjo mėn. pusėje Rusija ir Baltarusija vykdkarines pratybas, kurių kodinis pavadinimas Vakarai 2009 ir Lagodos ežeras 2009. Tai buvo didžiausios tokios karinės pratybos prie vakarinių Rusijos sienų nuo šaltojo karo pabaigos. Panašaus masto kėsinimosi pratybos vyko per šaltojo karo piką 1981 m. Įdomu tai, kad pratybų etapas Vakarai 2009 prasidėjo rugsėjo 18 d., beveik sutampančią su septyniasdešimtųjų sovietų invazijos į Lenkiją metinių diena. Dalis pratybų buvo vykdomos Gdansko įlankos žiotyse, o pratybas Lagodos ežeras 2009 ekspertai visuotinai laiko pasirengimu galimai pulti Baltijos šalis ir Suomiją.
<P>
Nepaisydamos atvirai priešiškų Rusijos Federacijos veiksmų, ir Europos Sąjunga, ir NATO laikėsi pasyvios pozicijos. Jos dar nesukūrgynybos strategijos invazijos iš rytų atvejui, nes kai kurios šalys ir NATO narės šį klausimą laiko politiškai per opiu.
<P>
Atsižvelgdamas į ES ir Rusijos aukščiausiojo lygio susitikimą ir į minėtus faktus pateikiau klausimą šia tema Europos Sąjungos Tarybai.
<SPEAKER ID="051" NAME="Gabriel Mato Adrover" AFFILIATION="PPE">
(ES) Pone pirmininke, susitarimų reikėtų laikytis, o taisyklės turėtų būti visiems vienodai privalomos. Šis teiginys, kuris atrodo akivaizdus, nėra toks akivaizdus tikrovėje, kai kalbame apie Europos Sąjungos ir Maroko asociacijos susitarimą, kuriame yra ne vienas pažeidimas, kaip pripažino Europos kovos su sukčiavimu tarnyba.
<P>
Ispanijos pomidorų gamintojai, ypač Kanarų salose, patiria sunkius laikus ir jiems būtina, kad susitarimo būtų laikomasi, bet jie taip pat nori žinoti, ką Komisija planuoja daryti dėl naujojo susitarimo, dėl kurio dar deramasi: ar pasiūlyta padidinti preferencinę pomidorų kvotą ir kokiomis sąlygomis, ar siekiant išvengti tolesnių pažeidimų ateityje bus pakeista patekimo į rinką kainų sistema ir ar bus laikomasi augalų sveikatos reikalavimų, kurių turi laikytis Europos gamintojai.
<P>
Be to, tęsiant susitarimų temą, bananų gamintojai irgi seka derybas, kai kuriais atvejais - dvišales derybas su trečiosiomis šalimis, ir labai nerimauja, nes tokie sandėriai gali turėti nepataisomų padarinių, jeigu kartu nebus taikoma kompensacinių priemonių.
<P>
Abiem atvejais Komisija negali palikti savo gamintojų likimo valiai, o mes negalime leisti, kad taip atsitiktų.
<SPEAKER ID="052" NAME="Françoise Castex" AFFILIATION="S&amp;D">
(FR) Pone pirmininke, norėčiau atkreipti jūsų dėmesį į Mohammado Othmano, 33 metų amžiaus Palestinos kovotojo už žmogaus teises ir pilietinės visuomenės vykdomos nesmurtinės boikoto kampanijos rėmėjo, suėmimą, jo teisių atėmimą ir jam taikomas sankcijas.
<P>
Mohammadą Othmaną rugsėjo 22 d. suėmIzraelio institucijos. Nuo tada Izraelio kariuomenne kartą pratęsjo sulaikymo laikotarpį. Karo teismo teisėjas dėl tolesnio jo sulaikymo spręs spalio 20 d., antradienį - t. y. rytoj.
<P>
Pone pirmininke, Europos Parlamento vardu raginu jus imtis veiksmų užtikrinti, kad šis žmogaus teisių aktyvistas, kurio vienintelis nusikaltimas yra nusikaltimas mintimis, būtų paleistas.
<P>
Šią savaitę suteiksime Sacharovo premiją. Deja, negalime suteikti Sacharovo premijos visiems kovotojams už žmogaus teises, bet bent jau suteikime jiems paramą, kai kyla pavojus jų laisvei.
<SPEAKER ID="053" NAME="Róża, Gräfin von Thun Und Hohenstein" AFFILIATION="PPE">
(PL) Pone pirmininke, šiandien kalbu kaip Kultūros ir švietimo komiteto ir kaip Vidaus rinkos ir vartotojų apsaugos komiteto narė. Atlikdama šias pareigas, prašau pradėti nuolatines visapusiškas konsultacijas ir imtis efektyvių veiksmų knygų skaitmeninimo ir bendrovės Google vaidmens klausimu. Negalime leisti, kad mūsų rinkoje dominuotų viena įmonė, darydama vyraujančią įtaką viskam, ką šioje srityje Europoje pasiekėme. Turime sukurti geras teisines priemones, kuriomis būtų saugomi mūsų autorių ir leidėjų interesai; Europos Sąjunga turi tai daryti kartu su kitais - pirmiausia Jungtinėmis Valstijomis, tačiau ir kitomis šalimis globalizuotame šių dienų pasaulyje.
<P>
Tai - Europos literatūros, mūsų kultūros ir tapatybės klausimas. Turime šiuos dalykus plėtoti ir veikti kartu, kad juos apsaugotume. Tai - mūsų Europos autoriai ir mūsų Europos leidėjai. Skaitmeninimo problema per daug svarbi, kad ji būtų sprendžiama tik kitoje Atlanto pusėje. Šiuos teisės aktus turime kurti kartu ir šiam klausimui turime skirti kuo daugiau dėmesio.
<SPEAKER ID="054" NAME="Cătălin Sorin Ivan" AFFILIATION="S&amp;D">
(RO) Šios dienos Moldovos Respublikos demokratinei raidai yra itin svarbios. Prezidento rinkimai naujajame parlamente, turėję įvykti spalio 23 d., atidėti, nes nebuvo antro kandidato. Imdamasi ardomosios taktikos - nepateikdama kandidato, Komunistų partija bando sabotuoti kelią į demokratiją.
<P>
Mūsų pareiga - atidžiai stebėti visą procesą ir užtikrinti, kad būtų taikomos konstitucinės nuostatos ir kad Moldovos Respublika išlaikytų rinkimų demokratijos egzaminą.
<P>
Demokratijos stiprinimas šioje šalyje turi būti vienas iš Europos Sąjungos kaimynystės politikos prioritetų. Tai galėtų būti pavyzdys visai į rytus nuo ES esančiai erdvei. Mūsų pareiga - suteikti šiai demokratinei vyriausybei naują galimybę - moralinę ir techninę paramą, kurios jai reikia. Turbūt vertingiausias šios paramos ženklas - pateikti perspektyvų sprendimą, kaip Moldovos Respublikos piliečiams patekti į Europos Sąjungą.
<SPEAKER ID="055" NAME="Jelko Kacin" AFFILIATION="ALDE">
(SL) Rimtai ir atidžiai apsvarstę padėtį, Airijos rinkėjai ratifikavo Lisabonos sutartį dviejų trečdalių balsų dauguma. Šią naujieną sutikome maloniai ir išdidžiai, nes įsigaliojus Sutarčiai, taps įmanoma tolesnplėtra. Vieninteliai dar neapsisprendę yra prezidentas Václav Klaus ir Čekijos konstitucinis teismas.
<P>
Aš esu iš buvusios Jugoslavijos ir atsimenu, kaip rėmėme Čekoslovakiją, ne tik tada, kai jie žaidledo ritulį su Tarybų Sąjunga, bet kiekviena proga ir visomis aplinkybėmis. Nuo tada, kai per Prahos pavasarį Varšuvos pakto pajėgos įsiveržį Čekoslovakiją, visada rodėme solidarumą su ja. Vis dėlto šį kartą negaliu ir neprivalau to daryti, nes tai pakenktų Europos Sąjungai, mano paties šaliai ir visoms būsimoms šalims kandidatėms.
<P>
Turiu viešai pareikšti mūsų susirūpinimą ir pasakyti, kad nesileisime šantažuojami. Todėl raginu dabartinių ir būsimų šalių kandidačių politinius lyderius ir viešosios nuomonės atstovus duoti Čekijos prezidentui suprasti, kad jis žaidžia su mūsų ir savo paties gyventojų likimais. Pats laikas šį žaidimą baigti.
<SPEAKER ID="056" NAME="Csanád Szegedi" AFFILIATION="NI">
(HU) Pone pirmininke, ponios ir ponai, prieš trejus metus, 2006 m. spalio 23 d., Budapešte susirinko dešimtys tūkstančių žmonių oriai švęsti ir pažymėti 1956 m. Vengrijos revoliucijos ir mūsų žmonių kovos už laisvę prieš komunistų diktatūrą. Prieš trejus metus policijos uniformomis be skiriamųjų ženklų apsirengę teroristai, panaudodami uždraustus ginklus, išsklaidtaikų minėjimo susibūrimą. Darytina prielaida, kad tai įvyko politiniu komunistų diktatūros veiklą perėmusios partijos užsakymu.
<P>
Nuo 1956 m. praėjus penkiasdešimčiai metų, Budapešto gatvėse vėl buvo pralietas kraujas. Šios savaitės penktadienį, spalio 23 d., 15.00 val. keli tūkstančiai žmonių Deako aikštėje dar kartą minės 1956 m. įvykius. Mes, Jobbik partijai priklausantys EP nariai, kartu su keletu kitų kolegų narių, pvz., Andreasu Mölzeriu ir Bruno Gollnischu, šioje vietoje stebėsime fizinį minėjimo dalyvių saugumą. Vis dėlto norėčiau, kad Europos Parlamentas atsiųstų stebėtojus, ir pirmiausia prašyčiau J. Buzeką atkreipti Vengrijos policijos vadovų dėmesį, kad būtų laikomasi Europos žmogaus teisių konvencijos.
<SPEAKER ID="057" NAME="Simon Busuttil" AFFILIATION="PPE">
(MT) Per praėjusias savaites Šventajame Jeruzalės mieste, Al Aksos teritorijoje, įvyko ne vienas smurtinis incidentas. Abi konflikto šalys viena kitą kaltina sukursčius ir pradėjus konfliktą ir viena kitai verčia atsakomybę už šiuos smurtinius išpuolius. Kaip šiame regione dažnai būna, vienas incidentas gali greitai virsti krize. Beje, nepamirškime, kad pastarojo laikotarpio Palestinos pasipriešinimo aktai įvyko iškart po Al Aksos incidentų. Manau, kad šiuo atveju turime išnagrinėti, kokios yra mūsų, kaip Europos Parlamento, pareigos. Privalome pareikšti aiškią poziciją prieš visas vienašališkas priemones ir užtikrinti, kad būtų nedelsiant nutraukti visi tarptautinės teisės pažeidimai. Patirtis parodė, kad tokiais atvejais negalime tylėti.
<SPEAKER ID="058" NAME="Vladimír Maňka" AFFILIATION="S&amp;D">
. - (SK) Jau tris su puse mėnesio prieš Slovakiją vykdoma brutali diskreditacijos kampanija dėl nacionalinio kalbos įstatymo pakeitimo.
<P>
PPE pirmininko pavaduotojas Viktor Orban liepos mėn. Rumunijoje pasakė, kad Vengrijos užsienio politikoje šis klausimas turi būti laikomas rimtu casus belli, t. y. "karo dingsties", atveju. Po savaitės buvęs Vengrijos etninių mažumų ombudsmenas Jenö Kaltenbach teigė, kad visos mažumos Vengrijoje visiškai prarado tapatybę, nemoka kalbėti savo kalbomis ir nežino savo istorijos. Buvusio ombudsmeno žodžiai neišprovokavo jokių politinių ar žiniasklaidos diskusijų.
<P>
Didieji Vengrijos nacionalistai nesidomi mažumų teisėmis Vengrijoje, o tik kitose šalyse gyvenančių vengrų mažumų teisėmis. Susiklosčius tokiai padėčiai Slovakijos pietuose gyvenantys nekalti žmonės tapo šių nacionalistų ir jų svajonių apie politiškai suvienytą Vengrijos tautą įkaitais.
<SPEAKER ID="059" NAME="Maria da Graça Carvalho" AFFILIATION="PPE">
(PT) Regioniniai skirtumai lieka išsiplėtusios Europos Sąjungos iššūkis. Dėl šios priežasties būtina, kad sanglaudos politikos priemonėmis būtų remiami mažiau išsivystę regionai ir valstybės narės. Todėl mes itin nuogąstaujame dėl pastarojo Europos regioninės plėtros fondo ir Sanglaudos fondo bendrojo reglamento pakeitimo, kurį Portugalijos vyriausybpasiūlEuropos Komisijai.
<P>
Šiuo pakeitimu nustatomos geografinio išlaidų, susijusių su sklaidos poveikį turinčiomis operacijomis ir technine pagalba, leistinumo bendros taisyklės išimtys, kuriomis Šiaurės vidurio Portugalijos, Alentėjo ir Azorų konvergencijos regionams skirtas lėšas leidžiama panaudoti Lisabonos regione.
<P>
Šiuo pakeitimu gali būti pažeidžiamas ekonominės ir socialinės sanglaudos principas, o šis principas yra Europos projekto pagrindas.
<SPEAKER ID="060" NAME="Mitro Repo" AFFILIATION="S&amp;D">
(FI) Pone pirmininke, esu susirūpinęs religijos laisve Turkijoje. Galima Turkijos narystES priklauso nuo to, kaip ji įgyvendins visus Kopenhagos kriterijus. Pastaruoju metu ši šalis dėl vidaus įtampos pasirodmažiau linkusi gerinti žmogaus teisių padėtį ir didinti religijos laisvę. Nusikaltimai prieš bažnyčias irgi buvo tiriami aplaidžiai. Be to, pvz., Ortodoksų bažnyčia vis dar negali laisvai ir nepaisydama tautybės pasirinkti savo patriarcho ir vis dažniau bandoma apriboti dvasininkų teises viešai vilkėti savo kunigo aprangą.
<P>
Derybose dėl narystės iš Turkijos turi būti tikimasi konkrečių priemonių, kuriomis būtų įrodyta, kad ji suvokia ir pripažįsta Europos kultūros paveldo vertę net ir pačioje Turkijoje. Dėl šios priežasties Turkija turėtų nedelsdama leisti toliau veikti, pvz., Halkio seminarijai ir atkurti bažnyčios turto apsaugą.
<SPEAKER ID="061" NAME="George Sabin Cutaş" AFFILIATION="S&amp;D">
Iš Europos Komisijos paskelbtų tyrimų matyti, kad pagal prognozes didžiosios daugumos Europos Sąjungos valstybių narių einamosios sąskaitos deficitas 2009-2010 m. viršys 3 proc. BVP ribą. Panašiai 2010 m. planuojama, kad vidutinis 27 valstybių narių valstybės skolos lygis bus 80 proc., o euro zonos šalių - daugiau kaip 80 proc.
<P>
Nepaisant to, Rytų Europos šalių atveju būtinybpažaboti nuosmukį prieštarauja pareigai laikytis Mastrichto kriterijų. Beje, taip pat pastebėtina, kad euro zonos šalims, kurių deficitas ir valstybės skola didėja, keliami Stabilumo ir augimo pakto reikalavimai neatitinka itin griežtų standartų, keliamų norintiems į šią euro zoną įstoti.
<P>
Todėl reikia Mastrichto kriterijus pritaikyti prie dabartinės aplinkos ir ekonomikos tikrovės, kuriai būdingas didesnis ciklinis judėjimas. Patikslinus Mastrichto kriterijus ir numačius Rytų Europos šalims greitesnių galimybių prisijungti prie euro zonos, būtų sustiprinta Europos Sąjunga ir tęsiamas integracijos procesas.
<SPEAKER ID="062" NAME="Nikolaos Chountis" AFFILIATION="GUE/NGL">
(EL) Pone pirmininke, norėčiau tarti žodį apie nelaimingus atsitikimus darbe Graikijoje ir Europoje. Akcininkų veiklos trūkumai ir aplaidumas, kontrolės sistemų, valstybių narių ir Bendrijos institucijų veiklos trūkumai ir aplaidumas taikant sveikatos ir saugos teisės aktus yra nusikalstami. Mano šalies, Graikijos, statistiniai duomenys tragiški. 2008 m. įvyko 142 mirtini nelaimingi atsitikimai, o nuo 2009 m. pradžios įvyko daugiau kaip 56.
<P>
Kai prarandama žmonių gyvybė, bendrovės, valstybių narių institucijos ir Komisija šį klausimą sprendžia labai laisvai ir už nusikaltimus iš esmės nebaudžiama; už nusikaltimus dėl pelno, kokius, pvz., bendrovFrance Telecom daro nuo 2008 m. vasario mėn. Praėjusią savaitę dar vienas vos 25 metų amžiaus sulaukęs darbuotojas nusižuddėl nepakenčiamų darbo sąlygų. Ką Komisija pasakys apie tai? Jeigu atvejis būtų buvęs kitoks, ji būtų įsikišusi. Todėl raginu Biurą ir savo kolegas narius kuriuo nors metu per trijų dienų plenarinę sesiją tylos minute pagerbti bendrovės France Telecom aukas ir nukentėjusiuosius nuo kitų nelaimingų atsitikimų darbe.
<SPEAKER ID="063" NAME="Ioannis Kasoulides" AFFILIATION="PPE">
Pone pirmininke, praėjusį mėnesį plenarinėje sesijoje pranešiau apie rastus Kipro kareivių, kurie per 1974 m. invaziją pasiduodantys Turkijos kariuomenei buvo fotografuojami gyvi ir sveiki, palaikus. Naujoje byloje Europos žmogaus teisių teismas nustatė, kad Turkija kalta dėl žiauraus ir nežmoniško elgesio tuo laikotarpiu dingusių kareivių giminių atžvilgiu, nes neatliko tyrimo ir nepranešgiminaičiams apie šių kareivių likimą. Turkija buvo įpareigota už tai sumokėti kompensaciją. Dar kartą raginu Parlamentą raginti Turkijos kariuomenę pateikti savo archyvo informaciją JT Dingusiųjų asmenų komitetui, kad šis humanitarinis klausimas būtų išspręstas.
<SPEAKER ID="064" NAME="Rosario Crocetta" AFFILIATION="S&amp;D">
(IT) Pone pirmininke, ponios ir ponai, pirmiausia norėčiau padėkoti jums, kad paprašėte Belgijos ir Prancūzijos institucijų man suteikti policijos apsaugą.
<P>
Mano nuomone, tikrai svarbu jausti institucijų solidarumą, kai esi fronto linijoje ir kovoji su tokiu reiškiniu kaip Italijos mafija, nuo kurios per daugelį metų nukentėjo daugybžmonių, ir aš širdingai dėkoju. Nepaisant to, pone pirmininke, mafijos organizacijos jau kurį laiką yra pasaulinis reiškinys: jos ne tik plauna pinigus, bet ir nuolat vykdo veiklą įvairiose Europos šalyse, taip pat imigracijos srityje.
<P>
Kai šių metų liepos 16 d. paraginau Europoje sukurti mafijos organizacijų tyrimo komitetą, tai dariau siekdamas tarnauti ne tik savo šaliai, bet ir Europos bendrijai, tikėdamas, kad nepakankamas budrumas mafijos ir kitų organizuoto nusikalstamumo organizacijų atžvilgiu gali turėti neigiamą poveikį piliečių gyvenimo kokybei, saugai ir vystymosi sistemoms. Ir keista, aš jau baigiau, pone pirmininke ...
<P>
(Pirmininkas nutraukkalbėtoją)
<SPEAKER ID="065" NAME="Pirmininkas">
Dėkoju. Noriu pasakyti, kad paprašiau ir Briuselio institucijų padidinti Europos Parlamento apsaugą, nes neseniai čia įvyko nelaimingas atsitikimas. Briuselio institucijos į Europos Parlamento prašymą atsaklabai teigiamai, šia tema dabar diskutuojama.
<SPEAKER ID="066" NAME="Corina Creţu" AFFILIATION="S&amp;D">
(RO) Pranešime, paskelbtame minint Pasaulinę maisto dieną, nurodyta, kad vienas iš šešių žmonių kenčia badą, pusbadžiu gyvenančių žmonių skaičius pasaulyje perženg1 mlrd. ribą, o badaujančių žmonių vos per metus padaugėjo 100 mln.
<P>
Per visą šį laikotarpį tarptautinės aukos Pasaulio maisto programai, palyginti su 2008 m., sumažėjo 50 proc. ir tai turi didelį poveikį į neturtingas šalis tiekiamos pagalbos maistu kiekiui.
<P>
Europos Sąjunga pirmauja kampanijoje prieš pasaulinį badą. Jos pozicija sustiprėjo L'Akiloje vykusiame didžiojo aštuoneto (G8) aukščiausiojo lygio susitikime prisiėmus įsipareigojimą skirti 2 mlrd. EUR - tai lėšos, neįskaitomos į Maisto priemonei skiriamą 1 mlrd. EUR. Tai - didelsuma, bet anaiptol nepakankama norint pasiekti JT nustatytą tikslą - perpus sumažinti endeminį badą kenčiančių žmonių.
<P>
Norint sutelkti visų didžiųjų pasaulio išvystytos pramonės valstybių išteklius reikia daug platesnių politinių veiksmų. Manau, kad Maršalo planas yra visiška būtinybė, kurios tikslas daug konkretesnis ir apčiuopiamesnis - padėti milijardui badaujančių žmonių pakilti bent kiek aukščiau prasimaitinimo lygio.
<SPEAKER ID="068" NAME="Ioan Mircea Paşcu" AFFILIATION="S&amp;D">
Pone pirmininke, buvusios JAV administracijos raketų skydo projektą, kurio dalimi tapo Europa, griežtai užprotestavo Rusija, nusprendusi, kad tai - žingsnis prieš ją, ir kai kurie europiečiai, kurie nepatenkinti todėl, kad nepatenkinti rusai.
<P>
B. Obamos administracija bando šį klausimą spręsti perorientuodama skydą nuo ilgųjų nuotolių prie trumpųjų ir vidutinių nuotolių raketų grėsmės mažinimo, taip didindama tiesioginę Europos apsaugą, taip pat priimdama Rusijos siūlomą bendradarbiavimą dėl radaro suteikimo Kaukaze.
<P>
Kai kurie europiečiai, nepaisydami naujos šio projekto krypties, vis tiek jam prieštarauja. Rusija šiuo klausimu nuomonės dar nepareiškė. Noriu tik vieno - kad Europos pozicija būtų parengta ne vien pagal tai, o atspindėtų nuoširdų norą rasti geriausią būdą, kaip apsaugoti Europos teritoriją nuo šios realios grėsmės, bendradarbiaujant su JAV ir su Rusija, jeigu pastaroji norės.
<SPEAKER ID="069" NAME="Philip Bradbourn" AFFILIATION="ECR">
Pone pirmininke, praėjusiais metais šis Parlamentas diskutavo apie viso kūno skaitytuvų naudojimą oro uostuose ir tada Europos Komisija atšaukatitinkamą savo pasiūlymą.
<P>
Neseniai Mančesterio oro uoste šie skaitytuvai vėl pradėti naudoti ir dabar parengta teisinišvada, kad naudojant šiuos įrenginius vaikams dėl jų pagaminamo atvaizdo pobūdžio gali būti pažeisti vaiko saugumo ir apsaugos teisės aktai. Panašios bylos Vaikų teisių grupės ieškiniu buvo pradėtos 2005 ir 2006 m. - tada buvo uždrausta kūno skaitytuvus naudoti jaunesniems negu aštuoniolikos metų amžiaus asmenims.
<P>
Kadangi paskelbus šią teisinę išvadą apskritai kilo klausimas dėl šių įrenginių raison d'être, - šį klausimą skiriu tiesiogiai Komisijos nariui J. Barrot, - ar dabar ne laikas Komisijai uždrausti ES naudoti šio tipo skaitytuvus, nes su mano rinkėjais, keliaujančiais į bet kurias ES vietas, neturėtų būti elgiamasi nepadoriai ir žeminamai? Taip pat raginu šią technologiją uždrausti visame pasaulyje, kad būtų apsaugoti visi ES piliečiai.
<SPEAKER ID="070" NAME="László Tőkés" AFFILIATION="PPE">
(HU) Pone pirmininke, praėjusiais metais protestavau prieš religinį fanatizmą ir krikščionių mažumų persekiojimą ir tą patį vėl darau šiais metais. Juk girdėjome apie naujausius išpuolius prieš krikščionis Indijoje, Bangladeše, Afganistane, Pakistane ir Turkijoje, tad leiskite pareikšti protestą prieš nuolatinius žiaurumo aktus prisidengiant religiniu išskirtinumu - šiuos išpuolius prieš mūsų tikėjimo brolius krikščionis paprastai vykdo musulmonų ir hindu fanatikai.
<P>
Vis dėlto Indijoje, Orisos ir Gujarato valstijose, žiauriai persekiojami ir praktikuojantys krikščionys, ir musulmonai. Rumunijoje, Transilvanijoje, iš kur esu, religijos laisvpaskelbta 1568 m. Tordos įsaku. Religijos laisv- ir individuali, ir kolektyvinžmogaus teisė. Jėzus sako: "aš noriu pasigailėjimo, o ne aukos". Pagal mūsų tikėjimo mokymą raginu Jerzy Buzeką, Žmogaus teisių pakomitetį ir Europos Komisiją ...
<P>
(Pirmininkas nutraukkalbėtoją)
<SPEAKER ID="071" NAME="Nessa Childers" AFFILIATION="S&amp;D">
Pone pirmininke, gresiant uždaryti agentūrą Independent Network News - Dubline būstinę turinčią naujienų agentūrą, daugumai Airijos vietos radijo stočių perduodančią aukščiausio lygio nacionalines ir tarptautines naujienas, kyla rimtų ir teisėtų klausimų apie atsakomybę už Airijos žiniasklaidą, jos pliuralizmą ir reguliavimą. Airijos vietos radijo stotys privalo užtikrinti, kad 20 proc. jų naujienų turinio būtų nacionalinės ir tarptautinės reikšmės. Šią paslaugą pastaraisiais metais daugiausia teikIndependent Network News (angl. INN).
<P>
Artėjant INN žlugimui, bendrovės Communicorp, kuri yra ir svarbi INN akcininkė, turimai stočiai Newstalk buvo leista sudaryti sutartį būsimuosius šešis mėnesius teikti paslaugas, kurias anksčiau teikINN. BendrovUTV, kuriai pasitraukus iš INN pagreitėjo šios tarnybos nuosmukis, buvo daugiausia įtraukta į atsarginės tarnybos paieškas. Nacionalinžurnalistų sąjunga (angl. The National Union of Journalists), aptardama žiniasklaidos savininkų įvairovės Airijoje temą, iškėlsvarbių klausimų dėl šių dviejų organizacijų dalyvavimo minėtame procese. Šiuos klausimus reikia visapusiškai išsiaiškinti.
<SPEAKER ID="072" NAME="Sergej Kozlík" AFFILIATION="ALDE">
(SK) Norėčiau jus įspėti, kad Vengrijos atstovai bando provokuoti Slovakiją. Prieš dvidešimt metų, rugpjūčio 21 d., Tarybų ir Vengrijos armija įsiveržį buvusią Čekoslovakiją.
<P>
Tą pačią dieną šiais metais Vengrijos prezidentas L. Sólyom, nepaisydamas trijų vyriausiųjų Slovakijos Respublikos atstovų skeptiškumo, rengėsi imtis provokacinio žingsnio - etniškai mišrioje Slovakijos teritorijoje jis norėjo atidengti Vengrijos karaliaus skulptūrą. Dabar jis protestuoja, kad nebuvo įleistas į Slovakiją.
<P>
Praėjusią savaitę lankydamasis Slovakijoje, vadovaujančios Vengrijos politinės partijos Fidesz vadovas Viktor Orban ragino imtis su autonomija susijusių iniciatyvų. Jis paragino bendrai planuoti vengrų ateitį Karpatų baseine. Tai Didžiosios Vengrijos idėjos atgaivinimas - provokacija, kuriai modernioje Europoje neturi būti vietos. Čia - žaidimas su ugnimi ir Europos institucijos negali apsimesti, kad jo nemato.
<SPEAKER ID="073" NAME="George Becali" AFFILIATION="NI">
(RO) Norėčiau pasakyti, kad Lisabonos sutartyje sportas, ypač futbolas - milžinišką socialinę ir kultūrinę įtaką turinti sporto šaka - konkrečiai neminimas. Norėčiau pasakyti, kad ES politika sporto srityje neturi teisinio pagrindo.
<P>
Iš tikrųjų sportas reglamentuojamas atitinkamų sporto asociacijų taisyklėmis, bet manau, pone pirmininke, kad Sutartyje turi būti aiškiai nurodyta, kad sporto veikla ir jos organizavimas turėtų būti reglamentuojami atitinkamų sporto asociacijų taisyklėmis, o su šia sporto veikla susijusi kita veikla - civiliniais teisės ir administraciniais aktais.
<SPEAKER ID="074" NAME="Pirmininkas">
Diskusijos baigtos.

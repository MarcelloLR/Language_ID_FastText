<CHAPTER ID="021">
Prekyba produktais iš ruonių (diskusijos) 
<SPEAKER ID="162" NAME="Pirmininkas">
Kitas klausimas - Vidaus rinkos ir vartotojų apsaugos komiteto vardu parengtas D. Wallis pranešimas dėl siūlymo įvesti Europos Parlamento ir Tarybos reglamentą dėl prekybos produktais iš ruonių - C6-0295/2008 -.
<SPEAKER ID="163" NAME="Diana Wallis">
pranešėja. - Gerb. pirmininke, pasiekėme kompromisą ir tikriausiai rytoj pirmojo svarstymo metu pavyks pasiekti sutarimą. Iš savo, kaip šio Parlamento pranešėjos, perspektyvos turėčiau pasakyti, kad tai buvo labai sudėtingas klausimas ir labai sudėtinga kelionė.
<P>
Vis dėlto dabar esame tokioje situacijoje, kai manau, kad atsižvelgėme į tų Parlamento narių, kurie pasirašraštišką deklaraciją šiuo klausimu, ir daugelio piliečių įvairiose ES šalyse, teigiančių, kad jiems nepatinka, kaip vyksta komercinmedžioklė, kad jie nenori būti niekaip susiję su po tokios medžioklės vykstančia prekyba, pageidavimus. Mes atsižvelgėme į tokį pageidavimą. Nagrinėjome tik tai, ką galime nuspręsti Europos vidaus rinkose ribose: prekių apyvartą rinkoje, kurią nulėmkomercinės medžioklės. Dėl šio įstatymo, jei rytoj jis bus patvirtintas mūsų vartotojai bus užtikrinti, kad Europos rinkoje nebus pardavinėjami produktai, gauti komercinės medžioklės metu.
<P>
Žinoma, yra išimčių. Ruoniai - labai gražūs jūrų gyvūnai, o šio proceso metu sužinojau, kad juos myli ir gerbia daug žmonių. Tačiau kai kam jie tik jūrų žiurkės. Štai kaip juos mato daugelis žvejų. Suaugęs ruonis per dieną suėda milžinišką kiekį žuvų. Todėl siekiant užtikrinti žuvininkystės tvarumą kai kuriuose regionuose ruoniai ir toliau turės būti medžiojami.
<P>
Tačiau mums nepavyko įvesti medžioklės kontrolės. Jei kurioje nors valstybėje narėje žmonės norės medžioti ruonius, jie galės nevaržomi tą daryti. Jie tik negalės iš tokios medžioklės rezultatų gauti komercinės naudos. Vis dėlto manau, kad kad tokios medžioklės rezultatai turėtų būti panaudojami, ypač tos ruonių dalys, kurios gali būti panaudojamos medicinos tikslais.
<P>
Sudėtingiausias šios problemos aspektas - tradicinių Arkties bendruomenių, t.y. vietinių Arkties gyventojų, vaidmuo šioje situacijoje. Jiems taikome išimtį, tačiau kaip jų siejimas su uždraustu produktu paveiks jų gyvenimo būdą ir ekonomiką? Arktis nėra kažkoks parkas ar muziejus. Tai gyva, alsuojanti bendruomenė, turinti savo ekonomiką, kurios centre - jūros teikiami ištekliai. Tikiuosi, kad šios bendruomenės sugebės gyventi taip kaip iki šiol. Tačiau kai kas man kelia abejonių ir žinau, kad šios abejonės buvo viena iš priežasčių, kodėl Arkties taryba praeitą savaitę atsisaksuteikti ES nuolatinio stebėtojo statusą.
<P>
Šis klausimas man buvo panašus į galvosūkį. Man teko susidoroti su laisvių konfliktu, turėjau atsižvelgti į balsavimo komitete rezultatus, taip pat bandžiau atsižvelgti į žmonių, kuriems atstovauju, nuomones. Pasidalinsiu su jumis štai kuo: su manimi susitikti atvyko Nunavuto bendruomenės delegacija. Apsikeitę nuomonėmis visi paplūdome ašaromis. Tikiuosi, kad šis suvaržymas duos teigiamų rezultatų. Rytoj ketinu pritarti šiam paketui ir tikiuosi, kad šis sprendimas pasirodys buvęs teisingas.
<SPEAKER ID="164" NAME="Stavros Dimas">
Komisijos narys. - (EL) Gerb. pirmininke, pirmiausia norėčiau padėkoti pranešėjai D. Wallis, nuomonių rengėjams gerb. Martin, gerb. Brepoels ir gerb. Mathieu už neeilinį jų darbą. Ypatingą padėką norėčiau išreikšti Vidaus rinkos ir vartotojų apsaugos komiteto pirmininkei A. McCarthy už jos indėlį ruošiant šį siūlymą.
<P>
Tai, kad sutarimas buvo pasiektas pirmojo svarstymo metu, rodo Bendrijos institucijų politinę valią išspręsti dvi pagrindines problemas, susijusias su prekyba produktais iš ruonių, t.y. vidaus rinkos fragmentacija ir gyvūnų gerovės apsauga. Šį sutarimą sudaro trys lemiami elementai. Pirmasis susijęs su vidaus rinkos harmonizavimu, t.y. prekybos produktais iš ruonių uždraudimas Europos Sąjungos rinkoje. Šis draudimas bus taikomas tiek čia pagamintiems, tiek importuotiems produktams. Kaip žinote, ruoniai medžiojami tiek Bendrijoje, tiek ir už jos ribų. Jie naudojami tokių produktų kaip mėsa, aliejus ir produktų iš jų organų, kailio ir odos gamybai. Šiais produktais prekiaujama įvairiose rinkose, įskaitant ir Bendrijos rinką. Kai kuriuos produktus (pvz.: "Omega 3" kapsulių, dažyto kailio ar ruonių odos) vartotojams sudėtinga, jei apskritai įmanoma, atskirti nuo panašių produktų ne iš ruonių. Jų medžioklir tai, kaip ji vyksta, sukėlvisuomenės bei daugelio vyriausybių, apsišvietusių gyvūnų gerovės klausimais, reakciją ir susirūpinimą. Šį susirūpinimą sukėlruonių medžioklės būdas, jų žudymo būdai ir gyvūnams sukeliamas skausmas. Akivaizdus visuomenės pasipiktinimas matyti iš jos aktyvaus dalyvavimo viešajame dialoge bei didelio laiškų ir peticijų, kuriuos šiuo klausimu gavau per pastaruosius dvejus metus, skaičiaus. Piliečiai dabar gali būti ramūs, kad rinkoje nebebus produktų iš ruonių.
<P>
Antrasis svarbus siūlymo elementas yra išimtis inuitams ir kitoms vietos bendruomenėms. Šių išimčių tikslas nėra paveikti ekonominę ir socialinę santvarką, kuri pagal tradiciją priklausnuo ruonių medžioklės. Reikia pastebėti, kad šios rūšies medžioklyra istorinis jų kultūros ir kultūrinio identiteto elementas, taip pat pajamų šaltinis, padedantis jiems išgyventi.
<P>
Trečiasis elementas - lengvatos smulkiai medžioklei. Pagal šias lengvatas žvejams, užsiimantiems paviene ruonių medžiokle darnaus jūrų išteklių valdymo tikslais, būtų leidžiama rinkai teikti produktus iš ruonių, tačiau nesiekiant pelno, o tik padengti patirtas išlaidas. Pagal pagrindinį šio reglamento principą, ši veikla negali turėti komercinio aspekto. Komisija patvirtins smulkias šio reglamento taikymo priemones paaiškindama, kaip minėtos išimtys turėtų būti taikomos pagal komitologijos procedūrą ir po kruopščios Parlamento analizės.
<P>
Tikiuosi, kad Parlamentas, kaip kad Taryba ir Komisija, iš esmės pritars šiam kompromisų rinkiniui. Aptariamame tekste numatomas vidaus rinkos harmonizavimas ir atsižvelgiama į Europos piliečių susirūpinimą gyvūnų gerove, kuriai dėl ruonių medžioklės kyla grėsmė. Europos Komisija pasirengusi visiškai pritarti šiam paketui, kad jau pirmojo svarstymo metu būtų pasiektas sutarimas dėl šio reglamento.
<SPEAKER ID="165" NAME="Frieda Brepoels">
Aplinkos, visuomenės sveikatos ir maisto saugos komiteto nuomonės rengėja. - Gerb. pirmininke, Komisijos nary, labai džiaugiuosi, kad paskutinę minutę galime balsuoti dėl šio aplanko, nes daug piliečių ir pats Parlamentas metų metus reikalavo įvesti priemones, skirtas kovai su žiauria ruonių medžiokle.
<P>
Rasti tinkamą būdą nebuvo lengva, nes pati Europa negali uždrausti tokios medžioklės. Todėl esu dėkinga Komisijai už tai, kad pateikParlamentui pasiūlymą, nors Parlamentas ir manė, jog siūlymas turėtų būti griežtesnis.
<P>
Kaip Aplinkos, visuomenės sveikatos ir maisto saugos komiteto nuomonės rengėja, esu labai dėkinga savo kolegoms iš įvairių politinių frakcijų už paramą mano pasiūlymui siekti visiško produktų iš ruonių uždraudimo rinkoje, paliekant tik vieną išimtį - pagal tradiciją inuitų bendruomenių vykdomą medžioklę. Taip komitetas nusprendnepritarti pradiniam Komisijos siūlymui, kuriame buvo numatytos kelios išimtys, taip pat ir žymėjimo sistemai, kurios, mūsų nuomone, būtų neįmanoma kontroliuoti.
<P>
Taip pat norėčiau padėkoti pirmininkavusiai Čekijos Respublikai už darbą siekiant sutarimo. Manau, kad atitinkamos derybos su valstybėmis narėmis ne visuomet ėjosi sklandžiai. Kaip ir mano kolegos Parlamento nariai, norėčiau padėkoti įvairioms nevyriausybinėms organizacijoms, kurios vaidino svarbų vaidmenį viso proceso metu ir dabar aiškiai pritaria pasiektam kompromisui. Priimant kompromisus kažkas kažką gauna, o kažką praranda, tačiau, mano nuomone, šiame tekste atsižvelgiama į visų suinteresuotų šalių reikalavimus.
<P>
Norėčiau pabrėžti, kad šis kompromisas iš tiesų paveiks komercinę medžioklę tokiose šalyse kaip Kanada. Numatant galimą prekybos draudimą, ruonių odos paklausa šiais metais jau nukrito, o kaina sumažėjo perpus lyginant su praeitais metais. Todėl, kai tik bus įvestas draudimas, ši medžioklės rūšis ir tarptautinprekyba produktais iš ruonių smarkiai sumažės.
<P>
Taigi esu patenkintas rezultatu ir rytojaus balsavime tikiuosi sulaukti kolegų Parlamento narių palaikymo.
<SPEAKER ID="166" NAME="Véronique Mathieu" LANGUAGE="FR">
Gerb. pirmininke, mano nuomonskiriasi nuo kolegų Parlamento narių ir gerb. Dǐmas, nes pamenu Tarybos patarėjo teisiniais klausimais nuomonę. Taip pat pamenu Parlamento patarėjo teisiniais klausimais nuomonę. Abu šie patarėjai teigė, kad naudojama teisinbazyra neteisinga. Štai, ką aš prisimenu.
<P>
Nepamirškite, gerb. Dǐmas, kad uždraudžiate ruonių medžioklės produktus nepakeisdami jų niekuo, kas būtų legalu. Turite suprasti, kad kanadiečiai tai puikiai žino ir ketina pasinaudoti savo teise kreiptis į Pasaulio prekybos organizaciją. Jie neketina leisti, kad iš jų būtų atimti šie produktai, ir jūs negalite jų sulaikyti. Asmeniškai aš manau, kad šiuo atžvilgiu jie visiškai teisūs. Prastas kompromisas (mano nuomone, tai labai prastas kompromisas), už kurį balsuos kai kurie mano kolegos Parlamento nariai (tik ne aš), teikiamas balsavimui aukšto lygio ES ir Kanados atstovų susitikimo išvakarėse. Europos Sąjunga tiesiog skelbia karą savo draugams iš Kanados. Tikiuosi, kad kolegos Parlamento nariai gerai supranta, ką daro.
<P>
Taip pat privalau pasakyti savo kolegoms Parlamento nariams ir gerb. Dǐmas, kad jie ketina organizuoti didžiulę rinkimų kampaniją prisidengdami ruoniais ir kanadiečiais, nes dėl ruonių medžioklės tokiu būdu mes neišsprendžiame jokios problemos. Mes tik perkeliame problemą. Jūs pats, gerb. Dǐmas, sakėte, kad nedraudžiate ruonių medžioklės. Jūs tik potencialiai perkeliate problemą į Kiniją ar kurią kitą šalį, kuri galės šiuos produktus priimti. Jūs nieko neišsprendėte.
<P>
Todėl manau, kad šis kompromisas yra prastas. Jaučiu, kad problema bus paslėpta tarsi dulkės po kilimu, kad faktiškai niekas neišspręsta ir kad iš tiesų neturime kuo didžiuotis. Taip pat nėra kuo didžiuotis ir pažvelgus į krentančią odos kainą tarp inuitų. Tekstas dar nepatvirtintas, kompromisas nepriimtas, o šie žmonės jau kenčia nuo ekonominės krizės. Ir dėl to kalti mes. Todėl visai tuo nesididžiuoju.
<SPEAKER ID="167" NAME="Malcolm Harbour">
PPE-DE frakcijos vardu. - Gerb. pirmininke, kaip Vidaus rinkos ir vartotojų apsaugos komiteto koordinatorius, pasirašiau po kompromiso tekstu ir tikiu, kad pasielgiau teisingai, tačiau, kaip sak Diana Wallis, šis klausimas buvo labai sudėtingas, nes reikėjo suderinti labai skirtingas nuomones.
<P>
Jau iš dviejų skirtingas nuomones turinčių mano frakcijos narių girdėjote, o rytoj ir pamatysite, kad mūsų frakcijos pozicija šiuo klausimu yra neigiama, nebent bus priimtos bent kai kurios mano kolegų pasiūlytos pataisos. Tačiau bus daug tokių, įskaitant ir mane, kurie balsuos už, nes turint tokią poziciją aš jaučiu moralinę pareigą taip pasielgti.
<P>
Tačiau norėčiau išskirti keletą svarbiausių aspektų. Pirmiausia tai kvietimas veikti. Dar iki šio momento žmonės kalbėjo, kad tai tik proceso pradžia, o ne pabaiga. Tikroji problema -nehumaniškas ruonių žudymo būdas ir profesionalių medžiotojų nesugebėjimas šios problemos išspręsti. Kanados vyriausybtaip pat turėtų tai apsvarstyti. Siekiant užtikrinti veiksmingumą, įtraukta daugybpunktų dėl tikrinimo, tačiau aš norėčiau pakartoti tai, ką pasakDiana Wallis - kompromisui svarbiausios buvo išimtys.
<P>
Šios išimtys gerai apgalvotos, nes pirmiausia atspindi paramą tradicinei medžioklei bendruomenėse. Diana Wallis teisi sakydama, jog šios nuostatos turi suveikti, o tai reiškia, kad produktai iš šių bendruomenių turi būti pardavinėjami ir pateikiami priimtinu būdu. Antra, dėl tvarių jūros išteklių svarbos ir kaip ši problema bus sprendžiama.
<P>
Mums pateiktas kompromisas. Manau, kad Europos piliečiai nori, kad jam pritartume, tačiau nuo šiol Parlamentas privalės atidžiai prižiūrėti šį procesą.
<SPEAKER ID="168" NAME="Arlene McCarthy">
PSE frakcijos vardu. - Gerb. pirmininke, matau, kad pamirštame, jog būtent Parlamentas pradėjo kampaniją uždrausti žiaurią prekybą produktais iš ruonių ES mastu. 2006 m. dauguma Parlamento narių pasirašraštišką deklaraciją, kviečiančią įvesti šį draudimą, paremtą veterinarijos ekspertų tyrimais, kurie aiškiai parodė, kaip žiauriai žudomi .ruoniai, o jų oda dažnai lupama jiems dar esant sąmoningiems. Pasirašiusiųjų buvo 425. Visuomenjau nebetoleruoja šios prekybos šakos, o mes, būdami jų atstovais, turime galią ją uždrausti. Be to, mūsų rytojaus balsavimas bus ryžtingas žingsnis į priekį vykdant pasaulinę kampaniją, skirtą šios prekybos uždraudimui.
<P>
JAV šį draudimą jau turi daugelį metų. Meksikoje tokia prekyba taip pat uždrausta. Europoje tokie draudimai galioja Belgijoje, Olandijoje, Liuksemburge ir Italijoje, o Vokietija ir JK dar svarsto būdus, kaip šį draudimą įvesti. Draudimai šiuo metu galioja ir Rusijoje. Honkongas planuoja įvesti draudimą. Tai politinis sprendimas, kurį priimti jau atėjo laikas. Po 40 metų kampanijos prieš šią prekybą Europa turi progą įvesti draudimą visose 27 šalyse.
<P>
Vidaus rinkos ir vartotojų apsaugos komitetui tai ne pirmas kartas, kai atsižvelgėme į piliečių susirūpinimą uždrausti šią žiaurią prekybos rūšį. Parlamentas turi galios piliečiams paskelbti draudimą, o Vidaus rinkos komitetas buvo pasiryžęs siekti griežto draudimo, tačiau numatant išimtį tradicinei inuitų medžioklei. Komitetas atmetmišrų Komisijos pasiūlymą priimti dalinį draudimą ir įvesti žymėjimo sistemą, taip pat Komitetas atmetir D. Wallis siūlymą įvesti tik žymėjimą. Kodėl? Nes piliečiai būtų pasmerkę šį abejingą gestą, kuris ir toliau leistų žiaurias žudynes. Visuomendaugybės apklausų įvairiose Europos šalyse metu parodnorinti, jog tokia prekyba būtų uždrausta. JK to nori 75% žmonių, Austrijoje - 80%, o Prancūzijoje ir Olandijoje - daugiau nei 90%. Net ir tose ES šalyse, kur vykdoma tradicinruonių medžioklė, visuomentokiai prekybai nepritaria (Švedijoje tam nepritaria 70%). Didžioji kanadiečių dauguma taip pat nepritaria jų šalyje vykdomai medžioklei.
<P>
Be to, 86% kanadiečių mano, kad ES turėtų laisvai pasirinkti, ar uždrausti šios produktus. Čia turiu Kanados senatoriaus laišką, skirtą pirmininkui Pötteringui, kuriame rašoma: "Jūsų balsavimas uždrausti prekybą produktais iš ruonių padės daugumai kanadiečių, kurie su pagarba stebėjo, kaip praeitą mėnesį Rusijos Federacija pabaigkruvinas ruonių žudynes, priversti savo politikus susimąstyti, kas yra teisinga, ir kartą ir visiems laikams uždrausti šią nehumanišką medžioklę. Daugumos kanadiečių, kurie prieštarauja tokiai medžioklei, vardu, dėkoju už iniciatyvą šiuo klausimu. Mūsų šalyje ji itin vertinama."
<P>
Šiais metais medžioklių Kanadoje metu buvo nužudyta 50000 ruonių, tuo tarpu pernai jų buvo 220000. Tai reiškia, kad mes turime progą uždrausti tokią žiaurią medžioklę. Žinau, kad tam pritars ir Europos piliečiai. Tikiuosi, kad Parlamentas savo balsavimu rytoj parems Vidaus rinkos komiteto siūlymą uždrausti prekybą produktais iš ruonių.
<SPEAKER ID="169" NAME="Toine Manders">
ALDE frakcijos vardu. - (NL) Gerb. pirmininke, kaip Liberalų ir demokratų aljanso už Europą frakcijos koordinatorius Vidaus rinkos ir vartotojų apsaugos komitete, pasirašiau šį kompromisą. Mūsų frakcijoje taip pat yra nuomonių skirtumų, tačiau tai tik rodo klausimo opumą.
<P>
Demokratinėje santvarkoje išrinktieji atstovai privalo klausyti visuomenės, o dienos, kai gyvūnai buvo žiauriai žudomi komerciniais tikslais, jau seniai praeityje. Mes visiškai neketiname nustatyti, kaip medžioklturėtų vykti, mes visiškai nenorime kištis į šį žaidimą. Mes norime uždrausti prekybą gyvūnais, kurie buvo žiauriai paskersti.
<P>
Manau, kad būtent tokią žinią skelbia mūsų kompromisas. Aš teigiamai vertinu faktą, kad tradicinės bendruomenės nebuvo pamirštos ir specialiai joms buvo įvestos išimtys, ir kad vartotojams ar turistams, importuojantiems šiuos produktus, kuriuos jie pirko kaip suvenyrus, būtų skelbiama raganų medžioklė. Tokia veiksmų eiga nebūtų gera ir nepritiktų šiandieninei Europos Sąjungai už laisvę.
<P>
Kadangi norime, jog ant visų produktų būtų pateikiama atitinkama informacija, produktų žymėjimas nurodant, kad juose yra ruonių dalių, galėtų būti priimtinas sprendimas užtikrinant vartotojų teisę rinktis, nes šiuo metu dažnai jie to nežino. Norint, kad vartotojas priimtų žiniomis paremtą sprendimą, reikia daugiau informacijos.
<P>
Gal ir gera mintis būtų paremti vietines bendruomenes padedant joms kurti alternatyvias ekonomikas. Dėkoju, Gerb. pirmininke, ir tikiuosi, kad rytoj pakankama balsų dauguma priimsime šį kompromisą.
<SPEAKER ID="170" NAME="Leopold Józef Rutowicz" LANGUAGE="PL">
Gerb. pirmininke, žiauraus ruonių žudymo atvejai yra dalis brakonieriavimo veiklos, su kuriuo, deja, susiduriame gana dažnai. Brakonieriai nepaisydami jokių principų žudo jūrų ir miškų gyvūnus bei įvairias žuvų rūšis, naikina populiacijas ir kelia grėsmę jų išlikimui. Europos Sąjungos šalyse ir Kanadoje galioja atitinkami įstatymai ir veikia atitinkamos tarnybos, kurių paskirtis - užtikrinti, kad šių įstatymų būtų laikomasi.
<P>
Paprasti žmonės gali padėti šioms tarnyboms demaskuoti brakonierius. Valstybės vaidmuo šiuo atveju - užtikrinti, kad gyvūnai galėtų gyventi geromis fizinėmis ir emocinėmis sąlygomis ir natūralioje aplinka, taip pat užtikrinti, kad nelegaliai gauta laukinių gyvūnų oda ir mėsa nepasiektų rinkos, o už prekybą tokiais produktais būtų griežtai baudžiama. Europos Parlamento reglamento projektas - tai dokumentas, kuriame dera visų šalių interesai.
<SPEAKER ID="171" NAME="Heide Rühle">
Verts/ALE frakcijos vardu. - (DE) Gerb. pirmininke, savo frakcijos vardu aš taip pat norėčiau pasidžiaugti šiuo pranešimu. Rytoj balsuosime už jį. Mes išpildėme daugelio piliečių norus, kurie savo nesuskaičiuojamuose laiškuose ir el. pašto žinutėse prašmus imtis veiksmų. Be abejo, mes taip pat laikomės raštiško Parlamento pareiškimo, kuriame buvo aiškiai pareikalauta draudimo.
<P>
Mane šiek tiek nustebino prieš tai kalbėjusi Žemės ūkio ir kaimo plėtros komiteto atstovė. Įdomu, ar ji tikrai kalbėjo komiteto, ar tik savo vardu. Bet kuriuo atveju norėčiau pasakyti, kad teisinis pagrindas yra. Pvz., šių metų pradžioje įvestas draudimas prekiauti šunų ir kačių oda. Todėl akivaizdu, kad teisinis mūsų veiksmų pagrindas yra. Be to, mes jau dabar iškraipome vidaus rinką, nes mažiausiai penkios valstybės narės yra įvedusios draudimą, o kitos ketina tai padaryti. Todėl Europos Sąjunga turi imtis veiksmų ir panaikinti šį vidaus rinkos iškraipymą.
<P>
Pagrindas imtis veiksmų yra. Yra teisinis ir vidaus rinkos pagrindas imtis veiksmų. Norėčiau dar kartą tai aiškiai pakartoti. Dėl išimčių taip pat norėčiau aiškiai pasakyti, kad inuitų rinkos prieš kelerius metus žlugo. Per konsultacijas jie tai paaiškino. Mes pakvietėme pasisakyti komitete ir jie išsamiai paaiškino, kad rinkos žlugo prieš tai, kai mes ėmėmės veiksmų. Jeigu inuitai nori toliau pardavinėti šiuos produktus, jie gali tai daryti tik įsitikinus, kad produktai neturi nieko bendra su įprastine ruonių medžiokle. Tik aiškiai tai atskyrus inuitai turės galimybę ką nors parduoti.
<SPEAKER ID="172" NAME="Kartika Tamara Liotard" LANGUAGE="NL">
Gerb. pirmininke, aš pritariu visiškam ruonių kailių importo draudimui. Kasmet nuostabius gamtos vaizdus pakeičia kruvino ir siaubingo skausmo bei kančios vaizdai, kai lazdomis mirtinai sumušami arba nušaunami 12 dienų amžiaus ruonių jaunikliai. Šios žudynės vyksta siekiant rinkos ir stambaus verslo naudos, visiškai nepaisant gyvūnų gerovės, todėl man tai kelia siaubą.
<P>
Mes nenorime, kad ši bjaurastis būtų importuota į ES. To nenori daugelis ES piliečių, kurie pasisako už visišką ruonių kailių importo draudimą. Nyderlanduose mes sunkiai kovojome, kad draudimas būtų įvestas, ir mums pavyko. Jeigu būtų priimtas pradinis Komisijos pasiūlymas, šiam Nyderlandų pasiekimui iškiltų grėsmė.
<P>
Vis dėlto Parlamento pranešimas leidžia man daryti išvadą, kad šie rūmai yra pasirengę sutikti su visišku ruonių kailių draudimu. Aš palaikau tokį draudimą ir raginu visus EP narius bei Komisiją pasekti mano pavyzdžiu.
<SPEAKER ID="173" NAME="Hélène Goudin">
IND/DEM frakcijos vardu. - (SV) Gerb. pirmininke, nors mūsų svarstomas teisės akto pasiūlymas susijęs su prekyba produktais iš ruonių, diskusijose daugiau dėmesio skirta ruonių medžioklei, kuri daugiausia vyksta už ES ribų. Tokios ruonių žudynės, kokias mes matėme iš ES nepriklausančių šalių gautose nuotraukose, yra siaubingos ir joms neturėtų būti leista įvykti.
<P>
Vis dėlto turėtume atskirti medžioklę ir žudynes. Ruonių medžioklvyksta Švedijoje, bet tai yra kontroliuojama prevencinmedžioklė. Naudojamos ne lazdos ar vėzdai, o šaunamieji ginklai. Medžiojant laikomasi griežtų taisyklių ir gamtos išteklių valdymas būtų netinkamas, jeigu nušovus gyvūną nebūtų leista jo panaudoti. Dabar pasiūlytas kompromisas yra geresnis už pradinį pasiūlymą. Vis dėlto man neduoda ramybės tai, kaip galima interpretuoti tam tikras teisės akto dalis, ir tai, kad jis turės neigiamų pasekmių Švedijai ir mūsų Šiaurės Europos kaimynėms. Tikėkimės, kad aš klystu.
<SPEAKER ID="174" NAME="Jan Cremers" AFFILIATION="PSE">
(NL) Gerb. pirmininke, Komisijos nary, ponios ir ponai, visų pirma norėčiau padėkoti pranešėjai už jos sunkų darbą. Džiaugiuosi, kad po to, kai 2006 m. Europos Parlamentas paragino įvesti ES draudimą produktams iš ruonių - tai paminėjo A. McCarthy - dabar pasiektas kompromisas su Taryba, kuriame deramai atsižvelgta į Europos Parlamento norus.
<P>
Per komercinę ruonių medžioklę kasmet nužudoma apie 900 000 ruonių. Tokia mirtis yra ne tik siaubinga, bet ir visiškai beprasmiška. Europos Parlamento socialistų frakcija nuo pat pradžių manė, kad Komisijos pasiūlymas nėra pakankamai griežtas. Būtų buvę neįmanoma kontroliuoti gausių išlygų, nes kasmet vyksta didelio masto medžioklės, trunkančios 10 dienų. Trūksta kontrolės priemonių, be to, dažnai atitinkamos vyriausybės nėra suinteresuotos kontrole.
<P>
Mūsų grupės nuomone, per derybas buvo būtina kiek įmanoma sumažinti išimčių, todėl aš džiaugiuosi pasiektu rezultatu - prekybos draudimu, kuris iš esmės leido įgyvendinti šį tikslą. PSE frakcija taip pat mano, kad svarbu kiek įmanoma mažiau kištis į tradicinius vietos gyventojų pragyvenimo šaltinius. Inuitams ir kitiems vietos gyventojams taikomos išimtys atitinka mūsų frakcijos požiūrį.
<P>
Nors mes negalime įpareigoti ES nepriklausančių šalių sustabdyti ruonių medžioklę, tikimės, kad prekyba produktais iš ruonių bus daug mažiau pelninga, medžioklsumažės savaime ir, tikėkimės, per tam tikrą laiką bus visiškai nutraukta. Taigi, aš džiaugiuosi pasiektu rezultatu.
<SPEAKER ID="175" NAME="Peter Šťastný" AFFILIATION="PPE-DE">
Gerb. pirmininke, šis galutinis pasiūlymas dėl ruonių medžioklės yra visiškai nepriimtinas, nes jame šiurkščiai kišamasi į kitų šalių reikalus. Bet šios šalys elgiasi pagal taisykles ir siekia valdyti gamtos išteklius bei sukurti darbo vietas savo žmonėms.
<P>
Šis pasiūlymas griauna žmonių gyvenimus ir jų bendruomenes labiausiai nutolusiuose regionuose. Jis naikina verslo galimybes abiejose Atlanto pusėse ir labai kenkia santykiams su svarbiais strateginiais pasaulio ir prekybos partneriais. Be to, šis pasiūlymas pažeidžia PPO taisykles.
<P>
Mūsų kaip EP narių pareiga yra ginti žmones ir sudaryti sąlygas užimtumui. Šiuo draudimu mes nusižengiame abiems šiems principams. Draudimo įvedimas ruoniams, kurių yra per daug, yra beprotybir visiškas mūsų vertybių ignoravimas. Sakau visiems EP nariams: prašau, sustabdykite šitą nesąmonę ir balsuokite prieš pasiūlymą.
<SPEAKER ID="176" NAME="Carl Schlyter" AFFILIATION="Verts/ALE">
(SV) Gerb. pirmininke, aš labai džiaugiuosi, kad mes pagaliau pasiekėme savo tikslą. Pradžioje daugelis sakė, kad tai neįmanoma, kad to negalima padaryti. Bet tai buvo įmanoma padaryti. Dabar mes palaikome Kanados piliečius, kurie nebenori jausti gėdos dėl savo šalies elgesio ant ledo lyčių.
<P>
Trisdešimt metų mes siekėme kontroliuoti ir reguliuoti šią medžioklę. To nepavyko pasiekti nei Norvegijoje, nei Kanadoje. Ant ledo taisyklių nėra laikomasi. Atėjo laikas atsisakyti minties, kad šias pramonines komercines žudynes galima padaryti žmoniškomis.
<P>
Už šios dienos sprendimą turime padėkoti nevyriausybinėms organizacijoms ir daugumai Europos piliečių, kurie nori, kad draudimas būtų įvestas. Tai yra sveiko proto pergalė, tai yra žmoniškumo ir demokratijos pergalė, pagaliau tai yra ruonių pergalė, nes jiems bus leista užaugti ir jie nebus mušami ir žudomi dėl žmonių tuštybės. Noriu padėkoti visiems EP nariams, kurie leido pasiekti šį tikslą.
<SPEAKER ID="177" NAME="Christian Rovsing" AFFILIATION="PPE-DE">
(DA) Gerb. pirmininke, norėčiau pasakyti, kad man šie veiksmai atrodo neteisingi. Kalbu dabar tik Grenlandijos, kuri yra Danijos Karalystės dalis, vardu. Toli šiaurėje įsikūrusios kelios nedidelės nutolusios gyvenvietės. Jose gyvena tik 10-20 žmonių, kurių pragyvenimo šaltinis yra ruonių medžioklė. Jeigu atimsime iš jų pragyvenimo šaltinį, jie neturės jokių galimybių išgyventi. Mes taip pat negalėsime rasti jiems naujų darbo vietų. Nuo kitų gyvenviečių juos skiria šimtai kilometrų, todėl mes turime būti dėkingi jiems už tai, kad jie yra ten, nes leidžia mums išsaugoti Grenlandiją Danijos Karalystės sudėtyje.
<P>
Grenlandijos gyventojai šaudo ruonius. Kam tai nepatinka? Niekam! Nenušovus tam tikro skaičiaus ruonių, nebus žuvies. Taigi, tai, kas sprendžiama čia, yra Grenlandijos tragedija. Šis klausimas nebuvo plačiai apsvarstytas, neatsižvelgta ir į neturtingus žmones, iš kurių bus atimtas pragyvenimo šaltinis nepasiūlius nieko, kas galėtų jį pakeisti. Nedera taip elgtis su neturtingais žmonėmis.
<SPEAKER ID="178" NAME="Caroline Lucas" AFFILIATION="Verts/ALE">
Gerb. pirmininke, esu viena pirminės deklaracijos, kuri buvo parengta prieš trejus metus ir kurioje paraginta įvesti šį draudimą, autorių ir norėčiau padėkoti visiems, kurie prisidėjo, kad būtų pateiktas šis pasiūlymo projektas. Deklaraciją pasiraš425 EP nariai ir tai puikiai atspindi ne tik EP narių, bet ir mūsų rinkėjų poziciją šiuo klausimu.
<P>
Kasmet per komercines ruonių žudynes pasaulyje nužudoma beveik milijonas ruonių. Rytoj balsuodami dėl šio paketo mes prisidėsime prie to, kad neliktų šio vieno bjauriausių žiauraus elgesio su gyvūnais pavyzdžių.
<P>
Labai džiaugiuosi, kad kompromisai, pvz., pasiūlyta ženklinimo sistema, buvo griežtai atmesti, todėl mes galėsime visiškai pateisinti milijonų Europos piliečių lūkesčius.
<P>
Balsavimas "už" bus balsavimas už žiauraus elgesio nutraukimą. Jis taip pat bus balsavimas ir pergalvisų, kuriems atsakymas "ne" buvo nepriimtinas. Aš gerai prisimenu, kad daugelyje susitikimų su Komisijos pareigūnais mums buvo sakoma, kad visiškas draudimas neįmanomas. Vis dėlto tai rodo, kad sutelkus pakankamą politinę valią - ir aš esu dėkinga NVO, padėjusioms ją sutelkti - neįmanomi dalykai tampa įmanomais, ir aš džiaugiuosi, kai taip atsitinka.
<SPEAKER ID="179" NAME="Avril Doyle" AFFILIATION="PPE-DE">
Gerb. pirmininke, šios diskusijos buvo sunkios ir emocingos, dažnai pasiduota jausmams. Aš puikiai suprantu, ką norėjo pasakyti kolega Ch. Rovsing, kalbėjęs susijusių bendruomenių vardu, bet rytoj aš pritarsiu kompromisui. Vis dėlto aš norėčiau sulaukti Komisijos nario patikinimo. Galbūt aš galėčiau tiesiogiai paklausti Komisijos nario?
<P>
Komisijos nary, jeigu kompromisui rytoj bus pritarta, ar galėtume mane patikinti, kad ruonių audinius bus galima naudoti medicininiuose tyrimuose arba protezavimo tikslais, kaip tai yra daroma kai kuriose pasaulio šalyse? Pvz., pasiekta didelės pažangos gelbstint širdies ligomis sergančiųjų gyvybę ir užtikrinant jų gyvenimo kokybę naudojant grenlandinių ruonių aortinius, plaučių ir perikardinius audinius ir laikantis prielaidos, kad jų medžioklyra tvari ir jie nėra žiauriai nužudomi. Norėčiau patikinimo dėl šio kompromiso poveikio atliekamiems medicininiams tyrimams ir produktų iš ruonių naudojimui protezavimo tikslais.
<SPEAKER ID="180" NAME="Marios Matsakis" AFFILIATION="ALDE">
Gerb. pirmininke, aš taip pat pritarsiu kompromisui, bet aš nesu visiškai įsitikinęs, kad elgiamės teisingai, nes keliami ne ruonių žudymo arba jų išlikimo klausimai - juos mes išsiaiškinome.
<P>
Problema yra, ar jie žudomi humaniškai, ar ne. Kasdieniniame gyvenime mes džiaugiamės, galėdami nužudyti šimtus tūkstančių gyvūnų, kad juos suvalgytume arba jų produktus panaudotume kitaip. Mes esame patenkinti, kai po ilgo kankinimosi ant kabliuko arba tinkluose miršta žuvys ir dėl to nesiskundžiame. Tai kodėl skundžiamės dėl ruonių?
<P>
Nes jie yra gražūs gyvūnai ir matyti, kaip liejasi jų kraujas ant balto ledo nėra labai malonu. Taigi, ar balsuodami ir priimdami sprendimą šiuo klausimu mes vadovaujamės savo širdimi ar protu? Man tiesiog įdomu.
<SPEAKER ID="181" NAME="Stavros Dimas">
Komisijos narys. - Gerb. pirmininke, norėčiau padėkoti visiems, pasisakiusiems per šio vakaro diskusijas, už jų indėlį. Aš labai džiaugiuosi, kad turime galimybę pasiekti susitarimą dėl šio labai sunkaus klausimo per pirmąjį svarstymą.
<P>
Prieš beveik porą metų Europos Parlamentui iškėlus šį klausimą Komisija atliko išsamų parengiamąjį darbą, kad suprastų padėtį ir supažindintų su ja visuomenę. Svarbiausia rengiant šį teisės akto projektą buvo mūsų pareiga visapusiškai atsižvelgti į Europos Sąjungos piliečių lūkesčius, taip pat į būtinybę suderinti vidaus rinką.
<P>
Įsigaliojus reglamentui Europos Sąjungos piliečiai galės būti tikri, kad Europos Sąjungos rinkoje neliks produktų iš ruonių, sumedžiotų per komercines medžiokles.
<P>
Inuitams taikoma išimtis užtikrins, kad reglamentas nepakenktų inuitų ir kitų vietinių bendruomenių, užsiimančių tradicine ruonių medžiokle, interesams.
<P>
A. Doyle iškeltas klausimas bus sprendžiamas rengiant įgyvendinimo priemones.
<P>
Baigdamas norėčiau pasakyti, kad aš tikiu, jog priimdami šį reglamentą mes prisidėsime prie geresnio informuotumo ir aukštų gyvūnų gerovės standartų išlaikymo Europos Sąjungoje.
<P>
Todėl norėčiau dar kartą atkreipti dėmesį į tai, kad susitarimas šiuo Europos Sąjungos piliečiams labai svarbiu klausimu būtų pasiektas per pirmąjį svarstymą. Todėl raginu pritarti visam kompromisiniam paketui be pakeitimų, kad būtų užtikrintas susitarimas per pirmąjį svarstymą.
<P>
Dar kartą norėčiau padėkoti pranešėjai D. Wallis, F. Brepoels ir visiems prisidėjusiems rengiant kompromisinį susitarimą.
<SPEAKER ID="182" NAME="Diana Wallis">
pranešėja. - Gerb. pirmininke, manau, kad šio vakaro diskusijos parodė, kokia sudėtinga ši problema, todėl labai džiugu, kad mums pavyko pasiekti tam tikrą kompromisą. Kompromisą, kuriuo kažkas arba visi bus šiek tiek nusivylę.
<P>
Norėjau pabrėžti, ko siekėme per derybas: sprendėme tai, kas spręstina vidaus rinkoje, t.y. prekybos klausimą. Medžioklės - medžioklės trečiosiose šalyse - klausimo čia negalime spręsti. Buvo sunku, daugeliui mūsų iki šiol kyla klausimas, kaip viskas bus įgyvendinama, todėl dėkoju jums, Komisijos nary, kad įtikinote nenuogąstauti dėl to, kaip bus sprendžiamas vietinių bendruomenių likimas: tai bus kažkas, kas svarbu daugeliui, ir kažkas, ką mes atidžiai turėsime stebėti.
<P>
Manau, daugeliui iš mūsų vis dar kyla klausimas dėl teisėtumo - apie jį daug kalbėta PPO lygmeniu arba remiantis mūsų vidaus rinkos taisyklėmis. Šią akimirką norėčiau padėkoti visų trijų institucijų teisininkams, padėjusiems pasiekti šiandieninį rezultatą. Spėju, kad jiems dar teks padirbėti, bet, kaip minėjau, palikime tai ateičiai.
<P>
Taigi, rytoj sužinosime, ką lems balsavimas. Manau, kad mes turėtume pritarti šiam kompromisui, kuriame atsižvelgta į pirminę rašytinę deklaraciją ir į Europos piliečių poziciją. Tikiuosi, kad jie nenusivils pamatę, kad jis vienaip ar kitaip pažeidžia kitur gyvenančiųjų teises. Tai man visada kėldidžiausią nerimą, todėl aš tikiuosi, kad jūs, Komisijos nary, imsitės visų priemonių toms mažoms ir trapioms bendruomenėms apsaugoti.
<SPEAKER ID="183" NAME="Pirmininkė">
Diskusijos baigtos.
<P>
Balsavimas vyks 2009 m. gegužės 5 d., antradienį.
<P>
Raštiški pareiškimai (Darbo tvarkos taisyklių 142 straipsnis)
<SPEAKER ID="999" NAME="Filip Kaczmarek  " LANGUAGE="PL">
Ponios ir ponai, aš pritariu D. Wallis pranešimui. Pritariu reglamento projektui, dėl kurio susitarta su valstybėmis narėmis ir kurio pagrindu bus įvestas draudimas prekiauti produktais iš ruonių. Manau, kad išimtys turėtų būti taikomos tik tada, kai bus įvykdytos ruonių medžioklės metodams keliamos sąlygos. Neturėtume uždrausti tradicinių inuitų bendruomenių medžioklių.
<P>
Įsigaliojus reglamentui produktų iš ruonių prekybai bus taikomos vienodos sąlygos visoje ES. Reglamentą parėmdaugelis ES piliečių, kuriems rūpi gyvūnų gerovė. Mes visi žinome, kad ruonių žudynėse naudojami metodai, kurie gyvūnams - žinduoliams, gebantiems jausti - sukelia didelį skausmą ir kančią. Dabar mes turime galimybę nutraukti šias kančias. Padarykime tai. Įvedus draudimą bendrojoje rinkoje nebeliks iš ruonių mėsos, taukų ir odos pagamintų produktų, pvz., rankinių, batų, kepurių ir pirštinių. Nebus leidžiama reklamuoti kai kurių iš ruonių pagamintų farmacijos produktų, pvz., maisto papildų. Labai jums ačiū.
<SPEAKER ID="998" NAME="Lasse Lehtinen  " AFFILIATION="PSE">
raštu. - (FI) Suprantama, kad prieš rinkimus ES turėtų pasistengti parodyti gerą valią savo piliečiams, bet šį kartą Komisija žengrizikingą žingsnį. Europai pabandžius uždrausti arba apriboti kitų demokratinių šalių tradicijas gera valia vėliau gali atsigręžti prieš ją pačią. Laukiu dienos, kai Jungtinės Amerikos Valstijos arba Australija suvoks faktą, kad Ispanijoje vyksta bulių kautynės, o Suomijoje medžiojami elniai.
<P>
Kiekvienais metais Suomijoje žvejai sugauna kelis šimtus ruonių, nes jų populiacija išaugo ir greitai kels grėsmę žuvų ištekliams Baltijos jūroje. Su Taryba pasiektas kompromisas, kad žvejai galėtų tęsti šią veiklą, jeigu ja nebus siekiama gauti naudos. Laikausi principo nepritarti teisės aktams, kurių laikymosi neįmanoma kontroliuoti, bet pasiektas kompromisas yra geresnis už Komiteto balsavimo rezultatus.

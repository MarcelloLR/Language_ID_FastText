<CHAPTER ID="020">
Žaislų sauga (diskusijos)
<SPEAKER ID="696" NAME="Pirmininkas">
Kitas klausimas - diskusijos dėl žodinio klausimo - B7-0658/2010) Komisijai dėl žaislų saugos, kurį pateikAndreas Schwab, Anja Weisgerber, Marianne Thyssen, Anna Maria Corazza Bildt Europos liaudies partijos (krikščionių demokratų) frakcijos vardu, Evelyne Gebhardt, Christel Schaldemose, Anna Hedh, Barbara Weiler Europos Parlamento socialistų ir demokratų pažangiojo aljanso frakcijos vardu, Cristian Silviu Buşoi, Jürgen Creutzmann, Antonyia Parvanova, Nadja Hirsch Liberalų ir demokratų aljanso už Europą frakcijos vardu, Heide Rühle Žaliųjų frakcijos / Europos laisvojo aljanso vardu, Malcolm Harbour Europos konservatorių ir reformuotojų frakcijos vardu.
<SPEAKER ID="697" NAME="Anja Weisgerber" LANGUAGE="DE">
Pone pirmininke, dėl Žaislų saugos direktyvos norėčiau pabrėžti, kad priimdami direktyvą kėlėme sau tikslą, t. y. padidinti vaikų žaislų saugą, nes visų pirma augantys ir besivystantys vaikai itin jautriai reaguoja į pavojingas medžiagas ir chemines medžiagas. Atsižvelgdami į naujausias šiuo metu turimas mokslines žinias Europos teisės aktuose žaislams nustatėme visame pasaulyje griežčiausius reikalavimus.
<P>
Kaip ir kasmet, šis klausimas kyla artėjant Kalėdoms ir man, kaip būsimai mamai, šis klausimas taip pat labai aktualus, ir manau, kad labai svarbu, kad būtų nustatyti labai griežti reikalavimai. Todėl prisidėjau prie šios diskusijos inicijavimo.
<P>
Tai padariau atsižvelgdama į naujas ekspertų nuomones, vadovaujantis kuriomis prieita prie išvados, kad atsižvelgiant į naujausias mokslines žinias sunkiesiems metalams nustatytos labai griežtos ribinės vertės yra nepakankamai griežtos. Specialiai tokiems atvejams kaip šis į direktyvą įtraukėme sąlygą, dėl kurios vėliau galime pakeisti ir sugriežtinti ribines vertes, ir dabar reikia pasinaudoti šia sąlyga. Komisijos nary A. Tajani, prieš metus tą taip pat raginome padaryti ir jūsų pirmtaką.
<P>
Džiaugiuosi, kad, jeigu gerai suprantu, nors ir vėliau, negu raginome tai padaryti, ir, žinoma, paskatinta šiandieninės diskusijos, šiandien Komisija bent paskelbs, kad kai kurių sunkiųjų metalų atžvilgiu ribinės vertės bus sugriežtintos. Vis dėlto mums apskritai reikia peržiūrėti visas kenksmingas medžiagas ir todėl neturėtume apsiriboti tik sunkiaisiais metalais. Vietoj to turime išanalizuoti naujausią informaciją apie pavojingas chemines medžiagas, žinomas policiklinių aromatinių angliavandenilių (PAHs) pavadinimu. Jeigu paaiškėtų, kad siekiant apsaugoti mūsų vaikus vėl reikalingi ribinių verčių pakeitimai, taip pat paraginčiau šiuo klausimu priimti teisės aktus. Galiausiai juk kalbame apie mūsų vaikų saugumą.
<SPEAKER ID="698" NAME="Evelyne Gebhardt" LANGUAGE="DE">
Pone pirmininke, kasmet vyksta ši diskusija apie žaislų saugą. Kasmet pastebime, kad tobulintinų vietų vis dar yra daug. Šiuo atveju, be kita ko, kalbame apie vadinamąsias kancerogenines, mutagenines ar toksiškas reprodukcijai medžiagas (CMRs), medžiagas, kurios sukelia vėžį ir kurios gali būti labai pavojingos sveikatai, o kai kuriais atvejais ir vaiko gyvybei.
<P>
Iš naujos informacijos tikrai matyti, kad tikrai reikia užtikrinti, kad būtų pakoreguotos ribinės vertės, ir raginame Komisiją galiausiai tai padaryti. Komisijos nary, tikrai tikiuosi, kad taip tikrai ir bus.
<P>
Tačiau tai ne vienintelproblema. Taip pat žinoma kita problema, susijusi su rinkos priežiūros sistema, ir šiuo atžvilgiu valstybės narės taip pat yra atsakingos. Jos privalo užtikrinti, kad tik mūsų nustatytus saugumo reikalavimus tikrai atitinkantys žaislai patektų į rinką. Labai gaila, kad taip būna ne visada. Todėl turime užtikrinti, kad šie saugumo standartai būtų patobulinti.
<P>
Trečias ir paskutinis aspektas, apie kurį noriu pakalbėti, susijęs su žaislų ženklinimu. Dauguma žmonių klaidingai mano, kad žymėjimas "CE" yra prekės saugumo žyma. Tačiau kaip pati Komisija nurodo - taip nėra. Taigi, Komisijos nary, atėjo laikas Komisijai pamąstyti, kaip galėtume sukurti Europos saugumo žymą, kuri būtų tikrai patikima ir kurią kontroliuotų trečiosios šalys, nepriklausomos valdžios institucijos arba įstaigos, kad pavojingi žaislai tiesiog nepatektų į rinką arba parduotuves, kur jos galėtų kelti pavojų mūsų vaikų sveikatai. Manau, kad šiuo požiūriu turime įvykdyti labai svarbią pareigą ir dar daug ką, ir skubiai, turime nuveikti.
<SPEAKER ID="699" NAME="Cristian Silviu Buşoi">
autorius. - Pone pirmininke, žaislų saugos klausimas labai svarbus ir ne tik todėl, kad atėjo metų laikas, kai ženkliai išauga žaislų pardavimas. Tai mūsų, kaip ES piliečių atstovų, pareiga užtikrinti, kad gintume svarbiausius vartotojų interesus ir saugotume vaikus.
<P>
Peržiūrėtos Direktyvos 2009/48/EB tikslas - įtikinti vartotojus, kad ES parduodami žaislai atitinka pasaulinius saugumo reikalavimus, visų pirma su cheminių medžiagų naudojimu susijusius reikalavimus. Rinkos priežiūros priemonės buvo sugriežtintos. Dokumentuose, kuriuos žaislų gamintojai ir importuotojai turi galėti pateikti patikrinimui, dabar turi būti pateiktas išsamus žaislo kūrimo ir gamybos aprašymas, konkreti informacija dėl sudedamųjų dalių ir žaislo gamybai naudotų medžiagų bei pavojų, kuriuos gali kelti žaislas, analizė.
<P>
Vis dėlto Pavojų sveikatai ir aplinkai mokslinio komiteto mokslinėje nuomonėje keliamas susirūpinimas dėl cheminių elementų migracijos ribų žaisle įvertinimo, kurioje nurodoma, kad cheminių elementų migracijos matavimo būdas nėra tikrai patikimas. Todėl reikalaujame, kad būtų paaiškintas pasirinktas būdas siekiant reguliuoti CMR - žaisle esančias chemines medžiagas. Tai pat susirūpinimą kelia žaislai, skirti vaikams iki trejų metų. Atsižvelgiant į tai, kad ši amžiaus grupyra pažeidžiamiausia, šiems vaikams skirti žaislai turi būti tikrinami atskirai.
<P>
Naujausiose RAPEX ataskaitose taip pat pabrėžiamos problemos, susijusios su žaislų rinkos priežiūra. Į ES rinką vis dar įvežama daug žaislų, kurie kelia didelį pavojų pažeidžiamiausiems vartotojams.
<P>
Aiškiai matyti, kad peržiūrėtos Žaislų saugos direktyvos nuostatos turi būti sugriežtintos, kad būtų užtikrintas aukščiausias mūsų vaikų apsaugos lygis. Manome, kad šiuos klausimus reikia spręsti nedelsiant, užtikrinant, kad įgyvendinant peržiūrėtą direktyvą nebūtų spragų. Ir toliau turime skirti daug dėmesio žaislų saugai, rinkos priežiūrai ir pavojingų medžiagų naudojimo tik vaikams skirtuose produktuose prevencijai.
<SPEAKER ID="700" NAME="Malcolm Harbour">
autorius. - Pone pirmininke, manau, kad svarbiausias mūsų šįvakar nagrinėjamo klausimo aspektas yra tai, kad šis komitetas ir toliau itin atidžiai stebi su žaislų sauga susijusius klausimus, taip jis iš tikrųjų elgiasi ir visos vartotojams skirtos prekių visumos atžvilgiu. Taigi dėjome labai dideles pastangas, kad peržiūrėta Žaislų saugos direktyva būtų priimta 2009 m.
<P>
Tačiau tuo viskas nesibaigia ir todėl manau, kad tai puiki galimybjums, Komisija, pakartotinai mus įtikinti, kad atidžiai stebite pokyčius, bandymų rezultatus ir užtikrinate, kad galiojančiuose teisės aktuose atsižvelgiama ir ateities teisės aktuose bus atsižvelgiama į vis gausėjančius mokslinius įrodymus dėl galimai pavojingų cheminių medžiagų. Ir tam, žinoma, taip pat reikalingi nuoseklūs bandymų metodai. Šiuo atveju iš dalies problema ta, kad daugeliu atvejų manome, kad žaislų gamintojai susiduria su sunkumais siekdami surasti kai kuriuos standartus, į kuriuos atsižvelgiant turi būti atliekami bandymai, ir žinau, kad šį klausimą jūs nagrinėsite.
<P>
Tačiau norėčiau pakalbėti apie platesnio masto klausimą, nes manau, kad, kaip sakkai kurie mano kolegos, šiuo atveju kalbame ne tik apie reguliavimą; klausimas susijęs su visa žaislų tiekimo grandine, kurios dideldalis yra už Europos Sąjungos teritorijos ribų.
<P>
Neseniai jūsų, Komisijos nary J. Dalli, kolegos buvau pakviestas atstovauti Vidaus rinkos ir vartotojų apsaugos komitetui svarbiame Kinijoje vykusiame trišaliame aukščiausiojo lygio amerikiečių ir europiečių susitikime pasikalbėti apie žaislų saugą. Vienas iš svarbių dalykų, kurį ten padarėme ir kurį padarEuropos Komisija - ir už tai ją vertinu - kalbėjome su Kinijos gamintojais apie produkto saugumo užtikrinimą nuo pat pradžių: šių direktyvų išmanymą. Tai nesusiję su ženklinimu, su trečiųjų šalių atliekamais bandymais; tai iš tikrųjų tėra pagrindiniai informacijos ir žinių perdavimo principai, kad produktų saugumas būtų užtikrinamas nuo pat pradžių. Ir tada šių saugių produktų gamyba vykdoma pasitelkiant atitinkamas kokybės sistemas, taikomas ne tik pačiam žaislui, bet šį reikalavimą taikant visiems jo tiekime dalyvaujantiems subjektams.
<P>
Taip užtikriname saugumą. Tai nebus susiję su ženklinimu. Svarbiausia bus tinkama reguliavimo sistema, pagal kurią visi tiekimo grandinėje dalyvaujantys subjektai turės suvokti savo atsakomybę.
<SPEAKER ID="701" NAME="Heide Rühle" LANGUAGE="DE">
Pone pirmininke, norėčiau pateikti pastabą, kurią skiriu M. Harbourui. Pone M. Harbourai, tai skamba gražiai, tačiau manau, kad mes savo ruožtu taip pat turime šį tą nuveikti. Tai, kad šiuo žaislų saugos klausimu Parlamente diskutuojame kaskart artėjant Kalėdoms, kaip tai darome ir šiemet, negali būti sutapimas. Dar pernai diskutavome apie žaisluose jų minkštinimui naudojamas kancerogenines medžiagas. Konkrečiai mums Komisijos narys G. Verheugen pernai pažadėjo, kad bus atlikti nauji tyrimai ir kad bus imtasi atitinkamų veiksmų. Šių tyrimų rezultatus turime nuo šių metų vidurio. Kaip teigiama SAPMK, Pavojų sveikatai ir aplinkai mokslinio komiteto, atliktame tyrime ribinės PAHs - kancerogeninių medžiagų - vertės yra pernelyg didelės. Taip pat bandymų metodai nepakankamai patikimi. Turime tai apmąstyti. Komisijos nario norėčiau paklausti, kaip jis sprendžia jo pirmtako paliktus klausimus šiuo atžvilgiu ir kokių priemonių jis imsis šioje srityje ir atsižvelgiant į šias kritiškas pastabas?
<P>
Sunkiųjų metalų, visų pirma švino, ribinės vertės taip pat "yra nebetinkamos", tai citata iš kito SAPMK tyrimo. Ką tai sako?
<P>
Jeigu sunkiųjų metalų atžvilgiu atliksime pakeitimus, ar komitologijos procedūroje nurodysime skirtingas ribines vertes? Komisiją raginu imtis veiksmų taip pat ir šioje srityje.
<P>
Be to, vis dar laukiame žadėtų žaislų sukeliamo triukšmo, kuris kenksmingas sveikatai, ribinių verčių. Pažadas pateikti šias vertes buvo duotas pirmojo svarstymo metu; jos mums turėtų būti pateiktos netrukus. Tikiuosi, kad greitai gausime šias vertes.
<P>
Galiausiai, tačiau tai ne mažiau svarbu, taip pat norėčiau dar kartą pakalbėti dėl rinkos priežiūros klausimo, nes geriausios direktyvos vertingos tik tada, jeigu užtikrinama jų priežiūra rinkoje, kas galiausiai ir užtikrina direktyvų laikymosi ir, žinoma, tarifų kontrolę. A. Tajani, žinoma, žino, kad šioje srityje mes su juo mielai bendradarbiautume. Turime pranešėją, Ch. Schaldemose, kuri laukia, kada galės imtis tolesnių veiksmų šioje srityje. Kartu su sunkiesiems metalams ir kancerogeninėms medžiagoms taikytinų ribinių verčių klausimu tai bus kitas svarbus žingsnis.
<SPEAKER ID="702" NAME="Antonio Tajani" LANGUAGE="IT">
Pone pirmininke, ponios ir ponai, šiemet geriausias laikas plenariniame posėdyje diskutuoti dėl žaislų saugos Europos Sąjungoje, ypač atsižvelgiant į paskutinius įvykius, po kurių tokiose šalyse kaip Belgija iš rinkos buvo atšaukti įvairių rūšių dėlionės-kilimėliai, nes užfiksuota formamido, cheminės medžiagos, kuri laikoma kancerogenine, mutagenine ar toksiška reprodukcijai medžiaga, koncentracija buvo pakankamai didelė, kad jie būtų įvertinti kaip pavojingi vaikų sveikatai, ir kitos šalys, pvz., Prancūzija, atitinkamai sugriežtino tų pačių prekių rinkos priežiūros priemones.
<P>
Dabar laukiame, kol bus pranešta apie priemones, kurių ėmėsi nacionalinės valdžios institucijos, ir tada pasistengsime, kad gautus duomenis nedelsiant išanalizuotų mūsų moksliniai komitetai. Jeigu atlikus šiuos bandymus ir vadovaujantis moksliniais duomenimis bus patvirtinta, kad tokia formamido koncentracija tikrai yra pavojinga vaikų sveikatai, laikydamiesi komiteto procedūros imsimės visų reikiamų priemonių, siekdami atitinkamai pakeisti direktyvos nuostatas. Direktyvoje šis mechanizmas - ir norėčiau patikinti M. Harbourą - tikrai numatytas, kas reiškia, jog ji gali būti nuolat atnaujinama siekiant atsižvelgti į naujausius mokslinius duomenis.
<P>
Kaip minėjo A. Weisgerber, pvz., Komisija, šiuos pakeitimus jau atliko kai kurių cheminių medžiagų, pvz., švino ir kadmio, atžvilgiu, kad jiems nustatytos ribinės vertės atitiktų naujausius mokslinius duomenis. Šie pakeitimai bus išnagrinėti laikantis teisės aktuose nustatytos procedūros; vadinasi Parlamentas šioje veikloje visapusiškai dalyvaus. Vis dėlto neatsižvelgiant į pagal komiteto procedūrą numatytą mechanizmą - ir šiuo atveju kreipiuosi į H. Rühle - asmeniškai įsipareigoju jus nuolat informuoti apie darbo eigą dėl šių dviejų medžiagų.
<P>
Atsakydamas į kitus pateiktus specifinius klausimus norėčiau pradėti nuo Pavojų sveikatai ir aplinkai mokslinio komiteto, kuris, analizuodamas laboratorijose taikomus metodus, kuriais siekiama nustatyti tokių sunkiųjų metalų kaip švinas žymes žaisluose, remiasi Jungtinio tyrimų centro atliktu tyrimu. Šios analizės atliktos laikantis EN 71-3 standarto.
<P>
Kaip teigiama tyrimo medžiagoje, atliekant analizę dalyvavo 40 laboratorijų, iš jų 15 yra įstaigos, kurios pagal valstybių narių pateiktą informaciją gali įvertinti žaislų atitiktį direktyvos nuostatoms. Tik trys iš 40 laboratorijų analizės rezultatus įvertinto klaidingai. Šių tyrimų rezultatus Komisija išsiuntvalstybėms narėms, kurios pateiklaboratorijų pavadinimus, ir pačioms laboratorijoms, ragindama jas imtis atitinkamų priemonių.
<P>
Aptariamas tyrimas taip pat nusiųstas Europos standartizacijos komitetui, kad į jį galėtų būti atsižvelgta atliekant EN 71-3 standarto peržiūrą, kuri šiuo metu atliekama. Peržiūros tikslas - iki nustatyto termino, t. y. iki 2013 m., parengti naują standartą, kad būtų galima taikyti naujas nuostatas dėl cheminių medžiagų.
<P>
2009 m. priimta nauja direktyva dėl žaislų saugos pagrįsta nauja teisės aktų sistema ir joje nustatomi griežtesni rinkos priežiūros reikalavimai. Valstybės narės privalo imtis priemonių, kurios būtinos siekiant užtikrinti, kad Europos vartotojams būtų pateikiami tik saugūs produktai. Jos privalo griežtinti pasienio kontrolę ir užtikrinti, kad jų inspektoriai veiksmingai vykdytų produktų, jau parduodamų Europos rinkoje, priežiūrą. Galiausiai, jeigu valstybės narės nustato, kad žaislai neatitinka reikalavimų, šią informaciją jos turi nedelsdamos perduoti kitoms šalims naudodamosi RAPEX, greita įspėjimo apie vartotojams pavojingus produktus ES sistema.
<P>
Pone M. Harbourai, Komisija labai glaudžiai bendradarbiauja, ypač žaislų saugos srityje, su Kinijos valdžios institucijomis. Šios srities ekspertai iš Europos ir Kinijos reguliariai susitinka, kad pasikeistų informacija apie taikomus teisės aktus ir standartus, taip pat apie administravimo praktiką. Siekiant pagerinti produktų kokybės kontrolę Kinijos valdžios institucijų inspektoriams rengiami mokymai.
<P>
Kalbant apie cheminėms medžiagoms taikomus apribojimus, pone C. S. Buşoi, tiesa, kad moksliniu požiūriu pirmenybteikiama migraciniam metodui, nes vadovaujantis juo atsižvelgiama į tikrą pavojų, kuris gali būti keliamas vaikui. Vis dėlto siekiant nustatyti migracijos ribas reikia įvertinti pavojų ir jo pasireiškimo galimybę, taip pat nustatyti leistinas paros normas, kad būtų galima apskaičiuoti šias ribas. Atsižvelgdami į didelį cheminių medžiagų skaičių - jų yra daugiau kaip 1 000 - ir pakankamai išsamios informacijos apie visas jas trūkumą, su šiuo metu turimomis mokslinėmis žiniomis šio metodo taikyti negalime.
<P>
Vis dėlto kai kurių cheminių medžiagų, apie kurias mokslininformacija žinoma, migracijos ribos jau nustatytos ir ji leidžia, vėlgi tik taikant komitetų procedūrą, ateityje nustatyti migracijos ribas, jeigu sužinosime naują informaciją apie kitas naujas medžiagas.
<P>
Ponia H. Rühle, kalbant apie junginius ir policiklinius aromatinius angliavandenilius, šių medžiagų galima rasti ne tik žaisluose, bet įvairiose vartotojams skirtose prekėse. Taigi konkrečių priemonių nustatymo galimybjau buvo patikrinta pagal REACH reglamentą, kurio taikymo sritis platesnė, ir paaiškėjo, kad tai nuosekliausias ir veiksmingiausias metodas.
<P>
Žaislams, kurie skirti vaikams iki trejų metų, taikomos griežtesnės taisyklės. Jaunesni kaip trejų metų vaikai yra pažeidžiamesni ir jiems reikalinga didesnapsauga. Kilus abejonei dėl amžiaus grupės, kuriai skirtas žaislas, gamintojas privalo laikytis griežčiausių reikalavimų. Tačiau nėra jokio pagrindo visiems žaislams taikyti tuos pačius apribojimus, kurie taikomi kūdikiams skirtiems žaislams. Pavojaus pasireiškimo galimybir žaislų naudojimo pobūdis skiriasi. Be to, kai kurios vyresnio amžiaus vaikams skirtos žaislų rūšys, kurių atžvilgiu nėra nustatyta jokio pavojaus arba nelaimingų atsitikimų, būtų tiesiog uždraustos. Toks metodas būtų neproporcingas ir prieštarautų geresnio reguliavimo tikslui.
<P>
Naujoje direktyvoje taip pat draudžiamas kancerogeninėmis, mutageninėmis ar toksiškomis reprodukcijai laikomų cheminių medžiagų naudojimas, tačiau pats Parlamentas nusprendė, kad visiškas uždraudimas be galimybės taikyti išimtis nebūtų nei pagrįstas, nei realistiškas. Vis dėlto, jeigu medžiaga pavojaus nekelia, nes ji, sakykim, nepasiekiama, neturėtų būti draudžiama ją naudoti.
<P>
Kiekvienu konkrečiu atveju reikia atlikti vertinimą remiantis turima informacija apie kiekvieną medžiagą. Siekiant užtikrinti tinkamą saugumo lygį griežtesni apribojimai gali būti nustatyti taikant komiteto procedūrą. Komisija tokį pasiūlymą pateiks kaskart, kai tas būtina atsižvelgiant į realų pavojų ir konkrečius duomenis.
<P>
Kaip žinote, nauja direktyva ūkio subjektams bus taikoma nuo 2011 m. liepos mėn. Su cheminėmis medžiagomis susiję įsipareigojimai įsigalios 2013 m. liepos mėn. Komisijai svarbiausia užtikrinti, kad naujas taisykles taikytų visi susiję subjektai - valstybės narės ir ūkio subjektai - ir atlikti reikiamus derinimo veiksmus atsižvelgiant į mokslo pažangą.
<P>
Visų pirma, 2009 m. spalio mėn. ir šių metų rugsėjo mėn. jau įvyko du valstybių narių susitikimai siekiant aptarti pasikeitimus dėl įsipareigojimų, susijusių su cheminėmis medžiagoms. Siekiant užbaigti darbą kitas susitikimas planuojamas 2011 m. balandžio mėn.
<P>
Taip pat sudaryta ekspertų grupė, Komisijai teikianti rekomendacijas. Lapkričio mėn. grupjau surengsusitikimą, kurio metu pasiekta gerų rezultatų nagrinėtinų klausimų ir siūlytinų sprendimų srityje. Kitą susitikimą planuojama surengti 2011 m. sausio mėn.
<P>
Pone M. Harbourai, į jūsų klausimus, susijusius su rinkos priežiūra, turėsiu galimybę atsakyti vėliau.
<SPEAKER ID="703" NAME="Lara Comi" LANGUAGE="IT">
Pone pirmininke, ponios ir ponai, Žaislų saugos direktyva žengtas svarbus žingsnis siekiant užtikrinti vaikų iki 14 metų amžiaus saugumą. Joje nustatyti pagrindiniai reikalavimai žaislų gamybai ir jų tiekimui į rinką.
<P>
Už teisės aktų derinimą atsakingos Europos institucijos, atsižvelgdamos į pagrindinius reikalavimus, parengsuderintus Europos standartus: žaislų atitiktis reikalavimams vertinama ir garantuojama ženklinimu "CE", kuris užtikrina aukštą tarptautinius standartus atitinkantį saugumo lygį. Suprantama, tikiuosi, kad ateis laikas, kai žymėjimą "CE" galima bus pakeisti mikroschemomis. Be to, manau, kad Europos Sąjunga nuolat siekia atnaujinti taikomus saugumo patikrinimus, vis labiau juos pritaikant prie naujų technologijų.
<P>
Turiu pasakyti, kad nesu tikras dėl būtinybės rengti diskusiją prieš pat Kalėdas, kurioje būtų aptariamas tyrimas, kurio medžiagoje nurodyta, kad pagal atliktus bandymus nustatyta, kad žaisluose naudojamų cheminių medžiagų migracinės ribos neatitinka reikalavimų. Nesukelkime klaidingo pavojaus signalo ir nedangstykime jo teisėta būtinybe nuolat atnaujinti mūsų kontrolės sistemas, nes tai taip pat gali pakenkti Europos įmonėms, savo veiklą vykdančioms žaislų sektoriuje ir tenkinančioms visus galiojančius reikalavimus, ir taip gali atsitikti jų gamybos atžvilgiu labai svarbiu metu.
<P>
Be to, verta paminėti, kad tobulinant teisės aktus visada turi būti gerinamas ir jų taikymas. Savo darbą čia, Europos Parlamente, tęsime siekdami pagerinti žaislų kokybę, tačiau tikiuosi, kad naujais metais Europai nepriklausančios šalys naudos mūsų standartus kaip pavyzdį, siekdamos pagerinti savo produktų kokybę, kuri atitiktų tarptautinius reikalavimus.
<SPEAKER ID="704" NAME="María Irigoyen Pérez" LANGUAGE="ES">
Pone pirmininke, Komisijos nary, 2009 m. priimta direktyva pasiteisino, nes ja atnaujinama teisės aktų, reglamentuojančių žaislų saugą, sistema. Tai labai svarbus žingsnis tinkama linkme, nes jis parodo, kuria linkme turime dirbti, tačiau to nepakanka.
<P>
Nuolat turime būti budrūs ir pasirengę, kad užtikrintume, jog parduodami žaislai nekeltų pavojaus vaikų sveikatai ir saugumui. Visi rinkoje parduodami žaislai turi atitikti galiojančių teisės aktų reikalavimus.
<P>
Turime peržiūrėti ir patobulinti kontrolės mechanizmus, kad identifikuotume žaislus, kurie kelia pavojų dėl medžiagų, laikomų kancerogeninėmis, mutageninėmis ar toksiškomis reprodukcijai (CMR medžiagomis), kvapų ar kitų pavojingų medžiagų, pvz., heteropolyaniono (HPA) junginiai.
<P>
Teisės aktais, kurių reikia laikytis, turėtų būti aiškiau nustatyti įspėjimai dėl minimalaus amžiaus ir dėl pavojų, kylančių dėl netinkamo naudojimo. Turime užtikrinti, kad rekomenduojamas amžius dėl žaislų naudojimų būtų nustatomas atsižvelgiant į vaikų elgesio tyrimų rezultatus.
<P>
Turime gebėti mūsų teisės aktus pritaikyti prie mokslo pažangos, grindžiamos patikimais tyrimais, ir griežčiau kontroliuoti rinką ir žaislų importą.
<P>
Turime dirbti išvien, gerinti valstybių narių tarpusavio bendradarbiavimą ir kartu bendradarbiauti su muitinės tarnybomis, kad kontroliuotume importuotų žaislų judėjimą.
<P>
Europiečiai rengiasi kalėdiniam apsipirkimui ir turime užtikrinti, kad jų perkamos prekės atitiktų visus saugumo reikalavimus.
<SPEAKER ID="705" NAME="Zuzana Roithová" AFFILIATION="PPE">
(CS) Pone pirmininke, Komisijos mokslinio komiteto rekomendacija dėl šešių cheminių medžiagų išsiskyrimui taikomų apribojimų nėra aiški ir dėl to buvo pateiktas šis klausimas. Pritariu šešių ekspertų, atlikusių vertinimą, nuomonei, kad nebuvo galima aiškiai įrodyti šių medžiagų daromą žalą vaikams, nes skatinant išsiskyrimą jie naudoja vandenį, o ne vaikų seiles, kurių sudėtyje yra laktozės. Vis dėlto negalime leisti mažų vaikų tėvams abejoti dėl žaislų, pagamintų iš sintetinių medžiagų, galimai keliamo pavojaus sveikatai, ir todėl norėčiau paklausti, ar Komisija ketina tęsti savo tyrimą imdamasi eksperimentų su, pvz., pelėmis, kaip tai buvo daroma tiriant bisfenolio, išsiskiriančio iš buteliukų, kurie buvo gaminami iš sintetinių medžiagų ir iš kurių buvo maitinami kūdikiai, ir kurie nuo kovo mėn. uždrausti visoje ES, poveikį.
<P>
Norėčiau pateikti dar tu konkrečius klausimus. Ar Komisija pritaria mokslinio komiteto pasiūlymui, pagal kurį rekomenduojama daryti prielaidą, kad kenksmingo veiksnio poveikis vaikui yra dvigubai mažesnis nei suaugusiam? Be to, atsižvelgiant į tai, kad mokslinis komitetas rekomenduoja sumažinti kadmiui taikomą apribojimą nuo 0,5 mikrogramo vienam kilogramui vaiko svorio per dieną iki 0,36 mikrogramo, norėčiau paklausti, kaip Komisija šią ir kitas komiteto išvadas praktiškai įgyvendins taikydama priemones dėl apribojimų žaislams ir kitoms vartotojų prekėms. Komisijos nary, tikrai norėtume žinoti, koks šių priemonių įgyvendinimo grafikas, kad mažų vaikų tėvai žinotų, kokia yra padėtis.
<SPEAKER ID="706" NAME="Sylvana Rapti" AFFILIATION="S&amp;D">
(EL) Pone pirmininke, klausydama taip išmoningai kalbant apie policiklinius angliavandenilius, kancerogenines ir nuodingas medžiagas akimirką pamaniau, kad jis ne Komisijos narys, bet chemikas. Tada prisiminiau, kad jis yra už šį klausimą atsakingas Komisijos narys ir todėl pirmiausia jis turėjo mums pateikti išsamų atsakymą dėl žymėjimo "CE", t. y. klausimo, kurį pateikkolegEP narEvelyne Gebhardt, žymėjimo, kuris turėtų būti žaislų, su kuriais žaidžia mūsų vaikai, saugumo garantas. Tada suvokiau, kad atsakymo jis nepateikdėl labai konkrečios priežasties: šį penktadienį sueis lygiai dveji metai nuo tada, kai anksčiau pareigas ėjęs Komisijos narys šalia Briuselio esančioje žaislų parduotuvėje pasirašsusitarimą dėl saugos su žaislų mažmenininkais ir importuotojais. Šiandien sueina aštuoniolika mėnesių nuo naujos direktyvos priėmimo; ir vis tiek, kaip kalbėdamas tuo pačiu su žaislų sauga susijusiu klausimu pirmininkas pagrįstai pasakė, šiandien vėl diskutuojame, kaip ir pernai, ir šiemet padėtis dar sudėtingesnė, nes smunka ekonomika ir recesijos laikotarpiu tėvai, kurie nori įsigyti žaislų ir jaučia pinigų stygių, pirks toje rinkos dalyje, kur parduodami reikalavimų neatitinkantys žaislai. Tačiau dėl reikalavimų neatitinkančių žaislų kyla trys problemos: pirma, kad toje rinkos dalyje veikiantys subjektai neišmano savo darbo; antra, ten nėra tinkamų darbuotojų ir, trečia, ši rinkos dalis nekontroliuojama, kas reiškia, kad vis dar nesame apsaugoti. Kaip visi žinome, ir tam pritariame, vaikai yra brangiausia, ką turime, ir kaip gan teisingai pasakėte, Komisijos nary, jie yra pažeidžiamiausi visuomenės nariai. Prašau pateikti atsakymą dėl žymos "CE", kuri yra saugumo garantas. Komisijos nary, labai prašau praktiškai išspręsti klausimą, kad kitąmet nei jūs, nei mes nediskutuotume dėl to paties klausimo.
<SPEAKER ID="707" NAME="Catherine Stihler" AFFILIATION="S&amp;D">
Pone pirmininke, žaislų saugos klausimas aktualus visoms šeimoms Europos Sąjungoje. Nors tėvai turi pareigą užtikrinti vaikų, už kuriuos jie yra atsakingi, saugumą, jie turi užtikrintai žinoti, kad žaislai, su kuriais jų vaikai žaidžia, yra saugūs. Kelis jų šįvakar atsinešiau tiesiog tam, kad prisimintume, kaip atrodo kai kurie žaislai.
<P>
Todėl toks lengvabūdiškas požiūris į žaislų saugą ir faktas, kad 23.30 val. esame čia, kad dar kartą pateiktume klausimus dėl žaislų saugos, manęs netenkina. Taigi, ką reikia padaryti?
<P>
Norėčiau, kad Komisija pateiktų informaciją apie įmones, tiesiogiai parduodančias arba skirstančias žaislus, kurios buvo nuteistos dėl klaidingo ženklinimo "CE" žyma. Kalbant apie rinkos priežiūrą, priklausančią nuo griežtų priemonių, dėl kurių pasekmes jaučia daugelis valstybių narių, reikia pasakyti, kad pačios organizacijos, kurių funkcija yra saugoti vartotojus, naikinamos, jungiasi su kitomis lėšų stokojančiomis organizacijomis ir mažinamas joms skirtas finansavimas ir įgaliojimai. Vietos lygmeniu - jis dažnai yra svarbiausias kovos su nesaugių žaislų problema lygmuo - biudžeto mažinimas turės įtakos prekybos standartų veiksmingumo požiūriu.
<P>
Ar Komisija ir Taryba galėtų išsiaiškinti, ar šie biudžeto lėšų karpymai pažeis pagal bendrą gaminių saugos direktyvą prisiimtus įsipareigojimus dėl veiksmingo lėšų skyrimo ir kokios kontrolės priemonės taikomos siekiant užtikrinti, kad valstybės narės apsaugotų vaikus nuo nesaugių žaislų? Ar šiuo tikslu Komisija pateiks kokių nors teisėkūros pasiūlymų dėl bendros Europos rinkos priežiūros sistemos?
<P>
Žmonės padėkojo už RAPEX dėka atliktą darbą, apie kurį šiandien kalbame. Vis dėlto turime ribotus išteklius ir siekiant keistis informacija ir iš rinkos nedelsiant pašalinti pavojingus produktus galima nuveikti ir daugiau. Kaip Europos Sąjungoje skatinamas dalijimasis geriausia patirtimi tarp priežiūrą atliekančių pareigūnų? Be to, ar visos ES mastu Komisija sukurs duomenų bazę dėl nelaimingų atsitikimų ir sužalojimų, pirmiausia sukuriant tokią duomenų bazę dėl vaikų ir žaislų padarytos žalos, kad saugumo reikalavimų neatitinkančios prekės galėtų būti pašalintos iš rinkos iškart, kai tik fiziškai tą būtų galima padaryti?
<P>
Tikiuosi, kad 2011 m. galiausiai pamatysime daugiau ryžto sprendžiant su saugumo reikalavimų neatitinkančiais žaislais Europos rinkoje susijusias problemas.
<SPEAKER ID="708" NAME="Csanád Szegedi" AFFILIATION="NI">
(HU) Pone pirmininke, ponios ir ponai, mūsų ateitis priklauso nuo vaikų - tai amžina tiesa. Todėl labai svarbu, kad juos saugotume nuo pat mažumės ir užtikrintume, kad jie žaistų su aukštos kokybės žaislais, nekeliančiais pavojaus sveikatai. Vis dėlto bandymų atlikimo metodų nustatymas tėra tik vienas žaislų saugos užtikrinimo aspektų. Svarbiausia, kad būtų užtikrintas teisės aktuose nustatytų reikalavimų laikymasis. Importuotų prekių atžvilgiu itin svarbu, kad būtų atliekami išsamūs bandymai ir didelio atgrasomojo poveikio sankcijų, kai nustatomi pažeidimai, taikymas. Dažnai girdime kalbant apie pigių, prastos kokybės žaislų, kurie dažniausiai gaminami tolimųjų rytų šalyse, keliamą pavojų sveikatai. Būdamas tėčiu dažnai susidarau nuomonę, kad griežtesni tikrinimai jiems netrukdo, priešingai, tokie nieko verti ir vis įvairesni produktai kažkokiu būdu vis dažniau patenka į mūsų vaikų rankas. Turime užkirsti kelią tokių žaislų antplūdžiui ir skatinti plačiau naudoti iš natūralių medžiagų pagamintų žaislų naudojimą.
<SPEAKER ID="709" NAME="Seán Kelly" AFFILIATION="PPE">
(GA) Pone pirmininke, šiuo klausimu kalbėjau pernai ir, kaip ir kiti kalbėtojai, vėl kalbu apie tai šįvakar, praėjo dar metai ir tai nėra gerai.
<P>
Nepaisant to, manau, kad didžiausias nerimas kyla matant, kaip susižeidžia arba miršta tavo vaikas dėl to, kad žaidsu žaislu. Kalbėdami apie tai galvojame apie kokio nors daikto prarijimą arba pasmaugimą, tačiau yra labiau užslėptas mirties sukėlėjas - vėžys. Įrodyta, kad susirgimo vėžiu atvejų ypač daugėja tarp mažamečių vaikų. Dauguma žmonių mano, kad tai vaikams skirtuose žaisluose naudojamų cheminių medžiagų sukelta pasekmė. Dažniausiai kalbame apie PAHs ir todėl svarbu iki minimumo sumažinti CRM medžiagų naudojimą vaikams skirtuose žaisluose.
<P>
Todėl turime imtis veiksmų.
<P>
(GA) Laikas imtis veiksmų ir užtikrinti, kad mūsų vaikai naudotų žaislus, kurie jiems nekeltų pavojaus.
<SPEAKER ID="712" NAME="Antonio Tajani" LANGUAGE="IT">
Pone pirmininke, ponios ir ponai, pirmiausia atsakydamas į daugelį diskusijų metu užduotų klausimų norėčiau dar kartą pažymėti, kad direktyva ūkio subjektams bus taikoma nuo 2011 m. liepos mėn. ir kad su cheminėmis medžiagomis susiję įsipareigojimai bus taikomi nuo 2013 m. liepos mėn. Sakydamas kalbą tvirtinau, kad Komisija savo prioritetu laiko siekį, kad visi suinteresuotieji asmenys taikytų naujas taisykles.
<P>
Kalbant apie priežiūrą, akivaizdu, kad taip, griežti teisės aktai būtini, tačiau taip pat būtina juos tinkamai taikyti, kitaip jie niekada nebus veiksmingi. Todėl esu įsitikinęs, kad valstybių narių vaidmuo itin svarbus; į rinką Roterdame arba Rumunijos Konstancos mieste šiandien patekęs žaislas rytoj gali atsidurti Bolonijoje, Lisabonoje arba Helsinkyje be jokios pasienio kontrolės.
<P>
Labiau nei dažnas direktyvų atnaujinimas psichologinį užtikrintumą vartotojams geriausiai suteikia galimybpasitikėti rinkos priežiūros sistemos griežtumu ir tinkamu veikimu; kitaip tariant, jeigu kas nors bandytų parduoti saugumo reikalavimų neatitinkančius žaislus, jis arba ji būtų nubaustas ir pavojingos prekės pašalintos iš rinkos.
<P>
Tas pats, žinoma, taikytina ir įmonių atžvilgiu; dėl tokios padėties nukenčia reikalavimų besilaikantys subjektai. Iš tikrųjų jie vertina tai, kad nėra sukuriamos nesąžiningos konkurencijos su tais, kurie daugiau ar mažiau sąmoningai parduoda reikalavimų neatitinkančias prekes arba žaislus, sąlygos. Trumpai tariant, tikrasis iššūkis yra vartotojams suteikti psichologinį užtikrintumą, įmonėms - teisinį tikrumą ir vienodas sąlygas, o už rinkos priežiūrą atsakingoms valdžios institucijoms - lėšas ir bendradarbiavimo priemones.
<P>
Vadinasi 2011 m. Komisija svarstys galimybę parengti daugiametę rinkos priežiūros programą, siekiant nustatyti ilgalaikes priemones, kurių reikia imtis, ir skirti reikiamas lėšas, kad būtų nustatytos vienodai griežtos kontrolės priemonės ir užtikrintas valstybių narių veiksmų nuoseklumas.
<P>
Taip pat norėčiau jums pranešti, kad 2011 m. kartu su Nyderlandų valdžios institucijomis Roterdamo uoste ketinu surengti renginį, kurio data galbūt sutaps su direktyvos įsigaliojimo data. Tikslas - įvertinti, kokių priemonių imsis didžiausias Europos uostas, siekdamas įgyvendinti naujas taisykles, nustatytas naujoje direktyvoje.
<P>
Kalbant apie "CE" žymėjimą, kuris buvo vienas pagrindinių nagrinėtų klausimų dėl paskyrimo vykusiame mano klausyme Parlamente ir kuris taip pat buvo aptartas mano klausymo Vidaus rinkos komitete metu - norėčiau priminti, kad jis nėra kokybės žymėjimas; jis tik patvirtinta atitiktį tam tikriems standartams. Taigi tai atitikties standartams, o ne kokybės patvirtinimas. Kaip daugelį kartų sakiau, kokybės žyma gali būti ateities svarstymų objektas.
<P>
Žymėjimo "CE" taikymo ir netinkamo jo naudojimo - deja, taip nutinka daugeliu, tarp jų ir ne ES kilmės, produktų atvejų - prevencijos užtikrinimas jau yra didelis darbas. Todėl manau, kad galime tęsti šiuo klausimu pradėtą darbą, siekiant toliau plėtoti "CE" žymėjimą - ir aš neprieštarauju, kad galbūt ateityje būtų įvestas kokybės žymėjimas, tačiau manau, kad kol kas tam dar per anksti.
<P>
Dėl duomenų bazių, šis klausimas bus įtrauktas į Produktų saugos direktyvos peržiūros procesą. Vis dėlto kalbant apie bisfenolį, kurio yra buteliukų, iš kurių maitinami kūdikiai, sudėtyje, turiu pasakyti, kad tai ne žaislas, jam direktyva netaikoma, tačiau, kaip pažymėjo gerbiama EP narė, jis jau pašalintas iš rinkos.
<P>
Manau, kad atsakiau į daugumą man pateiktų klausimų. Esu dėkingas klausimus Komisijai pateikusiems Pirmininkui ir EP nariams.
<SPEAKER ID="713" NAME="Pirmininkas">
Diskusijos baigtos.
<P>
Raštiški pareiškimai (Darbo tvarkos taisyklių 149 straipsnis)
<SPEAKER ID="714" NAME="Liam Aylward" LANGUAGE="GA">
Kasdien į Europos rinką patenka tūkstančiai naujų žaislų ir kalėdiniu laikotarpiu žaislų paklausa parduotuvėse pasiekia piką.
<P>
Didelį susirūpinimą kelia kai kuriuose žaisluose rastos kenksmingos cheminės medžiagos. Komisija turi nedelsiant imtis šio klausimo. Saugomo standartai turi būti nustatyti atlikus patikimais metodais paremtus bandymus ir turi būti aktyviai atliekami moksliniai tyrimai siekiant užtikrinti, kad vaikams skirtuose žaisluose nebūtų kenksmingų medžiagų.
<P>
Nepaisant to, kad nuo 2011 m. liepos 20 d. visi į rinką tiekiami žaislai turės atitikti naujoje Žaislų saugos direktyvoje nustatytus reikalavimus, ir nepaisant to, kad Europoje taikomi griežčiausi teisės aktai žaislų saugos srityje, nuolatinpriežiūra būtina. Komisija turi būti budri ir nustatyti griežtesnes rinkos priežiūros priemones importuojamoms prekėms.
<P>
Susirūpinimas kyla kaskart, kai atšaukiami pavojingi žaislai, ir kiekvienas atvejis turi būti nedelsiant ištirtas. Vartotojai turi pasitikėti "CE" ženklinimu, kuriuo užtikrinama, kad prekatitinka ES standartus ir kad ji pagaminta iš nenuodingų medžiagų.

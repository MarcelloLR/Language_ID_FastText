<CHAPTER ID="012-03">
3. Pabėgėliai iš Eritrėjos, laikomi įkaitais Sinajuje (
<SPEAKER ID="332" NAME="Carlo Casini" AFFILIATION="PPE">
(IT) Pone pirmininke, ponios ir ponai, pakeitimo tikslas - padaryti taip, kad mūsų sprendimas dėl Egipto veiksmų būtų griežtesnis. Tai yra ne vien pripažinimo, kad Egiptas bent jau turi kažką daryti, klausimas, bet ir prašymas, kad jis skubiai įsikištų ir skubiai išlaisvintų šiuos įkaitus, raginimas šaliai vengti naudoti gyvybei pavojingą jėgą siekiant atbaidyti Sinajaus sieną kertančius žmones. Jungtinių Tautų Vyriausiojo pabėgėlių reikalų komisaro biuras taip pat raginamas nedelsiant susisiekti su šiuo metu įkaitais laikomais žmonėmis.
<P>
"primygtinai ragina Egipto valdžios institucijas imtis visų priemonių, kurių reikia siekiant užtikrinti, kad Eritrėjos piliečiai, laikomi įkaitais, būtų išlaisvinti, vengti naudoti gyvybei pavojingą jėgą prieš neteisėtus migrantus, kurie kerta šalies sienas, saugoti jų orumą ir jų fizinį bei psichologinį neliečiamumą ir užtikrinti, kad sulaikyti migrantai galėtų susisiekti su Jungtinių Tautų vyriausiojo pabėgėlių reikalų komisaro biuru bei leisti Jungtinių Tautų vyriausiajam pabėgėlių reikalų komisarui susisiekti su visais prieglobsčio prašytojais ir pabėgėliais".
<SPEAKER ID="334" NAME="David-Maria Sassoli" LANGUAGE="IT">
Pone pirmininke, ponios ir ponai, norėčiau įtraukti į rezoliuciją dalį, kuri, mūsų manymu, yra svarbi ir neturės per didelio poveikio jos struktūrai. Ji susijusi su bendrosios rezoliucijos 9 dalimi.
<P>
Perskaitysiu ją: "ragina valstybes nares panaikinti šią humanitarinę nepaprastąją padėtį ir savanoriškai įkurdinti Europos Sąjungoje visus į šią krizę patekusius prieglobsčio prašytojus; prašo Europos Komisijos koordinuoti šią veiklą ir pasinaudoti turimomis Europos pabėgėlių fondo lėšomis".
<SPEAKER ID="335" NAME="Carlo Casini" AFFILIATION="PPE">
(IT) Pone pirmininke, norėčiau paprašyti, kad pakeitimo autorius paaiškintų klausimą.
<P>
Pagal pateiktą tekstą reikalaujama intervencija yra susijusi su visais asmenimis, kurie reikalauja teisės į prieglobstį. Būčiau linkęs sakyti "tais asmenimis, kurie turi teisę į prieglobstį", kadangi "asmenys, kurie reikalauja" yra per daug pavojingas pasakymas, nes esama rizikos, kad teisės į prieglobstį gali reikalauti bet kas.
<P>
Atvirkščiai, derinant šį pakeitimą su Jungtinių Tautų Vyriausiojo pabėgėlių reikalų komisaro biuru būtent jis įvertins šį pakeitimą.
<P>
Bet kuriuo atveju norėčiau paprašyti autoriaus pakeisti pakeitimą žodžiais "asmenys, kurie turi teisę į prieglobstį".
<SPEAKER ID="336" NAME="Pirmininkas">
Žinau, kad procentas iš esmės pakankamas. Tačiau šiuo atveju to neužtektų. Bet kuriuo atveju iš anksto jūsų prašiau ir jūs turėjote daugybę laiko. Dabar balsuosime dėl šio pakeitimo.
<P>
(Žodinis pakeitimas patvirtintas)

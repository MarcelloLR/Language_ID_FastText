<CHAPTER ID="005">
Balsavimo laikas
<SPEAKER ID="112" NAME="Pirmininkas">
Dabar pradėsime balsavimą.
<P>
(Balsavimo rezultatai ir kita išsami informacija pateikta: žr. protokolą)
<SPEAKER ID="113" NAME="Struan Stevenson" AFFILIATION="PPE-DE">
Pone Pirmininke, prieš balsavimą dėl kalendoriaus galbūt galėčiau tarti keletą žodžių apie rytdienos streiką. Suprantu, kad streike ketina dalyvauti "Air France", geležinkeliai ir oro uostų darbuotojai. Tai gerokai apsunkins mūsų, kaip parlamentarų, gyvenimą. Visą rytą mėgina iš naujo suplanuoti savo skrydžius, kad galėčiau grįžti į savo rinkimų apygardą. Bet vis tiek teks praleisti rytdienos balsavimo sesiją. Tai drumsčia mūsų, kaip parlamentarų, darbą. Ketiname balsuoti dėl kalendoriaus, kuriame nurodoma, kad turime atvykti čia dvylika kartų per metus, tuo tarpu Prancūzija nesiima jokių veiksmų, kad palengvintų mūsų atvykimą. Tai beveik neįmanoma. Jei ir toliau planuojame rinktis Strasbūre, galbūt verta pakeisti transporto sistemą, kad būtų galima čia atvykti?
<P>
(Plojimai)
<SPEAKER ID="114" NAME="Pirmininkas">
Pone Stevenson, mes atkreipėme dėmesį į tai, ką pasakėte, bet neketiname pradėti debatų prieš priimdami dalinių sesijų kalendorių, kaip yra numatyta.
<SPEAKER ID="115" NAME="Daniel Cohn-Bendit" AFFILIATION="Verts/ALE">
(FR) Pone Pirmininke, paprasčiausiai noriu pasakyti nariui, kad Europos Sąjungoje egzistuoja teisrengti streiką, o teisrengti streiką yra teisstreikuoti, be to, manau, kad neįmanoma prašyti valstybės pateikti streikų kalendorių. Tai juokinga, absoliučiai juokinga. Taip pat noriu pasakyti kolegai, kad Belgijos darbininkai yra streikavę dėl įvairių priežasčių, tai kurgi vyktų šis parlamentas, jei belgai imtų streikuoti? Tai juokinga diskusija. Jei jis nori grįžti, jis gali grįžti; jei jis nori likti, visa, ką reikia padaryti - tai sulaukti kitos dienos ir pasisotinti šparagais.
<P>
(Plojimai iš kairės)
<SPEAKER ID="116" NAME="Pirmininkas">
Ponios ir ponai, šie du pasisakymai akivaizdžiai įrodo pliuralistinę Europos Sąjungos prigimtį ir manau, tuo verta džiaugtis. Tačiau norėčiau pasakyti - ir kalbu labai rimtai, nenorėdamas kritikuoti, bet norėdamas pateikti pademonstruoti, kaip veikia Europos Sąjungos įstatymai, - kad jei kas nors pradės abejoti taikomais įstatymais, įsivyraus chaosas. Todėl siūlau dabar pradėti balsavimą ir nepamiršti pagarbos Europos Sąjungos įstatymams. Visi žinome, kas lemia vietą Europos Parlamente, todėl visų jūsų prašau - ramiai pereikime prie balsavimo dėl dalinių sesijų kalendoriaus.
<P>
Pone Stevenson, administracija jums, kaip ir visiems kitiems, perduos pranešimą dėl situacijos, susijusios su kelionės sąlygomis.

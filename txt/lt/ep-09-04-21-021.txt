<CHAPTER ID="021">
Kova su miškų naikinimu ir nykimu, siekiant kovoti su klimato kaita ir biologinės įvairovės mažėjimu - Medieną ir medienos produktus rinkai tiekiančių ūkio subjektų įsipareigojimai (diskusijos) 
<SPEAKER ID="183" NAME="Pirmininkas">
Kitas klausimas - bendros diskusijos:
<P>
Komisijos pareiškimas - Dėmesio atkreipimas į miškų naikinimą ir nykimą, siekiant kovoti su klimato kaita ir biologinės įvairovės mažėjimu, ir
<P>
C. Lucas pranešimas Aplinkos, visuomenės sveikatos ir maisto saugos komiteto vardu dėl pasiūlymo dėl Europos Parlamento ir Tarybos reglamento, nustatančio operatorių, pateikiančių į rinką medieną ir medienos produktus, įsipareigojimus - C6-0373/2008 -.
<SPEAKER ID="184" NAME="Stavros Dimas" LANGUAGE="EL">
Gerb. pirmininke, dėl miškų nykimo atsiranda apytiksliai 20 proc. šiltnamio efektą sukeliančių dujų emisijų pasaulio lygiu. Todėl, klimato kaitos požiūriu, miškų naikinimo problemos sprendimas - svarbus prioritetas. Tuo pačiu metu miškų naikinimo problemos sprendimas padeda siekti kitų svarbių tikslų, pvz., skurdo naikinimo ir biologinės įvairovės mažėjimo sustabdymo - tai dar vienas didelis pavojus aplinkai mūsų planetoje.
<P>
Miškų nykimas dabar tapo svarbiu klausimu tarptautinėse derybose tiek dėl klimato kaitos, tiek dėl biologinės įvairovės. Siekdama atkreipti politikų dėmesį į šį klausimą, 2008 m. spalio mėn. Europos Komisija išleido komunikatą, kurį Taryba galutinai priėmpraeitą gruodžio mėn. Šiame komunikate aptariamas miškų naikinimo ir nykimo klausimas besivystančiose šalyse ir siūloma, tarp kitų dalykų, sukurti finansinį mechanizmą siekiant išsaugoti egzistuojančius miškus.
<P>
Pasiūlymas jau aptarinėjamas ir svarstomas šiuo metu vykstančiose tarptautinėse derybose dėl klimato kaitos. Savo komunikate Komisija taip pat pripažįsta, kad įvairios Europos politikos kryptys tiek viduje, tiek tarptautiniu mastu gali turėti netiesioginės įtakos pasaulio miško ištekliams. Iš esmės, Komisija ėmėsi žingsnių, siekdama sustiprinti Europos politikos krypčių sanglaudą.
<P>
Siūlomos priemonės apima šiuos dalykus:
<P>
importuojamų prekių, galinčių prisidėti prie miškų nykimo, vartojimo poveikio Europos Sąjungoje vertinimą;
<P>
mūsų vystymosi politikos sanglaudos apžvalgos procedūros, reikalingos norint paremti besivystančių šalių pastangas pasiekti Tūkstantmečio plėtros tikslus, tęsimą.
<P>
Šie įsipareigojimai bus taip pat įgyvendinti per Europos Komisijos tvaraus vartojimo ir gamybos politiką. Šios politikos tikslas - skatinti augimą ir tvarių prekių bei paslaugų paklausą, įskaitant medieną ir iš medienos pagamintus produktus, ateinančius iš miškų, kuriems taikomi tvaraus valdymo metodai.
<P>
Norėčiau pakalbėti apie vieną iš pagrindinių miškų nykimo veiksnių - neteisėtą miško ruošą. Neteisėta miško ruoša labai dažnai - pirmas žingsnis bendro natūralių miškų išnaudojimo link. Todėl neteisėtos miško ruošos problemos sprendimas ir miškotvarkos gerinimas apskritai yra labai svarbu, jei norime, kad pastangos apriboti miškų naikinimą ir nykimą būtų sėkmingos. Vadovaudamasi Europos Sąjungos 2003 m. Veiksmų planu dėl miškų teisės aktų vykdymo, valdymo ir prekybos, Komisija pateiknemažai priemonių neteisėtos miško ruošos ir su ja susijusios prekybos problemai spręsti.
<P>
Pagrindinis aukščiau minėto veiksmų plano elementas buvo savanoriškų partnerystės susitarimų su trečiųjų šalių medienos gamintojais sudarymas. Manome, kad svarstomi susitarimai gali padėti spręsti neteisėtos miško ruošos priežastis. Tačiau Komisija taip pat pripažino, kad vien šių susitarimų gali nepakakti problemai išspręsti, todėl turi būti išanalizuotos kitos galimybės.
<P>
Remdamasi poveikio vertinimo rezultatais, praeitais metais Komisija pateikpolitikos pasiūlymą, pagrįstą "kruopštaus tikrinimo principu". Pagal pasiūlytą reglamentą, operatoriai privalo sumažinti iki minimumo nelegaliai ruošiamos medienos ir susijusių produktų patekimo į rinką riziką, demonstruodami deramą kruopštumą pateikdami šiuos produktus į Europos Sąjungos rinką, gaudami informaciją apie svarstomų produktų kilmę ir teisėtumą.
<P>
Norėčiau ypač padėkoti pranešėjai, C. Lucas, pagalbiniams pranešėjams ir nuomonės referentui, G. Fordui už itin uolų darbą. Komisija išnagrinėjo Europos Parlamento pasiūlytus pakeitimus savo reglamento projektui ir norėčiau trumpai juos pakomentuoti:
<P>
Pakeitimas, draudžiantis prekybą nelegaliai paruošta mediena ir susijusiais produktais, yra labai reikšmingas. Šis draudimas buvo įtrauktas į Komisijos išnagrinėtas alternatyvas, kai ji rengsavo pasiūlymo projektą. Tačiau, nors iš pirmo žvilgsnio šis požiūris yra gana patrauklus, jis sukuria reikšmingų praktinių ir politinių sunkumų. Todėl priėmėme pasiūlymą, pagrįstą kruopštaus tikrinimo principu. Šiuo pasiūlymu bus pasiekta geriausia įmanoma pusiausvyra tarp veiksmingo požiūrio į neteisėtą praktiką, sugebėjimo taikyti šias priemones be reikalo neapsunkinant operatorių ir galiausiai jų Pasaulio prekybos organizacijos taisyklių laikymosi.
<P>
Atrodo, pakeitimuose, reikalaujančiuose visų rūšių operatoriams vykdyti kruopštų tikrinimą visuose tiekimo grandinės etapuose, nesilaikoma proporcingumo principo. Jei medienos teisėtumas būtų tikrinamas jai pirmąkart patenkant į rinką, nebūtų būtinybės tęsti tikrinimo kituose tiekimo grandinės etapuose.
<P>
Taip pat norėčiau pakomentuoti Parlamento pakeitimą, kuriuo siūlomas platesnis teisėtos medienos apibrėžimas. Šis apibrėžimas - pasiūlymo epicentras ir be abejonės bus diskusijos su Taryba objektas. Komisija atidžiai išnagrinės tokio platesnio apibrėžimo priėmimo padarinius.
<P>
Kalbant apie pakeitimus, susijusius su stebėsenos ir kontrolės institucijų pripažinimu, manome, kad padarant valstybes nares atsakingas už šių institucijų pripažinimą, mūsų pirminiame pasiūlyme labiau laikomasi subsidiarumo principo.
<P>
Visiškai suprantamos priežastys, kodėl pasiūlyta sudaryti patariamąją grupę. Komisija visada buvo pasirengusi tartis su dalyvaujančiomis suinteresuotomis šalimis, kaip, beje, ji pažymėjo savo motyvaciniame pareiškime. Tačiau nors Komisija turi iniciatyvos teisę sudaryti tokias patariamąsias grupes, nebūtina tokią nuostatą įtraukti į reglamentą.
<P>
Mes taip pat suprantame, kodėl buvo pasiūlyta standartizuoti teisės taikymą valstybėse narėse. Tačiau manome, kad svarstomuose pakeitimuose iš principo turėtų būti laikomasi subsidiarumo principo.
<P>
Tai mano pareiškimo pabaiga ir toliau susidomėjęs stebėsiu diskusiją.
<SPEAKER ID="185" NAME="Caroline Lucas">
pranešėja. - Gerb. pirmininke, norėčiau pradėti pasakydama, kaip man palengvėjo, kad galų gale turime prieš save pasiūlymą dėl teisės akto neteisėtos medienos ruošos problemai spręsti. Parlamentas labai ilgai šito laukir aš nuoširdžiai dėkoju savo kolegoms už atkaklias pastangas, kad tai įvyktų. Taip pat norėčiau padėkoti savo kolegoms už puikų bendradarbiavimą vedant mus į rytdienos balsavimą; pagalbiniai pranešėjai ir personalas stengėsi iš visų jėgų, kad galėtume užbaigti pirmąjį Parlamento svarstymą per trumpiausią įmanomą laiką, kad galėtume siekti pirmojo svarstymo susitarimo ir taip išvengti tolesnių atidėliojimų.
<P>
Gaila, bet skausmingai lėtas pažangos tempas Taryboje pribaigtą idėją. Taigi, atrodo, turime būti patenkinti baigdami šį darbą rudenį, po Tarybos politinio susitarimo birželio mėn. ir tai labai liūdina tiek mane, tiek daugelį kolegų, kurie taip sunkiai dirbo. Jei čia būtų buvusi Taryba, būčiau norėjusi paprašyti jų garantijos šįvakar, kad jie padarys viską, kas įmanoma, kad iki vasaros būtų pasiekta bendra pozicija todėl, kad ši padėtis yra nepaprastai skubi.
<P>
Neteisėta medienos ruoša - labai rimta problema, prieš kurią ES pasisakdaugelį metų, bet vis tiek visą tą laiką toliau teikvieną didžiausių pasaulio rinkų neteisėtai paruoštai medienai ir medienos produktams. Apskaičiuota, kad tarp 20 ir 40 proc. pasaulio pramoninės medienos produkcijos atsiranda iš nelegalių šaltinių, o iki 20 proc. iš jos patenka į ES. Tai mažina medienos kainas, mažina gamtinius išteklius bei mokestines pajamas ir didina žmonių, priklausomų nuo miško, skurdą. Kaip Komisijos narys S. Dimas pažymėjo, ilgalaikiai padariniai dar rimtesni, nes miškų nykimas, kurio pagrindinpriežastis - neteisėta medienos ruoša, sudaro beveik vieną penktąją pasaulio šiltnamio efektą sukeliančių dujų emisijos.
<P>
Artėjant Kopenhagos klimato konferencijai, patikimi ES veiksmai dėl neteisėtos medienos ruošos yra kaip niekada reikšmingi. Bet patikimi veiksmai reiškia veiksmingus, privalomus teisės aktus. Tuo tarpu, kai savanoriškos partnerystės susitarimai, sumanyti pagal 2003 m. FLEGT veiksmų planą, turi galimybių atnešti teigiamų pokyčių, iki šios dienos tik vienas buvo pasirašytas ir tol, kol jie neveikia pasaulio mastu, pinigų plovimo ir apgaulės rizika yra tiesiog per didelė.
<P>
Gera naujiena yra tai, kad, galiausiai, turime ES teisės aktus; bloga naujiena - tai, kad Komisijos pasiūlymas yra skausmingai silpnas ir jį reikės visapusiškai tobulinti, kad jis būtų prasmingas ir veiksmingas.
<P>
Nepaisant Komisijos nario S. Dimaso gerų žodžių apie neteisėtos medienos ruošos sprendimo svarbą, Komisijos pasiūlymas toks, koks yra, yra netinkamas. Pasiūlymo preambulėje teigiama, kad neteisėtos medienos ruošos paplitimo pagrindas - "silpnos taisyklės, skirtos užkirsti kelią prekybai neteisėtai nukirsta mediena", bet, bijau, kad tai, ką Komisija siūlo padėties nepakeis. Tiesiog Komisijos pasiūlymas toks, koks yra, nepasieks mūsų tikslo užtikrinti, kad ES nebesuteiktų rinkos nelegaliai ruošiamai medienai.
<P>
Labiausiai akį rėžianti, atvira kiaurympasiūlyme yra ta, kad kaip tai ydingai neskambėtų - jis iš tiesų neuždraudžia nelegaliai ruošiamos medienos importo ir pardavimo. Jame tik reikalaujama, kad operatoriai vienoje konkrečioje tiekimo grandinės vietoje pereitų kruopštaus tikrinimo sistemą, tuo tarpu visi kiti yra atleisti nuo bet kokio įsipareigojimo, susijusio su medienos ar medienos produktų, kuriais jie prekiauja, legalumu.
<P>
Dabar tai akivaizdžiai kontrastuoja su persvarstytu JAV Lacey įstatymu, priimtu 2008 m. gegužės mėn., kuriame tikrai nutarta dėl aiškaus neteisėtai paruoštos medienos importo ir pardavimo draudimo, ir nėra visiškai jokios priežasties, kodėl ES negali pasekti šiuo pavyzdžiu. Mano pranešime išsaugomas Komisijos pasiūlymas, kad pereiti visapusišką kruopštaus tikrinimo sistemą turi būti reikalaujama tik tų operatorių, kurie pateikia medieną ir medienos produktus į ES rinką pirmą kartą - nes jie akivaizdžiai yra įtakingiausi veikėjai - pasidaro akivaizdu, kad visi operatoriai rinkoje dalijasi atsakomybe už prekybą tik teisėtai gauta mediena ir, kad to nepadarymas gali būti laikomas nusikaltimu.
<P>
Norėčiau pasakyti Komisijos nariui S. Dimasui, kad aš tikrai manau, jog mūsų pasiūlymai papildo kruopštų tikrinimą - jie padaro jį veiksmingesnį, jie paverčia jį veikiančiu ir nėra jokių problemų dėl PPO taisyklių. Jei JAV tai gali padaryti, mes irgi turime tai padaryti - todėl Parlamentas siekia padaryti pakeitimus šiame pasiūlyme.
<SPEAKER ID="186" NAME="Péter Olajos" LANGUAGE="HU">
Kaip Europos liaudies partijos (krikščionių demokratų) ir Europos demokratų frakcijos atstovas, du dalykus, esančius prieš mus, manau esant vienodai svarbius - Komisijos pareiškimą ir C. Lucas pranešimą. Mūsų nuomone, mums labai reikia abiejų jų, siekiant sustabdyti miškų naikinimą ir nykimą, biologinės įvairovės mažėjimą. Šiuo metu kasmet pradingsta beveik 13 mln. hektarų miško - tai Graikijos dydžio teritorija. Be to, dėl miškų nykimo išmetama beveik 20 proc. anglies dioksido pasaulyje, o tai yra daugiau nei visos Europos Sąjungos šiltnamio efektą sukeliančių dujų emisijos. Dėl miškų nykimo žymiai sumažėjo biologinįvairovir išnyko kai kurios rūšys, blogėja Žemės ekosistema. Todėl nėra abejonių, kad turime veikti dabar. Tai reiškia, kad Europos Sąjunga privalo prisiimti vadovaujantį vaidmenį formuluojant pasaulio politinį atsaką.
<P>
Be tropinių miškų, manau ypač svarbu sustabdyti miškų nykimą Vidurio ir Rytų Europoje, taip pat sukurti griežtų tvarumo kriterijų rinkinį medienai ir medienos produktams. Medienai ir kitų formų biomasei, naudojamai atsinaujinančios energijos gamybai, reikalingi aplinką tausojantys viešieji pirkimai ir tvarumo kriterijai. Dalis aukciono pajamų, atsirandančių iš išmetamo anglies dioksido kiekio sumažėjimo, turi būti skirti miškų nykimui sustabdyti. Pritariu siekiui, išreikštam C. Lucas pranešime, kuriuo siekiama sustiprinti kontrolę ir sukurti veiksmingą sankcijų sistemą. Taip pat manau, kad ypač svarbu įsteigti priežiūros institucijas ir paskirti finansines baudas, kad būtų tinkamai atlyginta žala aplinkai.
<SPEAKER ID="187" NAME="Riitta Myller" LANGUAGE="FI">
Gerb. pirmininke, pranešimas dėl nelegalios medienos ruošos, kurį priėmdidžioji dauguma Aplinkos, visuomenės sveikatos ir maisto saugos komitete, yra harmoningas. Nors jis yra pakankamai ambicingas draudžiant neteisėtą medienos ruošą ir iš to atsirandančių produktų importą ir prekybą, juo nesukuriama papildomos biurokratijos operatoriams, kurie dabar elgiasi nepriekaištingai.
<P>
Labai svarbu kontroliuoti neteisėtą medienos ruošą, kuri yra pagrindinpasaulinio miškų nykimo priežastis - nykimo, kuris pats, kaip kažkas čia pasakė, sukelia 20 proc. pasaulio šiltnamio efektą sukeliančių dujų emisijos ir yra pagrindinbiologinės įvairovės mažėjimo priežastis. Be aplinkos problemų, neteisėta medienos ruoša susilpnina teisėtų operatorių konkurencingumą miškininkystės sektoriuje ir yra priežastis to, kad šalys netenka didžiulių pajamų.
<P>
Norėčiau nuoširdžiai padėkoti pranešėjai, C. Lucas, už jos darbą, kad rytoj galėtume balsuoti dėl gero pagrindinio pasiūlymo.
<SPEAKER ID="188" NAME="Magor Imre Csibi">
ALDE frakcijos vardu. - Gerb. pirmininke, pagal šiai diskusijai skirtą laiką, galima būtų pasakyti, kad Parlamentas miškų gelbėjimo nelaiko svarbiu. Nuvilia neryžtingas Komisijos požiūris į neteisėtos medienos ruošos sprendimą, bet labiausiai mane nuvylargumento, kad neturime nubausti ES geros valios operatorių, siekdami išspręsti išorės problemą, kartojimas.
<P>
Dalis problemos sprendimo - problemos žinojimo sukūrimas ir pats laikas pripažinti, kad kai kurie Europos regionai - kaip maniškis - taip pat susiduria su paplitusiu miškų kirtimu. Neteisėtos medienos ruošos reglamento tikslas - ne nubausti ar sutrukdyti prekybai, greičiau - geriau kontroliuoti prekybą. Tiesa, kad Komisijos pasiūlymuose nebuvo tikrai aišku, kaip sistema turi praktiškai veikti.
<P>
Džiaugiuosi, kad Europos Parlamentas sugebėjo sustiprinti ir išaiškinti pasiūlymą, apimdamas visus medienos produktus ir reikalaudamas, kad visi operatoriai vykdytų tam tikrą kruopštų tikrinimą, įvesdamas naują finansinių sankcijų atskaitos liniją ir suteikdamas aiškius kriterijus patikimos ir nepriklausomos stebėsenos sistemai. Dabar mūsų iššūkis - priimti šią sistemą ir kuo greičiau įgyvendinti. Turime suteikti vartotojams garantiją, kad jie neaštrina aplinkos blogėjimo atsitiktinai pirkdami neteisėtai nukirstų miškų medienos produktus.
<SPEAKER ID="189" NAME="Stavros Dimas">
Komisijos narys. - Gerb. pirmininke, noriu padėkoti visiems šio vakaro diskusijos kalbėtojams už konstruktyvų indėlį. Svarbu pabrėžti, kad pasaulinės miškų nykimo ir miškų blogėjimo problemos sprendimas - sudėtingas klausimas. Jam išspręsti reikia realios politinės valios ir medienos pirkėjų veiksmų.
<P>
Turime turėti omenyje, kad tropinių miškų naikinimo pavyzdžiai - tam tikro skaičiaus skirtingų veiksnių, kurie skiriasi savo reikšmingumu įvairiose vietose, sąveika. Miško dangai poveikį daro ne tik miškų politika, bet ir kitos politikos kryptys, pvz., apmokestinimo politika, žemės valda ir teisės.
<P>
Europos Sąjungoje suprantame, kad darbas ties mūsų politikos sanglauda turi vykti kartu su remiančių šalių pastangomis sustiprinti nacionalines ir vietos institucijas ir pasiekti pažangą veiksmingo miško išteklių valdymo ir naudojimo srityje. Noriu dar kartą padėkoti C. Lucas, G. Fordui ir pagalbiniams pranešėjams už puikų darbą. Esu padrąsintas, kad tvirtindamas Komisijos požiūrį, Parlamentas nori toliau jį stiprinti ir dėl to padarpakeitimus.
<P>
Leiskite jus patikinti, kad visiškai sutinku su Parlamento norą sukurti ambicingą reglamentą, siekiant spręsti neteisėtos medienos ruošos problemą ir su ja susijusią prekybą. Taip pat noriu jus patikinti, kad Komisija atidžiai apsvarstys siūlomo reglamento pakeitimus.
<P>
Baigdamas norėčiau pakomentuoti du šiandien paliestus klausimus. Pirma, norėčiau pakalbėti apie kruopštaus tikrinimo metodą, kuris yra platesnis nei paprastas teisėtumo liudijimas. Kruopštaus tikrinimo principas atspindi iniciatyvaus elgesio iki tam tikro teisėtumo teisinį įsipareigojimą, ir turi būti demonstruojamas remiantis visapusiškomis priemonėmis - tai sudarys sąlygas pagrįstai garantuoti teisėtumą.
<P>
Kai kuriais atvejais teisėtumo liudijimas bus tik pradžios taškas - pirma priemonė, įtraukta į kruopštaus tikrinimo procedūrą. Papildomos garantijos reikalingos paremti sertifikuotam teisėtumui ten, kur rizikos vertinimas parodė, kad kilmės šalis kelia didesnę administracinės korupcijos riziką, arba šalyse, kuriose silpnai vykdomi nacionaliniai įstatymai.
<P>
Kitas klausimas, kurį norėčiau paliesti - tai siūlomas apimties išplėtimas, siekiant apimti paskesniuosius operatorius. Pagal geresnio reglamentavimo ir administracinės naštos mažinimo principus, reikalavimas, kad platintojai ir mažmenininkai reikalautų kruopštaus tikrinimo įrodymo iš tolesnės rinkos įsipareigojimų nustatytojų, pasirodo esąs perdėtas. Jei medienai buvo taikomi kruopštaus tikrinimo tyrimai, kai ji pirmą kartą pateikiama į rinką, kodėl neteisingai apsunkinami paskesnieji operatoriai?
<P>
Apibendrinant iš 75 siūlomų pakeitimų, Komisija gali visiškai, iš dalies ar iš esmės palaikyti 37 iš jų. Pateiksiu Parlamento sekretoriatui sąrašą, detalizuojantį Komisijos poziciją dėl pakeitimų.
<SPEAKER ID="190" NAME="Caroline Lucas">
pranešėja. - Gerb. pirmininke, norėčiau labai padėkoti savo kolegoms ir Komisijos nariui S. Dimasui už komentarus.
<P>
Norėčiau pasakyti vieną svarbų dalyką - rengiant mūsų pakeitimus buvo labai stengiamasi neišradinėti dviračio. Iš susitikimų su daugeliu pramonės atstovų ir kitų suinteresuotųjų šalių sužinojau, kad daug šalių, taip pat daug bendrovių, jau turi tinkamas puikias sistemas, kurios galėtų įvykdyti daugumą, jei ne visus, kruopštaus tikrinimo sistemos reikalavimų.
<P>
Tada yra prasmė, kad visas darbas, įdėtas į tokių sistemų kūrimą, nenueina veltui ir kad nesukuriame nereikalingos administracinės naštos; to daryti visai neketiname.
<P>
Dėl to buvome labai atidūs ir pasinaudojome gerais patarimais, įskaitant formuluotę, kuri sudarytų sąlygas pataisyti geras esančias sistemas pagal reglamentą ir nereikėtų steigti visiškai naujų struktūrų.
<P>
Taigi mes labai rimtai priėmėme mintį, kad neturime būti neproporcingi, kad neturime per daug apkrauti skirtingų veikėjų prekybos sistemoje ir būtent tai yra mūsų pranešimo tikslas - įsitikinti, kad visi veikėjai prekybos sistemoje turi pareigą, kad neužkrauname visko ant tų, kurie pirmą kartą pateikia produktus į rinką. Tai ir atrodo neproporcinga. Manau, būtų daug protingiau, jei visi turėtų atlikti vaidmenį.
<P>
Taip pat pridurčiau, kad daugelį mūsų pasiūlymų elementų iš tikrųjų palaiko pramonė. Gana ironiška, kad daugeliu prasmių pramonatrodo daug ambicingesnšioje srityje net už pačią Komisiją.
<P>
Tiesiogiai iš pramonės girdėjau, kaip jie vertina ne tik tai, kad Aplinkos komiteto pranešimas suteikia jiems daug daugiau aiškumo dėl to, ko iš jų bus tikimasi, bet ir šį teisingesnį ir veiksmingesnį atsakomybės pasidalijimą skirtingose tiekimo grandinės dalyse, apie kurį ką tik kalbėjau.
<P>
Kalbant apie Europos operatorius, norėčiau labai aiškiai pasakyti, kad toks reglamentas, kokį pataisėme, atneš tik naudos atsakingiems Europos operatoriams, nes daugelis jų daro daugumą dalykų, kurių prašoma, ir reglamento egzistavimas neleis, kad jiems numuštų kainas kiti, ne tokie sąžiningi operatoriai.
<P>
Taigi turime aiškiai kalbėti, kad šiame pranešime nėra nieko, kas apsunkintų Europos operatorių gyvenimą. Taip pat turime kelias specialias priemones mažesniems operatoriams, taigi labai rimtai atsižvelgėme į riziką būti neproporcingiems; manau, į tai pažiūrėjome labai protingai pranešime, kurį pateikėme jums.
<P>
Vėl išgirdusi jūsų komentarus dėl Aplinkos komiteto pranešimo, gerb. Komisijos nary, bijau, kad pasiliksiu savo nuomonę, kad Komisijos pasiūlymas yra nuviliantis ir silpnas ir juo nebus pasiekta to, ką tikimasi pasiekti. Nesuprantu, kaip galite turėti teisės aktus, kurių tikslas užkirsti kelią neteisėtai ruošiamos medienos pardavimui, nors toks elgesys nelaikomas nusikaltimu. Komisijos pasiūlymas yra labai fragmentiškas ir bailus.
<P>
Manau, dauguma Europos vartotojų būtų tikrai šokiruoti suvokę, kad ES neturi tinkamų teisės aktų prieš neteisėtą medienos ruošą, ir įtariu, kad visi tie, kurie, reaguodami į pačios Komisijos konsultaciją, padarišvadą, kad teisės aktai buvo vienintelis būdas realiai spręsti problemą, nelaikytų konkrečių Komisijos pasiūlymų, kruopštaus tikrinimo sistemos pačios savaime, pakankamomis priemonėmis problemoms, su kuriomis susiduriame, išspręsti.
<P>
Savo komentarus šįvakar pabaigsiu prašymu - galbūt jums tarpininkaujant, gerb. Komisijos nary - daryti spaudimą Tarybai, kad jie pagreitintų savo darbą todėl, kad mes tikrai norime įsitikinti, kad sulauksime bendros pozicijos iš Tarybos iki vasaros, kad rudenį galėtume toliau imtis priemonių tuo klausimu.
<P>
Kaip sakiau anksčiau, mes tikrai tikėjomės pasiekti susitarimą per pirmąjį svarstymą. Parlamentas padarviską, ką galėjo, kad sudarytų tam sąlygas. Atvirai kalbant, labai liūdina, kad Tarybos veiklai trūko lygiaverčio rimtumo ir greičio, bet, tikiuosi, kad galiu jūsų, gerb. Komisijos nary, dar kartą paprašyti padaryti viską, ką galite, kad užtikrintumėte, jog Taryba greitai imtųsi priemonių dėl šito dalyko.
<SPEAKER ID="191" NAME="Pirmininkas">
Bendra diskusija baigta.
<P>
Pagal Darbo tvarkos taisyklių 103 straipsnio 2 dalį gavau vieną pasiūlymą dėl rezoliucijos Aplinkos, visuomenės sveikatos ir maisto saugos komiteto vardu.
<P>
Balsavimas dėl šio pasiūlymo dėl rezoliucijos vyks 2009 m. balandžio 23 d., ketvirtadienį.
<P>
Balsavimas dėl C. Lucas pranešimo vyks 2009 m. balandžio 22 d., trečiadienį.
<P>
Raštiški pareiškimai (Darbo tvarkos taisyklių 142 straipsnis)
<SPEAKER ID="192" NAME="Véronique Mathieu  " AFFILIATION="PPE-DE">
raštu. - (FR) Atsižvelgiant į jos padarinius ekosistemai ir nesąžiningai konkurencijai, kurią ji priverčia išgyventi legalius operatorius miško, medienos, popieriaus sektoriuose, kova su prekyba neteisėtai nukirstų miškų mediena aiškiai turi būti prioritetas.
<P>
Tačiau jei skirsime neproporcingus apribojimus - ypač atsekamumo atžvilgiu - operatoriams, kurie pateikia medieną į rinką, tai sąlygos mažesnį mūsų įmonių konkurencingumą ir nesumažins neteisėtos medienos ruošos, kuri bus nukreipta į kitas rinkas, atvejų. Iš tiesų turime būti realistai manydami, kad vien tik privalomi Europos teisės aktai išspręstų problemas, susijusias su korupcija ar valstybės deficitu, kurie dažnai egzistuoja šalyse, kuriose praktikuojama ši neteisėta veikla.
<P>
Taip pat manau, kad šis pranešimas per toli nueina ginčydamas pradinį Komisijos pasiūlymą, priimtiną operatoriams. Todėl nemanau, kad tinka abejoti profesionalų įgyvendintomis sertifikavimo sistemomis, pašalinti iš sektoriaus operatorių finansuojamas profesines organizacijas ir stebėsenos organizacijas ar panaikinti nacionalinę instituciją, atsakingą už stebėsenos organizacijų skyrimą. Manau, kad sektoriaus profesionalai turi išlikti sistemos centre ir neturi būti primestos pernelyg apsunkinančios administracinės priemonės.

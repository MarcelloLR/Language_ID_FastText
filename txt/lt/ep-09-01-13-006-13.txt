<CHAPTER ID="006-13">
13. Viešieji finansai ekonominėje ir pinigų sąjungoje - 2007-2008 (
<P>

<SPEAKER ID="069" NAME="Reinhard Rack" AFFILIATION="PPE-DE">
(DE) Gerb. pirmininke, turiu tokį prašymą. Kai vyksta iškilmingi posėdžiai, čia, viduryje tarp sėdimųjų vietų, visada stovi filmavimo kamera. Operatoriams nelengva dirbti tokiomis sąlygomis. Kita vertus, ir Parlamento nariams kyla sunkumų, kai ten, kur turime dirbti, stovi kamera. Ar negalėtume pakeisti sėdimųjų vietų išdėstymo, kai yra pageidaujama čia filmuoti? Jeigu ne, tai kas nors turėtų pasirūpinti geresniu techniniu sprendimu.
<SPEAKER ID="998" NAME="Pirmininkė">
Pasitarsime su kompetentingomis institucijomis.
<SPEAKER ID="997" NAME="Christopher Heaton-Harris" AFFILIATION="PPE-DE">
Gerb. pirmininke, balsavimo procedūros metu mėginau pamoti ranka asistentui, norėdamas pateikti balsavimo pastabas. Tačiau jūs taip nuostabiai vedėte balsavimą ir procedūra įvyko taip greitai, jog asistentas nespėjo prie manęs prieiti. Prašyčiau leisti man pateikti dvi žodines balsavimo dėl gerb. McGuinnesso ir Breyerio ataskaitų pastabas. Būčiau dėkingas, jeigu leistumėte man tai padaryti.
<SPEAKER ID="996" NAME="Avril Doyle" AFFILIATION="PPE-DE">
Gerb. pirmininke, aš taip pat norėčiau paprašyti šios malonės. Mano prašymas jau keliauja pas jus.

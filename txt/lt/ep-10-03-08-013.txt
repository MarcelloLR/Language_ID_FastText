<CHAPTER ID="013">
Tarptautinmoters diena 
<SPEAKER ID="023" NAME="Pirmininkas">
Kitas klausimas - pirmininko pareiškimas dėl Tarptautinės moters dienos.
<P>
ŠiandieninMoters diena Europoje nepanaši į tą, kurią prisimename (bent jau mes, Vidurio ir Rytų Europos gyventojai). Dabar ji skirta ne tik tam, kad padovanotume gėlių pažįstamoms moterims. Šiandien Moters diena taip pat yra galimybsurengti svarbias diskusijas apie lygybę, paramą motinoms šeimose, auginančiose daug vaikų, ir smurto prieš moteris panaikinimą. Europos Parlamentas aktyviai dalyvauja šiose diskusijose.
<P>
Moterų teisių ir lyčių lygybės komitetas yra labai svarbus komitetas. 2009 m. lapkričio mėn. priėmėme rezoliuciją dėl smurto prieš moteris panaikinimo, kurioje raginame Europos Komisiją ir valstybes nares sukurti nuoseklias veiksmų programas, skirtas kovai su šia smurto forma. Mes siekiame, kad Europos Sąjunga šiuo klausimu parodytų pavyzdį visam pasauliui.
<P>
Moterys nusipelno daugiau, nes šiandien, šiaip ar taip, norime apsaugoti Europą nuo demografinio žlugimo, bet tai neturi būti daroma moterų sąskaita. Trijų ar keturių vaikų motinos turi turėti galimybę dirbti ir būti skatinamos remiantis tais pačiais principais, kaip ir vyrai. Plačiai prieinami lopšeliai bei vaikų darželiai ir darbo vietos yra tik vienas iš būdų siekti šio tikslo. Kita vertus, motinos, kurios nori likti namie su savo vaikais, taip pat turėtų turėti galimybę tai padaryti, pvz., nustatant atitinkamą mokesčių, skaičiuojamų visai šeimai, o ne tik abiem sutuoktiniams, sistemą.
<P>
Mūsų siekis yra užtikrinti visišką lygybę ten, kur tai įmanoma ir kur tai būtina, kitaip tariant - visur. Diskriminacija darbe ir visuomenėje turi tapti praeitimi. Europos Sąjungoje moterys ir vyrai turi vienodą orumą ir lygias teises, o šių teisių gynimas yra taip pat ir mūsų, Europos Parlamento, uždavinys.
<P>
Visoms ponioms, esančioms Europos Parlamente, linkiu, kad kiekviena diena galėtų būti jų diena, kad jos niekada nesijaustų diskriminuojamos ir kad Europos Parlamente dirbtų vis daugiau moterų.
<SPEAKER ID="024" NAME="Corien Wortmann-Kool" LANGUAGE="NL">
Pone pirmininke, kaip sakėte, šiandien yra Tarptautinmoters diena. Tai - šimtosios šios šventės metinės. Ar tai priežastis švęsti? Daug nuveikėme, bet turime dar nemažai padaryti, ir galėsime to pasiekti tik tada, jei mes visi - vyrai ir moterys - veiksime išvien.
<P>
Šiais metais Tarptautinės moters dienos tema - moterų solidarumas ir atkaklus savo teisių gynimas visame pasaulyje; tai svarbi tema ekonomikos krizės metu. Tai vyrų ir moterų bendradarbiavimo gairės siekiant geresnės ateities sau ir savo vaikams, nes tik kartu galime užtikrinti, kad moterys ir vyrai būtų lygūs ne tik prieš įstatymą, bet ir savo kasdieniame bei ekonominiame ir socialiniame gyvenime. Galų gale, moterys sudaro maždaug 50 proc. pasaulio gyventojų, tačiau jų pajamos siekia tik 10 proc. pasaulinių pajamų. Tik 5 proc. pasaulio vadovų yra moterys. 75 proc. neturtingiausių pasaulio žmonių sudaro moterys. Tai galima ir reikia iš esmės pakeisti.
<P>
Tačiau kalbame ne tik apie skurdą. Pažvelgus į kitas pasaulio dalis, pvz., į didžiąją dalį Azijos, matyti, kad berniukai labiau vertinami nei mergaitės; jie duoda daugiau naudos šeimai. Dėl to dukrų atsisakoma ar net nutraukiamas nėštumas, jei vaisius yra moteriškos lyties. Deja, prekyba moterimis taip pat yra žinomas ir paplitęs reiškinys. Afrikoje daug jaunų moterų ir merginų tampa karo ir prievartavimo aukomis. Tai susiję ir su įvairiomis kultūrinėmis aplinkybėmis, kurioms, siekiant pagerinti moterų padėtį, taip pat turi būti teikiama didelreikšmė. Moterys ir mergaitės patiria priespaudą, ypač musulmonų šalyse, kuriose ją lemia religinės priežastys.
<P>
Todėl svarbu, kad Europos Sąjunga visose savo pagalbos programose ir savo tarptautiniuose santykiuose taip pat pabrėžtų mergaičių ir berniukų bei vyrų ir moterų lygiateisiškumą. Todėl turi būti ne tik mažinamas skurdas, bet ir griaunami kultūriniai prietarai. Tai svarbus ES vyriausiajai įgaliotinei, Komisijos pirmininko pavaduotojai C. Ashton, taip pat ir Komisijos narei K. Georgievai tenkantis uždavinys.
<P>
Tačiau taip pat reikia dar nemažai nuveikti ir namuose, ir netgi mūsų frakcijoje, ypač padedant mūsų pirmininkui, J. Daului. Paskutinį komentarą norėčiau skirti mums, gyvenantiems Europos Sąjungoje. Viskas prasideda nuo mažų dienų, nuo vaiko ugdymo, o teisį švietimą mergaitėms Europoje vis dar nėra užtikrinta. Ši teismūsų visuomenėje turi būti užtikrinta 100 proc. vaikų. Tai turėtų būti svarbus naujosios ES 2020 m. strategijos tikslas.
<SPEAKER ID="025" NAME="Martin Schulz" LANGUAGE="DE">
Pone pirmininke, ponios ir ponai, tokia visuomenė, kurioje vyrai ir moterys neturi lygių teisių darbe ir gyvenime, nėra demokratinir humaniška visuomene. Pagrindinteisingumo visuomenėje prielaida - jo užtikrinamas nepaisant asmens lyties. Teisingumas savaime suprantamas dalykas mums, vyrams, bet ne moterims, net ir Vidurio Europos visuomenėje. Tai, be abejo, yra vienas gėdingiausių dalykų, kurio, manau, turime kuo greičiau atsikratyti. Mes, kaip Parlamentas, galime prie to svariai prisidėti.
<P>
Tikrai, ar gali visuomenteisėtai tvirtinti, kad ji yra lygiateisė, jei vyrams ir moterims nevienodai mokama už tą patį darbą toje pačioje vietoje? Niekur kitur šioje visuomenėje nėra taip dažnai tylomis taikstomasi su moterų diskriminacija kaip darbo vietoje, kur moterys, iš dalies gerokai sudėtingesnėmis gyvenimo sąlygomis, atlieka tą patį darbą kaip ir vyrai ir neretai gauna 30 proc. arba 40 proc. mažesnį darbo užmokestį. ES turi išsivaduoti iš šios gėdingos padėties. Jeigu mes čia, Europoje, per Tarptautinę moters dieną norime pasiųsti žinią, tai joje turi skambėti reikalavimas dėl vienodo užmokesčio už vienodą darbą toje pačioje darbo vietoje tiek vyrams, tiek moterims. Tai esminis socialinio teisingumo reikalavimas.
<P>
(Plojimai)
<P>
Pripažįstame, kad Komisija deda pastangas. Matome, kad šiandien pradedama kalbėti apie Europos moterų teisių chartiją. Tai gerai ir tuo džiaugiamės. Tačiau esame ir šiek tiek nusivylę, ir prašau perduoti tai V. Reding ir J. M. Barroso. Būtume norėję, kad pradedant šią iniciatyvą būtų ne tik buvęs pateiktas oficialus pareiškimas, bet ir laikomasi pradžioje duoto pažado, kad bus įtrauktas Parlamentas ir dalyvaus pilietinės visuomenės organizacijos. Kol kas to neįvyko. Tai dar galime ištaisyti. Tačiau būtume dėkingi, jei nebūtų apsiribota vien tik oficialiu pareiškimu ir institucijos bendradarbiautų siekdamos ištaisyti ką tik mano paminėtą pavyzdį. Mano kolegC. Wortmann-Kool paminėjo kitus pavyzdžius.
<P>
Tarptautinę moters dieną mes, europiečiai, turime pripažinti vieną dalyką: mūsų žemyne lygiateisiškumas vis dar nepasiektas, tačiau dramatiškas neteisingumas moterų, gyvenančių kitose pasaulio dalyse, atžvilgiu (pradedant lytinių organų žalojimu ir baigiant privalomu apdangalų dėvėjimu), visos pagrindinės teisės, kuriomis negali naudotis moterys ir, svarbiausia, mergaitės visame pasaulyje, turi rūpėti mums ne tik Kovo 8-ąją.
<P>
Dėl to norėčiau padėkoti Parlamento žmogaus teisių gynėjams. Strasbūro plenarinės sesijos metu kiekvieną ketvirtadienį po pietų kalbame, be kita, apie žmogaus teisių pažeidimus prieš moteris. Tarptautinę moters dieną taip pat turėtume pasakyti, kad šiose ketvirtadienio popietės diskusijose turėtų dalyvauti bent jau tiek narių, kiek dabar dalyvauja plenariniame posėdyje.
<SPEAKER ID="026" NAME="Diana Wallis">
ALDE frakcijos vardu. - Pone pirmininke, ketinu pradėti pasakydama, kad prieš kelias akimirkas dar nesitikėjau, jog man teks kalbėti, bet svarbu, kad minime Tarptautinę moters dieną, ir ypač šią, praėjus 100 metų nuo tada, kai buvo pasiūlyta ją švęsti. Šią dieną turėtų būti iškilmingai paminėti moterų laimėjimai, bet taip pat labiau įsisąmoninta, kiek vis dar turime nuveikti siekdami lygybės.
<P>
Pone pirmininke, jūs raginote, kad šiame Parlamente dalyvautų daugiau moterų. Laimėjimai neblogi, tačiau vis dar nepakankamai geri. Pažvelgus į parlamentą mano šalyje, kai kurie vertinimai rodo, kad esant dabartiniams pažangos tempams pasiekti lygybei prireiks 200 metų, todėl visiškos lygybės siekį įgyvendiname pernelyg lėtai.
<P>
Kitas dalykas yra tas, kad Parlamentas šią savaitę svarsto prekybos žmonėmis ir smurto prieš moteris problemas. Praeitą savaitę lankiausi mano rinkimų apygardoje surengtoje parodoje, kurioje buvo rodomi moterų, parduotų į vergiją iš ES artimos šalies - Moldavijos - į mūsų Europos Sąjungą, tapybos darbai ir fotografijos. Kai kurie vertinimai rodo, kad prekybos moterimis - ir, žinoma, vyrais - skaičiai yra tokie pat dideli, kaip ir prekybos vergais iš Afrikos prieš 350 metų; vis dėlto pagrindinės prekybos aukos yra moterys. Jei mes, kaip Europos bendrija, negalime šiuo atžvilgiu ko nors nuveikti ir spręsti moterų, kurios yra šios prekybos aukos, problemų, būtų labai gaila, jei šią dieną nebūtų žengta pažangos link.
<P>
Dar vienas dalykas yra tas, kad turėtume sutelkti dėmesį į daugelį spręstinų moterų sveikatos problemų, kurioms neskiriama tiek laiko ir energijos, kiek reikėtų. Nemažai pasiekta, daug kuo galima džiaugtis, bet dar labai daug reikia nuveikti.
<SPEAKER ID="027" NAME="Marije Cornelissen" LANGUAGE="NL">
Kovo 8-oji, Tarptautinmoters diena. Švęsdavau šią dieną kiek save prisimenu, kaip iki manęs ir mano mama bei močiutė. Kartais Kovo 8-ąją nuliūstu galvodama apie tai, ką dar reikia padaryti, kad vyrai ir moterys tikrai galėtų naudotis lygiomis galimybėmis. Yra tiek daug moterų, kurioms smurtas yra kasdientikrovė, tiek daug moterų, gyvenančių skurde, tiek daug moterų, kurios vienos rūpinasi savo vaikais ir tėvais; ir tiek nedaug moterų, užimančių aukščiausias pozicijas verslo, mokslo ir politikos srityse.
<P>
Tačiau tada galvoju apie savo močiutės, kuri ištekėjusi turėjo nustoti dirbti ir neturėjo visiškai jokių galimybių mokytis, kartą ir savo mamos, kuri labai sunkiai kovojo už tai, kad galėtų priimti sprendimus dėl savo kūno, kartą ir matau, kaip toli pažengėme per vieną šimtmetį; matau, kad pokyčiai tikrai galimi. Tačiau jei norime, kad artimoje ateityje pasaulis taptų geresnis, dabar turime daryti viską, ką galime.
<P>
Europos Sąjunga gali gausiai prisidėti, tačiau nepakaks tik gražių žodžių. Kovą už lygias teises pernelyg ilgai lydėjo tik daug gražių kalbų, prie kurių buvo pridurta dar keletas. Penktadienį Komisija pateikMoterų teisių chartiją, į kurią įtraukta labai daug puikių frazių. Į jos įgyvendinimą žiūriu su sveiku skepticizmu. Šį skepticizmą dar labiau sustiprino tai, kad, kaip jau pasakM. Schulz, nebuvo konsultuotasi su Europos Parlamentu ir nevyriausybinėmis organizacijomis (NVO). Vis dėlto kadangi tai pirmasis V. Reding, kaip Komisijos narės, atsakingos už lygias galimybes, parengtas teisės aktas, esu labai nusiteikusi ja pasitikėti.
<P>
Svarbiausia tai, kokios iniciatyvos lydės jos gražius žodžius. Jei per šią kadenciją ji pateiks mums direktyvą, skirtą kovai su smurtu prieš moteris, direktyvą dėl tėvystės atostogų, griežtų kovos su moterų diskriminacija priemonių, griežtų priemonių, skirtų moterų užimtumo lygiui padidinti, - pvz., gerinant darbo valandų ir pamokų mokyklose suderinamumą, - ir moterų aukščiausiuose postuose, bent jau pačios Komisijos gretose, kvotas, jei Komisija savo gražias frazes pavers tikrais veiksmais, mano kolegos iš Žaliųjų frakcijos / Europos laisvojo aljanso ir aš pirmieji atsistosime ir išreikšime savo pripažinimą.
<P>
Jei norime permainų, turime dirbti kartu: Komisija, Taryba ir šių rūmų kairieji bei dešinieji. Šiandien, kovo 8 d., yra ne tik Tarptautinmoters diena, bet ir mano sūnaus gimtadienis; jam šiandien sukanka dveji metai. Iš visos širdies tikiuosi, kad po 30 metų jis gyvens Europoje, kurioje jis ir jo žmona - arba vyras - vienodai dalysis vaikų priežiūra ir kurioje moterys turės tokias pat galimybes tapti profesorėmis, direktorėmis arba Europos Komisijos narėmis. Jo mama ateinančius kelerius metus dės visas pastangas, kad šie tikslai būtų pasiekti; laimei, esu ne viena.
<P>
(Plojimai)
<SPEAKER ID="028" NAME="Marina Yannakoudakis">
ECR frakcijos vardu. - Pone pirmininke, Tarptautinmoters diena yra proga mums visiems sutelkti dėmesį į problemas ir iššūkius, su kuriais šiandien susiduria moterys - sutelkti dėmesį į įvairių formų nelygybę, kurią patiria daugelis moterų, ir taip pat pažymėti moterų per šimtmetį pasiektus laimėjimus.
<P>
Mes Jungtinėje Karalystėje ypač didžiuodamiesi atsimename asmenybes, kurios padėjo mūsų tautai padaryti pažangą moterų teisių srityje: tokias moteris, kaip Emily Pankhurst - JK sufražisčių judėjimo, iškovojusio moterims balsavimo teisę, lyderę, Shirin Ebadi - 1993 m. Nobelio taikos premijos laureatę, apdovanotą už pastangas skatinant žmogaus, ypač moterų, teises, ir Margaret Thatcher - pirmąją Jungtinės Karalystės ministrę pirmininkę moterį, išrinktą 1979 m.
<P>
Moterų patekimo į aukštus postus ir tokių pačių galimybių kaip ir vyrams užtikrinimo klausimas šiandien yra toks pat aktualus, koks buvo JK, kai buvo išrinkta pirmoji moteris ministrpirmininkė.
<P>
Galime suteikti galimybes mokytis ir įsidarbinti, bet darbo užmokesčio skirtumai vis dar išlieka. Galime priimti teisės aktus prieš diskriminaciją darbo vietoje, bet negalime priimti teisės aktų prieš sunkumus bandant suderinti darbą, šeimos gyvenimą ir namų ūkio tvarkymą.
<P>
Kaip Parlamentas turėtume siekti padėti moterims, kad jos turėtų galimybę rinktis, ką nori daryti. Nusprendusios daryti karjerą, jos turi būti remiamos sudarant tam vienodas veiklos sąlygas. Nusprendusios likti namuose ir auginti vaikus, jos neturi būti nuvertinamos. Posakis "tik namų šeimininkė" turi būti uždraustas. Jokia moteris nėra "tik" kažkas. Kiekviena vertinama už jos indėlį.
<P>
Taigi, kai kalbame apie daug pasiekusias moteris, manau, viena moterų grupturi pirmauti sąraše; Jungtinėje Karalystėje švenčiame jų indėlį kovo 14 d. - tai pasaulio motinos, moterys, kurios savanoriškai atsisako savo siekių ir skiria savo gyvenimą vaikų auklėjimui. Darydamos tai teisingai jos padeda siekti visų mūsų tikslo - lygybe ir tolerancija pagrįstos visuomenės, kurioje gerbiamos žmogaus teisės nepaisant jo lyties.
<SPEAKER ID="029" NAME="Eva-Britt Svensson" LANGUAGE="SV">
Pone pirmininke, šiandien, kai švenčiame Tarptautinę moters dieną, jau yra prabėgę 15 metų nuo to laiko, kai buvo priimta JT moterų teisių platforma. Įpusėjus šiuo metu Niujorke vykstančiam platformos persvarstymui, aš ir kiti Europos Parlamento delegacijos nariai tegalime konstatuoti, kad moterys visame pasaulyje turės tenkintis status quo. Nepaisant tinkamų rezoliucijų, kurias neseniai patvirtino Parlamentas, M. Tarabellos pranešimo ir Pekino +15 rezoliucijos, deja, JT posėdyje iki šiol nepasiekta jokių rezultatų.
<P>
Dalyvaujančios derybose ES vyriausybės aiškiai siekia mažesnio užmojo tikslų dėl moterų teisių, nei apibrėžta anksčiau minėtose Europos Parlamento rezoliucijose. Kartais man atrodo, kad ES vyriausybės visų pirma naudoja Pekino platformą kaip pamokslavimo apie lyčių lygybę priemonę, skirtą ne ES šalims. Dažnai lengviau pasakyti kitiems žmonėms, ką daryti, negu pačiam pasiekti rezultatų.
<P>
Komisijos Pirmininkas J. M. Barroso prieš išrenkamas pažadėjo parengti Moterų teisių chartiją. Šiandien turėjome progą susipažinti su Komisijos dokumentu. Aš ir mano frakcija, Europos vieningųjų kairiųjų jungtinfrakcija / Šiaurės šalių žalieji kairieji, esame labai susirūpinę dėl "skysto" turinio ir būdo, kuriuo Chartija buvo parengta. Yra dideltikimybė, kad ji nebus verta popieriaus, ant kurio yra parašyta. Parlamentas, nacionalinės valdžios institucijos ir Europos savanoriškos organizacijos nedalyvavo darbe ir neprisidėjo prie Chartijos parengimo, be to, šiame procese, žinoma, nedalyvavo ir Europos piliečiai.
<P>
Norėčiau paaiškinti J. M. Barroso, kad nepakanka vien deklaracijos dėl bendrų vertybių. Europos moterims ir vyrams reikalingas veiksmingas dokumentas, kuris būtų parengtas bendradarbiaujant su visomis suinteresuotosiomis šalimis.
<P>
Tegul tai būna pirmasis Moterų teisių chartijos projektas. Panaudokite laikotarpį iki kitos Tarptautinės moters dienos diskusijoms su Europos Parlamentu, nacionalinėmis institucijomis ir savanoriškomis organizacijomis Europoje rengti. Tuomet, kai švęsime kitą Tarptautinę moters dieną, bus aišku, kad padarėme pažangą.
<P>
Mes dirbame siekdami apginti moterų teises ne tik Kovo 8 d., bet ir kiekvieną metų dieną. Štai ko reikia Europos moterims ir vyrams.
<SPEAKER ID="030" NAME="Marta Andreasen">
EFD frakcijos vardu. - Pone pirmininke, šią dieną norėčiau paprašyti visų politikų ir įstatymų leidėjų, kad jie nutrauktų visų šių demagoginių įstatymų dėl lyčių lygybės, kurie tik dar labiau apsunkina norinčių dirbti moterų gyvenimą, leidybą. Dėl jų organizacijos nenori įdarbinti moterų. Lygybnėra susijusi su įstatymais; lygyb- tai tinkamas elgesys.
<P>
Kaip dirbanti motina per visą savo 30 metų profesinį gyvenimą niekada nebuvau įdarbinta arba paaukštinta pareigose dėl ko nors kito, išskyrus savo kvalifikaciją ir nuopelnus, todėl būčiau įžeista, jei kas nors taikytų man specialias taisykles tik dėl mano chromosomų. Vis dėlto norėčiau konkrečiai paprašyti šį Parlamentą ginti šio pasaulio moteris.
<P>
Noriu, jog būtų svarstoma ir sprendžiama žemės užgrobimo Ispanijoje problema, kad būtų nutrauktos daugelio moterų ir vyrų, kuriems kyla jų namų nugriovimo pavojus ir kurie negali juose gyventi, kančios. Ar nemanote, kad tai yra smurtas?
<P>
Noriu, kad šis Parlamentas sustabdytų ES lėšų srautus į regionus, kuriuose vyksta šie sunkūs žmogaus teisių pažeidimai. Ar nemanote, kad tai yra smurtas?
<P>
Noriu, kad šis Parlamentas išgirstų ir apsaugotų tuos, kurie siekia pranešti apie savo susirūpinimą dėl struktūrinių pažeidimų, turinčių įtakos Europos biudžetui, kaip tai padariau aš prieš aštuonerius metus, ir užtikrintų, kad jų neištiktų mano likimas. Ar tai ne smurtas?
<P>
Noriu, kad tvirtintumėte Europos Komisijos ataskaitą dėl biudžeto tik tuomet, kai auditoriai besąlygiškai 100 proc. patvirtins biudžeto išlaidų tinkamumą. Norėčiau, kad šis Parlamentas tokiu būdu pagerbtų Europos moteris ir vyrus, kurie, mokėdami savo mokesčius, suteikia galimybę Europos Sąjungai gyvuoti.
<SPEAKER ID="031" NAME="Krisztina Morvai" AFFILIATION="NI">
(HU) Norėčiau atkreipti kolegų Parlamento narių dėmesį į tai, kad labai klaidinga kalbėti apskritai apie Europos moteris ir apie Europos Sąjungoje gyvenančių moterų teises, neatsižvelgiant į moterų padėtį Vidurio ir Rytų Europos pokomunistinėse naujosiose valstybėse narėse, kuriose jos laikomos antrarūšėmis. Atėjo laikas Europos Sąjungai pradėti rinkti faktus, kad būtų išaiškintas tam tikrų jų teisių trūkumas, ir, remiantis rezultatais, pašalinti rimtą moterų diskriminaciją pačios Europos viduje.
<P>
Norėčiau paminėti tik dvi sritis. Abi susijusios su globalizacija, neoliberalia ekonomika, liberalizuota laisva prekyba ir jų trūkumais. Pirma, tarptautinės įmonės, taip pat ir didelės ES registruotos Europos įmonės naudoja skirtingus darbo teisės ir darbuotojų sveikatos standartus. Pirmiausia turiu omeny didelius mažmeninės prekybos centrus, pvz., esančius abiejose Austrijos ir Vengrijos sienos pusėse. Ta pati įmontaiko skirtingus standartus dėl pertraukų, pietų pertraukų ir pranešimų apie darbo sutarties nutraukimą. Jie moteris darbuotojas iš Rytų Europos, šiuo atveju vengres, laiko praktiškai vergijoje.
<P>
Kita visiškai neištirta sritis - moterų migracija Europos Sąjungos viduje. "Antrarūšės" moterys iš Vidurio ir Rytų Europos, pvz., vengrės, ieško namų darbininkių darbo Vakaruose, kur gyvena kaip tarnaitės, kaip ekonominės pabėgėlės, kurios dažnai turi palikti savo vaikus gimtinėje. Kalbant apie jų teisių ir orumo užtikrinimą, jų padėtis yra kur kas labiau panaši į padėtį moterų iš trečiojo pasaulio besivystančių šalių nei į jų seserų iš Vakarų Europos, t. y. bendrapiliečių iš kitų ES valstybių narių. Tokią padėtį reikia skubiai ištaisyti.
<SPEAKER ID="032" NAME="Pirmininkas">
Norėčiau šiltai pasveikinti Komisijos narį J. Dalli. Sveiki, pone Johnai Dalli. Dabar Komisijos narys padarys pareiškimą Komisijos vardu.
<SPEAKER ID="033" NAME="John Dalli">
Komisijos narys. - Pone pirmininke, esu labai patenkintas, kad pirmą kartą dalyvauju Europos Parlamento plenariniame posėdyje šią svarbią dieną - Kovo 8-ąją, Tarptautinę moters dieną. Man taip pat didelgarbatstovauti Komisijai, ypač jos pirmininko pavaduotojai V. Reding, kuri vadovaus Europos Komisijos veiklai, skirtai pagrindinėms teisėms apsaugoti.
<P>
Tai unikali galimybkartu švęsti moterų praeities, dabarties ir ateities ekonominius, politinius ir socialinius laimėjimus. 1957 m. lyčių lygybbuvo įtvirtinta Europos sutartyse. Nuo tada priimtas įspūdingas skaičius teisinių priemonių, o po to ir nemažai Europos Teisingumo Teismo sprendimų, kurie sukūrteisinį šios srities pagrindą ES lygmeniu.
<P>
Norėčiau jums priminti, kad lyčių lygybyra ne tik Sutartyje įtvirtinta pagrindinvertybė, nes įrodyta, jog lyčių lygybės politika taip pat yra ir ekonomikos augimo variklis. Praėjusį penktadienį Europos Komisijos Pirmininkas ir pirmininko pavaduotoja V. Reding atnaujino Komisijos įsipareigojimą puoselėti lyčių lygybės vertybes ir parengti Moterų chartiją.
<P>
Moterų chartijoje atsispindi politinis Komisijos įsipareigojimas puoselėti moterų ir vyrų lygybę penkiose srityse siekiant: vienodo ekonominio nepriklausomumo; vienodo užmokesčio už vienodą bei vienodos vertės darbą; lygybės priimant sprendimus; asmens orumo, vientisumo užtikrinimo ir smurto dėl lyties panaikinimo; taip pat lyčių lygybės už Europos Sąjungos ribų.
<P>
Po Moterų chartijos 2010 m. rugsėjo mėn. bus parengta nauja išsami vyrų ir moterų lygybės strategija. Šioje strategijoje remiantis Moterų chartijos principais bus numatyti konkretūs veiksmai, kurie turės būti įgyvendinti per ateinančius penkerius metus.
<P>
Tai plataus užmojo projektai ir tikslai, kurių Komisija neįstengs pasiekti viena. Jai prireiks glaudaus bendradarbiavimo su pagrindiniais partneriais ES lygmeniu ir visų pirma su jumis, Europos Parlamentu ir FEMM komitetu. Tarptautinmoters diena yra puiki galimybpriminti mums visiems šį įsipareigojimą.
<SPEAKER ID="034" NAME="Pirmininkas">
Tuo baigiamos kalbos, susijusios ne tik su Tarptautine moters diena, bet ir su mūsų nuolatinėmis pastangomis užtikrinti lygias moterų teises ir panaikinti smurtą.

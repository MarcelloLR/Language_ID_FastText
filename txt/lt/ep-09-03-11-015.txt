<CHAPTER ID="015">
- Žalioji knyga dėl Europos sveikatos priežiūros darbuotojų (diskusija) 
<SPEAKER ID="437" NAME="Pirmininkė">
Kitas punktas yra Žalioji knyga dėl Europos sveikatos priežiūros darbuotojų.
<SPEAKER ID="438" NAME="Androulla Vassiliou">
Komisijos narė. - Ponia pirmininke, man labai malonu, kad jūs mane pakvietėte padaryti pareiškimą Europos Parlamente dėl Žaliosios knygos dėl Europos sveikatos priežiūros darbuotojų, kurią Komisija priėm2008 m. gruodžio 10 d.
<P>
Šis kvietimas gautas labai tinkamu momentu, nes šio mėnesio pabaigoje mes baigiame konsultavimosi etapą.
<P>
Aišku, kad ES valstybių narių sveikatos sistemos susiduria su vis didesniais sunkumais gyventojams senėjant ir dėl sveikatos pavojų ir vis brangesnių naujų technologijų bei pacientų lūkesčių - ir visa tai sudėtingomis ekonominėmis sąlygomis.
<P>
Be gerai parengtų ir motyvuotų sveikatos darbuotojų ES valstybėse narėse kiltų pavojus finansiniam Europos sveikatos sistemų tvarumui, ir sveikatos sistemų skirtumai tik dar labiau padidėtų.
<P>
Senėja ne tik Europos gyventojai, bet ir sveikatos apsaugos darbuotojai. Nepakanka naujų darbuotojų, kurie pakeistų tuos, kurie palieka sveikatos sistemą. Mes turime apsvarstyti priežastis, kodėl jaunimas nėra motyvuotas dirbti sveikatos darbuotojo darbą.
<P>
Visa tai, kaip ir sveikatos darbuotojų judumas valstybėse narėse ir tarp jų, kelia sunkumų daugumai Europos sveikatos sistemų.
<P>
Aš manau, kad iš suinteresuotų organizacijų, kurios reiškia susirūpinimą šiuo svarbiu klausimu, mes sulauksime daug atsiliepimų dėl žaliosios knygos.
<P>
Aš taip pat manau, kad šioje diskusijoje aktyviai dalyvaus ir Europos Parlamento nariai. Tai tikrai supaprastintų mūsų darbą ir padėtų siekiant bendro tikslo.
<P>
Atsakymų analizpadėtų mums kurti strategijas ES lygmeniu, sprendžiant šiuos iššūkius.
<P>
Reikėtų skirti diskusiją dėl sveikatos darbuotojų nuo direktyvos projekto dėl pacientų teisių į sveikatos priežiūros paslaugas kitose valstybėse narėse įgyvendinimo.
<P>
Iš tikrųjų, minėtu pasiūlymu daugiausia dėmesio skiriama taisyklėms ir sąlygoms, kuriomis siekiama sudaryti vienodas sąlygas teikti saugias ir aukštos kokybės sveikatos paslaugas pacientams, judantiems Europos Sąjungoje.
<P>
Pagrindinis teisės akto projekto tikslas - sąžiningas ir nuoseklus pacientų teisių įgyvendinimas, kaip tai pripažįstama Europos Teisingumo Teismo sprendimais. Juo nesiekiama reguliuoti tarpvalstybinių sveikatos paslaugų tvarkos, sveikatos darbuotojų steigimo laisvės arba judumo.
<P>
Vis dėlto tai nereiškia, kad direktyvos projekte neatsižvelgiama į pacientų, besigydančių užsienyje, sveikatos paslaugų saugumą ir kokybę, kuri yra neatskiriamai susijusi su sveikatos apsaugos sistemų darbuotojų sąlygomis teikiant sveikatos paslaugas.
<P>
Šiuo požiūriu direktyvos projektu nustatoma aiški ir esmintaisyklė, pagal kurią, teikiant sveikatos priežiūros paslaugas kitose valstybėse narėse, vadovaujamasi valstybės, kurioje šios paslaugos teikiamos, įstatymais.
<P>
Leiskite man taip pat trumpai priminti kitas nuostatas, pvz., 5 pasiūlymo straipsnį: Valstybės narės, kuriose teikiamos sveikatos priežiūros paslaugos, atsako už sveikatos priežiūros paslaugų organizavimą ir teikimą. Sveikatos priežiūros paslaugų teikėjai pateikia visą svarbią informaciją tam, kad pacientai ja remdamiesi galėtų pasirinkti paslaugas - tarp jų apie jų draudimo apsaugą arba kitokius asmeninės arba kolektyvinės apsaugos būdus profesinės atsakomybės atžvilgiu. Pacientai turi turėti galimybę pateikti skundą, užtikrinant jų teisių gynimo būdus bei kompensacijas, jeigu naudojantis sveikatos priežiūros paslaugomis jiems padaryta žala.
<P>
Vadovaujantis šiais principais ir taisyklėmis direktyvos projekte, mano manymu, apibrėžiama sąveika tarp paciento ir paslaugų teikėjo, užtikrinant tinkamą informavimą ir saugias ir kokybiškas sveikatos priežiūros paslaugas Europos piliečiams, nusprendusiems gydytis kitoje valstybėje narėje.
<P>
Leiskite man taip pat priminti, kad mano kolega Komisijos narys C. McCreevy buvo tiesiogiai atsakingas už kitą labai svarbų ES teisės aktą, kuriuo reguliuojamas abipusis gydytojų, medicinos slaugytojų, odontologų, akušerių ir farmacininkų kvalifikacijų pripažinimas. Aš kalbu apie šiuo metu galiojančią Direktyvą 2005/36/EB. Šioje direktyvoje taip pat nustatyti konkretūs įpareigojimai valstybėms narėms keičiantis informacija dėl sveikatos apsaugos darbuotojų judėjimo. Šių duomenų srautų naudojimą supaprastina vidaus rinkos informacin(angl. IMI) sistema, kuri leidžia keistis elektroniniais duomenimis apie penkias pagrindines sveikatos priežiūros specialybes. Numatyta išplėsti IMI visoms įstatymais reguliuojamoms medicinos specialybėms.
<P>
Baigdama pasakysiu, kad sveikatos darbuotojų ir kartu finansinis sveikatos apsaugos sistemų tvarumas kitą dešimtmetį Europos Sąjungoje bus vienas pagrindinių klausimų. Tai reikalauja nuoseklaus politinio požiūrio, nes nviena valstybnarnegali pati viena rasti realaus sprendimo. Pritraukti sveikatos darbuotojus iš besivystančių šalių, kur jų stygius yra dar didesnis, nėra geriausias sprendimas.
<P>
Šiuo požiūriu žaliojoje knygoje aptariami ir svarstomi aktualūs klausimai, jei reikia, numatant bendrus veiksmus šioje srityje. Aš žinau, kad jūsų lūkesčiai yra dideli, ir tikiuosi jūsų pagalbos ieškant tinkamų sprendimų, kuriais būtų stiprinamas sveikatos darbuotojų įnašas.
<SPEAKER ID="439" NAME="Pirmininkė">
Komisijos nare, aš nkiek neabejoju, kad jūs sulauksite iš EP narių daug atsakymų į prašymą prisidėti tobulinant Žaliąją knygą dėl Europos sveikatos priežiūros darbuotojų.
<SPEAKER ID="440" NAME="John Bowis">
PPE-DE frakcijos vardu. - Ponia pirmininke, norėčiau padėkoti Komisijos narei ne tik už tai, kad ji paaukojo šį vakarą ir atvyko į šį gausiai atstovaujamą Europos Parlamento posėdį, bet ir už jos suteiktą informaciją. Ši žalioji knyga yra labai reikšminga ir leis pradėti vieną svarbiausių diskusijų Europos Parlamente ir už jo ribų.
<P>
Ką tik pasakytoje kalboje Komisijos narpalietvieną ar du svarbius klausimus, tarp jų klausimą, kodėl nerengiama daugiau medicinos slaugytojų ir gydytojų. Jei galiu taip pasakyti, manau, kad tai yra tik klausimo dalis. Kita dalis - kodėl tiek daug jų išvyksta. Svarbiausia rasti būdus, kaip parengti ir išlaikyti sveikatos darbuotojus. Tai ypač teisinga medicinos slaugytojams, tačiau tinka ir gydytojams, ir kitiems terapijos darbuotojams, kt. Manau, kad pirmiausia būtina atkreipti dėmesį į kiekvienos specialybės karjeros struktūrą. Matome, kokį potencialą turi skatinimas daryti karjerą. Būtina pašalinti kliūtis tarp tam tikrų specialybių ir jų viduje. Mes privalome užtikrinti malonią darbo aplinką. Šis darbas gali būti sunkus, tačiau darbo sąlygos turi būti patogios. Mes turime pasirūpinti tuo, kad mokslo tyrimų Europoje laimėjimai būtų prieinami, ir žmonės neišvyktų į užsienį. Turėtume išklausyti darbuotojų, pasiekusių didžiausių šios profesijos aukštumų. Pernelyg dažnai - tai žinau, nes buvau vyriausybės narys, ir jūs, kaip ir Komisijos narė, tai taip pat žinote - mes išklausome vadovus, tačiau neišklausome tų, kurie dirba su ligoniais, t. y. vietose dirbančių medicinos darbuotojų ir gydytojų. Jei mes dažniau tai darytume, mūsų politikos priemonės nuo to tik pagerėtų.
<P>
Žinoma, aš norėčiau remtis - kaip rėmėsi Komisijos nar- savo pranešimu dėl pacientų teisių į sveikatos priežiūros paslaugas kitose valstybėse narėse įgyvendinimo. Mes jau iš pradžių teigėme, kad čia svarbūs du aspektai. Vienas iš jų, žinoma, yra pacientų saugumas. Kito aspekto įgyvendinimas šiek tiek atsilieka. Jis liečia sveikatos darbuotojus. Sveikatos darbuotojai turėtų teikti sveikatos paslaugas kitose valstybėse narėse, užtikrinant saugesnį pacientų judėjimą ir didesnį pasitikėjimą. Iš tikrųjų, Strasbūre, Lježe ir Liuksemburge pavyzdinių centrų tinklų sąvoka gali būti itin naudinga ne tik pacientams, bet ir mokslo tyrimų, ir specialistų rengimo požiūriu.
<P>
Komisijos narkalbėjo apie sveikatos darbuotojų judėjimą, ir tai turi būti įgyvendinta taip, kad nekiltų pavojaus pacientų saugumui. Manau, kad tai turėtų apimti ir kalbos testus, kurie turėtų būti ne kliūtis, o pacientų apsaugos priemonė. Ji minėjo kvalifikacijų pripažinimą. Tai yra labai svarbu, nepaisant to, ar jūs gydotės pas vietinį gydytoją, ar vykstate į užsienį. Kai kurių specialybių atstovai - pvz., chiropraktikai vienose valstybėse laikomi sveikatos apsaugos darbuotojais, o kitose - ne. Mes turėtume įtraukti šias antraeiles sveikatos priežiūros specialybes į savo planus.
<P>
Taip pat, be abejonės, mes turėtume užtikrinti pacientų saugumą atsižvelgiant į gydytojų, slaugytojų ir kitų sveikatos darbuotojų, kurie turėjo drausminių nuobaudų ar buvo nušalinti nuo darbo, prasižengimus - ir savo pranešime aš taip pat raginu Komisiją tai padaryti. Manau, kad šis klausimas reikalauja daugiau dėmesio.
<P>
Komisija teisingai nurodo specialistų išvykimo - protų nutekėjimo - problemą. Tragiška, kad mes negalime parengti daugiau sveikatos darbuotojų, tačiau blogai ir tai, kad mes atimame juos iš kitų šalių, kurios šios prabangos negali sau leisti. Jeigu jūs pažvelgsite į skaičius, vidutiniškai vienas iš keturių gydytojų ir vienas iš dvidešimt slaugytojų yra gavę išsilavinimą Afrikoje ir dirba EBPO šalyse. Mes patys skatiname šį procesą, mūsų NVO samdo šiuos specialistus ir juos įdarbina ir moka jiems daugiau, negu jiems būtų mokama jų šalyse. Todėl šie darbuotojai negrįžta atgal.
<P>
Visi šie dalykai, Komisijos nare, yra labai svarbūs. Mes turime užtikrinti sveikatos darbuotojų apsaugą. Mes turime įtraukti į savo darbotvarkę klausimus dėl ligonių sužalojimo ar infekcijų medicinos įstaigose, taip pat užtikrinti didesnį sveikatos darbuotojų saugumą. Akušerės pastaruoju metu skundžiasi dėl to, kad sunku gauti profesinį civilinės atsakomybės draudimą. Tai tik kai kurie klausimai, kuriuos, aš manau, būtina svarstyti diskusijoje dėl ilgai lauktos žaliosios knygos.
<SPEAKER ID="441" NAME="Jules Maaten" LANGUAGE="NL">
Ponia pirmininke, aš norėčiau pritarti tam, ką prieš minutę kalbėjo John Bowis. Jūsų pateikta žalioji knyga yra vertingas dokumentas. Nebūtina priminti, kad, priėmus žaliąją knygą, mums paprastai yra svarbi reakcija į ją. Reakcija gali būti iš dalies nuspėjama, tačiau bet kuriuo atveju būtina išnagrinėti pastabas tam, kad jas būtų galima įtraukti į teisės aktus ateityje.
<P>
Šioje žaliojoje knygoje aptariami klausimai, kuriuos būtina skubiai spręsti. Ši žalioji knyga - tai savo metu kilusių ginčų dėl F. Bolkesteino pateiktų pasiūlymų išdava. Mes pritariame tam, kad Komisija svarstytų šiuos klausimus kaip žaliąją knygą, atidžiai, paliekant daug vietos diskusijoms, nes, mano nuomone, šie klausimai kelia daug nerimo. Šioje diskusijoje aš nenorėčiau, kad mes apsiribotume tik sveikatos darbuotojais, nes manau, kad įvairiose srityse europindimensija susijusi su pernelyg didele nežinomybės baime.
<P>
Pastaraisiais metais jūsų pirmtakai ir jūs, Komisijos nare, daug nuveikėte visuomenės sveikatos labui; todėl pasinaudodamas proga norėčiau jums už tai padėkoti. Manau, kad jūs pasiekėte svarbių rezultatų sveikatos apsaugos srityje, ir galite didžiuotis tuo, kad jums pavyko to pasiekti per tokį trumpą laiką.
<P>
Pastaraisiais metais daug nuveikta, pvz., naudojant vaistus pediatrijoje, klausimu, kurio visuomennet nelaiko didele problema, ir kurį galima spręsti ne valstybių narių, o europiniu lygmeniu. Čia svarbų vaidmenį vaidina masto ekonomika. Aš manau, kad tai aktualu ir kitur: pvz., tabako ir rūkymo politikos srityje Europos Sąjunga pirmauja ne tik Europoje. Šiuo atveju būtent masto ekonomika įgalina veiksmingai veikti. Mes taip pat aktyviai svarstome sveikatos priežiūros paslaugų kitose valstybėse narėse ir pacientų teisių apsaugos Europos Sąjungoje klausimus, kurie, aš manau, taip pat duos teigiamų rezultatų.
<P>
Tačiau kiekvienu svarstomu atveju mes pastebime ne tik ministrų, bet ir nacionalinių parlamentų narių dvejones dėl tolesnio Europos bendradarbiavimo sveikatos srityje. Esant 27 skirtingoms sveikatos apsaugos sistemoms, kiekviena iš valstybių narių yra įsitikinusi tuo, kad jų modelis yra geriausias. Visi valstybių narių atstovai, su kuriais teko bendrauti, teigė, kad jų sistema yra geriausia. Tačiau jos negali visos vienu metu būti geriausios.
<P>
Aišku, kad darbas kuriant šias sveikatos sistemas pareikalavo daug darbo ir pastangų. Kiekvienu atveju šiame darbe dalyvavo daug žmonių. Pasiekus gana sudėtingos pusiausvyros, Europos Sąjunga staiga nusprendžia primesti savo valią. Aš puikiai suprantu, kad tai turėtų būti sutikta su pasipriešinimu.
<P>
Vis dėlto kai kuriose srityse, pvz., gydant retas ligas, masto ekonomika gali duoti didelę naudą pacientams ir pačioms sistemoms. Esama daugelio priežasčių, dėl kurių Europos dalyvavimas stiprinant visuomenės sveikatą gali būti naudingas. Beveik 40 000 pacientų Europos Sąjungoje laukia organų donorų, iš jų kasdien miršta maždaug po dešimt žmonių.
<P>
Kiekvienais metais piktnaudžiavimas alkoholiu Europos Sąjungoje nusineša per 195 000 gyvybių, ir Europos ekonomikai kainuoja per 125 mlrd. EUR. Tai yra klausimas, kuris turėtų būti sprendžiamas vietos, o ne valstybių narių lygmeniu. Taip pat pastebimos tam tikros bendros europinės tendencijos, pvz., didėjantis jaunimo piktnaudžiavimas alkoholiu. Mes turime atsakyti į klausimą, ar ne geriau šį klausimą vis dėlto spręsti Europos mastu. Dabartinis Sutarties tekstas riboja mūsų veiksmus veiksmingai sprendžiant šiuos klausimus.
<P>
Mes turime siekti daugiau, - ir čia yra didžiausias žaliosios knygos pranašumas - stiprinant faktinį laisvą sveikatos paslaugų judėjimą. Aš esu tikras, kad jei mes ieškotume sprendimų, siekdami, pvz., išvengti medicinos klaidų arba stiprinti teisinę ne tik pacientų, bet ir sveikatos darbuotojų padėtį, iš to naudos turėtų visi tik jei šis laisvas judėjimas galimas, atsakingai jį organizavus.
<P>
Jei geresnio bendradarbiavimo organų donorystės srityje ir apsaugos nuo pandemijų - tai, ką aš nuolat pabrėžiu, - klausimai nebus sprendžiami europiniu lygmeniu, aš esu įsitikinęs, kad ateityje susidursime su dideliais sunkumais, jei mus kada nors pasieks, pvz., gripo pandemija iš Tailando. Faktiškai Komisija šiais atvejais turėtų imtis krizės priemonių per 24 valandas.
<P>
Mano nuomone, norint veiksmingai ateityje organizuoti veiklą Europos Sąjungoje, būtina keisti Sutarties 152 straipsnį. Jei mes norėtume kada nors tolimoje ateityje pakeisti šį straipsnį, mes turėtume, mano nuomone, svarstyti klausimą, kaip naujojoje Sutartyje išplėsti teisinę bazę sveikatos srityje.
<SPEAKER ID="442" NAME="Bart Staes" LANGUAGE="NL">
Ponia pirmininke, aš norėčiau prisijungti prie Johno Bowiso ir Jules Maaten ir padėkoti Komisijos narei už žaliąją knygą, kuri, mano nuomone, pasirodo nei per anksti, nei per vėlai - pačiu laiku. Komisijos narteigia, kad vis daugiau vyresnio amžiaus žmonių tampa našta sveikatos apsaugos sistemoms ir jų darbuotojams. Iš tikrųjų, kiekvienas, išklausęs žmonių, dirbančių šiame sektoriuje, gali susidaryti nuomonę, kad jų darbo sąlygos fiziniu, o dažnai ir psichologiniu požiūriu yra labai sunkios.
<P>
Šio sektoriaus darbuotojams keliami dideli reikalavimai, tačiau jų darbas dažnai mažai mokamas. Todėl neturėtų stebinti, kad darbuotojų kaita sektoriuje yra labai didelė. Taip pat dažnai sutarčių sąlygos yra tokios, kad daug žmonių priversti pernelyg anksti palikti sektorių. Mano manymu, politikos priemonėmis būtina atsižvelgti į daugelį aspektų: tvarų užimtumą, geras darbo sąlygas, darbo saugumą, specialistų išsaugojimą ir padorų užmokestį.
<P>
Komisijos narteisi, remdamasi direktyva, kurią šiuo metu rengia John Bowis - direktyva dėl sveikatos apsaugos paslaugų kitose valstybėse narėse įgyvendinimo. Vis dėlto kalbant su šiame sektoriuje dirbančiais žmonėmis, jie taip pat labai pageidavo nurodyti ryšį tarp sveikatos darbuotojų ir Darbo laiko direktyvos. Pagal Darbo laiko direktyvą darbo laiko trukmnustatoma sutartimis, o ne susitarus su darbuotoju.
<P>
Kai kurie gydytojai, dirbantys Lenkijos ligoninėse per savaitę pagal įprastas sutartis, savaitgalį vyksta į Jungtinę Karalystę dirbti 48 valandų pamainą. Žinoma, tai tiesiog negirdėta. Į tai būtina atsižvelgti, ypač Darbo laiko direktyvoje. Aš tikiuosi, kad į šį klausimą taip pat bus atsižvelgta ir svarstant žaliąją knygą.
<SPEAKER ID="443" NAME="Konstantinos Droutsas" LANGUAGE="EL">
Ponia pirmininke, Žalioji knyga dėl Europos sveikatos priežiūros darbuotojų atskleidžia kapitalo ir Europos Sąjungos planus privatizuoti sveikatos ir slaugos priežiūros paslaugas, kurie turėtų skaudžių pasekmių sveikatos sektoriaus darbuotojams.
<P>
Šie pokyčiai yra socialinio draudimo ir socialinių paslaugų antiliaudinių reformų Europos Sąjungos valstybėse, dalis, aktyviai remiant ir bendrininkaujant centro kairės ir centro dešinės jėgoms, kurie laiko sveikatą preke, kapitalo pelno šaltiniu, o pacientus ir jų šeimas - klientais.
<P>
Pagrindinis jų tikslas - didinti kapitalą ir sukurti sistemą, kurioje sveikatos paslaugos visuomeniniame sektoriuje būtų teikiamos vadovaujantis privataus sektoriaus kriterijais, ir konkuruojant su privačiu sektoriumi.
<P>
Pirmosios šios komercializuotos sistemos aukos yra patys šiame sektoriuje dirbantys žmonės. Nors šie darbuotojai sudaro 10 proc. Europos Sąjungos darbo jėgos, jie dažnai dirba nepriimtinomis sąlygomis, kurios kelia pavojų pacientams. Nuolatiniai darbo laiko reikalavimų pažeidimai yra greičiau taisyklė, o ne išimtis. Jų atlyginimai, bent visuomeniniame sektoriuje, kaip ir darbo našumas yra mažesni ir tai lemia privačių draudimo bendrovių interesai. Pagrindinžaliosios knygos tema yra darbuotojų judumas ir F. Bolkesteino direktyvos taikymas sveikatos sektoriuje.
<P>
Sveikata yra socialinvertybė, o ne komercinprekė. Sveikatos darbuotojai teikia socialines paslaugas ir neturi būti naudojami kaip priemonsiekiant pelno. Tik kovoje darbuotojai gali užtikrinti aukštą nemokamų valstybinių paslaugų kokybę, kuri skirtųsi nuo privačios verslo praktikos.
<SPEAKER ID="444" NAME="Kathy Sinnott">
IND/DEM frakcijos vardu. - Ponia pirmininke, sveikatos srityje dirba daugiau žmonių, negu bet kuriame kitame. Įvairias sveikatos darbuotojų, apie kuriuos mes nuolat kalbame, grupes sudaro gydytojai, medicinos slaugytojai, vaistininkai ir odontologai, kuriems padeda radiologai, laboratorijų technikai, mokslo tyrėjai, terapeutai, biochemikai ir armija administratorių ir sveikatos paslaugų darbuotojų.
<P>
Yra ir kita sveikatos darbuotojų grupė: tai natūropatai, chiropraktikai, osteopatai, homeopatai ir mitybos specialistai, kurių požiūris į sveikatą yra natūralesnis.
<P>
Galiausiai yra dieną ir naktį be atlyginimo sveikatos priežiūros srityje dirbantys šeimos slaugytojai, kurie sudaro didžiausią sveikatos darbuotojų grupę.
<P>
Grįžtant prie pirmosios grupės, minimos šiame pranešime, Komisija reiškia susirūpinimą dėl to, kad medicinos darbuotojų, dirbančių sveikatos srityje, skaičius nepatenkina augančios paklausos. Komisija pabrėžia poreikį skatinti jaunus žmones pasirinkti sveikatos priežiūros darbuotojo specialybę. Vis dėlto kai kuriose valstybėse tai nėra problema.
<P>
Praėjusį mėnesį Airijoje 3 500 jaunuolių laikegzaminus, vildamiesi užimti vieną iš kelių šimtų vietų medicinos mokyklose. Panašiai daug daugiau jaunuolių, negu galėtų parengti mūsų universitetai, norėtų tapti slaugytojais, terapeutais, kt.
<P>
Komisijos nare, jaunimą patraukti nėra svarbiausia. Klausimas yra leisti jiems mokytis. Daug vidurinių mokyklų moksleivių Airijoje norėtų dirbti medicinos srityje, tačiau, deja, jiems tai yra nepasiekiama, ribojant moksleivių galimybes, kurios neturi nieko bendra su paklausa, ir dėl to atsiranda didelis kvalifikuotų darbuotojų trūkumas.
<P>
Man žinoma, kad panašūs skirtumai rengiant darbuotojus yra pastebimi ir kitose Europos valstybėse, kur medicinos darbuotojų paklausa yra didesnuž pasiūlą. Aš noriu pasakyti, kad bandydami sudominti jaunimą, tačiau nesuteikdami jiems galimybių, jūs tik padidinsite jų nusivylimą.
<P>
Neleisdami šiems moksleiviams mokytis ir dirbtinai didindami sveikatos darbuotojų trūkumą, mes priversti įsivežti medicinos darbuotojus iš trečiųjų šalių - net pačių skurdžiausių - palikdami savo žmones be medicinos pagalbos ir skatindami protų nutekėjimą.
<P>
Kita sveikatos paslaugų grupė, kurią aš minėjau, pvz., gydymas natūraliais metodais, deja, visiškai neminimi šiame pranešime. Palikdami nuošalyje šiuos gydymo būdus, mes nepripažįstame jų vertingo įnašo stiprinant europiečių sveikatą ir neatsižvelgiame į žmonių, kuriems būtų naudingas šis gydymas, poreikius.
<P>
Šis sektorius yra labai svarbus. Akivaizdūs Komisijos bandymai priimti tokias direktyvas, kaip vitaminų ir mineralinių papildų direktyva dar labiau didina atotrūkį tarp ES politikos ir kasdienos sveikatos apsaugos galimybių.
<P>
Galų gale norėčiau nurodyti trečią ir didžiausią sveikatos darbuotojų grupę: tai šeimos slaugytojai. Tai - žmonės, kurie rūpinasi pagyvenusiais žmonėmis ir neįgaliaisiais. Kiekvienais metais jų mums reikia vis daugiau, o ne mažiau. Europai senėjant ir daugėjant žmonių su negalia, mes privalome įvertinti slaugytojų pastangas. Vienintelis būdas remti šias paslaugas teikiančius asmenis yra palaikyti juos jų darbe.
<P>
Galiausiai mūsų sveikatos darbuotojai šiandien svarbūs, kaip niekada. Komisija teisi dėl to, kad atsiranda vis daugiau pavojų sveikatai, pvz., dėl užkrečiamų ligų. Komisija turėtų taip pat nurodyti, kad daugėja lėtinių ligų dėl susilpnėjusios imuninės sistemos, pvz., astma, alergijos, išsėtinsklerozė, autizmas, diabetas, epilepsija, fibromialgija ir daugelis kitų.
<P>
Aš patarčiau Komisijai įvertinti kiekvieną iš šių ligų ir įvertinti, kas sukelia šias epidemijas, nes jomis serga vis daugiau žmonių, todėl nesiimti jokių veiksmų būtų ne tik nežmoniška, bet ir netvaru.
<SPEAKER ID="445" NAME="Nicodim Bulzesc" AFFILIATION="PPE-DE">
Ponia pirmininke, aš palankiai vertinu Komisijos žaliąją knygą ir jos tikslus dėl ES sveikatos darbuotojų nustatant iššūkius ir veiksmus, kurių būtina imtis šioje srityje.
<P>
Vis dėlto aš norėčiau pasinaudoti galimybe pabrėžti vieną žaliosios knygos aspektų - sveikatos darbuotojų rengimą. Šiuo klausimu aš inicijavau rašytinę deklaraciją 0095/2008. Aš pritariu minčiai, kad absoliučiai būtina sukurti mokymo komunikacijų kursą sveikatos darbuotojams teikiant jiems aiškesnę ir pilnesnę informaciją pacientams. Pacientų galimybsuprasti sveikatos ir medicinos klausimus ir rekomendacijas glaudžiai susijusi su komunikacija. Nepaisant įvairių iniciatyvų tobulinant sveikatos informacijos kokybę ir prieinamumą, tyrimais nustatyta, kad pacientams reikia daugiau informacijos, ir tai, kad sveikatos darbuotojai linkę pervertinti informacijos, kuri jiems teikiama, reikšmę.
<SPEAKER ID="446" NAME="Ewa Tomaszewska" AFFILIATION="UEN">
(PL) Ponia pirmininke, sveikatos priežiūros darbuotojų trūkumas yra visuotinis reiškinys. Vis dėlto tai mes jaučiame pirmiausia savo kieme. Specializuotos medicininės pagalbos, tam tikrų specialybių ir konkrečių medicininių gydymo paslaugų trūkumas verčia žmones ieškoti medicinos pagalbos kitose šalyse.
<P>
Todėl labai svarbu reguliuoti tarpvalstybinės medicinos pagalbos principus. Pacientas turi teisę žinoti, koks paslaugų standartas užtikrinamas konkrečiuose centruose, kaip finansuojama sveikatos priežiūra, kiek valstybė, iš kurios atvyko pacientas, mokės už gydymą ir reabilitaciją ir kiek turės mokėti pats pacientas. Direktyva šiuo klausimu yra itin svarbi.
<P>
Kitas klausimas yra medicinos darbuotojų kvalifikacijos gerinimas, apimantis kalbos kursus, kuris taip pat padėtų pacientų judumui. Aš manau, kad būtų tikslinga nustatyti principų sistemą sveikatos darbuotojams. Komisijos nare, dėkoju už jūsų žaliąją knygą.
<SPEAKER ID="447" NAME="Colm Burke" AFFILIATION="PPE-DE">
Ponia pirmininke, sveikatos darbuotojų tvarumo Europos Sąjungoje didinimas itin svarbus tobulinant sveikatos priežiūros paslaugas ir galimybes visose 27 valstybėse narėse.
<P>
Šiuo požiūriu Europos Sąjunga susiduria su daugeliu iššūkių. Pagrindinis sveikatos apsaugos klausimas yra demografinvalstybių narių padėtis: Europos gyventojai sparčiai senėja, ir gyvenimo trukmkiekvieną dešimtmetį pailgėja maždaug 2,5 metų. Senėja gyventojai, senėja ir sveikatos darbuotojai. Šiomis sąlygomis išlaikyti darbo jėgą - tai užtikrinti, kad būtų pakankamai jaunų darbuotojų, kurie pakeistų išeinančius į pensiją.
<P>
Būtina nuolat pabrėžti sveikatos mokslo tyrimų ir informacijos Europos Sąjungoje reikšmę. Šiuo metu trūksta atnaujintų, palyginamųjų duomenų tarp valstybių narių daugeliu sveikatos priežiūros, tarp jų darbuotojų mokymo ir užimtumo, sveikatos darbuotojų amžiaus, lyties ir tarptautinių srautų klausimų. Europininformacija itin svarbi būsimų sveikatos darbuotojų ir sveikatos institucijų planavimui ir aprūpinimui ateityje.
<SPEAKER ID="448" NAME="Czesław Adam Siekierski" AFFILIATION="PPE-DE">
(PL) Ponia pirmininke, mes esame labai suinteresuoti užtikrinti, kad mūsų sveikatos apsaugos sistemos veiktų kiek įmanoma sklandžiau. Todėl, vadovaujantis žaliosios knygos rekomendacijomis būtina kelti medicinos darbuotojų kvalifikaciją ir sudaryti geras ir tvarias sąlygas medicinos darbuotojams. Mes negalime leisti gydytojams dirbti pernelyg ilgai.
<P>
Aš taip pat norėčiau atkreipti dėmesį į sveikatos stiprinimą. Sveikos gyvensenos skatinimas yra geras metodas, leidžiantis profilaktiškai išvengti daugelio ligų. Todėl, turint omenyje, kad prevencija yra geriau negu gydymas, būtina remti viešumą ir sveikatos kampanijas. Prisiminkime, kad investicijos į bet kokį naujovišką gydymo metodą, klinikinę įrangą ir naujas technologijas yra tolygios investicijoms į save.
<SPEAKER ID="449" NAME="Androulla Vassiliou">
Komisijos narė. - Ponia pirmininke, aš norėčiau padėkoti visiems kalbėjusiems už jų įnašą. Jūs pateikėte daug vertingų pastabų.
<P>
Tarp jų, pvz., dėl to, kaip sukurti geras darbo sąlygas sveikatos darbuotojams tam, kad jie liktų savo šalyse ir spręsti labai rimtą specialistų išvykimo klausimą.
<P>
Praėjusią savaitę aš lankiausi Liberijoje ir buvau šokiruota, kai išgirdau, kad 3 mln. gyventojų turinčioje šalyje yra tik 150 gydytojų. Visi likusieji gydytojai išvykę į Jungtines Amerikos Valstijas. Tai labai didelproblema - ne tik Trečiojo pasaulio šalyse, bet ir Europos Sąjungoje, nes daug specialistų iš rytų vyksta dirbti į vakarus. Mes turėtume svarstyti, kaip paskatinti sveikatos darbuotojus ir specialistus likti savo šalyje. Tam, kad būtų galima tai padaryti, būtina jiems sukurti geresnes darbo sąlygas.
<P>
Oficialios sveikatos priežiūros klausimai negali būti sprendžiami neatsižvelgiant į neoficialios priežiūros poreikius ir galimybes, ir šiuos klausimus mes bandome suderinti žaliojoje knygoje.
<P>
K. Sinnott nurodlabai svarbų klausimą, kaip parengti daugiau žmonių ir pasiūlyti daugiau mokymo galimybių. Tai yra kita monetos pusė. Viena vertus, mums reikia daugiau sveikatos darbuotojų, bet, kita vertus, mes neturime galimybių daugiau jų parengti. Tai labai svarbūs klausimai, į kuriuos tikimės rasti atsakymus ir siūlyti sprendimus, apibendrinę pastabas, kurias jūs ir suinteresuotos šalys pateiks diskusijoje dėl šios žaliosios knygos. Šitaip mes tikimės rasti tam tikrą problemos sprendimą tol, kol ji netapo neišsprendžiama.
<SPEAKER ID="450" NAME="Pirmininkė">
Diskusijos baigtos.

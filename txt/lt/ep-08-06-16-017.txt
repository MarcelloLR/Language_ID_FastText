<CHAPTER ID="017">
Darbų programa
<SPEAKER ID="022" NAME="Pirmininkas">
Buvo padalytas galutinis šios sesijos dalies darbotvarkės projektas. Pasiūlyti šie pakeitimai:
<P>
Pirmadienis/ketvirtadienis:
<P>
Jokių pakeitimų.
<P>
Trečiadienis:
<P>
IND/DEM frakcija pageidavo, kad diskusijos dėl pasirengimo Europos Vadovų Tarybos posėdžiui būtų pakeistas taip: "Rengimasis Europos Vadovų Tarybai po Airijos referendumo".
<SPEAKER ID="023" NAME="Gerard Batten">
IND/DEM frakcijos vardu. - Pone Pirmininke, norėčiau pasiūlyti išplėsti pavadinimą "Rengimasis Europos Vadovų Tarybai" ir jį pakeisti į "Rengimasis Europos Vadovų Tarybai po Airijos referendumo".
<P>
(Parlamentas patvirtino prašymą.)
<SPEAKER ID="025" NAME="Hannes Swoboda">
PSE frakcijos vardu. - (DE) Pone Pirmininke, ką tik pakeitėme diskusijų pavadinimą ir atsižvelgiant į Airijos sprendimo potekstę - dėl kurios nuomonės skiriasi - būtų protinga skirti laiko šių problemų diskusijai. Todėl siūlome antrą rytinės darbotvarkės klausimą perkelti į popietę. Žinau, kad dėl to po pietų mums laiko bus mažai, tačiau, atsižvelgiant į šio Tarybos posėdžio skubą ir svarbą, būtų protinga atidėti šį klausimą. Neprieštarautume, jei vienas ar kitas klausimas būtų atidėtas kitai sesijai, bet šiuo atveju siekiame, kad visas rytas būtų skirtas diskusijai dėl klausimo nauju pavadinimu ir kad šiam klausimui aptarti pakaktų laiko.
<SPEAKER ID="026" NAME="Richard Corbett" AFFILIATION="PSE">
Pone Pirmininke, kaip pranešėjas dėl Lisabonos sutarties, norėčiau pritarti šiam pasiūlymui. Turime surengti plačias diskusijas, kad parodytume, kad įsiklausome tiek į Airijos pareikštą nuomonę, tiek į visų kitų valstybių narių nuomonę, kuria daugeliu atvejų - o gal net ir visuomet - pritariama Sutarčiai.
<SPEAKER ID="027" NAME="Carmen Fraga Estévez">
, PPE-DE frakcijos vardu. - (ES) Pone Pirmininke, Lisabonos sutartis ir įvykiai Airijoje yra labai svarbūs, tačiau neturėtume susiaurinti diskusijų kitomis temomis, pvz., diskusijų dėl žuvininkystės.
<P>
Turiu pasakyti, kad dauguma deputatų ne itin domisi žuvininkyste. Tačiau iš šios pramonės kada nors patirtų krizių dabartinyra pati didžiausia.
<P>
Birželio 23 d. Europos Sąjungos Žuvininkystės ministrų taryba priims nemažai susijusių ir struktūrinių sprendimų dėl krizės žuvininkystės sektoriuje. Manau, kad Europos Sąjungos žuvininkystės sektorius nesuprastų, jei Parlamentas neskirtų laiko šiam klausimui nagrinėti ir pozicijai dėl jo priimti.
<P>
Todėl prašau politines frakcijas parodyti šiek tiek dėmesio ir pirmiausia tinkamai prisidėti prie diskusijos dėl krizės žuvininkystės sektoriuje.
<P>
(Parlamentas patvirtino prašymą.)
<SPEAKER ID="029" NAME="Francis Wurtz">
GUE/NGL frakcijos vardu. - (FR) Pone Pirmininke, norėčiau iškelti du klausimus.
<P>
Pirmas klausimas yra toks pat kaip ir pono Swobodos prašymas - skirti daugiau laiko diskusijoms dėl Europos Vadovų Tarybos ir referendumo klausimo.
<P>
Antras klausimas - ar reikia atskirti diskusijas dėl naftos kainų nuo diskusijos dėl žvejybos, ar diskutuoti dėl abiejų klausimų kartu.
<P>
Tai yra du atskiri klausimai. Siūlau pirma išnagrinėti klausimą dėl diskusijos trukmės dėl Europos Vadovų Tarybos ir tuomet aptarti klausimą dėl žvejybos.
<P>
(Parlamentas patvirtino pirmą prašymą ir atmetantą.)
<P>
( Darbų programa nustatyta.)

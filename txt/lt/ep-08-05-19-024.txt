<CHAPTER ID="024">
Bendrijos tabako fondas (diskusijos) 
<SPEAKER ID="123" NAME="Pirmininkė">
Kitas darbotvarkės punktas yra S. Berlato pranešimas Žemės ūkio ir kaimo plėtros komiteto vardu dėl pasiūlymo dėl Tarybos reglamento, iš dalies keičiančio Reglamentą (EB) Nr. 1782/2003 dėl pagalbos už tabaką pervedimo į Bendrijos tabako fondą 2008 ir 2009 metams ir Reglamentą (EB) Nr. 1234/2007 dėl Bendrijos tabako fondo finansavimo (COM (2008) 0051 - C6-0062/2008 - 2008/0020 (CNS)).
<SPEAKER ID="124" NAME="Sergio Berlato">
pranešėjas. - (IT) Gerb. pirmininke, ponios ir ponai, Komisijos pasiūlymo tikslas yra iš esmės ir toliau išskaityti 5 % iš tabako paramos, suteikiamos per 2008 ir 2009 kalendorinius metus, ir panaudoti šias lėšas toliau finansuoti Bendrijos tabako fondą, kurio vienintelis tikslas yra finansuoti informacijos skleidimo iniciatyvas, kuriomis siekiama pagerinti Europos gyventojų supratimą apie žalingus tabako vartojimo padarinius.
<P>
Visų pirma, manau, būtų tinkama pabrėžti kelias objektyvias atskaitos sąlygas. BŽŪP pagalbos perdavimas Fondui yra retas ir teigiamas integracijos bei bendradarbiavimo tarp Europos Sąjungos žemės ūkio ir sveikatos politikos pavyzdys. Kadangi, kaip pabrėžKomisija, Fondo veikla yra svarbi Sąjungos gyventojams ir bus svarbi ateityje, mes manome, kad jam būtina ilgalaikfinansinparama 2007 ir 2009 m.
<P>
Išskaitymas iš dvigubos ūkininkams suteiktos paramos visada būdavo vienintelis Bendrijos tabako fondo finansavimo šaltinis. Finansinis šio išskaitymo pagrindas buvo iš esmės sumažintas reformavus tabako BRO ir kai kurioms valstybės narėms nusprendus pasirinkti visišką išmokų atsiejimą nuo gamybos - tuo būdu jos visiškai panaikino Fondo pajamas iš tų išskaitymų. Toliau pratęsiant laikotarpį, per kurį galima pateikti paraišką dėl išskaitymo, ir didinant jo procentinio dydžio normą, būtina užtikrinti pakankamus Fondo išteklius, kuriais būtų finansuojamos programos, nedarant didesnio poveikio Europos Sąjungos biudžetui bent jau iki dabartinės prognozės numatomo laikotarpio pabaigos ir tuo pat metu ieškant kitų būdų finansuoti Fondą.
<P>
Vienas iš teigiamų Fondo finansavimo mechanizmo aspektų yra sąlyga, kad bent 25 % patvirtintų projektų bendrosios sumos būtų bendrai finansuojami iš patikimų operatorių, tokiu būdu garantuojant padidinto finansavimo galimybę. Žemės ūkio komitetas dažnai svarstydavo šiuos klausimus ir tebesilaiko savo linijos, pagal kurią norima sugriežtinti rūkymo apribojimus ir pagerinti žmonių supratimą apie jo žalingus padarinius žmogaus sveikatai.
<P>
Kita vertus, labai gerai žinome, kaip išdėstyta Parlamento 2004 m. kovo 10 d. teisėkūros rezoliucijoje, kad Europos neapdoroto tabako gamyba, kuri dabar yra nedidelir sukoncentruota keliuose, specifiniuose Sąjungos regionuose, sudaro mažiau nei 4 % pasaulinės gamybos ir neturi jokio poveikio vietiniam tabako produktų vartojimui.
<P>
Nors ši tema nėra pagrindinšiandienos diskusijoje, verta atsiminti, kad Europos Sąjunga yra pagrindinneapdoroto tabako importuotoja pasaulyje, ir daugiau kaip 70 % jos poreikio patenkina trečiosios šalys - daugiausia Brazilija, Malavis, Argentina, Indonezija, Zimbabvė, Indija ir Kinija, o tai naudinga tabako augintojams, kurie dirba ne taip griežtai reguliuojamomis sąlygomis kaip Europos tabako augintojai. Tai taip pat sukuria daugiau nei 1,2 mlrd. EUR per metus prekybos deficitą.
<P>
Kita vertus, pastebėta, kad valstybės narės, kuriose tabako parama buvo visiškai atsieta nuo gamybos, ne tik nutraukpervedimus į Fondą, bet taip pat buvo visiškai nutrauktas auginimas, nepasirinkus jokios tvarios ekonomine ar užimtumo prasme alternatyvos. Tai bendrai sukėllabai rimtų nepalankių padarinių kaimo regionams ir nkiek nepakeitvietinio pagamintų tabako produktų vartojimo.
<P>
Dėl pasiūlymo atlikti išskaitymą iš paramos 2008 kalendoriniams metams ir atsižvelgiant į tai, kad tabako auginimo sutartys 2008 derliaus metams buvo sudarytos anksčiau, Žemės ūkio komitetas mano, kad pritarus tam pasiūlymui gali būti pateikta daug teismo ieškinių arba bent jau gali kilti ginčai, kurie galų gale gali sukelti rimtą žalą ūkininkams.
<P>
Taigi Žemės ūkio komitetas mano, kad, pratęsiant išskaitymą iki 2012 derliaus metų ir didinant išskaitymo Fondui procentinio dydžio normą iki 6 %, atsirastų pakankamai pinigų, kurie padengtų Bendrijos tabako fondo remiamą veiklą iki 2013 m., ir komitetas ragina Komisiją paruošti daugiametę programą, kuri, ją tinkamai pakeitus pagal čia pasiūlytus pakeitimus, galėtų gauti 81 mln. EUR, nedarydama jokio poveikio Sąjungos biudžetui.
<SPEAKER ID="125" NAME="Mariann Fischer Boel">
Komisijos narys. - Gerb. pirmininke, visų pirma noriu padėkoti pranešėjui S. Berlato. Mane labai padrąsino Jūsų entuziazmas, kurį parodėte sakydamas kalbą šįvakar. Taip pat noriu padėkoti Žemės ūkio ir kaimo plėtros komitetui už pranešimą apie Bendrijos tabako fondą.
<P>
2004 m. Taryba priėmtabako reformą, kuri varžo iš dalies susietas ir iš dalies atsietas išmokas tabako gamintojams per 2006 ir 2009 m. laikotarpį. Reforma numato palyginti ilgą pereinamąjį periodą dėl tos priežasties, kad iš dalies susieta parama gali būti teikiama iki 2009 m. Bet mes matėme - kaip jūs teisingai pasakėte - valstybes nares, kurios nusprendvisiškai atsieti nuo 2006 m., kai reforma pradėjo veikti.
<P>
2004 m. reforma taip pat numattabako paramos 2006 ir 2007 m. procentinio dydžio pervedimą iš tabako gamintojų Tabako fondui. Komisijos pasiūlymas pratęsia procentinio dydžio pervedimą iš tabako gamintojų Tabako fondui iki 2009 kalendorinių metų.
<P>
Aš visiškai pritariu tabako paramos dalies pervedimui į Bendrijos tabako fondą. Jūsų pranešime teisingai pabrėžiama didelfondo vykdomų priemonių svarba Europos visuomenei, kuriomis fondas siekia skatinti informacijos iniciatyvas dėl žalos, kurią gali sukelti tabakas.
<P>
Tačiau jūsų prašymas pratęsti pereinamąjį laikotarpį iki 2012 m. kelia didelių problemų. Toks pereinamojo iš dalies atsieto dvigubo režimo pratęsimas visiškai prieštarauja filosofijai, kurią Komisija rytoj išdėstys savo komunikate dėl "medicininės apžiūros", kuriame labiau pasisakoma už atsietas išmokas, siekiant suteikti ūkininkams laisvę gaminti tai, ko nori rinka.
<P>
Kiek aš buvau informuotas, tos valstybės narės, kurios iš pat pradžių nusprendvisiškai atsieti išmokas tabako gamintojams, taip pasielgtodėl, kad ūkininkams buvo naudingiau palikti sektorių - galbūt dėl tabako kokybės buvo sudėtingiau gauti padorią kainą.
<P>
Taip pat 2004 m. buvo sutarta, kad 50 % Bendrijos paramos tabako sektoriui patektų į kaimo plėtros priemones. Tai prasidės 2011 biudžetiniais metais ir bus perduota tabaką gaminančioms sritims kaip papildoma Bendrijos parama. Svarbu pažymėti, kad tai paskirta tabaką gaminančioms sritims. Tuo pagrindu kasmetin484 mln. EUR suma jau buvo įtraukta į kaimo plėtros programas 2007-2013 m. laikotarpiui toms valstybėms narėms, kuriose vyksta tabako reforma.
<P>
Todėl esu tvirtai įsitikinęs, kad nėra nieko nuostabaus, jog negaliu pasiūlyti pratęsti pereinamąjį dalinai susietą režimą, nes tam prieštarauja sutartis, kurią palaikvisos tabaką gaminančios valstybės narės, kai buvo sudarytas šis paketas dėl Viduržemio jūros produktų 2004 m. Tačiau aš šįvakar laukiu labai gyvos ir įdomios diskusijos.
<SPEAKER ID="126" NAME="Wiesław Stefan Kuc">
Biudžeto komiteto nuomonės referentas. - (PL) Gerb. pirmininke, Komisijos nary, tabako gamybos subsidijavimas, tuo pat metu kovojant su tabako gaminių rūkymu, daugelį metų buvo nesutarimų tema. Tačiau Bendrijos tabako fondas, kuris dabar gauna 5 % tabako paramos, pasitarnauja finansuojant tyrimus, kaip kovoti su rūkymo padariniais, propagandos kampanijas ir tabako augintojų mokymus, siekiant juos paskatinti pakeisti veiklą.
<P>
Aš esu Biudžeto komiteto nuomonės dėl S. Berlato pranešimo referentas. Tinkamiausias sprendimas būtų pratęsti Bendrijos tabako fondo finansavimą kitiems dvejiems metams, bet abejotina, kad po šio laikotarpio išnyks jo egzistavimo priežastys, nes mes žinome, kad žmonės rūko ir toliau rūkys. Jie rūkys nepaisant to, ar mes Europoje gaminsime tabaką, ar ne. Problema nedings, net jei mes liausimės subsidijuoti tabako augintojus. Todėl fondas turi ir toliau egzistuoti. Vienintelis dalykas, kurį galima pakeisti, yra finansavimo būdas.
<SPEAKER ID="127" NAME="Ioannis Gklavakis" LANGUAGE="EL">
Gerb. pirmininke, man malonu, kad šiandien čia su mumis yra Komisijos narys, nes manau, kad jis yra labai sąžiningas asmuo. Leiskite man paaiškinti.
<P>
Visų pirma leiskite atkreipti mano kolegos Biudžeto komitete dėmesį, kad mes esame prieš rūkymą ir pasisakome už plataus masto kampaniją prieš rūkymą. Tačiau jei žmonės ir toliau rūko, ir yra atitinkama tabako paklausa, mes neturime jo importuoti iš trečiųjų šalių. Pagaminkime jį Europoje.
<P>
Aš sveikinu S. Berlato dėl jo pranešimo ir visiškai jį palaikau. Prašau, kad būtų pratęstas finansavimas iš Bendrijos tabako fondo. Komisijos nary, mes, ūkininkai, mielai sutikome dėl išskaitymo normos padidėjimo 1 %, kuris patenka į kovos su rūkymu viešosios informacijos fondą, nors tie pinigai buvo paimti iš mūsų. Mes mielai su tuo sutinkame. Tačiau mes prašome jūsų, kad tabako status quo būtų gaunamas iki 2013 m.
<P>
Komisijos nary, jūs esate labai sąžiningas žmogus. Kodėl turi būti diskriminuojami vien tabako augintojai? Todėl prašome, kad tai būtų atšaukta ir kad būtų gaunamas status quo iki 2013 m. Be to, kaip jūs žinote, tabako augintojai visose šalyse, ypač mano šalyje, yra neturtingiausi ūkininkai; jie dažnai dirba prasčiausiose, labiausiai nualintose srityse, kur daugeliu atvejų nieko kito negalima užauginti. Jei mes sustabdysime šį režimą ir nutrauksime paramą, šios sritys taps dykvietėmis ir aplinkos degradacijos aukomis.
<P>
Todėl prašau, kad status quo ir toliau būtų gaunamas pagal S. Berlato pranešimą, jo ir mano pakeitimus. Žinodamas, kad jūs, Komisijos nary, esate sąžiningas žmogus, manau, kad mes galime tikėtis, jog jūs palaikysite mūsų pasiūlymą.
<SPEAKER ID="128" NAME="Alejandro Cercas">
PSE frakcijos vardu. - (ES) Gerb. pirmininke, labai Jums ačiū, Komisijos nary, kad esate čia. Aš kalbėjau su savo regiono pirmininku, kuris labai gerai atsiliepapie jus, ir aš šiandien tai dar kartą patvirtinu.
<P>
Kalbu savo vardu ir savo frakcijos šešėlinės pranešėjos, Rosos Miguélez, vardu, siekdamas palaikyti S. Berlato, nes jo požiūris, atrodo, yra racionaliausias.
<P>
S. Berlato pranešime kalbama vien apie Bendrijos tabako fondą, Bendrijos fondą, skirtą kovoti su rūkymu. Jis prašo daugiau laiko ir daugiau pinigų šiai kampanijai. Todėl net tie Parlamento nariai, kurie yra prieš priemokas tabakui, turi balsuoti už šį pranešimą, nes juo siekiama pratęsti kovos su tabaku laiką ir išplėsti jos apimtį.
<P>
Tačiau žodis "tabakas" sukelia tokius stiprius jausmus daugeliui šio Parlamento narių, kad jie susipainioja. Jie supainioja Bendrijos tabako fondą su Bendrijos priemokomis ir sako, kad mes prašome toliau taikyti priemokas. Tai nėra tiesa. Mes kalbame apie Fondo situaciją iki 2013 m.
<P>
Jie painioja gamybą su vartojimu. Gamyba Europoje nėra problema. Europa gamina labai nedaug tabako. Europos problema yra tabako, importuoto ne iš Europos, vartojimas.
<P>
Jie painioja tabaką su rūkymu. Tai tas pats, kas painioti alkoholį su alkoholizmu. Augalas, kuris yra žemės ūkio produktas, turi daug paskirčių, įskaitant vaistines, o rūkymas yra liga.
<P>
Jei jie nori išnaikinti vartojimą, jie turi verčiau nukreipti savo atakas prieš importą, gamybą, reklamą ir bendrai masinę tabako pramonę, o ne prieš vargingus mano šalies darbininkus, kurie užaugina tik 5 % Europoje surūkomo tabako.
<P>
Galų gale, Komisijos nary, mes nefinansuojame tabako dėl jo paties, mes finansuojame tabaką todėl, kad tai sukuria daug darbo vietų, ne vien tarp tabako gamintojų, bet ir visose susijusiose srityse. Iš tikrųjų daug tabako gamintojų nori liautis gaminti todėl, kad jie daugiau uždirbs be darbo. Bet šios sritys degraduos, jei jos praras tūkstančius moterų ir imigrantų darbo vietų , kaip jau įvyko kitose Europos srityse.
<P>
Jie prašo tik laiko, laiko reorganizuoti savo ūkius.
<P>
Komisijos nary, labai ačiū už jūsų kantrybę ir aš tikiuosi, kad ištiesite savo ranką ne S. Berlato, bet darbininkams, kurie žiūri į šį Parlamentą su viltimi, kad jis netaikys dvigubų standartų. Tikiuosi, kad niekas čia nesusipainios dėl to, kokią jie norėtų matyti tikrą situaciją, ir taip pat tikiuosi, kad niekas čia nekels savo interesų aukščiau virš šių kuklių žmonių interesų.
<SPEAKER ID="129" NAME="Friedrich-Wilhelm Graefe zu Baringdorf">
Verts/ALE frakcijos vardu. - (DE) Gerb. pirmininke, Komisijos nary, man susidaro įspūdis, kad čia siekiama, kaip sakoma Vestfalijoje, išmesti dešrą dėl rūkytos kiaulienos šoninės, tai reiškia, siekiama išmesti silkę, norint sugauti banginį. Kitaip tariant, Tabako fondas yra naudojamas stengiantis apsaugoti tabako priemokų atsiejimą iki 2013 m. Fondas, kuris, kaip mes visi žinome, taip pat yra naudojamas finansuoti švietimą apie žalingus rūkymo padarinius, buvo įsteigtas čia, Parlamente, tam, kad palaikytų dabartines tabako priemokas, nes dauguma Parlamento narių stipriai priešinosi rūkymui, ir daugelis klausė, kaip mes galėjome paremti tabako auginimą, kai rūkymas kelia tokį pavojų.
<P>
Aš visada buvau tabako priemokų šalininkas, nes manau, kad du dalykai yra nesusiję, bet tokiu atveju mes neturime būti veidmainiai ir apsimesti, kad darome ką nors dėl to, kad kovotume su rūkymu, jei mes iš tikrųjų siekiame kitokio tikslo, būtent priemokų išsaugojimo. Dabar svarstome ne priemokų išsaugojimą; čia iš esmės yra klausimas dėl susietų priemokų, o tikslas yra neleisti atsieti. Mes visada elgiamės taip, tarytum atsiejimas atimtų priemokas iš tabako augintojų. Mes žinome, kad tai nėra tiesa, ir išties jau esame aptarę šiuos dalykus kalbėdami apie medvilnę. Verslininkai ir toliau gaus išmokas; vienintelis skirtumas bus tai, kad jie daugiau neprivalės auginti tabako, ir aš manau, kad tai yra protinga.
<P>
Aš atsimenu kelionę į šiaurės Graikiją su Žemės ūkio ir kaimo plėtros komitetu, kai mes aplankėme patį vargingiausią regioną. Pamatėme nuskurdusias sritis, bet jos buvo neturtingos ne dėl atsiejimo, kuris dar nebuvo įvestas, bet todėl, kad tabako pramontose srityse nemokėjo augintojams priimtinos kainos už jų tabaką ir net pasinaudojo tada sumokėtomis priemokomis, kad taip nuleistų kainas, jog tabako augintojai išvis nieko negavo iš savo priemokų. Tuo metu mums atrodneįtikėtina, ir mes stebėjomės, kodėl tos srities ūkininkai, auginantys pikantišką tabaką, kuris yra naudojamas visame pasaulyje kaip specialus tabakas cigarečių mišiniuose, negavo pakankamo užmokesčio, kad sugebėtų užsidirbti pragyvenimui vien iš tabako auginimo, nepriklausomai nuo priemokų.
<P>
Jei tabakas daugiau nėra auginamas dėl atsiejimo kai kuriose srityse ar kai kuriose šalyse, kur buvo baigtas tabako paramos atsiejimas, tai reiškia ne tai, kad nėra jokių alternatyvų tose srityse, bet kad augintojai negali padengti tabako auginimo išlaidų. Todėl čia būtina atskleisti tabako pramonės kortas, kad jie pagaliau pradėtų mokėti augintojams padorią kainą.
<P>
Manau, kad tai būtų geriau, Komisijos nary, jei paliktume švietimą apie rūkymą kitiems, nes mes Europos Sąjungoje esame atlikę pakankamai švietimo veiklos, ir verčiau nukreiptume šias lėšas kaimo plėtrai ir diversifikavimo priemonėms, kurios skiriamos šioms neturtingoms sritims. Be to, šiuos išteklius reikėtų papildyti, kad jie sukurtų kitas darbo vietas šiose srityse šalia tabako gamybos darbo vietų.
<SPEAKER ID="130" NAME="Janusz Wojciechowski">
UEN frakcijos vardu. - (PL) Gerb. pirmininke, retai šiuose Rūmuose apsvarstyti sprendimai turi tokias rimtas pasekmes tokiam dideliam žmonių skaičiui. Šiandien mes svarstome problemą, būti ar nebūti tabako gamintojams Europoje. Tabako gamyba teikia pragyvenimą apytiksliai 120 000 ūkininkų ir, įskaitant sezoninius darbininkus, joje įdarbinama beveik 400 000 žmonių tiek senosiose, ir naujosiose valstybėse narėse. Graikijos atvejis jau parodė, kad vadinamoji tabako sektoriaus reforma iš tikrųjų reiškia jo likvidavimą. Tai yra mirties bausm120 000 ūkių, daugiausia smulkioms šeimų įmonėms. Aš žinau tokių tabako ūkių Lenkijoje, bet mes galime rasti jų ir čia, Strasbūro priemiesčiuose. Kalbame apie katastrofą žmonėms, kurie skyrsavo gyvenimus tabako gamybai. Vardan ko jie turi netekti savo pragyvenimo? Tabako gamybos likvidavimas nesulaikys žmonių nuo rūkymo. Jie rūkys iš importuoto tabako pagamintas cigaretes. Ši reforma nepadės niekam ir pakenks daugeliui.
<P>
Todėl visiškai palaikau S. Berlato pranešimą, kuriame teisingai imamasi ginti tabako gamintojus, ir pridedu savo balsą prie I. Glavakio ir A. Cercaso balsų.
<SPEAKER ID="131" NAME="Diamanto Manolakou" LANGUAGE="EL">
Gerb. pirmininke, tabako augintojai yra žiauriai persekiojami, kadangi kampanija prieš rūkymą prilyginama politikai prieš tabaką. Todėl Europos Sąjungoje užaugintas tabakas laikomas nesveiku, o importuotas tabakas tokiu nelaikomas. Tai nenuoseklu, nemoksliška ir nesąžininga. Šios politikos rezultatai yra žinomi: nepaisant kampanijų, rūkymas didėja, o Europos Sąjungos gamyba staigiai smunka. Darbo vietos prarandamos, dešimtys tūkstančių smulkių ir vidutinio dydžio tabako augintojų ūkių sunaikinami, o tabako importas pakilo daugiau nei 1,2 mlrd. EUR per metus.
<P>
Tabako auginimas Graikijoje smuko 73 %. Vis daugiau tabako augintojų tampa bedarbiais. Ištisos sritys yra paliekamos dėl to, kad ten negalima užauginti jokių kitų kultūrų.
<P>
Mes manome, kad būtina panaikinti reguliavimą, pagal kurį nuo 2010 m. bus pervedama 50 % tiesioginės paramos antrajam ramsčiui. Visi išskaitymai iš subsidijų turėtų nedelsiant būti panaikinti, kad būtų leista toliau auginti tabaką, nes 70 % paklausos yra patenkinama importuojant. Subsidijos turi būti susietos su gamyba; jos turi būti neatimama garantuotų minimalių kainų, atitinkančių kiekvienos rūšies gamybos kainą, dalimi.
<P>
Kadangi S. Berlato pranešime yra teigiamų visa tai palaikančių elementų, mes, Parlamento nariai iš Graikijos komunistų partijos (KKE), jam pritarsime.
<SPEAKER ID="132" NAME="Hélène Goudin" LANGUAGE="SV">
Gerb. pirmininke, subsidijuojamas tabako auginimas yra akivaizdus Europos Sąjungai ir Europos Parlamentui būdingų dvigubų standartų pavyzdys. ES išdidžiai paskelbė, kad kova su ligomis turi būti laikoma prioritetu, ir kasmet išleidžia informacijos kampanijoms kelis milijonus Švedijos kronų, o tuo pat metu pro galines duris Europos Sąjunga subsidijuoja nepelningus tabako augintojus, išmokėdama jiems kelis milijardus kronų per metus.
<P>
Pagal pranešimą, planas laipsniškai sumažinti šią paramą būtų pratęstas iki 2013 m. Pranešėjas siekia nusiplauti rankas dėl neigiamų tabako vartojimo pasekmių. Supaprastintas argumentas yra toks, kad kadangi Europos Sąjungos tabako gamyba yra tokia maža, vos 4 %, jos poveikis galutiniam vartojimui yra bereikšmis. Koks tai samprotavimas? Ar norima juo pateisinti subsidijų pratęsimą? Manau, kad ES tabako gamyba yra 4 % per didelė. Be to, Europos tabakas yra toks prastas, kad tik jo dalis yra parduodama Europos rinkai. Trečdalis yra sudeginama. Ypatingi tabako pramonės interesai dominavo pakankamai ilgai. Mūsų žmonės nori, kad mes imtumėmės savo politinės atsakomybės.
<P>
Ponios ir ponai, paskutinis dūmas turi blogą skonį. Atėjo laikas panaikinti dvigubus standartus. Todėl primygtinai siūlau jums rytoj balsuoti prieš pranešimą.
<SPEAKER ID="133" NAME="Esther Herranz García" AFFILIATION="PPE-DE">
(ES) Gerb. pirmininke, pagal naujausią reformą parama tabako sektoriui 2010 m. bus sumažinta 50 %. Manau, kad tai yra beprecedentpriemonė, kuri akivaizdžiai pablogina tabako gamintojų padėtį lyginant su kitais Bendrijos žemės ūkio gamintojais. Joks kitas žemės ūkio sektorius nepatyrtokio drastiško paramos sumažinimo, ir tai dar prisidės prie sumažinimo, numatyto tiesioginės paramos pakeitimuose, dėl kurių rytoj susitars Ministrų Taryba.
<P>
Manau, kad derėtų pateikti kai kuriuos skaičius apie šį sektorių. Bent 80 % Europos tabako pagaminama neturtingose srityse. Ekstremaduros srityje Ispanijoje, kur sukoncentruota didžioji dalis Ispanijos gamybos, reforma paveikia 20 000 šeimų, kurių metinapyvarta sudaro 26 % visos srities žemės ūkio gamybos vertės.
<P>
Be to, tabakas Ispanijoje yra sukoncentruotas mažuose ūkiuose, ir jo gamyboje dirba daug moterų, tiek ūkiuose, tiek pramonėje. Taip pat neturime pamiršti, kad Europos Sąjunga gamina tik 5 % tabako pasaulio mastu ir importuoja 70 % tabako, kurį ji suvartoja. Todėl Bendrijos tabako gamybos nunykimas jokiu būdu neužtikrins vartojimo sumažėjimo.
<P>
Vadinamoji BŽŪP "medicininapžiūra" yra puikus momentas pagalvoti apie pasekmes, kurias šis sprendimas galėtų turėti tokioms sritims kaip Ekstremadura, kur apie šią žemės ūkio kultūrą susiformavo reikšminga socialinir ekonominbendruomenir kuriai iki šiol yra pasiūlytas vienintelis sprendimas - pakeisti žemės ūkio kultūrą.
<P>
Be to, šio sektoriaus reforma taip pat prieštarauja viso Bendrijos žemės ūkio sektoriaus lūkesčiams, nes Bendrija užtikrino savo stabilumą iki dabartinio finansinio planavimo laikotarpio pabaigos 2013 m.
<P>
Žemės ūkio komiteto priimtame pranešime, kuriame pritariama Bendrijos tabako fondo pratęsimui, atsižvelgiama į vartotojų interesus, o kartu abejojama sprendimo sumažinti paramą ūkininkams teisėtumu, nes Fondas yra finansuojamas iš išskaitymų iš tiesioginės paramos ūkininkams.
<SPEAKER ID="135" NAME="Lily Jacobs" AFFILIATION="PSE">
(NL) Tabakas kasmet nužudo apytiksliai pusę milijono Europos gyventojų. Net tarp nerūkančiųjų per metus užfiksuota 19 000 mirčių nuo pasyvaus rūkymo.
<P>
Kaip tai sužinojau? Būtent šią žinią pati Europos Sąjunga rodo televizijos reklamose visose 27 valstybėse narėse, vykdydama didelę kampaniją prieš rūkymą. Iš viso tam paskyrėme 18 mln. EUR, bet ši suma yra lašas jūroje palyginti su kasmetinėmis subsidijomis, kurias Europos Sąjunga moka tabako augintojams. Šiais metais Briuselis jiems išleidžia dar 320 mln. EUR. Prieš trejus metus tai vis dar sudarbeveik 1 000 mln. EUR.
<P>
Ar nekeista, kad bandome kovoti su rūkymu ir tuo pačiu metu finansuojame tabako gamybą Europos mokestinėmis pajamomis? Be to, šis tęstinis finansavimas prieštarauja visai mūsų žemės ūkio politikos reformų idėjai, pagal kurią turime panaikinti gamybos subsidijas. Gerb. pirmininke, Europos Komisijos pasiūlymas ir toliau remti Tabako fondą 2008 ir 2009 m. susilaukia visiško mano palaikymo, bet fondas negali būti naudojamas kaip pateisinimas ir toliau mokėti tabako subsidijas 2013 m. Nors labai gerbiu savo kolegų Parlamento narių argumentus, bet šiuo atveju manau, kad visuomenės sveikata turi būti svarbiausia.
<SPEAKER ID="136" NAME="Roberta Angelilli" AFFILIATION="UEN">
(IT) Gerb. pirmininke, ponios ir ponai, ypač norėčiau pagirti pranešėją už jo puikų darbą. Šis pranešimas pasiekia dvejopą tikslą: jis stiprina kovos su rūkymu priemones išplečiant Europos tabako fondo finansavimą ir tuo pačiu metu sulyginant tabako sektorių su kitais BRO, kurie savaime baigsis sulig 2012 finansiniais metais.
<P>
Tačiau kova su rūkymu neturi reikšti tabako auginimo Europoje pabaigos, nes Europa yra pagrindinis pasaulyje neapdoroto tabako importuotojas ir daugiau kaip 75 % jo poreikio yra patikėta tenkinti trečiosioms šalims; tai naudinga augintojams, kurie dažnai tabaką gamina nesilaikydami jokio sveikatos apsaugos kontrolės. Panaikinus pagalbą, tiesiog nutrūktų gamyba, padidėtų importas ir nebūtų jokio poveikio rūkymui.
<SPEAKER ID="137" NAME="Kartika Tamara Liotard" AFFILIATION="GUE/NGL">
(NL) Sudėtinga pasakyti, kas yra absurdiškiau: ar tai, kad Europos Sąjunga subsidijuoja tabako auginimą, ar tai, kad Europa naudoja dalį subsidijų fondui, siekiančiam riboti tabako rūkymą. Tokios visiškai veidmainiškos priemonės ir yra pagrindinpriežastis, kodėl visuomenmažai pasitiki Europos Sąjunga. Argumentas, kad Europos Sąjunga gamina palyginti nedaug tabako, yra nereikšmingas. Kiekviename pakelyje yra po vieną ES subsidijuotą cigaretę. Ta cigaretbet kokiu atveju yra tokios žemos kokybės, kad nenorime jos rūkyti Europoje ir numetame ją kažkur kitur.
<P>
Tabako subsidijų nereikia toliau mokėti, kaip nori šis Parlamentas. Taip pat nereikia naudoti subsidijų dalies kaip figos lapelio kampanijoms prieš rūkymą, kaip nori Komisija. Man jau užtenka šių subsidijų. Jas reikia tiesiog nedelsiant panaikinti.
<SPEAKER ID="138" NAME="Bogdan Golik" AFFILIATION="PSE">
(PL) Gerb. pirmininke, Komisijos nary, S. Berlato pranešime svarstomos susijusios sveikatos ir žemės ūkio problemos. Pakėlus finansavimo lygmenį nuo 5 % iki 6 %, kartu pratęsus sistemą iki 2009-2012 metų, kaip buvo siūlyta, būtų gerokai padidinti Fondui skiriami ištekliai - iki pat 81 mln. EUR. Daug ūkininkų ir organizacijų visiškai palaiko pasiūlytą reglamentą. Ir Lenkijos, ir Europos tabako gamintojai tikisi, kad priėmus pranešimą bus pratęstas Bendrijos tabako fondo veikimas, kuris yra būtinas sveikatos apsaugai ir 100 000 tabako augintojų Europoje tabako gamybos sektoriui palaikyti.
<P>
Pasiūlytas reglamentas leidžia be jokių papildomų biudžeto išlaidų palaikyti subsidijų sistemą, kuri iš dalies naudinga tabako gamybai, ir tokiu būdu išvengiama tabako augintojų diskriminacijos lyginant su kitais žemės ūkio sektoriais.
<P>
Komisijos nary, mums būtina rytoj atnaujinti labai svarbią diskusiją apie tabako gamybos Europoje ateitį, kai vyks medicininės apžiūros pristatymas.
<SPEAKER ID="139" NAME="Andrzej Tomasz Zapałowski" AFFILIATION="UEN">
(PL) Gerb. pirmininke, šiandienindiskusija yra tokio pobūdžio, kai žemės ūkio gamintojų argumentai prieštarauja grupių, rengiančių kampaniją už Europos visuomenės sveikatą, argumentams. Bet ar Europos visuomenbus sveikesnė, jei rūkys aiškiai žemesnės kokybės tabaką, importuotą iš trečiųjų šalių? Jei sunaikinsime savo gamybą, mes importuosime ne 70 %, bet 100 %. Taip pat turime apsvarstyti, ar tabaką auginančių ūkininkų diskriminacija, užuot padėjusi vystyti mūsų kaimo sritis, nesukels dar didesnio ekonominio kracho ir bedarbystės išaugimo tam tikrose Europos Sąjungos srityse. Aišku, galime paskui didinti finansinę pagalbą bedarbiams, nes esame tiek turtingi, kad galime sau leisti sunaikinti savo žemės ūkį žemės ūkio Tolimuosiuose Rytuose labui, kurį privalome remti, kad ten kovotume su bedarbyste.
<P>
Aš visiškai palaikau S. Berlato pranešimą.
<SPEAKER ID="140" NAME="Thijs Berman" AFFILIATION="PSE">
(NL) Tabaką auginantys Europos ūkininkai neturi tam gauti nvieno cento iš Europos Sąjungos. Žinoma, tabako subsidijos daugelį metų buvo didžiulis pajamų šaltinis ūkininkams, tai savotiška socialinės apsaugos politika, nenusipelniusi tokio vardo. Tačiau iš principo mokestinės pajamos neturi būti leidžiamos nesveikiems produktams. Vadinasi, yra tiktai vienas pasirinkimas dėl subsidijų: panaikinti jas.
<P>
Pasiūlymas S. Berlato pranešime yra juokinga pastanga pratęsti tabako subsidijas iki bent jau 2012 m. To neturi būti, ir tam yra kita priežastis. Besivystančios šalys mano, kad yra visiškai nesąžininga subsidijuoti Europos tabaką. Tai nesąžininga konkurencija su vargingais ūkininkais ir tai tiesiogiai prieštarauja Europos Sąjungos plėtros politikai; tai klasikinis pavyzdys, kai viena politikos sritis susikerta su kita.
<P>
Paraginkite Europos ūkininkus auginti pasėlius, kurie dabar brangiai kainuoja, pavyzdžiui, grūdus, kurių labai stinga. Bet parodykite solidarumą ir išleiskite tabako subsidijas dūmais dėl visuomenės sveikatos ir siekdami nuoseklumo Europos politikoje dėl neturtingiausių šalių pasaulyje vystymosi. Tai yra solidarumas.
<SPEAKER ID="141" NAME="Armando Veneto" AFFILIATION="PPE-DE">
(IT) Gerb. pirmininke, ponios ir ponai, yra tam tikrų faktų, kurie yra neginčijami. Pirma, neabejotina, kad visiškas atsiejimas nuo gamybos apimčių mažina gamybą. Antra, net jei nustosime auginti tabaką Europoje, tai nereiškia, kad Europos tabako auginimo sumažėjimas sumažins rūkančių gyventojų skaičių. Trečia, mes potencialiai pasmerkiame šimtus ir tūkstančius žmonių badauti ir nepasiekiame konkretaus rezultato.
<P>
Todėl manau, kad, viena vertus, parama tabako augintojams turi būti naudojama siekiant paaiškinti žalingus rūkymo padarinius vartotojams - ir šiuo požiūriu pinigai turi būti skiriami, žinoma, iš paramos lėšų - ir tuo pačiu metu mes turime statyti tabako augintojus į tokią padėtį, kad jie pamažu liautųsi auginti, ir turime suteikti jiems būtiną laikotarpį pasitraukti iš viso sektoriaus. Todėl manau, kad turime balsuoti už S. Berlato pranešimą.
<SPEAKER ID="142" NAME="Zbigniew Krzysztof Kuźmiuk" AFFILIATION="UEN">
(PL) Noriu aptarti tris dalykus šioje diskusijoje. Pirma, Europos Komisija dažnai kartoja mintį atsieti išmokas nuo gamybos. Šis metodas, žinoma, mažina Europos žemės ūkio gamybą. Komisijos narys Fischeris Boelas šiandien dar kartą pakartojo šią mintį, tik šį kartą tabako gamybos atžvilgiu.
<P>
Antra, turime atsiminti, kad tabaką tiek senosiose, tiek naujosiose valstybėse narėse augina maži šeimų ūkiai prasčiausiai išvystytose srityse. Šios gamybos likvidavimas sumažins šioms sritims galimybes vystytis ir kels grėsmę mažų ūkių egzistavimui.
<P>
Trečias ir paskutinis dalykas: tiesa, kad tabako auginimas yra prieštaringas, bet jo suvaržymas Europoje sukels tabako eksporto iš trečiųjų šalių padidėjimą. S. Berlato mums pasakė, kad tabako importas pernai pasiek1,2 mlrd. EUR.
<P>
Tikiuosi, kad Europos Komisija, apibrėždama savo poziciją, atsižvelgs į šį perspėjimą.
<SPEAKER ID="143" NAME="Ioannis Gklavakis" AFFILIATION="PPE-DE">
(EL) Gerb. pirmininke, pritariu mano kolegoms Parlamento nariams, kurie parodtokį jautrumą rūkymo klausimu. Manau, kad mes visi be išimties esame prieš rūkymą, bet, mano draugai, leiskite man nurodyti esminį skirtumą: rūkymas ir tabako auginimas yra visiškai atskiri dalykai. Skirkime pinigų kiek tik galime, kalbėkime apie šią problemą kiek tik įmanoma ir imkimės visokeriopų veiksmų, kurių tik galime imtis, kad įtikintume savo kolegas Parlamento narius ir bendrapiliečius nerūkyti. Atsižvelgiant į tai, kad žmonės nieko nepaisydami toliau rūkys, negaliu suprasti, kodėl mes turime importuoti tabaką, o ne užsiauginti jį čia savo krašte. Dabar leiskite man kreiptis į jus iš gamtosaugininkų pozicijų. Tabakas yra augalas, reikalaujantis nedaug vandens, mažai trąšų ir pesticidų; jį augina vargingi ūkininkai nederlingose dirvose. Esu įsitikinęs, kad jūsų, net tų, kurie kalba prieš rūkymą ir susieja rūkymą su tabako auginimu, gamtosaugos, taip pat ir žmogiškumo nuostatos privers jus persigalvoti. Rūkymo siejimas su tabako auginimu yra panašus į mūsų garsios vyno gamybos painiojimą su alkoholizmu. Ar turime liautis gaminti vynus dėl alkoholizmo problemos?
<SPEAKER ID="144" NAME="Mariann Fischer Boel">
Komisijos narys. - Gerb. pirmininke, dėkoju jums visiems, prisidėjusiems prie šios diskusijos, ir dar kartą dėkoju už tai, kad palaikėte pervedimo į Tabako fondą pratęsimą.
<P>
Aš, žinoma, žinau, kad diskusijos apie tabako politiką yra labai delikatus klausimas, ir galiu jums pasakyti, kad tai neseniai patyriau per savo vizitą į Graikiją balandžio mėnesį. Be to, turiu aiškiai pasakyti, kad tabako fondo pratęsimu nėra kviečiama vėl iš naujo svarstyti tabako reformą nuo 2004 m., ir manau, kad jūs turite žinoti, jog ši reforma yra pabaigtas reikalas. Manau, kad taip pat turite atsižvelgti į tai, jog šią reformą palaikvisos tabaką gaminančios valstybės narės. Todėl būtų truputį sudėtinga iš naujo vėl pradėti visą diskusiją.
<P>
Manau, kad taip pat svarbu nepamiršti, jog mes nesustabdome subsidijų tabako gamintojams. Iš tikrųjų mes ir toliau mokame aukščiausias tiesiogines išmokas ar aukščiausias subsidijas, pačias didžiausias žemės ūkio sektoriuje. Iš tiesų už jokių kitų augalų auginimą nėra mokamos tokios aukštos tiesioginės išmokos.
<P>
Tokiu būdu laikysimės minties, kad atsiejimą pritaikysime 2009 m., o nuo 2011 m. perkelsime į kaimo plėtros politiką.
<P>
Todėl užuot švaistę ar naudodami daug laiko ir daug pastangų prieš tai, kas buvo sutarta Taryboje 2004 m., manau, kad valstybės narės ir tabako gamintojai, visas tabako sektorius turėtų verčiau tyrinėti kaimo plėtros politiką ir surasti, kokių ten yra galimybių, nes daug pinigų bus skiriama pertvarkoms, naujo verslo žemės ūkio sektoriuje bandymams.
<P>
Pasitelkime truputį vaizduotės - nors žinau, kad negalite visko gaminti šiose srityse - esu įsitikinęs, kad sprendimą galima rasti, jei palaikomas bendradarbiavimas tarp valstybių narių, tabako sektoriaus ir tabako gamintojų, siekiant rasti perspektyvius sprendimus šioms sritims, taip pat ir laikotarpiu po 2011 m.
<SPEAKER ID="145" NAME="Sergio Berlato">
pranešėjas. - (IT) Gerb. pirmininke, ponios ir ponai, norėčiau padėkoti Komisijos nariui ir visiems pasisakiusiems Parlamento nariams. Norėčiau pabrėžti, kad kalbant apie Europos tabako sektoriaus ateitį, neseniai Komisijai buvo pateiktas oficialus prašymas, pasirašytas beveik visų tabaką gaminančių valstybių narių ministrų, įskaitant tas šalis, kurios pasirinko visišką atsiejimą, ir naująsias valstybes nares, kuriame Komisija raginama iškelti pasiūlymą dėl reglamento, pratęsiančio dabartinę paramos tabako gamybai sistemą iki 2013 metų. Šis klausimas turi būti sprendžiamas kaip dabar vykstančių diskusijų dėl BŽŪP "medicininės apžiūros" dalis.
<P>
Gerb. pirmininke, apibendrindamas norėčiau pakviesti mano kolegas Parlamento narius - kurie iš pirmo žvilgsnio, atrodo, mažiau domisi priemone, pagal kurią išskaitoma iš paramos augintojams penkiose senosiose valstybėse narėse, išlaikiusiose dalinį paramos susiejimą su gamybos rezultatais - apgalvoti tai, kad tų išteklių naudojimas bei Fondo informacinės iniciatyvos ir toliau bus skirtos gerinti visų Sąjungos gyventojų sveikatai.
<P>
Taip pat norėčiau atkreipti dėmesį į tai, kad galbūt čia yra esminis klaidingas supratimas: šis pranešimas nėra susijęs su paramos išmokų tabako gamintojams pratęsimu ir dėl to juo nepriimamas joks sprendimas; tai tik klausimas dėl balsavimo už pranešimą, kuriame pasisakoma dėl Bendrijos tabako fondo finansavimo pratęsimo. O dėl paramos išmokų pratęsimo, tai šį sprendimą ketinama priimti vėliau, bet tai nėra šio pranešimo tema, kuriame, kaip sakiau, kalbama apie Bendrijos tabako fondo finansavimo pratęsimą, o ne apie paramos išmokų tabako gamintojams pratęsimą artimoje ir numatomoje ateityje.
<SPEAKER ID="146" NAME="Pirmininkas">
Diskusija baigta.
<P>
Balsavimas vyks antradienį, 2008 m. gegužės 20 d.

<CHAPTER ID="009-02">
2. Kazachstanas: Jevgenijaus Žovtiso byla
<SPEAKER ID="259" NAME="Pirmininkas">
Aš gavau penkis pasiūlymus dėl rezoliucijos dėl Jevgenijaus Žovtiso bylos Kazachstane (Darbo tvarkos taisyklių 122 straipsnis).
<SPEAKER ID="260" NAME="Heidi Hautala">
autorė. - (FI) Pone pirmininke, norėčiau pateikti paskutinę pastabą dėl ką tik vykusios mūsų diskusijos ir pasakyti, kad aš, kaip Žmogaus teisių pakomitečio pirmininkė, neseniai išsiunčiau laišką Komitetų pirmininkų sueigai ir paprašiau ją nukelti šias diskusijas, kad Parlamentas galėtų dalyvauti visos sudėties, taip pat kad Taryba galėtų atlikti svarbesnį vaidmenį šioje diskusijoje. Tikiuosi, kad mano kolegos EP nariai įvairiose frakcijose apsvarstys šį klausimą su savo frakcijų pirmininkais, nes Parlamento vadovai nuolatos graužiasi, kad vienu metu čia mūsų yra taip mažai.
<P>
Dabar pradėkime svarstyti J. Žovtiso bylą. Kazachstanas - svarbi Centrinės Azijos šalis, todėl kitais metais ji pirmininkaus Europos saugumo ir bendradarbiavimo organizacijai. Taigi mums nėra tas pats, kaip teisiama už nusikaltimus šalyje, kuri vadovaus visų šalių demokratiniams siekiams didžiulėje Europos teritorijoje. Atitinkamai mes turėtume sutelkti dėmesį į žmogaus teisių gynėjo Jevgenijaus Žovtiso bylą. Jis apkaltintas netyčine žmogžudyste labai įtartinomis aplinkybėmis ir nuteistas ketveriems metams atviros kolonijos už pėsčiojo pervažiavimą šių metų liepos mėnesį.
<P>
Mes turime atsižvelgti į tai, kad ESBO norėjo sužinoti, ar Jevgenijui Žovtisui taikyta procedūra galimai nepažeistas teisingo teismo principas, garantuojamas Kazachstano konstitucijoje. Be to, Europos Parlamentui reikia toliau tęsti šį dialogą su Taryba ir Komisija, kad jos galėtų iškelti šios bylos klausimą ir pareikalauti teisingo teismo.
<P>
Pone pirmininke, Europos Parlamentas gali turėti milžinišką įtaką tam, kokiu mastu Centrinės Azijos šalys pritaria teisinės valstybės principui, registruodamas šias pavienes bylas, o Jevgenijaus Žovtiso byla, be abejonės, yra viena iš tokių bylų.
<SPEAKER ID="261" NAME="Justas Vincas Paleckis">
autorius. - (LT) Artėjant pirmininkavimui Europos saugumo ir bendradarbiavimo organizacijoje Kazachstanas, deja, tolsta nuo įsipareigojimų lygiuotis į europinius standartus. Šalis, nepateisinamai pabrėždama savo ypatingumą ir specifiką, neatsižvelgia į ESBO rekomendacijas dėl rinkimų įstatymų ir žiniasklaidos laisvės. Besikartojantys žmogaus teisių pažeidimai ir jų gynėjų teisiniai persekiojimai vis labiau kelia abejones, ar ši valstybgali tinkamai vadovauti organizacijai, kovojančiai už demokratinių principų įgyvendinimą. Raginame Astaną imtis konkrečios pažangos demokratizacijos, žmogaus teisių apsaugos, teisės viršenybės, žiniasklaidos laisvės srityse. Žmogaus teisių aktyvistų Jevgenijaus Žovtiso, taip pat Jesingepovo ir Dubanovo teisminiuose procesuose būtina tinkamai ir skaidriai taikyti tarptautinėmis teisės konvencijomis grindžiamus Kazachstano įstatymus. Reikia tikėtis ir reikalauti, kad nuosprendžiai būtų nešališki, kad kaltinamųjų dalyvavimas žmogaus teisių sąjūdyje neturėtų pasekmių nuosprendžiui. Raginame Tarybą iškelti šių žmogaus teisių gynėjų bylų klausimą kitame Europos Sąjungos ir Kazachstano žmogaus teisių dialogo susitikime spalio mėnesį. Kviečiame Europos Komisiją pasiūlyti intensyvią pagalbą Kazachstanui jam besiruošiant pirmininkauti ESBO, kad ši svarbi tarptautinorganizacija nebūtų kompromituojama.
<SPEAKER ID="262" NAME="Renate Weber">
autorė. - Pone pirmininke, pirmiausia noriu išreikšti užuojautą automobilio avarijos, su kuria susijęs Jevgenijus Žovtisas, aukų šeimoms. Deja, įvyko žmogiška tragedija, kurioje žuvo žmogus. Kartu leiskite man išreikšti susirūpinimą dėl dabartinės Jevgenijaus Žovtiso padėties.
<P>
Be abejo, kiekvienas asmuo, padaręs kriminalinį nusikaltimą, turi pripažinti, kad be išimties bus pritaikytos teisinės sankcijos, todėl Jevgenijus Žovtisas, būdamas žymus žmogaus teises ginantis teisininkas, žino tai geriau nei kas nors kitas. Tačiau kartu norime įsitikinti, kad Kazachstano valdžios institucijos nesinaudoja šiuo nelaimingu atveju, kad nubaustų Jevgenijų Žovtisą už kitą veiklą, ne automobilio avariją, su kuria jis susijęs. Jevgenijus Žovtisas neturi būti nubaustas už savo veiklą žmogaus teisių srityje ir už tai, kad labai kritikavo Kazachstano vyriausybę.
<P>
Todėl, mano nuomone, nepaprastai svarbu, kad Kazachstano teisminės institucijos nedelsdamos ir visiškai laikydamosi skaidrumo ir teisės viršenybės principų atliktų antrą išsamų ir sąžiningą nelaimingo atsitikimo aplinkybių tyrimą ir persvarstytų nuosprendį dėl J. Žovtiso ir jam skirtą bausmę.
<SPEAKER ID="263" NAME="Elisabeth Jeggle">
autorė. - (DE) Pone pirmininke, ponia Komisijos nare, ponios ir ponai, norėčiau pradėti kalbą pareikšdama, kad mano frakcija šiek tiek nustebo darbotvarkėje pamačiusi dramatiškos automobilio avarijos teisminį vertinimą kaip skubią rezoliuciją žmogaus teisių klausimais.
<P>
Todėl Europos liaudies partijos (krikščionių demokratų) frakcijai svarbu pareikšti, kad mes iš esmės nenorime ginčyti teismo sprendimų, kuriuos priėmnepriklausomas teismas, jeigu nekalbame apie akivaizdžiai parodomąjį teismą, kuris neatitinka jokių teisės principų. Mes tai jau matėme Irane. Čia turi būti nubrėžta aiški linija. Mūsų nuomone, nepriklausoma teismų sistema - pagrindinbet kokios demokratinės tvarkos dalis. Esant tokiam atvejui pirmiausia turime atsižvelgti į priimtą teismo sprendimą.
<P>
Be to, mes turime ne tik pripažinti faktą, kad automobilio avarijoje užmuštas žmogus - mus tai turėtų liūdinti ir iš tiesų liūdina -, bet ir tai, kad atliktas teisminis bylos persvarstymas. Tai, kad Jevgenijus Žovtisas, gerai žinomas pilietinių teisių aktyvistas, yra įsipainiojęs į šią bylą, atkreippasaulio dėmesį ir paskatino mus reaguoti, todėl šiandien mes apie tai diskutuojame.
<P>
PPE frakcija pripažįsta Kazachstano pastangas ir pažangą siekiant demokratijos ir teisinės valstybės. Mes norėtume užtikrinti Kazachstanui savo aiškią paramą ir paskatinti šią šalį ryžtingai laikytis šios krypties. Dėl šios konkrečios bylos raginame Kazachstano valdžios institucijas jų pačių interesais suteikti visuomenei kuo daugiau informacijos, pateikti savo požiūrį į šiuos įvykius ir suteikti galimybę Jevgenijui Žovtisui pasinaudoti teisinga apeliacijos pateikimo arba teisminio bylos persvarstymo procedūra.
<P>
Kazachstanas pirmininkauja ESBO. Tai bus geras išbandymas!
<SPEAKER ID="264" NAME="Struan Stevenson">
ECR frakcijos vardu. - Pone pirmininke, aš sutinku su E. Jeggle. Esu visiškai abstulbintas, kad viso Parlamento akivaizdoje čia, Strasbūre, mes rengiame diskusiją skubos tvarka dėl eismo įvykio Kazachstane, nors tai įvykis, kuriame kažkas tragiškai žuvo ir kuriame automobilio vairuotojas pasirodesąs žmogaus teisių aktyvistas, kuris deramai nubaustas bendrosios jurisdikcijos teisme ketveriems metams kalėjimo - ir netgi negriežto režimo kalėjimo, kuris staiga, rezoliucijos žodžiais, tampa "darbo stovykla". Bijau, kad tokių klausimų pateikimas Parlamente iš tikrųjų diskredituoja šį Parlamentą, ir tai reiškia, kad mums pradedant kalbėti apie eismo įvykius nuvertinamas geras darbas, kurį žmogaus teisių srityje bandome daryti.
<P>
Ar mes rimtai manome, kad Kazachstano vyriausybmeta civilius gyventojus po žmogaus teisių aktyvistų automobilių ratais? Ar mes rimtai manome, kad kažkam, kas kaltinamas netyčiniu nužudymu, sprendimas per griežtas? Mes negalime šmeižti tokios šalies kaip Kazachstanas paprasčiausiai dėl politinių motyvų, bandyti pakenkti jo reputacijai prieš jo pirmininkavimą ESBO kitais metais. Tai grindžiama politiniais motyvais, todėl gėda, kad šis klausimas yra mūsų darbotvarkėje. Aš tikiuosi, kad Parlamentas atmes šias rezoliucijas ir palaikys pakeitimus.
<SPEAKER ID="265" NAME="Janusz Wojciechowski" AFFILIATION="ECR">
(PL) Pone pirmininke, aš turiu panašių abejonių, kaip ir anksčiau kalbėjęs S. Stevenson. Kazachstanas - svarbi šalis. Jis labai stengiasi siekdamas pažangos demokratijos srityje. Žinoma, šiuo metu jis nėra demokratinių laisvių pavyzdys, tačiau pilietinių teisių padėtis šioje šalyje - aš šiek tiek žinau apie Kazachstaną, nes keletą kartu lankiausi jame - daug geresnnei daugumos kaimyninių regiono šalių ir, laimė, jis neturi tokių problemų, kurios yra, pvz., Rusijoje, ir kurias mes ką tik svarstėme.
<P>
Palaikau S. Stevensono požiūrį, kad Europos Parlamentas neturėtų panaudoti viso savo autoriteto tam, kad išreikštų savo poziciją dėl pavienės dramatiškos teismo bylos. Gali būti, kad šiuo atskiru atveju reikia tam tikro išaiškinimo, tačiau tikrai ne Europos Parlamento rezoliucijos. Tai sumenkintų rezoliucijos reikšmę ir žmonės liautųsi klausyti Europos Parlamento nuomonės, jeigu jame dėmesys būtų kreipiamas į klausimus, kurie nenusipelno bendrų diskusijų arba Parlamento rezoliucijos.
<SPEAKER ID="266" NAME="Eija-Riitta Korhola" AFFILIATION="PPE">
(FI) Pone pirmininke, Kazachstanas turi atlikti svarbų vaidmenį Centrinėje Azijoje tiek ekonominiu, tiek ir saugumo politikos požiūriu, taip pat turi intensyvėti šalies bendradarbiavimas su Europos Sąjunga. Buvo malonu girdėti, kai praėjusiais metais ir dar kartą šių metų gegužės mėn. Kazachstano užsienio reikalų ministras Maratas Tašinas, laukiant pirmininkavimo Europos saugumo ir bendradarbiavimo organizacijoje, pažadėjo gerinti žmogaus teisių padėtį šalyje. Tačiau, nepaisant tarptautinio dėmesio, šalyje buvo griežtesnžiniasklaidos kontrolir žemi religijos laisvės standartai. Be to, mes girdėjome apie kelis nepagrįstų žmogaus teisių aktyvistų suėmimų atvejus.
<P>
Sprendimas, priimtas dėl žmogaus teisių aktyvisto Jevgenijaus Žovtiso, kai ką taip pat verčia stebėtis, todėl pati Kazachstano vyriausybturi būti suinteresuota visais aspektais išsklaidyti šias abejones ir tai yra būtent tas atvejis, kuris turi būti svarstomas, įvertinus artėjančią šalies pirmininkavimo ESBO kadenciją. Mes tikimės geriausio ir nekantriai laukiame šių dalykų išaiškinimo.
<SPEAKER ID="267" NAME="Bernd Posselt" AFFILIATION="PPE">
(DE) Pone pirmininke, visų pirma noriu pasakyti, kad man malonu matyti čia sugrįžusią H. Hautalą. Tačiau ji nebuvo čia keletą metų, o per tą laiką ketvirtadienio popietėmis mes posėdžiaudavome su Taryba. Ketvirtadieniais čia dalyvaudavo Tarybai pirmininkaujančios Čekija ir Vokietija. Aš nemanau, kad mes turėtume perkelti diskusiją, nes negalime visko apsvarstyti trečiadienį, todėl ketvirtadienio popietėmis mums reikia būti čia patiems, taip pat reikia priversti posėdžiauti Tarybą. Tai yra išeitis, neperkeliant visos darbotvarkės į trečiadienį.
<P>
Faktiškai tai labai sunkus atvejis. Tačiau būtent dėl to, kad mes dar negalime visiškai pasitikėti Kazachstano, kaip teisinės valstybės, vyriausybe, turime primygtinai reikalauti, kad byla būtų ištirta objektyviai. Šiuo atžvilgiu visiškai palaikau E. Jeggle. Todėl mes pasirašėme rezoliuciją. Šis klausimas turi būti ištirtas objektyviai ir nieko neturi būti nuslėpta arba užtušuota.
<SPEAKER ID="268" NAME="Meglena Kuneva">
Komisijos narė. - Pone pirmininke, Komisija su nerimu atkreipdėmesį į pranešimus apie procedūrinius pažeidimus Kazachstano žmogaus teisių gynėjo Jevgenijaus Žovtiso, kuris po mirtino eismo įvykio buvo apkaltintas netyčine žmogžudyste, teismo procese. Kaip žinote, Kazachstano valdžios institucijos atmetpretenzijas, kad teismo nuosprendis Jevgenijui Žovtisui politiškai motyvuotas.
<P>
Komisija visiškai palaiko ES Tarybai pirmininkaujančios valstybės pareiškimą dėl šios bylos, pateiktą rugsėjo 10 d. ESBO nuolatinėje taryboje. Atsižvelgdami į įtariamų tyrimo ir teismo proceso trūkumų rimtumą raginame Kazachstaną, kuris perima pirmininkavimą ESBO, užtikrinti, kad apeliacinis skundas būtų nagrinėjamas visiškai atsižvelgiant į nacionalinę teisę ir tarptautines normas. Komisija toliau atidžiai stebės šią bylą.
<SPEAKER ID="269" NAME="Pirmininkas">
Diskusijos baigtos.
<P>
Balsavimas vyks diskusijų pabaigoje.

<CHAPTER ID="005">
Pirmininko pranešimas
<SPEAKER ID="062" NAME="Pirmininkas">
Europos Parlamento vardu norėčiau nusiųsti solidarumo žinutę uragano Gustavo aukoms Karibų jūroje.
<P>
Beveik 100 žmonių prarado gyvybę Dominikos Respublikoje, Haityje, Jamaikoje, Kaimanų Salose ir Kuboje, o tūkstančiai kitų dabar benamiai. Ir vėl gyventojai šių besivystančių šalių (AKR šalių grupė), su kuriomis mes palaikome glaudžius ryšius pagal Kotonu susitarimą, kenčia dėl naujos stichinės nelaimės padarinių.
<P>
Europos Sąjunga atidžiai stebi įvykių eigą paveiktose šalyse ir siunčia joms humanitarinę pagalbą. Be abejo, Europos Parlamentas atidžiai kontroliuos humanitarinės pagalbos tiekimą šio regiono šalims, ypač remdamasis savo Plėtros komiteto bei AKR ir ES jungtinės parlamentinės asamblėjos veikla.

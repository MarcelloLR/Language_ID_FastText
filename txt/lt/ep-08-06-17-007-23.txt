<CHAPTER ID="007-23">
23. Farmakologiškai aktyvių medžiagų leistinų likučių kiekio nustatymas gyvulinės kilmės maisto produktuose (
<P>
Prieš balsavimą:
<SPEAKER ID="147" NAME="Avril Doyle">
pranešėjas. - Gerb. Pirmininke, šio teisės akto labai reikia, nes galiojantys teisės aktai dėl likučių kontrolės stipriai sumažino leidžiamų naudoti veterinarinių vaistų prieinamumą, ir dėl to buvo padarytas neigiamas poveikis visuomenės ir gyvūnų sveikatai ir gerovei.
<P>
Norėčiau primygtinai paraginti pirmininkaujančiąją valstybę, visų pirma pradedantį darbą Prancūzijos ministrą, skirti šiems teisės aktams prioritetą, kad būtų išspręsta su vaistų prieinamumu susijusi krizė, ypač kalbant apie atvejus, kai atitinkama medžiaga naudojama nedideliais kiekiais arba retesnių rūšių gyvūnams, įskaitant avis, arklius, bites, žuvis ir daugelį kitų gyvūnų, kurie daugelyje mūsų šalių nėra tokie jau reti, gydyti.
<P>
Vis dėlto remiantis laikinos darbo grupės išvadomis dėl veterinarinių vaistų prieinamumo būtina skubiai persvarstyti Veterinarinių vaistų direktyvą.
<P>
Šis teisės aktas esant būtinybei ieškoti išeities yra tik menka paviršutiniška priemonė. Aš jam pritariu ir raginu pradedančią darbą pirmininkaujančiąją Prancūziją suteikti jam reikiamą prioritetą.

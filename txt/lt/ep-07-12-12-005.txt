<CHAPTER ID="005">
Iškilmingas posėdis. Jordanija
<SPEAKER ID="102" NAME="Pirmininkas">
Gerb. nariai, Komisijos nare B. Ferrero-Waldner, ponai ir ponios, Europos Parlamentui didelgarbšiandien priimti savo Rūmuose Strasbūre Jo Didenybę Jordanijos Hašimitų Karalystės Karalių Abdullah II. Jūsų Didenybę, priimkite mūsų šiltą pasveikinimą.
<P>
(Plojimai)
<P>
Aš taip pat sveikinu Karalių Abdullah lydinčią aukšto rango delegacijos narius, ypač abiejų Jordanijos Parlamento Rūmų Pirmininkus.
<P>
(Plojimai)
<P>
Nuo 2002 m., kai Jo Didenybpirmą kartą kreipėsi į Europos Parlamentą, šis vizitas yra trečiasis. 2004 m. lapkričio mėn. Karalius dalyvavo Briuselyje vykusioje Pirmininkų konferencijoje. Jo šiandieninis vizitas ir kalba Europos Parlamente stiprios partnerystės tarp Jordanijos Hašimitų Karalystės ir Europos Parlamento simbolis ir įkvepiantis mūsų bendros ateities Viduržemio jūros regione ženklas.
<P>
Jūsų Didenybe, aš parengiau daug ilgesnę kalbą, bet kadangi mes paprašėme jūsų truputį palaukti, aš kalbėsiu trumpiau ir paprasčiausiai pasakysiu, kad puiku matyti jus čia kartu su mumis. Dabar maloniai norėčiau perduoti jums žodį.
<P>
(Plojimai)
<SPEAKER ID="103" NAME="Abdullah II">
Jordanijos Hašimitų Karalystės Karalius. Bismillah ar-Rahman ar-Rahim, gerb. pirmininke, Parlamento nariai, ponios ir ponai, dėkoju jums už malonų sutikimą ir Jordanijos žmonių vardu turiu garbės dar kartą kreiptis į šią garbingą instituciją.
<P>
Mielieji, šiandien galima kalbėti apie besikeičiančią Europą ir besikeičiančius Vidurinius Rytus. Europą, kurios narių ratas didėja, su vizija ir misija bei siekiančia bendradarbiauti ir plėstis be sienų. Vidurinius Rytus, su naujais horizontais ir didėjančia viltimi taikiems kaimynystės santykiams, galimybėms mūsų žmonėms ir mūsų jaunimo ateičiai.
<P>
Šios tendencijos nėra visiškai atskirtos. Pasiekus mūsų regionų viltis padidės stabilumas ir atsiras naujos saugumo ir gerovės galimybės visame pasaulyje. Tvirtai siekiame sėkmės. Šiandien prieš mus labai svarbi galimybė.
<P>
Prieš dvi savaites Europos Sąjungai ir abiejų regionų valstybėms padedant Anapolyje susitiko Izraelio ir Palestinos atstovai. Čia pasižadėta siekti visa apimančių derybų, siekiant 2008 m. sudaryti taikos sutartį bei imtis neatidėliotinų veiksmų vykdyti įsipareigojimus pagal priemonių planą. Pirmą kartą per daugelį metų matome poslinkį siekiant nuolatinio susitarimo ir nepriklausomos suverenios ir perspektyvios Palestinos valstybės.
<P>
(Plojimai)
<P>
Šią pažangą pavyko pasiekti daugelio taikos bičiulių, Europos ir arabų valstybių vadovų darbu. Buvome įsitikinę, kad ilgą laiką krizei gilėjant reikėjo keisti strategiją. Raginome naują įsipareigojimą siekiant dviejų valstybių tikslo ir tikslingo proceso tam pasiekti kartu aptariant griežtus terminus, pamatuojamus reikalavimus ir kertinius veiksmų momentus.
<P>
Retai kada galima tikėtis pasinaudoti galimybe antrą kartą. Tačiau, manau, mums kaip tik tokia pasitaikė. Mūsų laukia labai rimti iššūkiai, tačiau Anapolyje įsižiebnauja vilties kibirkštis. Galime ir privalome įpūsti šią kibirkštį į pasitikėjimo, veiksmų ir apčiuopiamų rezultatų liepsną.
<P>
Europa, mūsų artimas kaimynas, taip pat suinteresuota išspręsti šią mūsų amžiui labai svarbią problemą. Abi pusės gerbia neutralų Europos vaidmenį ir regioninės pažangos ir taikos modelį. Daugelį metų buvote mūsų partneriai siekiant sprendimų. Ir liksite mūsų partneriais dalijantis sėkmės vaisius: gyvą taikos ir gerovės zoną mūsų bendrame pusrutulyje.
<P>
Dėl šių aplinkybių Europa įgyja svarbų ir reikšmingą vaidmenį, siekiant taikos ateityje. Visų pirma kalbu apie Europos Sąjungą, ir jus, Europos Parlamento narius, kalbančius jos vardu. Ir šiandien atvykau norėdamas jus paskatinti aktyviai įsipareigoti siekiant panaudoti jūsų specialius praktinius įgūdžius ir investicijas ateityje bei pasiūlyti Jordanijos įsipareigojimą vykdant būsimus darbus.
<P>
Bičiuliai, yra svarbių sričių, kuriose būtina veikti nedelsiant. Pirma - remti derybas ir jų tikslą: galutinį susitarimą, kuriuo konflikte būtų padėtas taškas, Palestinos ir Izraelio saugumo ir galiausiai suverenios, nepriklausomos ir perspektyvios Palestinos valstybės.
<P>
(Plojimai)
<P>
Negalime tikėtis lengvo kelio į priekį. Klausimai sudėtingi ir besitęsiantys daugelį dešimtmečių. Būtina pažvelgti į akis ir susitaikyti su senomis nuoskaudomis. Kita vertus, Izraelis ir Palestinos valstybsupranta būtinybę konfliktą pabaigti. Jau dabar nemažai padaryta. Iš Oslo pasitelkiant priemonių planą, Ženevos susitarimus ir kitas iniciatyvas matomi sprendimų metmenys. Tikiu, kad šalys gali pasiekti problemų sprendimą.
<P>
Tačiau tai įmanoma tik tarptautinės dėl bendrijos paramos. Europa turi išskirtinės patirties taikant priemones ir procesus, leidžiančius atsigauti ir atstatyti po konflikto. Tai apima saugumo sistemos sukūrimą, nes abi šalys gali būti tikresnės. Europos taikos palaikymo pajėgos konstruktyviai prisidėjo Libane. Dėl jūsų įsipareigojimų Palestinos ir Izraelio susitarime gali atsirasti daugiau pasitikėjimo.
<P>
Praktiškai reikia ne tik išteklių, bet ir partnerystės, norint padidinti ekonomikos galimybes, įkvėpti pasitikėjimo, kad politiniai procesai veikia bei padėti sukurti taiką palaikančias sąlygas. Palestiniečiams ir Izraelio gyventojams būtina matyti apčiuopiamus rezultatus nedelsiant. Tai reiškia apsaugą nuo prievartos ir okupacijos nutraukimą; tai taip pat reiškia geresnes gyvenimo sąlygas. Okupuotose teritorijose palestiniečių humanitarinpadėtis išlieka labai sunki. Žmonėms reikia darbo ir švietimo, veikiančių viešųjų paslaugų ir t. t. Šiais veiksmais atneštume vilties ir atremtume ekstremistų teiginius, kad nieko neįmanoma pakeisti.
<P>
Kitą savaitę Paryžiuje ketina susitikti valstybės donorės ir institucijos, norint įvardyti įsipareigojimus ir planuoti kelią į priekį. Europos valstybės ir Europos Sąjunga jau dabar teikia paramą ir už tai nusipelno viso regiono žmonių pagarbos.
<P>
Antroji susijusi būtinyb- suprasti ir išreikšti taikos galimybes. Privalome pradėti žvelgti į regiono ateitį kitaip: regiono, kuriame konfliktą pakeitbendradarbiavimas, kuriame regiono ekonomika sujungia daugiau kaip 22 šalių, turinčių daugiau kaip 300 mln. gyventojų nuo Atlanto iki Indijos vandenyno galimybes ir išteklius ir kur tarptautinis bendradarbiavimas padeda siekti plėtros, sveikatos, aplinkos apsaugos ir t. t.
<P>
Ateityje žmonės galės visavertiškai dalyvauti pasaulinėje pažangoje. Todėl taip pat atsiras nauji partnerystės su mūsų Europos kaimynais galimybmokslo, technologijų ir prekybos srityje.
<P>
Būtent dėl šios daug žadančios ateities privalome veikti greitai, siekiant išsamaus susitarimo, sekant Libano ir Sirijos pavyzdžiu. Iš tiesų visas arabų pasaulis pripažino būtinybę judėti į priekį. Arabų pasiūlytai taikos iniciatyvai vienbalsiai pritarta praėjusį pavasarį. Ją taip pat parėmmusulmonų šalys už šio regiono ribų. Turime galimybę pasiekti suverenią nepriklausomą ir perspektyvią palestiniečių valstybę ir sveikus, normalius santykius tarp Izraelio ir 57 arabų ir musulmonų šalių. Tai reiškia pritarimą; pritarimą iš pagrindinių šalių pusės, kuriuose gyvena milijardai gyventojų, sudarantys beveik trečdalį Jungtinių Tautų Organizacijos narių. Todėl prieš mus atsiveria bendra saugumo, taikos ir naujos partnerystės ateities perspektyva.
<P>
Pasiekus taiką, taip pat padarytume didelį žingsnį į priekį kitose srityse. Šiame regione tai sukurtų naują strateginę erdvę, leistų išspręsti kitus svarbius klausimus, pradedant skurdui ir baigiant platinimu. Agresyvios jėgos nebegalės pasinaudoti palestiniečių korta savo ambicijoms ir interesams tenkinti.
<P>
(Plojimai)
<P>
Tuomet savo išteklius ir dėmesį galėsime nukreipti kitoms regiono galimybėms, pasitelkę plėtrą ir reformas.
<P>
Mes, Jordanijos gyventojai, noriai žvelgiame į ateitį. Siekėme žengti į priekį pagal mūsų reformų programą, nepaisant nestabilumo regione. Per pastaruosius dešimt metų mums pavyko nemažai pasiekti: tvirtos ekonomikos plėtros, kylančių pajamų, skaičiuojant vienam asmeniui ir pavyzdinės švietimo sistemos. Europa buvo svarbiu partneriu, teikprivataus sektoriaus investicijas ir teikoficialią paramą. Norėčiau pasakyti, kad mes labai vertiname šio Parlamento ir Europos Sąjungos paramą ir draugystę.
<P>
(Plojimai)
<P>
Taip pat tikime, kad pasiekus taiką mūsų partnerysttik stiprės.
<P>
Bičiuliai, šiandien galime galvoti apie didesnę kaimynystę, besitęsiančią nuo Baltijos jūros šiaurėje iki Viduržemio jūros pietuose, bendrą Europai ir Vidurio Rytams. Tai yra Euromed partnerystės pagrindas - mūsų tarpregioninbendradarbiavimo ir plėtros platforma. Šie santykiai pasižymi bendrais interesais ir neribotomis galimybėmis. Tik nuo mūsų priklauso, ar šią partnerystę išnaudosime iki galo.
<P>
Šiandien užaugo naujoji europiečių karta, nematę padalytos Europos. Deja, jų bendraamžiai iš Palestinos ir Izraelio negali pasigirti tokia teigiama patirtimi. Jie išaugo padalijimo ir konflikto draskomame pasaulyje. Tačiau kartu galime pašalinti kliūtis į jų ateitį ir palikti praeitį istorijai.
<P>
Šiandien Europos Parlamente atstovaujama gerokai didesniam skaičiui valstybių narių nei tuomet, kai čia kalbėjau vos prieš penkerius metus. Tai - viso regiono įsipareigojimo didinti partnerystės ir pažangos zoną rezultatas. Viduriniuose Rytuose siekiama įvykdyti tokią pačią svarbią užduotį. Dabar kartu galime prie to prisidėti.
<P>
Šiandien prasidėjo atnaujintas taikos procesas. Matėme, kaip tai baigdavosi nesėkmingai praeityje, Tačiau šį kartą dėl išskirtinės įvykių sekos atsirado naujos sėkmės galimybės. Todėl dabar galime ir privalome įgyvendinti taikos pažadus.
<P>
(Plojimai)
<P>
Bičiuliai, mes, Jordanijos gyventojai, žinome, kad pasodinę alyvą žengiame tik pirmą žingsnį. Tuomet prasideda šimtai procesų, kuriais sukuriamos gyvybės ląstelės ir struktūros. Auga šaknys, auga medis, o šerdis užtikrina išlikimą. Laistome vandeniu ir dėl paramos medis gyvuoja ir veda vaisius.
<P>
Vidurinių Rytų arenoje ką tik pasodinta nauja alyvos šakelė. Dabar mūsų laukia tikras darbas. Būtent nuo mūsų priklauso, ar pajėgsime sukurti procesų ir struktūras taikos užuomazgoms, padėsime jai augti ir palaikysime ją ateityje.
<P>
Primygtinai raginu jus prisidėti prie šių pastangų. Mūsų partnerystmums leidžia tikėtis istorinių permainų ir turtingo derliaus - daugelio taikos ir gerovės metų, mūsų tautų ir viso pasaulio labui
<P>
(Parlamento nariai atsistojo ir plojo kalbėjusiam)
<SPEAKER ID="105" NAME="Pirmininkas">
Jūsų didenybe, dėkojame jums už apsilankymą Europos Parlamente. Dėkojame jums už puikią kalbą. Mus visus, kaip matyti iš plojimų, giliai palietjūsų įsitikinimai. Yra keletas asmenų, keletas vadovų, kurie kaip ir jūs atsidavę siekiate taikos Viduriniuose Rytuose. Jūs vadinate mus draugais, o aš - Europos Parlamento vardu jums sakau: esame jūsų pusėje siekiant įkurti Palestinos valstybę, kuri gyventų saugiai...
<P>
(Plojimai)
<P>
... ir Izraelio valstybę, kuri gyventų saugiai. Mes, Europos Parlamento nariai, tikime žmogaus orumu, o žmogaus orumas taikomas visiems žemės gyventojams.
<P>
(Plojimai)
<P>
Jūsų didenybe, Norime glaudžiai bendradarbiauti su jūsų šalimi, o jūs esate vienas iš nedaugelio antrą kartą apsilankiusių Europos Parlamente. Mes, Europos Parlamento nariai, kaip ir visa Europos Sąjunga, norime tvirtos partnerystės santykių ir esant galimybei draugystės su visomis Vidurio Rytų šalimis. Mes jūsų pusėje. Bendradarbiaukime.
<P>
Shukran jazilan. Dėkoju, jūsų didenybe.
<SPEAKER ID="107" NAME="Martin Schulz" AFFILIATION="PSE">
(DE) Gerb. pirmininke, ponai ir ponios, atsižvelgiant į tai, kad vyko iškilmingas posėdis su Jordanijos Karaliumi, mano kolegos politinių frakcijų pirmininkai, be abejo, negalėjo pasinaudoti Darbo tvarkos taisyklėse numatyta galimybe padaryti pareiškimą apie tai, kas čia anksčiau vyko. Todėl norėčiau tą padaryti dabar.
<P>
Aš norėčiau išreikšti savo ir, manau, daugelio narių padėką šių Rūmų Pirmininkui J. M. Barroso'ui ir J. Sócratesui už tai, kad taip oriai gynšį iškilmingą Pagrindinių teisių chartijos pasirašymo aktą. Juos palaikdidžioji šių Rūmų narių daugumą.
<P>
(Plojimai)
<P>
Tačiau yra du dalykai, kuriuos norėčiau pasakyti Rūmams, ir aš kalbėsiu ne savo frakcijos vardu, bet išreikšiu savo asmeninę nuomonę. Kalbėsiu už save.
<P>
Norėčiau atkreipti Rūmų dėmesį į klausimą, kuris man rūpi kaip politinės frakcijos pirmininkei. Nėra įprasta praktika pasakoti apie tai, kas vyko Pirmininkų konferencijos svarstymų metu, bet jūs, ponai ir ponios, visi gerai žinote, kad vienintelis iš visų frakcijų primininkų, kuris paprašPirmininkų konferencijos metu kvietimo dalyvauti oficialioje Lisabonos pasirašymo ceremonijoje, buvo J. -P. Bonde. Aš manau, Rūmai turėtų apie tai žinoti. Daugiau niekas iš frakcijų pirmininkų tokio kvietimo neprašė. J. -P. Bonde, kuris čia dabar kelia tokį didelį triukšmą, buvo pasiryžęs dalyvauti pasirašant Sutartį. Mums nepriimtina tokia dvigubų standartų taikymo praktika.
<P>
Dar norėčiau pasakyti, kad mokydamasi vidurinėje mokykloje Vokietijoje, sužinojau apie kolektyvinio skandavimo taktiką, naudotą Veimaro Respublikos Reichstage norint sutrukdyti politiniams oponentams kalbėti. Politinei frakcijai, kuri pirmoji griebėsi tokios praktikos, vadovavo Adolfas Hitleris. Tai, kas čia šiandien vyko, priminman apie tai. Ačiū.
<P>
(Garsūs plojimai)
<SPEAKER ID="108" NAME="Joseph Daul" AFFILIATION="PPE-DE">
(FR) Kalbėsiu labai trumpai. Aš taip pat šokiruotas to, kas čia anksčiau dėjosi. Šie Rūmai yra vieta, kur diskutuojama, kur galioja demokratijos taisyklės, todėl toks triukšmingas pasirodymas prieš televizijos kameras, kurio liudininkais tapome šį rytą, nebūtinas. Mes visi čia turime teisę į komunikavimą. Tiems, kurie yra atsakingi už šį rytą demokratijai ir laisvei skirtuose Rūmuose įvykusį sąmyšį, aš paprasčiausiai norėčiau pasakyti, kad toks jų elgesys yra gėdingas. Siekdami užkirsti kelią tolesniam šios situacijos pablogėjimui, mes šį klausimą dar kartą aptarsime po pietų Pirmininkų konferencijoje.
<P>
(Garsūs plojimai)
<SPEAKER ID="109" NAME="Francis Wurtz" AFFILIATION="GUE/NGL">
(FR) Gerb. pirmininke, ponai ir ponios, aš norėčiau asmeniškai ir, tikiuosi, savo visos frakcijos vardu, atsižvelgiant į tai, ko liudininkais mes tapome, kuo griežčiausiai pasmerkti šiandien anksčiau įvykusią tokią gėdingą, šovinistinę ir antieuropinę demonstraciją.
<P>
(Plojimai)
<P>
Mano frakcija, žinoma, pasisako už referendumą dėl naujos Sutarties ir mums buvo iškilę klausimų ir neaiškumų dėl tam tikrų Chartijos straipsnių. Bet visa tai visiškai nesusiję su tuo, kas vyko čia šį rytą, todėl labai svarbu, kad nebūtų jokios painiavos. Mes palaikome Bendrijos vertybes, pritariame pagrindinių teisių propagavimui, palaikome demokratijos Europą, todėl mūsų vizijoje šovinizmui ir netinkamam elgesiui vietos nėra!
<P>
(Garsūs plojimai)
<SPEAKER ID="110" NAME="Graham Watson" AFFILIATION="ALDE">
Gerb. pirmininke, dėl tvarkos norėčiau pateikti formalų prašymą apsaugoti Parlamento orumą. Kai kurių Parlamento narių veiksmai perrėkiant Parlamento, Komisijos ir Tarybos atstovus pasirašymo ceremonijos metu buvo visiškai netoleruotini. Čia, aukščiausiame Europos Parlamente susiduriame su prasčiausiu elgesiu, tinkamu futbolo stadione; tai primena komunistų veiksmus Rusijos susirinkime bei nacionalsocialistus Vokietijos Reichstage.
<P>
(Plojimai)
<P>
Todėl, gerb. pirmininke, pateikiu šį formalų prašymą. Mano frakcija reikalauja, kad ateityje pirmininkaujanti valstybpasinaudotų mūsų darbo tvarkos taisyklėmis suteiktomis teisėmis ir išvesdintų iš Parlamento atitinkamai besielgiančius jo narius.
<P>
(Garsūs plojimai)
<SPEAKER ID="111" NAME="Daniel Cohn-Bendit" AFFILIATION="Verts/ALE">
(FR) Ponai ir ponios, manau, nereikia net sakyti, kad mes, kaip ir visi mūsų kolegos, buvome pritrenkti anksčiau įvykusios demonstracijos. Tačiau aš vis dėlto pasakyčiau, kad nereikia visko taip dramatizuoti. Rūmuose gali būti 50 pakvaišėlių, bet tų, kurie jiems nepritaria, yra 700, todėl nereikėtų išpūsti fakto, kad 50 pamišėlių bandsužlugdyti iškilmingą ceremoniją, iki valstybinės svarbos reikalo. Verčiau nusiraminkime ir, Graham, primygtinai nereikalaukime, kad tuos, kurie atsakingi už tokį gėdingą elgesį, išmestų. Mano požiūriu, laisvas Parlamentas yra toks Parlamentas, kuris gali toleruoti kelis pakvaišėlius, kokie įkyrūs jie bebūtų.
<P>
(Plojimai)
<SPEAKER ID="112" NAME="Brian Crowley" AFFILIATION="UEN">
Gerb. pirmininke, savo frakcijos vardu (nors visi džiaugiamės galimybe tvirtiems įsipareigojimams, kaip ir dera bet kuriame Parlamentiniame susirinkime), tačiau šio ryto įvykiai gerokai viršijo leistino elgesio demokratinėje institucijoje ribas. Tačiau užuot pratęsęs šį ginčą galbūt vertėtų pereiti prie balsavimo ir kuo skubiau eiti pietauti.
<SPEAKER ID="113" NAME="Jens-Peter Bonde" AFFILIATION="IND/DEM">
Gerb. pirmininke, M. Schulz mane asmeniškai užsipuolė, todėl manau, turėtume balsuoti. Dalyvavau taikiame manifeste, kuriame pasisakyta prieš iškilmingą Chartijos (mūsų Konstitucijos dalies) minėjimą, nes, kaip, beje, ir jūs, net negaliu gauti jos konsoliduoto teksto ir susipažinti su jos aktualumu ir svarba. Rytoj ketiname pasirašyti sutartį, kurios niekas nėra skaitęs, nes paprasčiausiai neįmanoma tai padaryti. Jūs eikvojate mūsų balsavimo laiką švęsti pergalę prieš demokratiją, todėl aš neketinu užsipulti savo kolegų, bet pasakysiu M. Schulzui, kad nebuvau šio nusikaltimo bendrininkas.
<P>
Puikiai tai suprantu, tačiau Danijoje laikomės skirtingų tradicijų, todėl čia atėjau apsirengęs marškinėliais ir raginau surengti referendumą; manau, visi turėtume raginti surengti referendumą. Tokiu būdu apsaugotume demokratijos normą.
<SPEAKER ID="114" NAME="Dimitar Stoyanov" AFFILIATION="NI">
(BG) Aš prašau žodžio remdamasis ta Darbo tvarkos taisyklių nuostata, kuri man suteikia teisę į asmeninį pasiaiškinimą, nes D. Cohn-Bendit įžeidšioje salėje esančius žmones. Tai buvo asmeniniai įžeidimai, todėl jūs neturite teisės dangstytis savo, kaip parlamento nario, neliečiamybe. Atsisakykite savo parlamentinės neliečiamybės ir tada pabandykite įžeidinėti Parlamento narius! O tai, kas čia anksčiau įvyko, yra tik teisės laisvai reikšti savo nuomonę, kurią turi kiekvienas šio Parlamento narys, pavyzdys.
<P>
Aš norėčiau kreiptis į J. Daulą. Gerb. J. Daul, jei jūs norite, kad Parlamento nariai būtų jėga išvesti iš šios salės, ar jūs nesielgiate kaip Hitleris, kuris būtent tokių priemonių griebdavosi Vokietijos Reichstage?
<P>
Tikra demokratija yra atvira demokratija. Mes pakėlėm savo balsą, pasinaudojome savo teise laisvai reikšti nuomonę ir teise į atvirą demokratiją, bet nebandėm, kaip jūs, pergudrauti Europos tautų. Tai, kas čia vyksta, yra naujo proletariato, įgaunančio naujos Sąjungos pavidalą, diktatūra. Tik šį kartą diktatūra ne Sovietų, bet Europos.
<SPEAKER ID="115" NAME="Joseph Daul" AFFILIATION="PPE-DE">
(FR) Gerb. pirmininke, reikalaujant Parlamento nario neliečiamybės panaikinimo ir pašalinimo iš šių Rūmų, buvo paminėtas mano vardas. Siūlyčiau, ponai ir ponios, visų pirma prieš kreipiantis į šių Rūmų auditoriją pasitikslinti Parlamento narių pavardes.
<SPEAKER ID="116" NAME="Pirmininkė">
Dabar pereisime prie balsavimo, tačiau prieš tai norėčiau pateikti vieną pastabą.
<P>
2007 m. lapkričio 29 d. Parlamentas pritarPagrindinių teisių chartijai, 534 balsais "už", 85 - "prieš" ir 21 nariui susilaikius.
<P>
(Garsūs plojimai)

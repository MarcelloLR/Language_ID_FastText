<CHAPTER ID="003-07">
7. Bendras žuvininkystės ir akvakultūros produktų rinkų organizavimas (balsavimas) 
<P>
- Pranešimas: Pedro Gueirrero
<P>
- Prieš balsavimą:
<SPEAKER ID="067" NAME="Pedro Guerreiro">
pranešėjas. - (PT) Norėčiau pradėti šį trumpą pareiškimą pasveikindamas Europos Parlamento Žuvininkystės komiteto sprendimą parengti ir pateikti pranešimą dėl Bendro žuvininkystės ir akvakultūros produktų rinkų organizavimo. Yra žinoma ir pripažįstama, kad šios bendrosios rinkos organizavimo (BRO) priemonės tikslai, dėl kurių ji buvo sukurta, t. y. užtikrinti žuvininkystės produktų rinkų stabilumą ir pakankamas pajamas gamintojams, dar nepasiekti. Todėl mes vertiname Europos Komisijos sprendimą, nors ir pavėluotą, nuodugniai išnagrinėti padėtį įgyvendinant esamą BRO priemonę ir pareikalauti ją skubiai persvarstyti, kad būtų padidintas jos indėlis užtikrinant pakankamas pajamas sektoriuje dirbantiems žmonėms, užtikrinant rinkos stabilumą, gerinant žuvininkystės produktų prekybą ir didinant šio sektoriaus sukuriamą pridėtinę vertę, ypač ryškaus finansinių išteklių padidinimo pagrindu.
<P>
Nepaisant to, kad dėl kai kurių mūsų pirminių pasiūlymų Žuvininkystės komitete nebuvo pasiektas būtinasis konsensusas, mes manome, kad balsavimui pateiktame pranešime yra numatytos vertingos priemonės, pavyzdžiui, priemonės, leisiančios įvertinti, ar esami intervencijos mechanizmai yra patys tinkamiausi ir pakankamai lankstūs pritaikant juos skirtingų valstybių narių poreikiams, taip pat priemonės, leisiančios sardines gaudantiems žvejams mokėti panašias kompensacijas, kurias dabar gauna tunų žvejai, priemonės, sudarysiančios galimybę patenkinti poreikį struktūrinių fondų lėšoms, kad būtų prisidėta prie pagalbinių struktūrų gamybos ir prekybos kontekste modernizavimo ir sukūrimo, priemonės, leisiančios teikti realią paramą steigiant ir finansuojant gamintojų organizacijas ir pirmiausia teikiant paramą smulkioms įmonėms, besiverčiančioms tradicine pakrančių žvejyba, ir priemonės, leisiančios užtikrinti, kad vidaus rinkoje parduodamiems importuotiems žuvininkystės produktams būtų taikomos tokios pačios taisyklės ir tokie patys reikalavimai, kaip ir Bendrijos žuvininkystės produktams. Būtent šie dalykai, nors kai kurie nariai nelinkę to pripažinti, labiausiai rūpi žvejams.

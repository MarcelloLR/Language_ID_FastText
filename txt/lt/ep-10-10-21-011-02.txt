<CHAPTER ID="011-02">
2. Kambodža, ypač Sam Rainsy atvejis
<SPEAKER ID="308" NAME="Pirmininkas">
Kitas klausimas - Kambodža, ypač Samo Rainsy atvejis.
<SPEAKER ID="309" NAME="Marietje Schaake">
autorė. - Pone pirmininke, Sam Rainsy yra mūsų kolega, Kambodžos parlamento narys. Vien tik dėl to buvo bandyta jį nužudyti ir jam teko patirti daug politinių ir teisinių valdančiosios partijos išpuolių, įskaitant dvylikos metų įkalinimo nuosprendį. Akivaizdu, kad valdančiajai partijai nepatinka tai, kad Sam Rainsy demaskuoja korupciją ir žmogaus teisių pažeidimus.
<P>
Norėčiau šiai valdančiajai partijai priminti, kad ES yra pati didžiausia paramos Kambodžai teikėja ir kad ši parama priklauso nuo žmogaus teisių ir pagrindinių laisvių laikymosi.
<P>
2006 m. Samui Rainsy buvo įteikta liberalios tarptautinės grupės (angl. Liberal International) skiriama Laisvės premija. Ši premija jam skirta už laisvių, kurias propaguojame šiame Parlamente, gynimą. Todėl raginame Kambodžos valdžios institucijas įgyvendinti Jungtinių Tautų specialaus pranešėjo rekomendacijas dėl žmogaus teisių padėties Kambodžoje.
<SPEAKER ID="310" NAME="Raül Romeva i Rueda">
autorius. - Pone pirmininke, kaip jau buvo minėta, Europos Sąjunga teikia didžiausią pagalbą Kambodžai pasaulio mastu ir tikrai turime teisę raginti Kambodžos valdžios institucijas ne tik pradėti vykdyti politines ir institucines reformas siekiant sukurti demokratinę valstybę, kurioje būtų vadovaujamasi teisinės valstybės principais ir kuri būtų grindžiama pagarba pagrindinėms laisvėms, bet ir pademonstruoti pasiryžimą veiksmingai kovoti su plačiai paplitusiais korupcijos, masinio miškų kirtimo, dėl kurių vykdomas gyventojų perkėlimas, ir sekso turizmo pramonės reiškiniais, užkirsti kelią dabartinei nebaudžiamumo kultūrai ir patraukti atsakomybėn visus su minėtąja veikla susijusius asmenis.
<P>
Taip pat būtina užtikrinti laisvą ir sąžiningą politinės saviraiškos laisvę užkertant kelią grasinimams ir priekabiavimui. Kalbant konkrečiau, turėtume pasakyti, kad esame susirūpinę, kad opozicijos lyderis Sam Rainsy buvo persekiojamas ir nuteistas kalėti 12 metų dėl poelgio, kuris vertintinas kaip simbolinis ir išimtinai politinio pobūdžio veiksmas. Ypač didelį susirūpinimą kelia tai, kad tuo atveju, jei nuosprendis Samui Rainsy nebus panaikintas, jis negalės kelti savo kandidatūros 2013 m. parlamento rinkimuose, o tai turėtų daug platesnio masto padarinių negu vien tik Samo Rainsy atvejis, nes būtų padarytas poveikis visai opozicijai.
<SPEAKER ID="311" NAME="Véronique De Keyser" LANGUAGE="FR">
Pone pirmininke, tai skubi rezoliucija, kurioje daugiausia dėmesio skiriama Samui Rainsy, kartais prieštaringai asmenybei, tačiau vis dėlto negalime pamiršti už šio atvejo slypinčios tikros demokratijos problemos.
<P>
Taigi, kaip buvo sakyta, Sam Rainsy yra liberali figūra ir vadovo Huno Seno oponentas. S. Rainsy jau buvo nuteistas 18 mėnesių kalėti ir 2006 m. jam buvo atleista. Tiesą pasakius, jis kaltino Huną Seną stovėjus už 1997 m. išpuolio naudojant granatas.
<P>
Šiandien jis nuteistas už nusikaltimą, kuris, kaip minėta, yra simbolinis, t. y. už ginčytinos sienos tarp Vietnamo ir Kambodžos ribos patraukimą ir už vadinamųjų neteisingų žemėlapių platinimą. Dvylikos metų įkalinimo bausmatsakovui nedalyvaujant yra daug, tačiau akivaizdu, dėl ko viskas vyksta. Vienintelis tikslas - užkirsti kelią jam dalyvauti kituose 2013 m. rinkimuose, nes jis yra šalies antros politinės opozicijos partijos lyderis.
<P>
Taigi, politinis klimatas Kambodžoje įtemptas, artėja rinkimai ir naudojama balsavimą padėsianti laimėti taktika, tačiau krypstama link autoritarizmo ir be S. Rainsy norėčiau paminėti kitus apkaltintų NVO atstovų atvejus: politikMu Sochua pripažinta kalta dėl ministro pirmininko šmeižimo, žurnalistas Hang Chakra įkalintas už tai, kad atskleidkorupciją ministro pirmininko pavaduotojo Soko Ano aplinkoje ir pan.
<P>
Todėl, kaip ir kiti, norėčiau pabrėžti, kad esame paramos teikėjai, turime bendradarbiavimo susitarimą, kuriame nustatyta, jog turi būti laikomasi pagrindinių laisvių. Taip pat raginu skubiai parengti humanitarinį planą, skirtą asmenims, gyventojams, nukentėjusiems nuo statybų ir tekstilės krizės. Tai irgi svarbu.
<SPEAKER ID="312" NAME="Charles Tannock">
autorius. - Pone pirmininke, nors Kambodža popieriuje yra pliuralistindemokratija, gerbiama NVO "Human Rights Watch" teigia, kad kritikuojantys vyriausybę politikai ir žurnalistai susiduria su smurtu ir bauginimais.
<P>
Be to, teismų sistema vis dar silpna ir patiria politinę įtaką. Vyriausybir toliau užmerkusi akis prieš apgavikišką ūkininkų žemės pasisavinimą, neteisėtą medienos ruošimą ir plačiai paplitusį šalies gamtinių išteklių grobstymą.
<P>
Šiuo metu į Prancūziją ištremtas opozicijos lyderis Sam Rainsy jam pačiam nedalyvaujant buvo nuteistas dešimt metų kalėti. Jo vadinamasis nusikaltimas - bandyti pabrėžti vyriausybės po derybų dėl sienos su kaimyniniu Vietnamu vykdomą ūkininkų žemės pasisavinimą ir Sam Rainsy buvo apkaltintas pasienio postų iškasimu.
<P>
Šia rezoliucija šiandien laiku Kambodžos vyriausybei primenama, kad jei ji siekia artimesnių ryšių su ES, ji turėtų užtikrinti pagrindines laisves ir pagrindines teises ir jų laikytis. Kitu atveju Kambodža rizikuoja tarptautinės bendruomenės akyse būti vertinama taip pat, kaip ir atstumta valstybBirma.
<SPEAKER ID="313" NAME="Monica Luisa Macovei">
autorė. - Pone pirmininke, opozicijos lyderis S. Rainsy jam pačiam nedalyvaujant buvo nuteistas 12 metų kalėti. Jo teismas neatitiko tarptautinių sąžiningo ir nešališko teismo standartų ir jo nuteisimas buvo politiškai motyvuotas. Panašūs opozicinės partijos narių nuteisimai yra pakankamai įprasti ir tai rodo, kad Kambodžoje nėra nešališkos teisimų sistemos. Šiais teismų sprendimais pažeidžiamos pagrindinės žmogaus teisės, įskaitant žodžio laisvę ir teisę į sąžiningą teismą.
<P>
Griežtai prieštarauju Samo Rainsy ir į jį panašių asmenų, kurie naudojasi žodžio laisve, nuteisimui ir raginu Kambodžos vyriausybę nebeeiti tironijos keliu. Privalome tarptautiniu lygmeniu Kambodžai priminti siekti demokratijos ir individualių teisių atžvilgiu netaikyti savavališko įstatymų įgyvendinimo užtikrinimo. Ypač raginu Komisiją priminti Kambodžai nenaudoti naujo NVO įstatymo pilietinei visuomenei ir opozicijai pakenkti.
<SPEAKER ID="314" NAME="Sari Essayah">
PPE frakcijos vardu. - (FI) Pone pirmininke, elgesys su Samu Rainsy yra tik Kambodžos valdančiosios partijos autoritarinės kontrolės veiksmų, skirtų per teismus išlaikyti politinę galią, kad būtų užčiaupta vyriausybės kritika, ledkalnio viršūnė. Be abejo, šios vyriausybės pagrindinis tikslas - prispausti pilietinę visuomenę ir skatinti vienpartinę sistemą. Tai rodo nuosprendis S. Rainsy, t. y. bandymas užkirsti jam kelią dalyvauti 2013 m. rinkimuose.
<P>
Kaip jau buvo čia minėta, ES yra didžiausia paramos teikėja Kambodžai ir dėl šios priežasties labai svarbu, kad nepasitenkintume šioje rezoliucijoje pasmerkę didelį žmogaus teisių pažeidimų skaičių šalyje, aiškios patikimos teisimų sistemos nebuvimą ir ginkluotųjų pajėgų politizavimą. Be jokios abejonės, privalome jiems priminti ir apie veikiantį ES ir Kambodžos bendradarbiavimo susitarimą ir 1 jo straipsnį, kuriame raginama laikytis žmogaus teisių. Jei pilietinės laisvės ir toliau bus niekinamos, reikėtų už tai nustatyti padarinius ir ES turi tęsti savo finansinę pagalbą su sąlyga, kad žmogaus teisių padėtis Kambodžoje pagerės.
<SPEAKER ID="315" NAME="Corina Creţu" LANGUAGE="RO">
Kambodžos opozicijos lyderiui Samui Rainsy skirta dvylikos metų kalėjimo bausmiš tiesų yra rimtas žmogaus teisių pažeidimas ir aiškus Kambodžos politiniame gyvenime vyraujančio autoritarizmo ženklas. Sam Rainsy buvo išmestas iš nacionalinės asamblėjos ir iki šiol tris kartus buvo atšauktas jo parlamento nario neliečiamumas, keletą kartų bandyta jį nužudyti ir nužudyta dešimtys jo rėmėjų, o dabar jis nuteistas pačiam nedalyvaujant už jo protestus ir nuosprendis turi ryškų politinį atspalvį.
<P>
Iš esmės pagrindinis rugsėjo mėn. paskelbto nuosprendžio tikslas - užkirsti kelią opozicijos lyderiui būti kandidatu rinkimuose, kurie bus surengti po dvejų metų, ir dėl to kyla grėsmė, kad Kambodža vėl netaps demokratine valstybe. Prie šioje rezoliucijoje Kambodžos vyriausybei pateiktų reikalavimų nutraukti politinius persekiojimus norėčiau pridėti prašymą Europos Sąjungos vyriausiajai įgaliotinei užsienio reikalams valdžios institucijoms padaryti būtiną spaudimą, kad jos atnaujintų politines ir institucines reformas, kurių reikia tikrai demokratijai sukurti.
<SPEAKER ID="316" NAME="Gerald Häfner">
Verts/ALE frakcijos vardu. - (DE) Pone pirmininke, Kambodža - labai graži ir turtingą istoriją turinti šalis, tačiau ir šalis, ir jos istorija turi tamsių pusių. Dabartinės problemos yra šios: be žinios dingstantys žmonės, be teismo įkalinami žmonės, aukštas korupcijos lygis, neteisėtas žemės pasisavinimas ir neteisėtas medienos ruošimas. Mums, Europos Parlamento nariams, didžiausią nerimą turėtų kelti tai, kad tokią veiklą kritikuojantys ir atskleidžiantys asmenys sučiumpami gatvėse, teisiami apsimestiniuose teismuose ir sodinami į kalėjimą.
<P>
Kambodžos opozicijos lyderiui Samui Rainsy teko patirti rimtą persekiojimą. Jis buvo išrinktas į parlamentą, tačiau 1995 m. iš ten buvo išmestas. Tačiau jis sugebėjo grįžti. Per rinkimų mitingus jis buvo dažnai puolamas - per vieną tokių puolimų žuvo 80 žmonių. Turėjau garbę jį aplankyti Kambodžoje. Man jis pasirodlabai taikus žmogus, tvirtas demokratijos ir žmogaus teisių rėmėjas. Dabar jis nuteistas 12 metų kalėti už simbolinį veiksmą remiantis nepagrįstais argumentais.
<P>
Kas areštuoja opozicinės partijos lyderį, areštuoja ir didelę šalies žmonių, kuriems tas asmuo atstovauja, dalį. Kas areštuoja opozicinės partijos lyderį ir neleidžia jam dalyvauti būsimuose rinkimuose, stabdo demokratinį procesą ir pažeidžia pilietines ir žmogaus teises. Manau, kad neturėtume tam pritarti, ir raginu Komisiją reikalauti, kad būtų laikomasi bendradarbiavimo susitarimo su Kambodža 1 straipsnio sąlygų. Tai reiškia, kad pagarba žmogaus teisėms Kambodžoje yra būtina sąlyga, kad Europos Sąjunga teiktų paramą.
<SPEAKER ID="317" NAME="Adam Bielan" LANGUAGE="PL">
Du kartus turėjau galimybę lankytis Kambodžoje. Pirmą kartą ten buvau prieš dvejus metus su Europos Palamento stebėjimo delegacija, stebėjusia parlamentinius rinkimus, o antrą kartą - prieš šešis mėnesius. Turiu pasakyti, kad Kambodža - kaip ir kitos tos pasaulio dalies šalys - yra per pastaruosius metus labai sparčiai besivystanti šalis - turiu omenyje ekonomikos vystymąsi. Deja, kartu su sparčiu Kambodžos ekonominiu vystymusi demokratizacijos procesas nevyko. Ten nėra tikros demokratijos su stipria žiniasklaida, kuri tikrintų valdančiąją partiją, nėra stiprios opozicijos ar stipraus nevyriausybinių organizacijų sektoriaus.
<P>
Samui Rainsy paskirta jokiu būdu ne pirma bausmyra dar vienas smūgis opozicijai. Jei ši bausmnebus panaikinta, Sam Rainsy negalės dalyvauti parlamentiniuose rinkimuose, nors savo šalyje jis turi pakankamai didelį populiarumą. Nuosprendis glumina todėl, kad praėjus daugiau nei 30 metų po Raudonųjų Khmerų režimo žlugimo Kambodžoje dar neišnagrinėtos daugelio to režimo lyderių bylos. Vietnamo ir Kambodžos sienos klausimo kėlimas iš tiesų neprisideda prie regiono stabilizavimo, nepaisant to, šį klausimą reikia spręsti politinėmis priemonėmis, o ne teismo bausme.
<SPEAKER ID="318" NAME="Elena Băsescu" AFFILIATION="PPE">
(RO) Smerktina tai, kad Kambodžos teismai vis dar naudojami suėmimams, kuriais siekiama bauginti politinius oponentus ir disidentus. Dažniausiai tokių veiksmų aukomis tampa žurnalistai, žmogaus teisių aktyvistai ir kiti kritikai, pasisakantys už žodžio laisvę.
<P>
Akivaizdu, kad Samui Rainsy pateikti kaltinimai yra labiau politinio, o ne kriminalinio pobūdžio. Jis nuteistas 12 metų kalėti už simbolinį protesto veiksmą, kuriuo S. Rainsy norėjo paprieštarauti tam, kaip sužymėta siena su Vietnamu. Tačiau tikroji nuteisimo priežastis - pašalinti opoziciją iš parlamentinių rinkimų, vyksiančių 2013 m.
<P>
Norėčiau pasinaudoti šia galimybe ir kreiptis į Kambodžos vyriausybę, kad ji laikytųsi savo įsipareigojimų dėl demokratinės valstybės stiprinimo. Pagrindiniam opozicijos lyderiui Samui Rainsy turi būti kuo greičiau grąžintos jo pareigos Kambodžos parlamente. Tai padėtų sustabdyti artėjimą link vienpartinės sistemos, kuri kelia grėsmę žmogaus teisių laikymuisi.
<SPEAKER ID="319" NAME="Eija-Riitta Korhola" AFFILIATION="PPE">
(FI) Pone pirmininke, po Kambodžos teismo sprendimo opozicijos lyderiui Samui Rainsy skirti bausmę 10 metų kalėti dėl kaltinimų, susijusių su dezinformacijos platinimu ir oficialių dokumentų klastojimu ir po kitų panašių atvejų vakaruose kilo pagrįstas susirūpinimas dėl šalies teisinės sistemos nešališkumo ir nepriklausomumo.
<P>
Ten sistemingai bandoma įstatymo dėl suklastotos informacijos platinimo ir šmeižto bei įžeidimų išlygas aiškinti paviršutiniškai ir taip, kad įstatymu būtų trukdoma opozicijos ir NVO darbui. Minėtos išlygos iš tiesų naudojamos nuomonės ir žodžio laisvei apriboti.
<P>
Nors pripažįstu svarbius pokyčius, kuriuos Kambodža padarnuo Polo Poto režimo, man būtų apmaudu, jei Kambodžos vyriausybnuspręstų demokratinės sistemos procesą palikti pusiau neužbaigtą, kaip, deja, įvyko daugelyje valstybių. Kambodža pasiraškeletą tarptautinių susitarimų, įskaitant savo bendradarbiavimo susitarimą su Europos Sąjunga, kad būtų apsaugotos jos žmonių pagrindinės teisės ir jos teritorijoje įgyvendinti demokratijos principai. Europos Sąjunga ntrupučio neabejodama privalo pareikalauti, kad Kambodžos vyriausyblaikytųsi savo įsipareigojimų.
<SPEAKER ID="320" NAME="Cristian Dan Preda" AFFILIATION="PPE">
(RO) Kaip jau buvo minėta, Samui Rainsy skirtos dvi bausmės kalėti. Prie ankstesnės dvejų metų bausmės pridėta 10 metų bausmuž įtariamą dezinformacijos platinimą ir viešųjų dokumentų klastojimą. Kaip jau sakmano kolegos parlamento nariai, tai akivaizdus bandymas užkirsti kelią jam dalyvauti būsimuose rinkimuose. Visoje šioje istorijoje yra problema, susijusi su procedūra, kurios buvo laikomasi: Sam Rainsy nuteistas jam pačiam nedalyvaujant, procedūros vyko už uždarų durų ir buvo padaryta daug procedūrinių pažeidimų.
<P>
Tiesą pasakius, tai nėra išskirtinis atvejis. Panašiai elgiamasi - įskaitant ir baudžiamąjį persekiojimą - su daugeliu Kambodžos vyriausybės kritikų. Kaip jau minėta, manau, kad remiantis su Europos Sąjunga pasirašytu bendradarbiavimo susitarimu Kambodžos valdžios institucijos privalo laikytis savo aiškių įsipareigojimų dėl žmogaus teisių.
<SPEAKER ID="321" NAME="Jaroslav Paška" AFFILIATION="EFD">
(SK) Kaip ir daugelyje kitų valstybių, Kambodžoje kova dėl politinės jėgos virsta tikra kova - kova, kaip kad sakoma, dėl gyvybės ar mirties. Tokiomis aplinkybėmis jėgos struktūros naikina, persekioja ir įkalina savo politinę opoziciją.
<P>
Atrodo, kad taip vyksta ir Samo Rainsy, kuriuo, natūralu, dabartiniai vadovai iš tiesų ketina atsikratyti, atveju, nes Sam Rainsy sudaro konkurenciją ir kelia būsimų politinių pokyčių grėsmę. Kaip ir kitais atvejais, neabejotinai galėtume įsikišti ir paprašyti Kambodžos vyriausybės nutraukti nederamą elgesį su savo politiniu oponentu ir sudaryti jam sąlygas vienodomis sąlygomis su kitais asmenimis dalyvauti politinėje kovoje.
<P>
Manau, kad dėl mūsų geresnių santykių su Kambodža šiuo klausimu mums gali sektis geriau nei Hararės atveju. Todėl manau, kad vertėtų Kambodžos vyriausybei daryti politinį spaudimą ir ją priversti dar kartą apsvarstyti savo veiksmus ir elgesį su politiniais oponentais ir sudaryti sąlygas laisvai ir teisingai politinei konkurencijai.
<SPEAKER ID="322" NAME="Máire Geoghegan-Quinn" LANGUAGE="GA">
Pone pirmininke, pirmiausiai noriu padėkoti šioje diskusijoje dalyvavusiems Parlamento nariams.
<P>
, Komisijos narė. -Norėčiau padėkoti Europos Parlamento nariams, pateikusiems rezoliucijas dėl Kambodžos šioms skubioms diskusijoms. Ten esanti padėtis iš tiesų kelia susirūpinimą.
<P>
Atvirai kalbėjomės su Kambodžos atstovais - paskutinį kartą spalio 8 d. jungtiniame komitete Briuselyje - apie šalies demokratinių institucijų būklę ir ypač apie elgesį su opozicija parlamente. Tai, kad opozicijos lyderis Sam Rainsy turėjo ieškoti prieglobsčio Prancūzijoje, rodo blogėjančią padėtį.
<P>
Tą patį galima pasakyti ir apie teismų dalyvavimą politikoje ir opozicijos narių persekiojimą, įskaitant asmenis, kuriems turėtų galioti parlamentinneliečiamybė. Kyla pavojus, kad nacionalinasamblėja nebegalės veikti kaip laisvo nuomonių keitimosi vieta. Be to, spaudimas daromas ir žiniasklaidai.
<P>
Yra šviesių pusių. Kambodža patvirtino visas Jungtinių Tautų žmogaus teisių tarybos rekomendacijas per visuotinį periodinį persvarstymą. Taip pat pažymime, kad įsigaliojo naujas baudžiamasis kodeksas ir įstatymas dėl antikorupcijos. Be abejo, mums reikės stebėti, kaip šios priemonės įgyvendinamos praktikoje. Ir toliau Kambodžai priminsime apie mūsų rinkimų stebėjimo misijų anksčiau pateiktas rekomendacijas. Sukurti veiksmingą Žmogaus teisių komitetą yra svarbus tikslas. Teigiamai vertiname vyriausybės ketinimą tęsti šį darbą ir jos iniciatyvą sukurti bendrą forumą su pilietinės visuomenės organizacijomis.
<P>
Kambodža vis dar labai neturtinga valstybė. Reikia dar labai daug nuveikti, kad būtų išlaikytas dabartinis ekonomikos augimas kartu nedidinant skirtumų visuomenėje. Tai turėtų apimti žemės nuosavybės taisyklių reformą ir netvarių žemės ir miško valdymo veiksmų, įskaitant gamtinių išteklių naudojimą, nutraukimą.
<P>
Sankcijos vyriausybei ar mūsų bendravimo lygio sumažinimas neduotų jokios naudos vargingiausiems ir pažeidžiamiausiems žmonėms ir tik padrąsintų tuos, kas demokratijos siekia nenuoširdžiai. Todėl negaliu pritarti nuomonei, kad naudos duotų mūsų dvišalio susitarimo įšaldymas.
<P>
Niekas nepakeis kantraus dialogo. Jei į mus nebus žiūrima kaip į pagrindinį šalies vystymosi dalyvį, prarasime galimybę įvykiams daryti įtaką. Tačiau dar daug turime nuveikti Kambodžoje įvairias lygmenimis, nuo ministro pirmininko tarnybos iki pilietinės visuomenės. Ir toliau skatinsime teigiamas iniciatyvas, kurių Kambodža imasi žmogaus teisių, vystymosi ir lyčių lygybės labui, stengdamiesi, kad veiktų tikroji pliuralistinparlamentindemokratija, laisvesnspauda ir labiau nepriklausomi teismai.
<SPEAKER ID="324" NAME="Pirmininkas">
Diskusijos baigtos.
<P>
Balsavimas vyks netrukus.
<P>
Raštiški pareiškimai (Darbo tvarkos taisyklių 149 straipsnis)
<SPEAKER ID="944" NAME="Jarosław Leszek Wałęsa" AFFILIATION="PPE">
raštu. - Žmogaus teisių padėtis Kambodžoje kelia vis didesnį susirūpinimą. Susiduriame su akivaizdžiais žmogaus teisių pažeidimais, kuriuos vykdo autoritarinvyriausybė, ir tai griauna demokratijos pagrindus. Kadangi ES yra didžiausia pagalbos Kambodžai teikėja pasaulio mastu, ji turi imtis skubių veiksmų siekiant apsaugoti Kambodžos piliečius ir juos užtikrinti, kad demokratinis procesas nežlugs. Norėčiau pasinaudoti šia galimybe kreiptis į Kambodžos vyriausybę ir paprašyti jos kuo skubiau pradėti laikytis Jungtinių Tautų specialaus pranešėjo pranešimo nuostatų. Samo Rainsy byla atskleidžia Kambodžoje vykstančius neteisingumo atvejus, kai opozicinės partijos lyderis ir parlamento narys S. Rainsy susidūrsu veiksmais, kuriuos galima vertinti tik kaip tyčines pastangas riboti susidariusios autoritarinės vyriausybės opoziciją. Dabartinpraktika apkaltinti ir sulaikyti visus asmenis, laikomus pavojingais vyriausybei, turi baigtis. Be to, piliečiai vis dar neturi garantijų dėl teismų nepriklausomumo ir nešališkumo. Šis Parlamentas nedelsiant turi išnagrinėti ir spręsti šiuos klausimus, kad Kambodžos piliečiai būtų užtikrinti, kad šis Parlamentas toliau remia ir gina jų teisę į demokratiją.

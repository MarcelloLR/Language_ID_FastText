<CHAPTER ID="006-31">
31. Pesticidų paskleidimo mašinos (
<P>
Prieš balsavimą dėl 39 pakeitimo:
<SPEAKER ID="125" NAME="Leopold Józef Rutowicz">
pranešėjas. - (PL) 2006 m. liepos mėn. Komisija pristatstrategiją, kurios tikslas buvo sumažinti bendrą pesticidų riziką ir jų neigiamą poveikį žmonių sveikatai ir aplinkai. Paskutinis tos strategijos elementas - pasiūlymas dėl direktyvos dėl pesticidų paskleidimo mašinų, kuriuo iš dalies keičiama Direktyva 2006/42/EB dėl mašinų. Direktyvoje nurodomi reikalavimai, kuriuos turėtų atitikti pesticidų paskleidimo mašinos, kad būtų apribotas neigiamas pesticidų poveikis aplinkai ir operatoriams. Įgyvendinus šiuos reikalavimus, sumažės skirtumai tarp pesticidų paskleidimo reglamentų ir procedūrų kai kuriose Bendrijos šalyse, bus užtikrintas vienodas aplinkosaugos lygis Bendrijoje ir atsiras galimybšioms mašinoms laisvai judėti ES rinkoje, o tai ypač svarbu mažoms ir vidutinėms įmonėms, kurios dažniausiai ir gamina tokio pobūdžio įrangą.
<P>
Pasiūlymo projektas ir pasiūlyti pakeitimai buvo aptarti per pasitarimus, susitikimus su Tarybos, Komisijos atstovais, pagalbiniais pranešėjais ir suinteresuotosiomis šalimis bei per trišales derybas. Dėl didelių techninių skirtumų tarp įvairių mašinų tipų - nuo paprastų, rankinių iki kvalifikuoto personalo valdomų - kai kurie pakeitimai nebuvo priimti ir buvo nuspręsta, kad visa tai bus aptarta standartuose, kuriuos parengs Europos standartizacijos komitetas Komisijos prašymu. Taip buvo pasiektas susitarimas, priimtas 39 pakeitimas, o poziciją patvirtino Taryba.
<P>
Ypač norėčiau padėkoti pagalbiniams pranešėjams, Komisijos ir Tarybos atstovams, Vidaus rinkos ir vartotojų apsaugos komitetui bei suinteresuotosioms šalims už jų pagalbą ir bendradarbiavimą. Siūlau priimti direktyvą, kuri padės geriau saugoti aplinką ir operatorius.
<SPEAKER ID="126" NAME="Charlie McCreevy">
Komisijos narys. - Gerb. pirmininke, Komisija norėtų padėkoti pranešėjui L. J. Rutowicziui už jo darbą ir pastangas rengiant šį pranešimą.
<P>
Komisija palaiko kompromisinį 39 pakeitimą ir laukia greito pasiūlymo įgyvendinimo, remiantis tomis nuostatomis.
<P>
Komisija norėtų pareikšti: "Kad paremtų būtinuosius reikalavimus, išdėstytus I priedo 2.4 skirsnyje, Komisija įpareigos Europos standartizacijos komitetą (CEN) sukurti derančius standartus kiekvienai pesticidų paskleidimo mašinų kategorijai, remiantis geriausiomis turimomis priemonėmis, skirtomis užkirsti kelią nenumatytam pesticidų patekimui į aplinką. Ypač įpareigojimas reikalaus sukurti standartus, kuriuose būtų pateikiami kriterijai ir techninės specifikacijos mechaninių gaubtų, tunelinio purškimo ir purškimo sistemų su papildomuoju oro srautu įrengimui, kad pildant ir ištuštinant mašinas nebūtų užteršiamas vandens šaltinis, ir tikslias specifikacijas gamintojo instrukcijoms, kad nebūtų purškalų dreifo, atsižvelgiant į visus reikalingus veiksnius, tokius kaip purkštukų slėgis, sijos aukštis, vėjo greitis, oro temperatūra ir drėgmir važiavimo greitis.”

<CHAPTER ID="017">
REACH (bandymo metodų reglamento projektas) (diskusijos)
<SPEAKER ID="459" NAME="Pirmininkas">
Kitas darbotvarkės punktas - diskusijos dėl pono Sacconi žodinio paklausimo Komisijai Aplinkos, visuomenės sveikatos ir maisto saugos komiteto vardu: REACH bandymo metodų reglamento projektas (B6-0158/2008).
<SPEAKER ID="460" NAME="Guido Sacconi">
autorius. - (IT) Pone Pirmininke, ponios ir ponai, Komisare, visi puikiai žinote, kad po keleto, o tiksliau - po dešimties, dienų, prasidės pirmasis REACH įgyvendinimo etapas. Tai medžiagų išankstinio registravimo etapas. Jums žinoma, kad atėjus šiam, jei taip galima pasakyti, iškilmingam, momentui, mes pasipiktinome REACH įgyvendinimo reglamente pateiktu bandymo apibrėžimu. Pasipiktinimą sukėltai, kad vienas iš REACH tikslų, kurį mes gana sunkiai įtvirtinome teisės akto kūrimo proceso bei tarpinstitucinių derybų metu, buvo būtent bandymo metodų, alternatyvių bandymams su gyvūnais, propagavimas.
<P>
Pakartosiu - mes labai pasipiktinome pamatę, kad į įgyvendinimo reglamento projektą neįtraukta daug Europos alternatyvių metodų patvirtinimo centro (ECVAM) moksliškai patvirtintų bandymų, nes, pirmiausia, jie dar nebuvo patvirtinti reguliavimo tikslais, o antra - kai kurie iš jų (trys iš penkių) buvo perduoti patvirtinti EBPO. REACH įgyvendinimas turi būti tęsiamas, kaip numatyta, tačiau taip pat būtina užtikrinti, kad nuo pat įgyvendinimo pradžios būtų laikomasi šio labai svarbaus reglamento dvasios ir paskirties.
<P>
Tuo metu, kaip Jūs žinote vyko mūsų derybos, o gegužės 5 d. Parlamentas gavo Jūsų bei Tyrimų Komisaro vardu Komisaro Dimas pasirašytą laišką, pateikiantį įdomių ir įpareigojančių atsakymų į mūsų klausimus bei į mūsų menamą oponavimą šiam reglamentui. Tenka pripažinti, kad yra numatytas solidus būdas pagreitinti ir racionalizuoti šiuos alternatyvių bandymo metodų patvirtinimo procesus, o prireikus - padaryti juos skaidresnius.
<P>
Šio vakaro mūsų diskusijos taps formalesniu šio klausimo įtvirtinimu. Esu įsitikinęs, kad Jūs patvirtinsite šiuos ketinimus ir taip sudarysite mums galimybę rytoj priimti mūsų sprendimą, su tuo metu padarytais daliniais pakeitimais. Tai atlikus ir patvirtinus įsipareigojimus, kuriuos dabar Jus prašau patvirtinti, nebeliks opozicijos šiam reglamentui. Vietoje oponavimo, bus žiūrima į šiuos įsipareigojimus, tačiau mes toliau kviesime skubos tvarka juos patvirtinti bei kuo skubiau iš dalies pakeisti šį reglamentą, kad, atsiradus pirmai galimybei, į jį būtų įtraukti alternatyvūs bandymo metodai, kurie per tą laiką bus visiškai patvirtinti.
<P>
Dėkoju Jums; atrodo, kad pasisakymą baigiau anksčiau laiko, todėl galime greičiau tęsti savo darbą.
<SPEAKER ID="461" NAME="Günter Verheugen" LANGUAGE="DE">
Pone Pirmininke, ponios ir ponai, ponas Sacconi išties pastatmane į kiek nepatogią padėtį. Pone Sacconi, tai, ką Jūs kritikavote, nebuvo mano paties portfelio dalis, nes bendrą atsakomybę už REACH projektą dalinuosi su ponu Dimas. Būtent todėl pagalvojau, kad man derėtų šį vakarą čia dalyvauti ir patvirtinti Jūsų iškeltus klausimus.
<P>
Komisija pateiks būtinus procedūrinius paaiškinimus - pabrėžiu žodį "būtinus", ir esu Jums labai dėkingas, kad Jūs atkreipėte mūsų dėmesį į šias problemas ir klausimus bei už Jūsų asmeninį ir labai reikšmingą indėlį, kuris padėjo išspręsti šias problemas.
<P>
Tai ką gi mes ruošiamės daryti? Planuojama gerokai suvienodinti ir paspartinti naujų alternatyvių bandymo metodų tikrinimo ir tvirtinimo Komisijos vidaus procedūras. Šiuo tikslu Komisija pradės reguliavimo aktualumo preliminarią analizę, kuri mums padės mokslinio patikrinimo proceso metu sutelkti dėmesį į tuos bandymo metodus, kurie yra tinkamiausi kaip tolesnio tvirtinimo pagrindas.
<P>
Antra, mažinsime procedūrinių etapų skaičių bei nustatysime aiškias laiko ribas dabartiniam procesui supaprastinti ir paspartinti. Visų pirma tai taikoma patariamųjų komitetų darbui bei konsultacijoms su valstybėmis narėmis.
<P>
Trečia, visi svarbūs procedūriniai sprendimai, kuriuos priima Komisija, bus priimi pačių Generalinių Direktorių.
<P>
Ketvirta, užtikrinsime didesnį naujosios procedūrų sekos skaidrumą. Jungtinio tyrimų centro sukurtoje interneto svetainėje bus nuolat skelbiama informacija apie siūlomų alternatyvių metodų nagrinėjimo esamą būklę. Interneto svetainėje taip pat bus pateikiami neigiamų sprendimų, kitaip sakant, sprendimų nutraukti konkretaus bandymo metodo analizę, paaiškinimai. Tai sudarys žmonėms galimybę stebėti kiekvieno metodo nagrinėjimo eigos smulkmenas.
<P>
Komisija taip pat patvirtins priemonių, skirtų optimizuoti tikrinimo ir tvirtinimo procese dalyvaujančių institucijų veiklą. Tai reiškia, kad pirmiausia bus tobulinamas tokių institucijų, kaip Europos cheminių medžiagų agentūra ir Europos vaistų vertinimo agentūra, kurios šiuo metu bando susijungti į tinklą, dalyvavimas ir sąveika.
<P>
Dar daugiau - daugeliu aspektų galima tobulinti bendradarbiavimą su EBPO, ir mes ruošiamės tai daryti. Tai apima ne tik personalo komandiravimą dirbti su EBPO Bandymų rekomendacijų programa, bet ir lėšų skyrimą BRP sekretoriato veiklai finansuoti.
<P>
Svarbus prioritetas yra ir toliau bus alternatyvių bandymo metodų tvirtinimas. Tuo pat metu mes stebėsime EBPO atliekamų darbų eigą, kad nepagrįsto vėlavimo tarptautiniu lygiu atvejais galėtume įgyvendinti patvirtinimo procesą Bendrijos viduje.
<P>
Pone Sacconi, bendradarbiaudamas rengiant REACH, Jūs galėjote įsitikinti, kiek daug dėmesio aš asmeniškai skiriu sparčiai pažangai, tvirtinant alternatyvius metodus. Mes abu sutarėme, kad pažangiausias pasaulyje cheminių medžiagų teisės aktas, kurį patvirtinome priimdami REACH, neturėtų taip smarkiai padidinti eksperimentams naudojamų gyvūnų skaičiaus. Todėl galite toliau pasikliauti mano asmeniniu atsidavimu šiam klausimui.
<SPEAKER ID="462" NAME="Thomas Ulmer" LANGUAGE="DE">
Pone Pirmininke, Komisare, pone Sacconi, ponios ir ponai, mano grupremia pateiktą rezoliuciją. Tuo pat metu noriu padėkoti ponui Sacconi už jo atliktą darbą. Kaip Jūs ką tik pasakėte, REACH išties yra sumanytas kaip geriausias, dinamiškiausias ir pažangiausias cheminių medžiagų teisės aktas pasaulyje; būtent taip ir buvome numatę Lisabonos proceso metu. Būtent dėl šios priežasties yra svarbu, kad jo įgyvendinimas dabar vyktų lygiai taip pat dinamiškai ir tokiu pat tempu. Suvienodindami struktūras ir paspartindami procedūras, mes galime padėti pašalinti daug biurokratinių kliūčių. Visos šalys suinteresuotos, kad eksperimentai su gyvūnais būtų paskutinis pasirinkimas, ir kad eksperimentų su gyvūnais skaičius būtų smarkiai mažinamas.
<P>
Stuburiniams ir primatams teikiama ypatinga apsauga. Būtina, kad alternatyvių bandymų bei bandymų, kuriuose nenaudojami gyvūnai, patvirtinimas būtų paspartintas ir supaprastintas. Pavyzdžiui, siekiant taupyti laiką, atskirais atvejais reikia suteikti pasirinkimo laisvę priimti sprendimus. Atitinkamai, įgyvendinimo procesas turi apimti bandymo metodų pirminę atranką, nustatant pirmenybę pagal jų kokybę; kitaip sakant, pirmiausia turėtų būti tikrinamas tas metodas, kurio sėkmės tikimybyra didžiausia. Svarbu sutrumpinti pereinamuosius laikotarpius ir sumažinti pereinamojo laikotarpio etapų skaičių; taip pat svarbu, kad sprendimų priėmimo procese dalyvautų Generaliniai Direktoriai, kad artimiau bendradarbiautų mūsų agentūros, kad procedūros būtų skaidrios, o informacija, įskaitant Parlamentui teikiamą informaciją, būtų suteikiama nedelsiant.
<P>
Iš dalies dėl Jūsų, pone Verheugen, kartu su Komisarais Dimas ir Potočnik, mums atsiųsto laiško turinio, šiuo metu puoselėju labai dideles viltis, kad šiuo klausimu galime pasiekti pažangos, ir kad REACH praktiškai įrodys, jog yra pats dinamiškiausias cheminių medžiagų reglamentas pasaulyje.
<SPEAKER ID="463" NAME="Satu Hassi">
Verts/ALE grupės vardu. - (FI) Pone Pirmininke, didelpadėka ponui Sacconi, kad veikdamas Aplinkos, visuomenės sveikatos ir maisto saugos komiteto paskirto pranešimo sudarytojo teisėmis, šia tema vykusiose derybose kaip pasiekgerų rezultatų.
<P>
Kai vyko diskusijos dėl naujojo ES cheminių medžiagų teisės akto REACH, vienas iš pagrindinių klausimų, kėlusių visuomenės susirūpinimą, buvo tai, kad gali padaugėti bandymų su gyvūnais. Visos Europos Parlamento politinės grupės laikėsi vieningos nuomonės, kad teisės aktas turi būti įgyvendinamas taip, kad būtų imtasi visų priemonių kuo labiau sumažinti su gyvūnais atliekamų bandymų skaičių, įskaitant kitų, alternatyvių bandymo metodų kuo platesnį naudojimą.
<P>
Apsidžiaugėme gavę žinią iš Europos alternatyvių metodų patvirtinimo centro (ECVAM), kad keli metodai, pasiūlyti kaip alternatyva eksperimentams su gyvūnais, buvo sėkmingai patvirtinti. Todėl labai nustebome sužinoję, kad Komisija ilgai negalėjo patvirtinti tų pačių alternatyvių metodų. Aplinkos komiteto ir Komisijos derybų metu paaiškėjo, kad Komisija ketina laukti, kol šiuos bandymus patvirtins visa Europos bendradarbiavimo ir plėtros organizacija, kurios sprendimą gali sužlugdyti vienintelės valstybės pasipriešinimas. Aplinkos komitetas labai aiškiai pasakKomisijai, kad toks delsimas yra nepriimtinas ir kad mes pasirengę pasinaudoti savo veto teise, kurią numato naujoji komitologijos procedūra.
<P>
Labai džiaugiuosi, kad vėliau surengtos Komiteto paskirto pranešimo sudarytojo, pono Sacconi, ir Komisijos derybos leido pasiekti laimingą rezultatą, ir kad Komisija dabar įsipareigojo paspartinti šių alternatyvių metodų priėmimą, kad būtų sumažintas bandymų su gyvūnais skaičius ir su tais bandymais susijusios kančios. Šis Komisijos laiškas, kurį pasirašKomisarai Dimas, Verheugen ir Potočnik, dabar yra įtrauktas į sprendimo pasiūlymą, kurį Parlamentas turėtų priimti rytoj.
<P>
Labai svarbu, kad ES būtų pasidrengusi savarankiškai priimti sprendimus, kai EBPO vėluoja užbaigti procesą. Nors gali iškilti kliūčių, galutinis rezultatas bus laimingas.
<SPEAKER ID="464" NAME="Marios Matsakis" AFFILIATION="ALDE">
Pone Pirmininke, noriu pridurti, kad ponas Sacconi yra pelnęs pasitikėjimo, efektyvumo ir pagarbos reputaciją, sprendžiant visus su REACH susijusius klausimus. Todėl jis taip pat nusipelno mūsų visapusiškos paramos, priimant šį REACH bandymo metodų reglamento projektą, ir mes jam šią paramą suteiksime. Noriu padėkoti jam už sunkų darbą, kurį jis yra atlikęs šioje srityje.
<SPEAKER ID="465" NAME="Pirmininkas">
Gavau vieną teikimą priimti rezoliuciją pagal Darbo tvarkos taisyklių 108 (5) taisyklę.
<P>
Diskusijos baigtos.
<P>
Balsavimas vyks antradienį.

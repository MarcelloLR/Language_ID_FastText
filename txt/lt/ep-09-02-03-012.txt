<CHAPTER ID="012">
Susirūpinimą kelianti padėtis imigrantų sulaikymo centruose, ypač Majotės ir Lampedūzos salose (diskusijos)
<SPEAKER ID="323" NAME="Pirmininkas">
Kitas klausimas - Tarybos ir Komisijos pareiškimai dėl susirūpinimą keliančios padėties imigrantų sulaikymo centruose, ypač Majotės ir Lampedūzos salose.
<SPEAKER ID="324" NAME="Alexandr Vondra">
einantis Tarybos Pirmininko pareigas. - Gerb. pirmininke, esu dėkingas, galėdamas atkreipti jūsų dėmesį į problemą, susijusią su padėtimi Europos Sąjungoje esančiuose imigrantų ir sulaikymo centruose, iš kurių atkreipėte dėmesį į du konkrečius centrus, t. y. Majotės ir Lampedūzos salose. Gerai žinau apie didelį susidomėjimą, kurį parodėte šiais centrais, apie kai kurių iš jūsų apsilankymus juose ir apie susirūpinimą, kurį išreiškėte dėl kai kurių iš šių centrų.
<P>
Norėčiau pradėti, pabrėždamas du pagrindinius principus, kurie sudaro šiandienos diskusijos pagrindą. Pirmasis yra susijęs su poreikiu iki galo vykdyti įsipareigojimus, kuriuos kalbant apie trečiųjų šalių piliečius, kuriems reikia tarptautinės pasaugos, prisiėmėme, kaip tai įtvirtinta įvairiose tarptautinėse priemonėse. Antrasis yra susijęs su mūsų pagarba imigrantų ir jų šeimos narių žmogaus teisėms ir orumui.
<P>
Mes visi labai gerai žinome apie spaudimą, kylantį dėl Europos Sąjungon atvykstančių migrantų, taip pat prieglobsčio siekiančių asmenų. Šis spaudimas ypač stiprus prie Sąjungos pietų ir rytų sienos.
<P>
Mes reagavome pastaruosius 10 metų kurdami veiksmingą ES prieglobsčio ir migracijos politiką. Vis dėlto labai padidėjęs atvykstančiųjų skaičius rodo, kad šią politiką būtina toliau stiprinti ir vystyti.
<P>
Tai turime daryti viduje, kad nustatytume savo bendras normas ir taisykles prieglobsčio bei migracijos srityje, taip pat mums reikia veikti išorėje, bendradarbiaujant su migrantų kilmės ir tranzito šalimis, kad galėtume veiksmingiau valdyti migracijos srautus.
<P>
Iš tokio požiūrio tikriausiai naudos turėtų visos šalys. ES prieglobsčio ir migracijos politikos vystymas ir formavimas taip pat priklauso nuo jūsų įnašo. Esu dėkingas Parlamentui už teigiamą jo indėlį ir esu įsitikinęs, kad galime konstruktyviai dirbti, toliau kurdami šią svarbią politikos sritį.
<P>
Jūs konkrečiai paminėjote padėtį Majotės ir Lampedūzos salose. Turėtume pasistengti suvokti skirtumą tarp dviejų migracijos srautų rūšių šiais dviem atvejais. Migracijos srautus Majotės ir Lampedūzos salose galima apibūdinti kaip mišrius: kai kurie iš aptariamų trečiųjų šalių migrantų papraštarptautinės apsaugos, o kiti, žinoma, priklauso ekonominių migrantų kategorijai.
<P>
Kalbant apie pirmąją kategoriją - tų, kurie prašo tarptautinės apsaugos - jūsų dėmesį atkreipčiau į galiojančius mažiausius prieglobsčio prašytojų apsaugos reikalavimus, kuriuos nustato 2003 m. priimta Direktyva 2003/9/EB. Ši direktyva valstybių narių jau yra perkelta į nacionalinę teisę ir Komisija privalo užtikrinti, kad šios direktyvos nuostatos būtų tinkamai ir iki galo taikomos.
<P>
2008 m. gruodžio mėn. Komisija pateikEuropos Parlamentui ir Tarybai pasiūlymą iš dalies keisti ir papildyti šią direktyvą. Kadangi šiuo atveju taikoma bendro sprendimo procedūra, Europos Parlamentas bus iki galo įtrauktas į derybas dėl naujojo pasiūlymo. Taryba netrukus pradės svarstyti šį naująjį pasiūlymą ir tikisi glaudžiai su jumis bendradarbiauti.
<P>
Gerbiami nariai žino, kad konkrečiu Prancūzijos užjūrio teritorijos Majotės atveju Bendrijos teisnegalioja.
<P>
Kalbant apie antrąją kategoriją - apie kitus trečiųjų šalių piliečius, kurie neteisėtai pateko į valstybės narės teritoriją -atsakingos valstybių narių institucijos, prieš priimdamos sprendimą dėl jų grąžinimo ir (arba) siekdamos palengvinti tokio sprendimo vykdymą, turi teisę sulaikyti šiai kategorijai priklausančius asmenis. Sulaikymas gali pasitvirtinti kaip vienintelišeitis tais atvejais, kai būtina nustatyti tų trečiųjų šalių piliečių tapatybę, kurie neturi kelionės dokumentų.
<P>
Iki šiol su sulaikymu susiję valstybių narių įstatymai ir jų vykdymas labai skyrėsi. Neseniai priimta Europos Parlamento ir Tarybos direktyva dėl bendrųjų nelegaliai gyvenančių trečiųjų šalių piliečių grąžinimo normų ir procedūrų nustatkonkrečius sulaikymo principus ir taisykles ir šioje srityje buvo žengtas žingsnis nustatant bendrą teisinę sistemą.
<P>
Ši direktyva aiškiai nurodo, kad sulaikymas siekiant išsiųsti gali būti taikomas tik tada, kai konkrečiu atveju ir dėl labai konkrečių ir ribotų priežasčių negali būti taikomos ne tokios priverstinės priemonės. Be to, direktyva nustato, kad sulaikymas turi būti ne ilgesnis, nei tai būtina, jis turi būti pagrįstas raštišku sprendimu, kuriame nurodomos priežastys faktų ir teisės požiūriu, ir jį turi būti įmanoma reguliariai persvarstyti teisme. Taip pat turėtų būti pabrėžta, kad direktyva nustato aiškią didžiausią sulaikymo trukmę ir priežastis, dėl kurių - ribotais konkrečiai atvejais - sulaikymo laikas gali būti pratęstas, tačiau ne ilgesniam nei didžiausiam galimam laikotarpiui.
<P>
Kalbant apie sulaikymo sąlygas direktyva aiškiai nurodo, kad sulaikyti asmenys paprastai turi būti laikomi specialiuose sulaikymo centruose - arba kitais atvejais atskirai nuo įprastų kalinių - ir kad turi būti užtikrinamos kalinių teisės, ypač tų, kurie yra pažeidžiami, įskaitant nepilnamečius ir šeimas.
<P>
Kalbant apie nelegalių imigrantų grąžinimą neseniai priimta Europos Parlamento ir Tarybos direktyva dėl bendrųjų nelegaliai gyvenančių trečiųjų šalių piliečių grąžinimo normų ir procedūrų jau įsigaliojo. Dabar valstybės narės ne ilgiau kaip per dvejus metus turi perkelti jos nuostatas į nacionalinę teisę.
<P>
Ši bendra teisinsistema pabrėžia mūsų aiškų įsipareigojimą užtikrinti, kad su trečiųjų šalių piliečiais, kurie yra sulaikyti siekiant juos išsiųsti, būtų elgiamasi humaniškai ir oriai ir kad būtų gerbiamos jų pagrindinės teisės. Neseniai priėmus atitinkamus įstatymus, ji taip pat nustato bendrai patvirtintas grąžinimo politikos normas.
<P>
Ši sistema ne tik atitinka mano pasisakymo pradžioje išdėstytus principus, bet ir suteikia jiems teisinę galią. Todėl mūsų prieglobsčio ir migracijos politika grindžiama teisinės valstybės principu. Ji užtikrina pagarbą žmogaus teisėms ir asmens orumui.
<SPEAKER ID="325" NAME="Jacques Barrot">
Komisijos Pirmininko pavaduotojas. - (FR) Gerb. pirmininke, kaip ką tik pabrėžA. Vondra, mes dabar iš tikrųjų turime teisinę sistemą, kuri ima pasitvirtinti. Pirmą kartą jos poveikis buvo jaučiamas priėmus Migrantų grąžinimo direktyvą, kuri yra pirmasis horizontalusis dokumentas, suderinantis grąžinimo normas valstybėse narėse. Ji papildo Bendrijos teisę Europos žmogaus teisių konvencijos nuostatomis, o jos įgyvendinimas leis taikyti Bendrijos kontrolės procedūras tikrinant atitikimą acquis.
<P>
Vis dėlto gerai žinau, kad kai kurie iš jūsų laiko šią direktyvą nepakankama. Tačiau man ji yra Bendrijos kontrolės priemonė, kuri gali būti naudojama tikrinant atitikimą acquis. Žinoma, stebėdama jos įgyvendinimą - ir leiskite jums priminti, kad galutinis perkėlimo terminas yra 2010 m. gruodžio 24 d. - Komisija užtikrins griežtą pagrindinių principų laikymąsi kalbant apie pagarbą migrantų teisėms ir ji ypač vertins nuostatų dėl sulaikymo poveikį.
<P>
Pažadėjau sau, kad atidžiai stebėsiu nuostatų perkėlimą, kad būtų galima užtikrinti, jog valstybės narės jos nenaudotų kaip preteksto prailginti sulaikymo trukmę, kurią jos šiandien taiko. Tie, kurie taikneribotą sulaikymo laikotarpį, turės laikytis direktyvoje nustatytų didžiausių leidžiamų laikotarpių.
<P>
Antrasis dokumentas, kuriuo pagrįsime savo veiksmus, yra 2008 m. gruodžio 3 d. Komisijos priimtas dokumentas dėl prieglobsčio prašytojų apgyvendinimo sąlygų. Tikiuosi, G. Deprezai, kad Piliečių laisvių, teisingumo ir vidaus reikalų komitetas galbūt netrukus nagrinės šį dokumentą, kad galėtume toliau plėtoti šią naują prieglobsčio suteikimo politiką.
<P>
Atkreipčiau dėmesį, kad šiame dokumente pateiktos aiškios sulaikymo taisyklės, jis visiškai atitinka žmogaus teises ir taiko sulaikymą tik išskirtiniais atvejais. Žinoma, čia mes kalbame apie prieglobsčio prašytojus. Antra, jame labiau atsižvelgiama į pažeidžiamų prieglobsčio prašytojų poreikius ir jis leis jiems lengviau patekti į darbo rinką. Taigi, dabar turime teisinę sistemą ir ji, žinoma, turi būti pradėta taikyti.
<P>
Dabar norėčiau sugrįžti prie klausimo, kurį Parlamentas norėjo iškelti šioje diskusijoje. Komisija žino apie sudėtingą padėtį, su kuria susiduria Italijos valdžios institucijos dėl masinio nelegalių imigrantų ir prieglobsčio prašytojų antplūdžio šalies pietinėje pakrantėje, ypač Lampedūzoje. Iki šiol Italija suteikdavo galimybę patekti savo teritorijon, taip išgelbėdama daugelio migrantų gyvybes, nors buvo įvesta procedūra, kuri tam tikromis sąlygomis gali būti naudojama nagrinėjant prieglobsčio prašymus. Komisija taip pat pažymi, kad pusėje individualių atvejų Italija pripažino tarptautinės apsaugos būtinybę taip parodydama, kad šiuose srautuose esama ir prieglobsčio prašytojų, ir nelegalių imigrantų.
<P>
Keletą metų Komisija surasdavo finansinių išteklių, kurie buvo skiriami paremti kai kurias valstybes nares, įskaitant Italiją. Taip būdavo Prezidiumo projekto ir Europos pabėgėlių fondo neatidėliotinų priemonių atveju. Be to, prieš keletą savaičių Komisija patvirtino neatidėliotiną 7 mln. EUR pagalbą.
<P>
Jei Italija mano, kad tai būtina, Komisija pasirengusi apsvarstyti naują neatidėliotinos pagalbos iš 2009 m. biudžeto prašymą, kad būtų galima pagerinti priimančias struktūras Lampedūzoje, Sicilijoje ir žemyninėje dalyje, taip gerinant Italijos valdžios institucijų galimybes tinkamomis sąlygomis nagrinėti individualią migrantų padėtį. Greitai vyksiu į Lampedūzą, taip pat į Maltą, kad galėčiau vietoje ištirti padėtį.
<P>
Taip pat gerai žinau, kad vienu iš problemos sprendimo būdų yra patikimos bendradarbiavimo su Libija, kuri yra pagrindinmigracijos maršrutų iš Rytų Afrikos tranzito šalis, sistemos kūrimas. Tikiu B. Ferrero-Waldner pastangomis šiuo metu vykstančiose darybose greitai pasiekti rezultatų. Iš tikrųjų tai yra vienas iš svarbiausių dalykų ir kol nesibaigs šios derybos, bus labai sunku spręsti visas problemas, su kuriomis susiduriame.
<P>
Dabar sugrįšiu prie Majotės. Nors Migrantų grąžinimo direktyva apima konkrečias taisykles dėl sulaikymo sąlygų, ypač atkreipiant dėmesį į nepilnamečius ir šeimas, šios Bendrijos taisyklės šiuo metu nėra taikomos Majotės teritorijai. Europos Sąjunga pripažįsta Majotės teritoriją priklausant Prancūzijai, tačiau ji turi užjūrio valdos ar teritorijos, o ne tolimiausio regiono statusą. Todėl joje negalioja civilinteisė, nors tiesa, kad Prancūzija turi atsižvelgti į Europos Tarybos pastabas ir prašymus, ir aš tikiu, kad Prancūzijos valdžios institucijos šiuo metu svarsto kitokių priėmimo sąlygų Majotėje užtikrinimo klausimą. Nepaisant to, tiesa, kad nėra galimybės tinkamai taikyti Europos teisę, nes Sąjungos teisės negalima tiesiogiai taikyti teritorijoje, kuri nėra tolimiausias regionas.
<P>
Tai yra pastabos, kurias norėjau jums išsakyti. Dar kartą pakartojant, leiskite man perduoti Parlamentui, kad nelegalių imigrantų, ypač prieglobsčio prašytojų, priėmimo sąlygoms skiriu visą savo dėmesį ir man jos yra svarbiausias dalykas. Būtent todėl vyksiu šių vizitų, kad vietoje pamatyčiau esamą padėtį.
<P>
Bet kuriuo atveju norėčiau padėkoti Parlamentui už pradėtą diskusiją.
<SPEAKER ID="326" NAME="Margie Sudre">
PPE-DE frakcijos vardu. - (FR) Gerb. pirmininke, Komisijos nare, A. Vondra, ponios ir ponai, mūsų Parlamentas didžiuojasi, kad nesiliaudamas gina pagarbą žmogaus orumui bet kokiomis aplinkybėmis, žinoma, įskaitant tokias sąlygas, kuriomis laikomi nelegalūs imigrantai.
<P>
Sutelksiu dėmesį į administracinio sulaikymo centro Majotėje atvejį, su kurio problemomis esu labai gerai susipažinęs. Gyvenimo standartų skirtumai ir ekonominio bei socialinio išsivystymo skirtumai tarp šio Indijos vandenyno archipelago salų skatina daugelį Komorų salų gyventojų įveikti 70 kilometrų atstumą, kuris juos skiria nuo Majotės, kuri yra Prancūzijos departamentas, kaip jūs, pone J. Barrotai, sakėte, ir būdama OCT (užjūrio valda ir teritorija) ji nėra Europos teritorija.
<P>
Nelegaliai Majotės saloje gyvenantys žmonės sudaro 30 proc. gyventojų. Taip, jūs teisingai išgirdote - aš pasakiau 30 proc. gyventojų. Tai yra procentinimigrantų dalis, su kuria, ačiū Dievui, nesusiduriame Europos šalyse. Žinoma, tai yra pagrindinis neigiamas poveikis mahorų visuomenei ir didelių sunkumų priežastis viešosios infrastruktūros ir paslaugų, nusikalstamumo ir nelegalaus darbo srityje.
<P>
Prancūzijos valdžios institucijos gerai žino apie šiuos sunkumus. Ką tik buvo baigti šiuo metu veikiančio sulaikymo centro remonto darbai siekiant iš esmės pagerinti sulaikytų asmenų gyvenimo sąlygas. Greta šių laikinų priemonių, Prancūzijos Vyriausybtaip pat nusprendstatyti naują sulaikymo centrą, kuris turėtų tinkamesnius pajėgumus ir atitiktų nacionalinius standartus. Jis turėtų būti atidarytas 2011 m. birželio mėn.
<P>
Europa neseniai patvirtino bendras taisykles, todėl gali prisidėti prie legalios pasaulinės imigracijos, tačiau neturėtume slėpti fakto, kad kai kuriuose regionuose susiduriama su kraštutinėmis padėtimis. Paženklindami antspaudu Majotės sulaikymo centrą, greičiau ar veiksmingiau neišspręsime šios problemos, nes įtampą saloje sukelia migracijos spaudimas.
<P>
Kadangi Majotnetrukus ketina žengti savo ateičiai svarbų istorinį žingsnį, siekdama tapti Prancūzijos užjūrio departamentu, ir įgijusi Sąjungos tolimiausio regiono statusą vėliau prisijungti prie Bendrijos teritorijos, tai esu įsitikinės, kad mahorams labiau reikia mūsų pagalbos, o ne kritikos.
<SPEAKER ID="327" NAME="Claudio Fava" LANGUAGE="IT">
Gerb. pirmininke, ponios ir ponai, "Jei nori užkirsti kelią nelegaliai imigracijai, turi būti nemaloniu. Imigrantai atvyksta todėl, kad čia lengviau patekti ir niekas jų neišsiunčia atgal, tačiau būtent dėl šios priežasties nusprendėme pakeisti savo poziciją" - tai Italijos vidaus reikalų ministro, R. Maroni žodžiai. Tai panašu į politikos parodiją, o be to, tai yra Italijos Vyriausybės politika. Man atrodo aišku, kad šiai politikai būdinga gili panieka tam, apie ką čia diskutuojame, ir taisyklėms, kurias mums duoda Europos Sąjunga.
<P>
Šiandien mes kalbėjome apie Gvantanamo uždarymą. Manau, kad mums reikia skubiai kalbėti apie Lampedūzos uždarymą: apie laikinojo apgyvendinimo ir pagalbos centrą Lampedūzoje, nes pastaraisiais mėnesiais jis buvo pavaizduotas kaip atviras kalėjimas. Tarybai pirmininkaujanti valstybnarpagrįstai priminteisinę sistemą, kurią taip pat minėjo J. Barrot - pagal ją prievarta turi būti naudojama tik išimtiniais atvejais, sulaikymas taikomas tik esant visiškai aiškioms priežastims ir kiek įmanoma trumpesnį laiką - t. y. teisinę sistemą, kuri iš esmės ir formaliai kasdien pažeidinėjama Lampedūzoje.
<P>
Dauguma iš tų, kurie gyvena Lampedūzoje, yra prieglobsčio prašytojai. Taryba priminmažiausias normas, kurias numato 2003 m. patvirtinta Direktyva dėl prieglobsčio prašytojų; šios taisyklės yra iš esmės ir formaliai pažeidinėjamos. Dažnai šiems asmenims taikomas 180 dienų sulaikymo laikotarpis, įskaitant tuos asmenis, kurie bėga nuo politinio persekiojimo ar karo. Visa tai, žinoma, yra teisinio barbarizmo aktai, tačiau jie matuojami skaičiais, kuriuos mums pateikia laikraščiai. 2008 m. bandydami perplaukti Viduržemio jūrą mir1200 žmonių. Iš tų, kuriems pavyko išgyventi, dauguma išgyveno Lampedūzos kančias.
<P>
Todėl, gerb. pirmininko pavaduotojau, kviečiu jus apsilankyti Lampedūzoje, kaip jau patys žadėjote, vykti ten kiek įmanoma greičiau ir (jei galėčiau patarti) apie tai, kad vykstate į Lampedūzą, pranešti paskutiniu momentu. Priešingu atveju dėl jūsų jie išblizgins šį centrą kaip pokylių salę ir privers jus patikėti, kad tai yra tas sulaikymo centras, apie kurį kalbame šį vakarą.
<SPEAKER ID="328" NAME="Jeanine Hennis-Plasschaert">
ALDE frakcijos vardu. - (NL) Pranešimai apie tragedijas, vykstančias prie mūsų išorinių sienų, yra aiškūs kaip dieną. Esama didelio būtinumo ir taip yra jau ilgą laiką. Tai yra dalykas, kurį Taryba jau ne kartą pažymėjo, tačiau tik popieriuje. Su visa būtina pagarba, pone, einantis Tarybos Pirmininko pareigas, mes, žinoma, esame dėkingi už jūsų pasisakymą, bet tai jau girdėjome. Tai tik tušti žodžiai ir jokių veiksmų. Galima būtų laikyti netgi ironišku, kad šią savaitę taip pat balsuosime dėl R. Roure pranešimo. Šiame pranešime pateikiami mūsų rezultatai, patvirtinantys mūsų apsilankymus visuose karštuose taškuose, įskaitant Lampedūzą. Europos Sąjunga atsilieka ir atsilieka nemažai.
<P>
Pone, einantis Tarybos Pirmininko pareigas, mes norėtume sužinoti, ar jūs bent pasistengėte perskaityti mūsų tarpines ataskaitas? Tampere, Hagos programa, Prancūzijos parengtas Imigracijos ir prieglobsčio paktas, o netrukus ir Stokholmo programa: visi šie puikūs žodžiai yra tikra priešingybtikrovei. Pagaliau ši tikrovmums parodo, kad Europos Sąjungai vis dar reikia daug nuveikti, kai kalbama apie savo atsakomybės pripažinimą. Solidarumo stoka sukrečia. Niekas, nvienas asmuo šiame Parlamente, nesako, kad tai lengvas uždavinys. Žinoma, sunku tinkamai sutikti didelius imigrantų ir prieglobsčio prašytojų srautus, tačiau tame nėra nieko naujo.
<P>
Dabar vyksta šiuo metu turimų priemonių persvarstymas, tačiau aš jau turiu abejonių, ar tai leis pasiekti norimų rezultatų. Patirtis išmokė, kad gyvybiškai svarbiais momentais Taryba paprastai pakeičia savo nuomonę. Įrodyta, kad teoriškai valstybės narės siekia išsamaus teisės suderinimo, tačiau tikrovėje jos priima sprendimus, kurie turi visiškai priešingą poveikį. Tada didžiausias bendras vardiklis staiga pavirsta mažiausiu, o gal tai buvo mano paskutinių penkerių metų patirtis. Ir čia mes nekalbame apie įgyvendinimo užtikrinimą.
<P>
Kaip jau šiandien sakiau kitoje diskusijoje, turėtų būti aišku, kad nei Europos Komisija, nei Europos Parlamentas neturi stebuklingos lazdelės, kadangi vėliau šioje srityje privalės imtis veiksmų Taryba ir valstybės narės.
<SPEAKER ID="329" NAME="Cristiana Muscardini" LANGUAGE="IT">
Gerb. pirmininke, ponios ir ponai, aš apgailestauju, kad dėl rinkiminių priežasčių G. C. Fava buvo priverstas pasakyti dalykų, kurie nėra tiesa. Po rinkimų kampanijos aš jam apie juos priminsiu. Tačiau jis rodo tokį susidomėjimą Lampedūzos problema, kad jau paliko Rūmus - Rūmus, kurie turėtų reikšti dėkingumą už nuoširdų Lampedūzos gyventojų priėmimą pastaraisiais metais.
<P>
Vietoj to turėtume pabrėžti Europos Sąjungos delsimą, sprendžiant daugelį problemų, susijusių su nelegalia imigracija, paskirstant palaikymą ir pagalbą pavojuje esančioms valstybėms, turinčioms išorines sienas. Kai kurios valstybės neparodsutikimo, kurį parodItalija tūkstančiams bejėgių žmonių, kurie rizikavo paskęsti jūroje dėl prekiautojų žmonėmis kaltės ir daugelio ne Europos šalių vyriausybių, kurios nesilaikpasirašytų nelegalios imigracijos kontrolės susitarimų, inertiškumo. Mes prašome specialios finansinės paramos, kad galėtume pasiekti žmones, kurie gyvena pasienio zonose ir kurie yra geografiškai neapsaugoti nuo nelegalių imigrantų atvykimo. Pagalba taip pat galėtų būti suteikta sukuriant laisvas zonas, kurios paskatintų investicijas iš įvairių šaltinių, ir mokestinę paramą, kuri nėra numatyta Stabilumo pakto susitarimuose.
<SPEAKER ID="330" NAME="Monica Frassoni" LANGUAGE="IT">
Gerb. pirmininke, ponios ir ponai, Komisijos nary, iš jūsų kalbų suprantu, kad tarptautinir Europos Bendrijų teisyra nuolat pažeidinėjama Lampedūzoje. Vis dėlto visi jūsų pasisakymai išlieka formalūs ir atspindi palankią nuomonę, tačiau veiksmų nebus imtasi. Baiminuosi, kad tai ypač tinka A. Vondros atveju.
<P>
Abejoju, ar Europos Sąjunga yra numačiusi kokių nors priemonių šiai problemai išspręsti: asmenys sulaikomi neteisėtai, neteisėto sulaikymo sąlygos yra akivaizdžios, kyla grėsmė, kad teisį prieglobstį bus iš esmės panaikinta. Europos Sąjunga yra vienintelorganizacija, ir J. Barrot tai labai gerai žino, ji gali padėti Italijai ir kitoms šalims išsivaduoti iš šios padėties.
<P>
Štai todėl, Komisijos nary, aš labai nerimauju dėl pranešimo apie naują pinigų skyrimą Italijai, nenumatant sąlygų. Kaip jie bus išleisti? Ar Komisijos narys žino, kad taip kritikuotai vykdomai kontrolei, kitais žodžiais, romų sąrašo sudarymui, praeitais metais Europa buvo skyrusi finansavimą? Tai buvo pateikta jūsų spaudos leidiniuose. Taigi kaip mes galime pasitikėti tokiais veiksmais?
<SPEAKER ID="331" NAME="Giusto Catania" LANGUAGE="IT">
Gerb. pirmininke, ponios ir ponai, vakar R. Maroni pranešė, kad niekas negali būti geranoriškas nelegalių imigrantų atžvilgiu, tačiau daugybę dienų ir mėnesių R. Maroni buvo nusiteikęs prieš migrantus, kurių padėtis yra nepastovi.
<P>
Aš tai sakau, nes Lampedūzos kritinės padėties, t. y., vadinamosios Lampedūzos kritinės padėties, kuri trunka jau 10 metų, - todėl man tai atrodo panašu į pleonazmą vadinti tai kritine padėtimi - siekir ją sukūrItalijos vyriausybė. Iš tiesų, pasirinkdama R. Maroni, vyriausybpriėmsprendimą daugiau neleisti migrantams išvykti iš Lampedūzos. Laikinojo apgyvendinimo centre uždaryta mažiausiai 1,8 tūkst. žmonių, vyriausybei nesutvarkius jų pervežimo reikalų. Jie yra laikomi tokiomis nežmoniškomis ir orumą žeminančiomis sąlygomis, kad centras tapo tikra demokratijos stokojančia kritine vieta.
<P>
Dabar aš tikiu, kad Lampedūzoje tikrai yra kritinpadėtis, kitaip sakant, ten būtina įkurti tam tikrą teisinę laisvą zoną, vietą, į kurią imigrantai patektų ir būtų išsiųsti, netiriant kiekvieno atvejo individualiai. Remiantis JT pabėgėlių reikalų vyriausiojo komisaro biuro duomenimis, mažiausiai 75 proc. tų, kurie į Italiją atvyksta jūra, suteikiama teisprašyti prieglobsčio. Taigi jei R. Maroni praktika būtų įgyvendinama, tikėtina, kad migrantai neturėtų teisės į prieglobstį kadangi Italijos vyriausybės pageidavimu jie būtų nedelsiant išsiųsti iš Lampedūzos.
<P>
Taigi dėl Italijos vyriausybės vykdomos politikos ten tikrai yra kritinpadėtis. Lampedūzos gyventojai tai suprato, ponia C. Muscardini. Jie netgi suorganizavo visuotinį streiką prieš vyriausybę, prieš jos imigracijos politiką tam, kad nebūtų atidarytas centras, skirtas skubiam išsiuntimui iš tos vietos įgyvendinti, centras, kuriame asmuo būtų identifikuojamas ir išsiųstas. Jie taip pat prašItalijos vyriausybės pakeisti savo poziciją dėl laikinojo apgyvendinimo centro.
<P>
Gerai, kad Komisijos narys J. Barrot vyksta į Lampedūzą per artimiausias keletą dienų, ir aš tai vertinu. Aš paruošiau aplanką ir nusiunčiau jį J. Barrotui. Artimiausiomis dienomis mano frakcija taip pat sudarys delegaciją, kuri vyks į Lampedūzą.
<SPEAKER ID="332" NAME="Johannes Blokland">
IND/DEM frakcijos vardu. - (NL) Prieš gerus dvejus ar trejus metus 2005 ir 2006 m. Piliečių laisvių, teisingumo ir vidaus reikalų komiteto delegacija lankėsi įvairiuose pabėgėlių centruose. Apsilankius Lampedūzoje, buvo aplankytos tokios vietos kaip Kanarų salos, Nyderlandai ir Lenkija. Ataskaitos apie šiuos vizitus sukėlkarštas diskusijas, o šis Parlamentas paragino Tarybą ir Komisiją imtis veiksmų.
<P>
Šį rytą mes aptarėme pasiūlymą kovoti su nelegaliu darbu, Tarybai tame nedalyvaujant. Valstybės narės per dvejus metus turi perkelti šias direktyvas į savo teisės aktus. Imigracijos klausimas yra skubus, todėl ir dvejų metų laikotarpis yra per ilgas. Diskutavome dėl Lampedūzos trejus metus ir kiekvieną kartą aptariame priemones, kurios panaikintų nelegalią imigraciją. Įgyvendinus kiekvieną priemonę vis dėlto paaiškėja, kad po trumpalaikio sumažinimo imigrantų padaugėja. Tai šokiruoja, kad dar kartą reikia aptarti priėmimo Lampedūzijoje klausimą. Pasirodo, Parlamento ataskaitos dėl priėmimo padėties yra visiškai neveiksmingos. Todėl norėčiau kreiptis į Tarybai pirmininkaujančią šalį, kad tai taptų jos prioritetu.
<P>
Žinau, kad 2007 m. daugiau nei 12 tūkst. imigrantų atvyko į Lampedūzą, o 2008 m. šis skaičius išaugo iki daugiau kaip 30 tūkst. statant sulaikymo centrą nebuvo numatyta, kad reikėtų sutalpinti tiek žmonių. Mes tą žinome jau trejus metus. Senosios NATO bazės yra rekonstruojamos, kad būtų galima sutalpinti daugiau imigrantų, bet tai nėra tinkamas sprendimas. Norėčiau išgirsti iš Tarybos, ką ketinama daryti, siekiant paremti Italijos iniciatyvas pagerinti priėmimo sąlygas. Galbūt prie to galėtų prisidėti Frontex, o gal kitos valstybės narės yra pasiruošusios paremti Italiją finansiškai ir teikti įrangą?
<P>
Praėjusį vakarą per dvidešimtos valandos naujienas visi Nyderlandai matė, kokia padėtis yra Lampedūzoje, tačiau durys dar kartą buvo uždarytos tiek žurnalistams, tiek NVO. Norėčiau paraginti Italiją būti atvirą ir skaidrią dėl elgesio su imigrantais Lampedūzoje.
<SPEAKER ID="333" NAME="Koenraad Dillen" AFFILIATION="NI">
(NL) Visi jau daugelį metų žino apie Lampedūzijos problemas. Apvirtę laivai su vargšais prieglobsčio prašytojais Europos pakrantėse pastaraisiais metais tapo įprastu įvykiu. Dešimtys tūkstančių žmonių stengėsi pasiekti Europą, suvilioti nesąžiningų žmonių prekeivių, kurie yra pasirengę atvesti ekonominės gerovės ieškotojus į Europą už dideles pinigų sumas.
<P>
Neketinu sušvelninti savo žodžių, tačiau kai aš sakau, kad Lampedūzos padėtis yra pirmoje ir svarbiausioje vietoje, nesėkmingas Europos imigracijos politikos įgyvendinimas neturėtų būti siejamas su Italijos vietos valdžios institucijomis ar Lampedūzos tauta. Europa turėtų išdrįsti aiškiai pranešti, kad esant beviltiškai padėčiai reikia imtis žūtbūtinių priemonių. Mes turime griežtai bausti prekeivius žmonėmis, o jų bausmės negali būti per lengvos. Tai turėtų būti derinama su griežta prieglobsčio politika, kuri parodytų visam pasauliui, kad Europa ketina rimtai saugoti savo sienas.
<P>
Europa turėtų sekti Šveicarijos pavyzdžiu, kuri prieš dvejus metus nusprendsugriežtinti imigracijos ir prieglobsčio teisines sąlygas. Tai yra vienintelis būdas prekeiviams žmonėmis ir ekonominės gerovės ieškotojams leisti aiškiai suprasti, kad Europa yra pasirengusi ginti savo sienas, kad būtų išvengta socialinių katastrofų. Tik tada tokia kaip ši šiandien vykstanti diskusija ateityje bus nereikalinga.
<SPEAKER ID="334" NAME="Stefano Zappalà" AFFILIATION="PPE-DE">
(IT) Gerb. pirmininke, ponios ir ponai, niekas šiuose Rūmuose manęs nebestebina. Tačiau asmuo, kuris pernai liepos mėn. kalbėdamas tuo pačiu klausimu pasakė, kad jam yra gėda būti Italijos piliečiu, neturi kito pasirinkimo, o tik patvirtinti G. C. Favos pareiškimus. Apgailestauju, kad jo nėra Rūmuose. Būtų įdomu sužinoti, kiek balsų jis gauna savo mieste ir kokiam skaičiui rinkėjų jis atstovauja.
<P>
Vis dėlto, gerb. pirmininke, kai kurie žmonės šiuo klausimu pasakkeletą nesuprantamų ir kvailų dalykų. Tikiuosi ir tikiu, kad Komisijos narys J. Barrot artimiausiu laiku aplankys Maltą, Lampedūzą ir kt. ir supras, kaip blogai, kad Europos bendrija nevykdo politikos šiuo klausimu, nes tiesa, ponai J. Barrotai, A. Vondra, yra būtent tokia: nėra jokios Bendrijos politikos. Kokia yra to pasekmė? Kai kurie kvaili neišprusę žmonės gali kėsintis į tai, kas iš tikrųjų yra piliečių, asmenų ir, visų pirma, nacionalinių vyriausybių patirta tragiška tikrovė.
<P>
Manau, kad reikia jums pateikti keletą skaičių. 2007 m. apie 11 tūkst. imigrantų atvyko į Lampedūzą. 2008 m. atvyko tris kartus daugiau - apie 31 tūkst. Netiesa, kad prieglobsčio prašytojų skaičius atitinka bendrą migrantų skaičių; jie sudarmaždaug vieną dešimtąją. Du tūkstančiai migrantų atvyko per tris dienas, gruodžio 26-28 d., t. y. Šv. Stepono dieną ir iš karto po Kalėdų. Per 3 dienas buvo išnagrinėti 76 prašymai. Iš šių 76 prašymų suteikti prieglobstį 36 buvo patenkinti, 3 buvo atidėti, o likusieji ... Aš jau beveik baigiu, pone pirmininke. Po pareiškimų, kurie jau buvo padaryti, būkite kantrūs. Tada M. Frassoni atsakys, kai jūs to pageidausite, kai jums atrodys tinkamas tam metas bet kokiomis aplinkybėmis, jokių problemų.
<P>
Dabar svarbūs tikri faktai: Lampedūza, Malta ir kiti neša siaubingą naštą. Piliečių nepykdo Italijos vyriausybė. Juos pykdo tai, kad jie patys nebegali pakelti šios padėties. Todėl šis Parlamentas, užuot kaltinęs teisėtas institucijas, kurios daro viską, ką gali, turėtų padėti įgyvendinti Europos Sąjungos pareigas.
<SPEAKER ID="335" NAME="Martine Roure" AFFILIATION="PSE">
(FR) Gerb. pirmininke, nuo 2005 m. mes buvome labai sujaudinti migrantų, laikomų Lampedūzos saloje, kurių skaičius gerokai viršija jos realius apgyvendinimo pajėgumus, katastrofiškos padėties.
<P>
Padėtis yra sudėtinga šioje mažoje saloje, kuri 2008 m. viena turėjo priimti beveik 31,7 tūkst. atvykusių imigrantų. Šie masiniai srautai buvo pradėti kontroliuoti pastaraisiais metais, kai šie migrantai buvo išsiųsti į kitus Italijos teritorijoje esančius centrus.
<P>
Šie perkėlimai buvo nutraukti po to, kai vidaus reikalų ministras priėmsprendimą to nebedaryti, o mes matome rimtą padėties pablogėjimą. Tačiau Prezidiumo projektas, kuris yra bendrai vykdomas Vidaus reikalų ministerijos, Vyriausiojo komisaro pabėgėlių reikalams ir Italijos Raudonojo Kryžiaus ir dalinai finansuojamas Europos Sąjungos, tapo gero migrantų priėmimo administravimo pavyzdžiu. Sprendimas užbaigti perkėlimus į Italiją sukėlrealią problemą pasinaudoti prieglobsčio procedūromis.
<P>
Kalbant apie Majotę, nuo 2007 m. žinojome, kad Pamandzi centro nominalus pajėgumas buvo viršytas. Paaiškėjo, kad ten buvo įsikūrę 204 žmonės, daugiausia nepilnamečiai, kai ten daugiausia telpa 60 žmonių.
<P>
Dabartinės sąlygos yra katastrofiškios: vyrai miega ant grindų; nėra jokios patalynės ir tualeto reikmenų, moterys ir vaikai turi naudotis tais pačiais tualetais. Sulaikymo sąlygos yra žeminančios ir žeidžiančios žmogaus orumą.
<P>
Migracijos spaudimas yra iš tiesų labiau jaučiamas šiose teritorijose, tačiau kiekvieno asmens orumas privalo būti užtikrinamas ir kiekvienas atvejis turi būti ištirtas pagal įstatymą. Jau buvo pareikšta, kad mums neišvengiamai reikia tikros Europos prieglobsčio ir imigracijos politikos solidarumo Sąjungos mastu.
<P>
Mes to prašėme Europos Parlamento jau keletą metų ir todėl iš naujo kreipiamės į Tarybą.
<SPEAKER ID="336" NAME="Roberta Angelilli" AFFILIATION="UEN">
(IT) Gerb. pirmininke, ponios ir ponai, Komisijos nary, esate visiškai sveiko proto žmogus ir todėl, prisijungdama prie kitų valstybių narių, kviečiu jus nuvykti į Lampedūzą, ir prašau jūsų vykti ten be išankstinio įspėjimo, kad pats asmeniškai sužinotumėte, kaip sunku valdyti tokio pobūdžio nepaprastąją padėtį.
<P>
Tai padėtis saloje, kuri yra tik keleto kvadratinių kilometrų dydžio, kur tūkstančių tūkstančiai žmonių buvo nuolatos išlaipinami daugelį metų - ir per šį laikotarpį keitėsi kairiųjų ir dešiniųjų pakraipų vyriausybės. Kai kurie iš šių žmonių miršta kelionės metu dėl nežmoniškų sąlygų, į kurias jie pateko dėl nesąžiningų prekeivių žmonėmis. Ką vis dėlto reikia daryti - nepaisyti taisyklių? Norint tęsti galimą repatriaciją ar patikrinti, ar jie turi politinio pabėgėlio statusą arba siekia, kad jiems būtų suteiktas politinis prieglobstis, šių žmonių tapatybturi būti nustatoma, ir tai akivaizdžiai užtrunka. Taigi pakaks demagogijos! Italija moka labai didelės atsakomybės kainą, kuri yra neproporcinga tiek finansinei, tiek teisinei paramai, kurią teikia Europos Sąjunga.
<SPEAKER ID="337" NAME="Nils Lundgren" AFFILIATION="IND/DEM">
(SV) Deja, nviena valstybšiame pasaulyje negali turėti nevaržomos imigracijos. Skirtumai tarp įvairių valstybių yra pernelyg dideli, ir todėl kyla problemų, apie kurias dabar kalbame. Tie, kurie atvyksta, paprastai prisistato kaip prieglobsčio prašytojai. Kai tai vyksta, mes turime laikytis teisės normų. Mes turime elgtis su šiais žmonėmis kaip su laisvais piliečiais ir juos gerbti. Mes turime apsaugoti jų žmogaus teises, kol nagrinėjamas klausimas, ar jie yra prieglobsčio prašytojai, ar ne. Tai, apie ką mes dabar kalbame, man atrodo labai keista.
<P>
Kodėl tie, kurie atvyksta į Lampedūzos salą, turi būti priversti ten likti visam laikui? Kaip sakprieš tai kalbėjęs, pavyzdžiui, jei žmonės užplūs nedidelį miestelį Pietų Švedijoje, mes negalime tikėtis, kad jie ten liks. Jie, žinoma, bus apgyvendinti po visą valstybę, kol bus teisiškai išnagrinėtas jų atvejis. Tas pats turi būti daroma Italijoje.
<SPEAKER ID="338" NAME="Maddalena Calia" AFFILIATION="PPE-DE">
(IT) Gerb. pirmininke, ponios ir ponai, kova su nelegalia imigracija, atsižvelgiant į jos mastą ir pasekmes, yra problema, kuri turi būti sprendžiama Bendrijos lygmeniu, kadangi tik Europos Sąjunga turi reikiamą politinę įtaką, siekiant priimti veiksmingus sprendimus ir kontroliuoti šį reiškinį. Jokia individualiai veikianti valstybnegalėtų pasiekti reikiamų rezultatų.
<P>
Laukiant, kol Europa įgyvendins savo strategijas, Italijos Vyriausybspartina darbą tiek dėl Europos imigracijos ir prieglobsčio pakto, kurį Europos Vadovų Taryba priėm2008 m. spalio mėn., tiek dėl 2008 m. gruodžio mėn. Grąžinimo direktyvos. Tai svarbus darbas tiek vidaus, tiek tarptautiniu lygmeniu.
<P>
Nacionaliniame lygmenyje buvo pateikta daug kritikos, kuri, mano nuomone, yra nesąžininga, dėl Vidaus reikalų ministro R. Maroni pasiūlymo dėl Tapatybės nustatymo ir išsiuntimo centro, kuris atskirais atvejais įgyvendintų tiesioginės repatriacijos politiką, įkūrimo saloje. Šis pasirinkimas nepažeidžia pagrindinių nelegalių migrantų, pabėgėlių ir prieglobsčio ieškotojų teisių, kaip teigkelių partijų atstovai. Kad tai įrodyčiau, aš paminėsiu tik kelis skaičius apie Lampedūzą, kurie jau buvo pateikti: 2009 m. sausio mėn. buvo išnagrinėti 76 prašymai; iš jų 36 buvo patenkinti, trijų nagrinėjimas buvo atidėtas ir 37 buvo atmesti. Visi prieglobsčio prašytojai, priešingai, buvo perkelti iš salos į centrus, esančius Trapani, Bari ir Crotone. Kitaip tariant, tie, kurie turėjo teisę, buvo priimti.
<P>
Kalbant apie tarptautinį lygmenį, Italijos parlamentas artimiausiu metu ketina ratifikuoti susitarimą su Libija, kurio 19 straipsnis aiškiai nurodo, kad turi būti nustatyta efektyvesnLibijos sausumos sienų kontrolės sistema, siekiant užkirsti kelią nelegaliai imigracijai. Be to, ministrai R. Maroni bei F. Frattini praeitą savaitę susitiko su Tuniso valdžios atstovais, siekiant sudaryti susitarimą dėl readmisijos su šia valstybe, o tai yra būtina nuosekliai vykstančios repatriacijos sąlyga. Idėja, kurios mes turime laikytis čia, Parlamente, kaip jau minėjo Pirmininko pavaduotojas J. Barrot, yra tai, kad mes turime būti labai tvirti dėl nelegalios imigracijos, tačiau tuo pačiu metu būti svetingi ir palaikyti tuos, kurie integruojasi ir prisideda prie mūsų valstybių socialinės bei ekonominės plėtros.
<SPEAKER ID="339" NAME="Wolfgang Kreissl-Dörfler" AFFILIATION="PSE">
(DE) Gerb. pirmininke, gerb. J. Barrotai, džiaugiuosi dėl to, kad norite aplankyti Lampedūzą, tačiau patariu jums vykti ten netrukus, iš anksto nepranešus, kitaip jūs pamatysite, kad jums yra pateikiama gryna apgaulė. Kai mes ten lankėmės, stovykla buvo sutvarkyta ir sulaikytieji buvo pakeisti marionetėmis. Jūs turėtumėte paskubėti, kol S. Berlusconi ir M. Maroni nepavertLampedūzos Europos naujuoju Alkatrazu, kur toliau laikytų piliečius nelaisvėje.
<P>
Žinoma, mes, būdami Europos Sąjungoje, turėtumėme parodyti solidarumą. Mes turime nustatyti kvotas pabėgėliams, kurios būtų paskirstytos tarp valstybių narių ir kurios taip pat apimtų pabėgėlius, kurie atvyksta per "žaliąją sieną". Jie sudaro gana nemažą dalį.
<P>
Tai, kas vyksta, - mes lankėmės daugelyje stovyklų, - yra pasibaisėtina ir visiškai nežmoniška. S. Berlusconi sako, kad jie gali eiti ir gerti alaus, kai tik jie to nori. Tai parodo šio žmogaus intelekto lygį,
<P>
kitaip sakant, jo nebuvimą. Aš noriu, kad tai taptų žinoma.
<P>
Tokie žmonės kaip R. Maroni sako, kad mes turime būti griežti ir taikyti visą įstatymų galią, tada sekmadienį eiti ir klauptis ant Vatikano laiptų ir teigti, kad esame geri katalikai. Šis dviveidis požiūris nebėra priimtinas. Mes privalome tokias valstybes nares kaip Malta, Graikija ir Italija, bet ne šiuos veidmainius. Mes neturėtų jiems padėti.
<SPEAKER ID="340" NAME="Mario Borghezio" AFFILIATION="UEN">
(IT) Gerb. pirmininke, ponios ir ponai, Europa turi apsispręsti: ar ji nori reglamentuotos imigracijos, ar invazijos ir baudžiamo nelegalių imigrantų išnaudojimo. Italijos vyriausybteisingai nusprendsulaikyti nelegalius imigrantus Lampedūzoje ir tuo pačiu metu pakartotinai persvarstyti repatriacijos susitarimus su šalimis, iš kurių jie yra atvykę.
<P>
Tačiau tam reikia atitinkamų priemonių, ir Europa turi ne tik svarstyti, kritikuoti, tiesiog žvelgti į problemą pro žiūronus. Europa tikrai turi nuvykti į Lampedūzą ir padėti mūsų valstybei, turi nuvykti ir tie, kurie palaiko R. Maroni poziciją dėl šios problemos. Šiuo metu 120 nelegalių imigrantų grįžta į Tunisą iš Lampedūzos, kažko nepadarankstesnės vyriausybės, todėl imigrantai turėjo būti sugrąžinti atgal - taip stengiantis atimti galią iš išnaudotojiškų mafijos nusikaltėlių, kurie organizuoja šias keliones ir tada išnaudoja juos nusikalstamai prekybai.
<P>
Toks antimafijos profesionalas kaip G. C. Fava turėtų tai suprasti, tai nėra sudėtinga, jis tikrai turėtų tai suprasti. R. Maroni poziciją palaiko Malta, Graikija, Kipras ir tie, kurie gyvena netoli pietinės sienos mūsų šalyje. Visi prieglobsčio prašytojai ir visi nepilnamečiai jau buvo perkelti į atitinkamus centrus. Tai, kas buvo pasakyta, yra klaidinga. Jei M. Roure nori vykti į Lampedūzą rytoj ryte, ji neras ten nvieno nepilnamečio, ir jeigu ji skaito italų laikraščius, ji supras, kad tai buvo R. Maroni, kuris pranešapie prekybą organais: vaikai dingdavo iš Lampedūzos, kai mūsų šalies vyriausybei vadovavo kairieji. R. Maroni tai atskleidė. Na, viskas yra aišku: žmonės turi atvykti į Europą tik teisėtai, o ne tokiomis priemonėmis kaip mafijos laivai ir nusikalstamų prekeivių pagalba.
<SPEAKER ID="341" NAME="Paul Rübig" AFFILIATION="PPE-DE">
(DE) Gerb. pirmininke, Komisijos nary, ponios ir ponai, mes turime teikti pirmenybę rūpestingam elgesiui su pabėgėliais. Europoje mes visi žinome, kad privaloma lankyti mokyklą. Mums reikėtų pradėti nuo to, kad turėtume leisti žmonėms, kurie yra patekę čia, įgyti tinkamą išsilavinimą. Kalbos mokymas ir profesinis mokymas yra labiausiai reikalingi, taip pat galimybdaugiau sužinoti apie Europos kultūrą tam, kad laikas šiose įkalinimo stovyklose nebūtų praleistas veltui, tačiau vietoj to mes padedame žmonėms padėti patiems sau. Tai turėtų būti mūsų pagrindinis tikslas.
<P>
Galbūt mes galime įtraukti į biudžetą parengiamąją priemonę, kuri leistų pasiūlyti šiems žmonėms švietimo galimybes. Jie atvyko į Europą iš nevilties, turėtume sugebėti jiems suteikti esminį pagrindą, kad jiems pasisektų savo kilmės šalyse, ir vaidinti aktyvų vaidmenį skatinant demokratiją ir laisvę.
<SPEAKER ID="342" NAME="Simon Busuttil  " AFFILIATION="PPE-DE">
- (MT). Man buvo malonu girdėti Komisijos narį J. Barrotą sakant, kad jis netgi planuoja apsilankyti Maltoje, ir aš užtikrinu Komisijos narį, kad jam nekils problemų sutikti imigrantų centruose Maltoje dėl to, kad Malta paprasčiausiai negali perkelti šių imigrantų ar perduoti jų į kitą vietą, ir iš dalies todėl padėtis mūsų šalyje yra tokia sudėtinga. Pirmininke, praėjusį sekmadienį laivas, plukdantis 260 imigrantų, atplaukprie mūsų krantų. Kad būtų aiškiau Komisijos nariui, tai yra tolygu 39 tūkst. imigrantų, atvykstančių į Prancūziją ar Italiją per vieną dieną. Kad būtų aiškiau ministrui A. Vondrai, tai prilygsta 7 tūkst. imigrantų, atvykstančių į Čekiją per vieną dieną. 2 tūkst. atvykstančių į Lampedūzą per Kalėdas yra niekas, palyginti su tuo! Šiuo sudėtingu atveju reikia ne kritikuoti šalies valdžios institucijas, bet būti solidariems, siekiant sustabdyti šį srautą ir sumažinti naštą. Ačiū.
<SPEAKER ID="343" NAME="Roberto Fiore" AFFILIATION="NI">
(IT) Gerb. pirmininke, ponios ir ponai, norėčiau jums priminti, ko nori Lampedūzos gyventojai. Šiuo metu Lampedūzos gyventojai protestuoja ir beveik visi jie aną dieną žygiavo salos gatvėmis, nes jie nenori nei laikinojo apgyvendinimo centro, nei Tapatybės nustatymo ir išsiuntimo centro, kuris yra naujausia idėja. Pastarasis turėjo būti sukurtas saloje, kuri, prisiminkime, yra vienuolikos kilometrų ilgio ir trijų kilometrų pločio: absurdiška apimtis erdvėje, kai susiduriama su tūkstančiais imigrantų, kurie atvyks ten per kelis ateinančius mėnesius.
<P>
Kažkurią dieną, kai staigiai ir netikėtai 1 tūkst. imigrantų pabėgo iš laikinojo apgyvendinimo centro, aš buvau saloje ir stebėjau visus apėmusį siaubą ir žmonių, kurie ten gyvena ir jau nebenori matyti tokių dalykų, baimę. Tai sala, kurioje buvo pragyvenama iš žvejybos ir turizmo, o dabar matoma, kaip jos ekonomika žlugdoma dėl aklos imigracijos politikos.
<SPEAKER ID="344" NAME="Reinhard Rack" AFFILIATION="PPE-DE">
(DE) Gerb. pirmininke, aš labai įdėmiai klausiausi šių diskusijų ir buvau čia nuo pradžių iki pabaigos, kitaip nei daugelio frakcijų atstovai.
<P>
Aš pastebėjau vieną dalyką, kad daugiau nei pusšios diskusijos buvo skirta Italijos vidaus politikai. Tai yra pagrįstas susirūpinimas, tačiau aš siūlau, kad tokios diskusijos turėtų vykti Romoje, o ne čia, Europos Parlamente. Mes čia diskutuojame Europos klausimais ir turėtumėme įtraukti vieną papildomą klausimą į diskusijas. Vargu, ar nors vienoje iš šių kalbų buvo minima tai, kad šis klausimas liečia ne tik pabėgėlius, prieglobsčio prašytojus ir ekonominius Europos imigrantus, bet taip pat labai susijęs su siekiu pažaboti organizuotą nusikalstamumą.
<P>
Nvienas iš tų, kurie atvyksta į Lampedūzą arba Maltą, pats nesusirado laivelių. Jie atvyko, nes jie buvo suvilioti nusikalstamų organizacijų ir sumokėjo daug pinigų.
<SPEAKER ID="345" NAME="Alexandr Vondra">
einantis Tarybos Pirmininko pareigas. Gerb. pirmininke, norėčiau padėkoti jums už labai konstruktyvias ir naudingas diskusijas. Yra dalykų, kurių Taryba gali imtis; yra dalykų, kurių Taryba neprivalo daryti, arba kurie nepriklauso jos kompetencijai.
<P>
Pradėsiu nuo draudimų - apribojimų. Kaip jau buvo minėta, kontroliavimas, kaip įgyvendinama Bendrijos teisvalstybėse narėse, nėra Tarybos kompetencija, tai tenka Komisijai, mano kolega Komisijos narys J. Barrot apie tai jau kalbėjo, mes, žinoma, glaudžiai bendradarbiaujame su Komisija daugeliu klausimų.
<P>
Į Tarybos kompetenciją taip pat nepatenka valstybių narių nacionalinių nuostatų įgyvendinimas. Daug kas buvo pasakyta per šias konkrečias diskusijas apie šalis, kurias tai labiausiai liečia: Italija ir Prancūzija. Iš kitos pusės mes tikrai turime valios ir priemonių, kurių galime imtis, ir Taryba ateityje yra pasirengusi veikti. Manau, kad visi sutinka - aš jūsų atidžiai klausiausi, nes kalbėjote apie tolesnį būtinumą gerinti ES veiksmus migracijos ir prieglobsčio politikos srityje - daug kas buvo padaryta praėjusiais metais, ir aš manau, kad visi esame dėkingi Tarybai pirmininkavusiai Prancūzijai už tai, kad ji ėmėsi iniciatyvos priimti Europos imigracijos ir prieglobsčio paktą, kuriame konkrečiai minimos kai kurios solidarumo priemonės. Dabar yra laikas palaipsniui įgyvendinti tai žingsnis po žingsnio. Žinoma, Parlamentas kartu su Taryba ir Komisija turės galimybę šiuo klausimu dirbti kartu. Aš tik galiu pažadėti, kad mūsų pirmininkavimo metu, taip pat kaip ir būsimo pirmininkavimo metu - nes šis klausimas nebus išspręstas per artimiausias savaites - bus daug dirbama šiuo klausimu.
<P>
Yra strateginių klausimų. Taip pat yra klausimų, į kuriuos reikia kuo skubiau reaguoti, pavyzdžiui, mažinti humanitarinės krizės ir neigiamo poveikio grėsmę. Aš esu iš Čekijos, kuri nėra žiniasklaidos dėmesio centre, tačiau mes taip pat turime patirties: po Čekoslovakijos padalijimo 1992 m. buvo didžiulis antplūdis - šimtai tūkstančių romų atvyko į Čekijos teritoriją iš Slovakijos. Galbūt tai nebuvo tokia pati padėtis kaip Maltoje, kur, kaip suprantu, padėtis yra itin sudėtinga, bet manau, kad visos ES šalys turi panašios patirties, todėl neabejotinai mums būtina dirbti kartu.
<SPEAKER ID="346" NAME="Jacques Barrot">
Komisijos Pirmininko pavaduotojas. - (FR) Gerb. pirmininke, kaip minėjo A. Vondra, ministro pirmininko pavaduotojas, Komisija turi užtikrinti, kad taisyklės būtų taikomos. Tačiau, pone A. Vondra, valstybės narės taip pat turi bendradarbiauti, todėl manau, kad dėl Imigracijos ir prieglobsčio pakto ir dinamiško pirmininkavimo galėsime daug nuveikti.
<P>
Atkreipiau dėmesį į narių nekantrumą šios diskusijos metu, tačiau reikia pasakyti, kad dar anksti kalbėti apie pakto įgyvendinimą, ir kaip aš minėjau, teisinsistema padeda įgauti savo formą, todėl ja galima remtis. Dabar, žinoma, mes turime tai naudoti, siekdami sukurti Bendrijos prieglobsčio politiką ir Bendrijos imigracijos politiką.
<P>
Europa turi parodyti didesnį solidarumą. Aš ką tik išklausiau S. Busuttilį, ir tai yra tiesa, kad susidūrus su imigrantų ir prieglobsčio prašytojų antplūdžiu valstybės narės kaip Malta atsidurs labai sudėtingoje padėtyje. Europa turi nuspręsti, koks solidarumas yra būtinas. Tai yra labai svarbu.
<P>
Taip pat norėčiau pasakyti, kad mes bandome suteikti kiek įmanoma pagalbos, pasitelkdami Europos pabėgėlių fondą. Vis dėlto norėčiau pasakyti M. Frassoni, kad tai tikriausiai yra klaida, nes Europos grąžinimo fondas bet kuriuo atveju negali būti naudojamas romams registruoti. Tai yra neįmanoma. Tai nėra šio fondo tikslas. Bet kuriuo atveju, kai nuvyksiu į Lampedūzą ir Maltą, pamatysiu, kaip finansinpagalba, kurią mes teikiame valstybėms narėms, yra naudojama.
<P>
Todėl sakau jums, dabar mes ketiname tam skirti daug dėmesio. Mes pagaliau turime tvirtą teisinį pagrindą, kuris leis mums veikti daugiau negu anksčiau, turint omenyje priėmimo sąlygas. Aš taip pat tikiuosi, kad vieningesnEuropa pagerins šių imigrantų padėtį, ypač šių prieglobsčio prašytojų, kurie yra verti mūsų dėmesio.
<P>
Norėčiau atsakyti M. Sudre, kai ji labai gerai paaiškino apie ypatingą nerimą keliančią padėtį Majotėje. Tai, ką ji sakė, yra tiesa: Prancūzijos valdžia pranešmums, kad naujasis centras su 140 vietų bus atidarytas 2010 m. Visų pirma, ta pati valdžia šiuo metu derasi su Komorų valdžia, siekiant sudaryti susitarimą dėl judėjimo ir migracijos, kadangi ilgalaikis migracijos spaudimas turi būti sumažintas toje saloje.
<P>
Bendrai kalbant, aš turiu pasakyti, kad mums reikia partnerystės politikos su kilmės šalimis. Pone A. Vondra, tai yra sąlyga, kurią mes turime patenkinti, jeigu mes norime nors šiek tiek sumažinti didžiulį migracijos spaudimą kai kurioms valstybėms narėms, kurioms tai sukelia problemų. Tačiau manau, kad jei Europos Sąjunga gali būti labai vieninga, mes galėtume rasti išeitį dėl poreikio labiau suderinti migracijos srautų valdymą. Tai akivaizdžiai naudinga šiems vyrams ir moterims, kurių mes niekada neturėtume pamiršti ir kurie yra labai skausmingoje padėtyje.
<SPEAKER ID="347" NAME="Pirmininkas">
Diskusija baigta.

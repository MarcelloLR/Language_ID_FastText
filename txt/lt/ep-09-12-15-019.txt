<CHAPTER ID="019">
Europos veiksmai, skirti terorizmo aukoms (diskusijos)
<SPEAKER ID="341" NAME="Pirmininkė">
Kitas klausimas - Komisijos pareiškimas dėl Europos veiksmų, skirtų terorizmo aukoms.
<SPEAKER ID="342" NAME="Jacques Barrot" LANGUAGE="FR">
Ponia pirmininke, pakartosiu savo kolegos J. Almunios išreikštą nuomonę: terorizmo aukos yra išpuolių prieš mūsų visuomenės demokratines vertybes aukos. Šios aukos aiškiai parodo tragiškus terorizmo padarinius, ir mes privalome jas paremti, pripažinti ir ištiesti joms pagalbos ranką.
<P>
Šiuo atveju Komisijai tenka dvejopas vaidmuo: pirma, informuoti visuomenę apie tai, ką patiria ir iškenčia terorizmo aukos, ir užtikrinti, kad aukų interesams būtų plačiai atstovaujama Europos lygmeniu; antra, stengtis užkirsti kelią atsirasti kitoms aukoms, t. y. terorizmui. Tai yra terorizmo prevencijos politika.
<P>
Nuo 2004 m. Komisija teikia paramą įvairiems projektams, kuriais aukoms ir jų šeimoms teikiama atitinkama parama ir socialinar psichologinpagalba. Be to, šiais projektais siekiama didinti Europos piliečių solidarumą su terorizmo aukomis. Šiai iniciatyvai įgyvendinti vien 2008 m. buvo skirta 2 200 000 EUR.
<P>
Be to, nuo 2008 m. Komisija kuruoja Europos nukentėjusiųjų nuo terorizmo asociacijų tinklą. Šio tinklo tikslas yra skatinti tarptautinį nukentėjusiųjų nuo terorizmo asociacijų bendradarbiavimą ir suteikti didesnę aukų interesų apsaugą ES lygmeniu. Šiems uždaviniams įgyvendinti skirta 200 000 EUR.
<P>
Šis tinklas veikia keliose srityse: vertinama šiuo metu aukoms teikiama parama ir apsauga, taip pat skatinama skleisti geriausios praktikos pavyzdžius. Šio tinklo veikla labai naudinga Komisijos darbe.
<P>
Galiausiai, turėdama omenyje, kad mūsų politika turi orientuotis į piliečių apsaugą, Komisija tikisi imtis ryžtingesnių veiksmų aukoms apginti. Ketinama remti priemones, skirtas paskatinti terorizmo aukas dalytis savo patirtimi. Iš tiesų tikslas yra platinti Europos piliečiams kuo daugiau informacijos apie terorizmo grėsmes ir atlikti prevencinį darbą. Nevalia pamiršti, kad dažnai terorizmas yra atitinkamų doktrinų propagandos ir radikalizmo pasekmė.
<P>
Be to, šiais veiksmais turėtų būti galima raginti siekti taikos puoselėjant demokratines vertybes. Atitinkamai Komisija ketina parengti terorizmo aukų teisių chartiją. Aš pats palaikau visus tuos, kuriuos papiktino teroristų išpuoliai ir kurie remia mūsų pastangas išreikšti solidarumą su terorizmo aukomis.
<P>
Ponia pirmininke, dabar išklausysiu Parlamento narių nuomonę, o vėliau pasistengsiu kuo išsamiau atsakyti į pateiktas pastabas.
<SPEAKER ID="343" NAME="Teresa Jiménez-Becerril Barrio" LANGUAGE="ES">
Ponia pirmininke, pone Komisijos nary, dauguma vyriausybių ir gyventojų prisimena tik per didelius teroro išpuolius, tokius kaip Madride, Niujorke ar Londone, nukentėjusius žmones. Išblėsus emocijoms, terorizmo grėsmir aukų teisės pamirštamos.
<P>
Tačiau šiandien niekam nekelia abejonių Europos Sąjungos pasiryžimas kovoti su terorizmu. Kaip ką tik minėjo Komisijos narys J. Barrot, šis ryžtas atsispindi ir neseniai patvirtintoje Stokholmo programoje, kurioje pripažįstama aukų drąsa ir orumas bei poreikis ginti jų teises.
<P>
Nepaisant pasiektos pažangos, kova su terorizmu visuomet buvo grindžiama valstybių narių tarpusavio pasitikėjimu ir bendradarbiavimu. Turėdamas omenyje Lisabonos sutarties atveriamas perspektyvas, manau, kad Europos Sąjunga galėtų paraginti suderinti valstybių narių teisės aktus, kuriuose kalbama apie terorizmo aukų teises.
<P>
Europos terorizmo aukų teisių chartija būtų didelis žingsnis į priekį, kuris padėtų kovojantiems su terorizmu ir suduotų stiprų smūgį jį ginantiems. Didžiausias terorizmo pralaimėjimas - jo aukų drąsa ir orumas, o tai yra didžiausias demokratijos triumfas. Visada turime atminti, kad vienintelis nekaltų aukų ginklas prieš terorizmas yra jų žodis ir visuomenės pripažinimas.
<P>
Todėl, ponios ir ponai, nepamirškime, kad nei vienas iš mūsų negalime būti tikras, kad niekuomet netapsime terorizmo auka. Ir aš klausiu, ar Komisija sutiktų priimti Europos chartiją, kurioje būtų pripažįstama, jog būtina ginti ir remti terorizmo aukų teises? O jeigu taip - kokių priemonių imtųsi naujoji Komisija šiai chartijai įgyvendinti?
<SPEAKER ID="344" NAME="Juan Fernando López Aguilar" LANGUAGE="ES">
Ponia pirmininke, pone Komisijos nary, dėkoju už jūsų nuoširdų įsipareigojimą, kuris, įsigaliojus Lisabonos sutarčiai, galiausiai tapo Europos politikos dalimi. Tai Europos teisės klausimas, ir šioje srityje Parlamentas taip pat ketina atlikti ryžtingą vaidmenį - gerokai ryžtingesnį negu iki šiol.
<P>
Šį ryžtą patvirtina priimta Stokholmo programa. Šioje ilgalaikėje 2009-2014 m. programoje ne tik aiškiai įvardijami aktualūs klausimai: terorizmo aukų orumas, šios siaubingos nusikalstamos veikos sukeliamos kančios, itin didelis aukų pažeidžiamumas, bet ir - o tai itin svarbu - suteikiamas mandatas ginti šias aukas.
<P>
Todėl manau, kad, turint omenyje, jog kitus šešis mėnesius ES pirmininkaus Ispanija ir kad Ispanijos Vyriausybbei visuomenpasiryžusios nuosekliai ir atkakliai kovoti su visų formų terorizmu, tai būtų tinkama proga įtraukti šį suderinimą, šią bendrąją terorizmo aukų teisių gynimo programą į veiksmų planą. Kadangi tai ilgalaikės teisėkūros planas, jį turės parengti Ispanijos Vyriausybė, o po Ispanijos ES pirmininkausiančios Belgija ir Vengrija turės paremti reikiamų teisės aktų nustatymo ir Stokholmo programos tikslų įgyvendinimo procesą.
<P>
Todėl manau, kad atėjo laikas Parlamentui patvirtinti savo pasiryžimą ginti terorizmo aukas, kad sutelktų jėgas kovoti su visų formų terorizmu ir užtikrinti terorizmo aukoms reikalingą orumą. ES pirmininkausianti Ispanija Stokholmo programos teisėkūros plane ir veiksmų plane turi įsipareigoti būti atsakinga už tai, kad būtų deramai sprendžiami terorizmo aukų nustatymo ir gynimo klausimai.
<SPEAKER ID="345" NAME="Izaskun Bilbao Barandica" LANGUAGE="ES">
Ponia pirmininke, manau, ši iniciatyva atitinka Moterų teisių ir lyčių lygybės komiteto ir mano pačios siūlomą Stokholmo programos pataisą, nes kol kas ji nebuvo įtraukta. Jos reikia visų rūšių terorizmo aukoms; dar daugiau - visi jos prašo. Iš aukų, su kuriomis dirbu pastaraisiais metais, esu daug sužinojusi apie orumą, patriotizmą ir kančias. Girdėdama jų pasakojimus, privalau paraginti Europą pažvelgti į terorizmo aukas materialiu, emociniu ir teisiniu požiūriu.
<P>
Savo nuomonę grindžiame keturiais ramsčiais.
<P>
Pirma, reikia pripažinti jų kančias, jas ginti ir aukomis laikyti ne tik žuvusiuosius ar sužeistuosius, bet ir jų šeimas bei tuos, kuriems yra iškilusi grėsmė, taip pat grėsmlaisvei, kuri reiškia mūsų visų laisvę.
<P>
Antra, reikia atlyginti padarytą materialinę žalą, skatinti nepamiršti patirtų kančių ir siekti teisingumo.
<P>
Trečia, reikia humanizuoti diskusiją apie aukas, kurios yra kenčiantys žmonės, kuriuos reikia apsaugoti, apginti, pripažinti ir paremti bei ištiesti pagalbos ranką. Mums, politikams, reikia išmokti pasijusti jų vietoje.
<P>
Galiausiai būtina depolitizuoti diskusiją. Turime būti dosnūs, kad terorizmo klausimo sprendimas netaptu vien rinkimine programa.
<P>
Europoje žudynės vyksta dėl religijos, marksizmo, privačios nuosavybės, aplinkosaugos, regiono nepriklausomybės ar siekio išlaikyti nedalomą valstybę. Būta netgi vyriausybių, įsipainiojusių į teroristų veiklą. Tačiau tai nėra principų klausimas. Žudo totalitaristai ir fanatikai, žudo esmines žmogiškąsias vertybes pamynę asmenys. Būtent šie dalykai, o ne laisvi demokratinių idėjų mainai veda prie smurto. Savo kalbą skiriu visoms terorizmo aukoms.
<SPEAKER ID="346" NAME="Agustín Díaz de Mera García Consuegra" AFFILIATION="PPE">
(ES) Ponia pirmininke, Stokholmo programoje, be kita ko, minima ir parama terorizmo aukoms: terorizmo aukoms taip pat reikia ypatingo dėmesio, paramos ir socialinio pripažinimo.
<P>
Mano nuomone, Europos Sąjunga privalo užtikrinti, kad jos gautų tokią paramą, ir skatinti, kad jas visapusiškai pripažintų visuomenė. Tie, kurie nukentėjo nuo barbariškų teroro aktų, turi tapti etiniu atskaitos tašku mūsų visuomenei. Todėl viena prioritetinių Europos Sąjungos veiklos krypčių turi būti ginti aukas ir jų teises.
<P>
Turime išlaikyti ir sustiprinti fondus, skirtus terorizmo aukoms, skirdami reikiamą finansavimą - būtent tai savo siūlomose 2010 m. Europos Sąjungos biudžeto projekto pataisose yra numačiusi Europos liaudies partija (krikščionys demokratai).
<P>
Dėl šios priežasties parama padidinta 1 mln. EUR. Šios lėšos bus naudojamos padėti atsigauti terorizmo aukoms ir jų šeimoms, skiriant įvairių organizacijų bei jų tinklų socialinę ar psichologinę paramą. Taip pat bus finansuojami projektai, kuriais siekiama sutelkti žmonių dėmesį į visų formų terorizmą.
<P>
Dalis lėšų bus naudojama teikti kuo geresnę teisinę ir konsultacinę pagalbą aukoms ir jų šeimoms.
<P>
Šiek tiek papildomos paaiškinamosios informacijos: terorizmas sulygina visas aukas. Pasirengimo atremti teroristų išpuolius ir jų prevencijos išlaidos kitais metais sieks 21 420 000 EUR.
<P>
Parlamentas turėtų besąlygiškai palaikyti ponios Jiménez-Becerril Barrio pasiūlymą imtis veiksmų, kad aukos būtų geriau matomos Europos Sąjungoje. Visų pirma, turime apsirūpinti reikiamomis teisinėmis priemonėmis - pradedant rašytiniu pareiškimu ir baigiant atitinkama rezoliucija. Taip Europos institucijos mums visiems išreikštų savo politinę valią remti terorizmo aukas. Taip pat būtų skleidžiama informacija Europos piliečiams apie šių aukų kainą.
<P>
Viena vertus, aukos sukelia mumyse solidarumo, užuojautos jausmus, skatina pripažinti jas ir jų orumą bei teikti joms tvarią pagalbą; kita vertus - pajuntame panieką ir troškimą įvykdyti teisingumą teroristams, sukėlusiems tiek skausmo ir pasėjusiems tiek mirčių.
<SPEAKER ID="347" NAME="Ramón Jáuregui Atondo" AFFILIATION="S&amp;D">
(ES) Ponia pirmininke, pone J. Barrot, šioje diskusijoje neatsitiktinai kalbėjo tiek daug Parlamento narių iš Ispanijos.
<P>
Baskijoje nuo teroristų nukentėję žmonės patiria ne tik kančias, bet neretai ir panieką ar tylą po atitinkamo išpuolio. Būtent todėl formuojasi judėjimas, kurio nariai siekia užtikrinti aukų pripažinimą. Todėl, mano nuomone, reikalinga tam tikra politika terorizmo aukų klausimui spręsti. Jums leidus, norėčiau savo kolegų išsakytą nuomonę apie chartijos ar bendrų principų poreikį papildyti dešimčia glaustų aspektų, kurie, manau, yra esminiai aptariamoje srityje.
<P>
Pirma, numatant politinius veiksmus būtina užtikrinti, kad visuomenužjaustų, pripažintų aukas ir teiktų joms socialinę paramą.
<P>
Antra, būtina parengti greito ir veiksmingo patirtos žalos kompensavimo mechanizmą.
<P>
Trečia, visos aukos turi būti traktuojamos vienodai.
<P>
Ketvirta, rengiant priemones terorizmo aukoms padėti būtinas politinis ir socialinis konsensusas.
<P>
Penkta, būtinos politinės nuostatos, smerkiančios socialinį ir politinį smurtaujančių asmenų diskursą.
<P>
Šešta, terorizmu prasikaltusiems asmenims turi būti skiriamos parodomosios bausmės, o aukoms greitai ir veiksmingai atkuriamas teisingumas.
<P>
Septinta, visuomenturi būti šviečiama ir mokoma priešintis smurtui.
<P>
Aštunta, aukos turi turėti garantijų, kad patirtos kančios nepasikartos (o tai gali atsitikti).
<P>
Devinta, būtina puoselėti aukų atminimą.
<P>
Ir galiausiai, būtina socialinio susitaikymo politika, padedanti išgydyti terorizmas padarytas žaizdas.
<P>
Štai tokius siūlau dešimt įsakymų, kuriais būtų grindžiama bendroji politika terorizmo aukų klausimams spręsti.
<SPEAKER ID="348" NAME="Georgios Papanikolaou" AFFILIATION="PPE">
(EL) Ponia pirmininke, išpuoliai Madride ir Londone bei tie, kurie neseniai įvyko mano gimtojoje šalyje Graikijoje, aiškiai parodo terorizmo problemos mastą. Terorizmas kelia grėsmę mūsų gyvenimo būdui ir mūsų laisvei. Jis taikosi ne tik į konkrečias aukas ir jų šeimas, kurios nukenčia tiesiogiai, bet ir į visą visuomenę.
<P>
Diskusijoje minėtos Europos bandomosios programos, skirtos terorizmo išpuolių aukoms, padeda palengvinti kančias, tačiau laukia gerokai daugiau darbų. Pagalba aukoms ir jų šeimoms yra ne tik moralinbūtinybė, bet ir ženklas teroristams, kad mes nieko nepamirštame.
<P>
Mes nepamirštame bjaurėtis veiksmais, sutepusiais mūsų demokratiją ir sanglaudą. Mes nepamirštame, kad terorizmo aukos dažnai yra niekuo dėti žmonės, sužeisti ar užmušti jų kasdienės veiklos metu. Mes nepamirštame, kad toleranciją ir demokratiją propaguojančioje Europoje smurtas niekada nebus priimtinas.
<SPEAKER ID="349" NAME="Magdi Cristiano Allam" AFFILIATION="PPE">
(IT) Ponia pirmininke, ponios ir ponai, norėčiau paremti T. Jiménez-Becerril Barrio pasiūlymą dėl Europos nuo terorizmo nukentėjusių šeimų teisių chartijos ir pabrėžti, kad Europa turi išskirtinę galimybę išreikšti vienareikšmę nuomonę apie terorizmą pasauliui, prisimenant tai, kad dėl tokios nuomonės stokos sužlugo Barselonos procesas 2005 m., kai Europos ir Viduržemio jūros regiono valstybių ar vyriausybių vadovams nepavyko pasiekti susitarimo. Taip pat norėčiau pabrėžti, kad šiandien taip pat turime išskirtinę galimybę atnaujinti dialogą su kitoje Viduržemio jūros pusėje esančiomis šalimis naujomis sąlygomis, pirmiausia aiškiai išreikšdami pagrindinį žmonijos ir mūsų civilizacijos principą, būtent gyvybės šventumo principą.
<SPEAKER ID="350" NAME="Diane Dodds" AFFILIATION="NI">
Ponia pirmininke, dėkoju už jūsų išreikštą paramą terorizmo aukoms. Tai yra teisinga ir tinkama. Aš taip pat pripažįstu Europos Sąjungos paramą aukoms Šiaurės Airijoje, vykdant čia finansuojamas PEACE programas.
<P>
Komisija turėtų žinoti, kad Šiaurės Airijoje vėl didėja disidentinių respublikonų organizacijų keliama terorizmo grėsmė. Šią grėsmę Šiaurės Airijos policijos tarnyba apibūdino kaip "kritinę", o Tarptautinstebėsenos komisija - "kaip labai rimtą". Per naujausius brutalius išpuolius nužudyti du kareiviai, kurie rengėsi netrukus išvykti į Afganistaną, ir vienas policijos pareigūnas.
<P>
Iš pradžių teikdama finansinę paramą terorizmo aukoms Komisija pirmiausia sieksutelkti visuomenę kovai su visų formų terorizmu. Tačiau man susidarįspūdis, kad naujojoje platesnėje su saugumu susijusios rizikos programoje šio tikslo nebeliko. Esu dėkinga už jūsų pasiūlymą dėl Aukų chartijos ir norėčiau paraginti darbą pradėti labai aiškiai atskiriant terorizmo aukas ir terorizmo kaltininkus.
<SPEAKER ID="351" NAME="Karin Kadenbach" AFFILIATION="S&amp;D">
(DE) Ponia pirmininke, laimei, Austrija jau daug metų nėra patyrusi teroristų išpuolių. Tačiau Vienai ne visuomet pavykdavo išvengti piktavalių veiksmų.
<P>
Palaikau R. Jáuregui Atondo išsakytą nuomonę. Viena vertus, būtinai reikalinga aukų chartija ir parama terorizmo aukoms. Tačiau kartu būtina ir papildoma priemonė, skirta pakeisti aplinką, kurioje pasireiškia prie terorizmo vedantis smurtas. Mano nuomone, turime pradėti nuo švietimo ir informavimo. Be to, šis Parlamentas privalo aiškiai pasisakyti prieš kalbos brutalizavimą. Mes nuolat visus raginame būti tolerantiškus daugelyje sričių. Tačiau jokios tolerancijos negali būti smurto atžvilgiu.
<SPEAKER ID="352" NAME="Pirmininkė">
Jūsų kalbos yra orios ir emocionalios - greičiausiai todėl, kad kalbate ir už tuos, kurie patys jau nebegali kalbėti. Dėkoju jums už tai pirmininkaujančios šalies vardu.
<SPEAKER ID="353" NAME="Jacques Barrot" LANGUAGE="FR">
Ponia pirmininke, jūs visiškai teisingai pabrėžėte šios diskusijos emocionalumą. Manau, kad šiuo metu mes visi galvojame apie aukas. Visus tuos žmones teroristai nužudnesirinkdami ir negalvodami apie jokį teisingumą.
<P>
Kaip minėjo J. F. López Aguilar, terorizmas yra baisi nusikaltimo forma. Aš pats pirmiausia norėčiau pasakyti, kad Stokholmo programoje iš tiesų atsižvelgta į aukų likimą. Tiesą sakant, turime parengti tokią Europos politiką, kurioje būtų dar labiau atsižvelgiama į organizuotų nusikaltėlių ir teroristų aukas.
<P>
Atsakydamas T. Jiménez-Becerril Barrio, pažadu, kad imsimės veiksmų terorizmo aukų teisių chartijai priimti. Iš tiesų jūs labai aiškiai pasisakėte už šią chartiją ir manau, kad jūs, T. Jiménez-Becerril Barrio, atitinkamai rėmėtės visa jums iš pirmų lūpų žinoma informacija.
<P>
Mes išanalizavome - bei toliau tęsime šį darbą ir 2010 m. - visus terorizmo aukų apsaugos trūkumus įvairiose valstybėse narėse. Iš tiesų, esate teisūs. Vienu ar kitu būdu turime suderinti savo kovos su terorizmo ir terorizmo aukų apsaugos įstatymus. Europa privalo bendromis jėgomis kovoti su terorizmu.
<P>
Remdamiesi šio tyrimo rezultatais išsiaiškinsime, kaip būtų geriausia suderinti visas priemones, kad galėtume pagerinti terorizmo aukų padėtį visame pasaulyje. Toks bus veiksmų plano tikslas, ir, be abejo, ši aukų apsaugos problema bus sprendžiama atsižvelgiant į šios diskusijos metu išsakytas mintis, būtent: pirmiausia privalome skleisti informaciją žmonėms apie tragediją ir aukų, kurios neretai yra pasmerkiamos tylai, o kartais ir paniekai, kančias.
<P>
Kitas dalykas - privalome užtikrinti, kad jos greitai gautų kompensaciją. Jūs teisingai raginote nedelsti atlyginti žalą, patirtą dėl nepelnytų ir nepateisinamų kančią sukeliančių veiksmų. Jūs taip pat minėjote, jog reikia atmesti dialogo formą, kadangi negalime toleruoti tokio dialogo, kai vienaip ar kitaip gali susidaryti įspūdis, jog nekaltų žmonių žudymas ar nekaltų žmonių žalojimas gali būti naudingas žmonijai.
<P>
Privalome būti ypač tvirti tokių formuluočių, kurios paneigia visas iki vienos Europos Sąjungos vertybes, atžvilgiu. Be to, noriu pasveikinti Europos Parlamentą, ponia pirmininke, už paskirtą 1 mln. EUR aukų paramos programoms įgyvendinti.
<P>
Norėčiau dar kartą pasidžiaugti, jog šioje diskusijoje dalyvauja ir J. Almunia, kadangi mudu abu nuoširdžiai raginame Komisiją imtis atitinkamų priemonių. Kalbant apie ilgalaikę Stokholmo programą, Europos Sąjunga iš tiesų turi pasirūpinti, kad būtų priimti pavyzdiniai teisės aktai dėl terorizmo aukų apsaugos ir joms teiktinos paramos.
<P>
Tiek norėjau pasakyti, išklausiusi jūsų kalbas. Užtikrinu, kad jos nepaliko abejingų nei manęs, nei J. Almunios.
<SPEAKER ID="354" NAME="Pirmininkė">
Prieš pradėdami diskusiją kitu klausimu, tylos minute pagerbkime aukų atminimą.
<P>
(Parlamentarai atsistojo ir tylos minute pagerbaukas)

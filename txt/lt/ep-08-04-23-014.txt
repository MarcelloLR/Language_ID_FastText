<CHAPTER ID="014">
Laisvosios prekybos sutartis su Persijos įlankos bendradarbiavimo taryba (svarstymas) 
<SPEAKER ID="359" NAME="Pirmininkė">
Kitas klausimas yra Helmuth Markov Tarptautinės prakybos komisijos vardu žodžiu pateikto klausimo apie naujausią derybų dėl laisvosios prekybos sutarties tarp Europos Sąjungos ir Persijos įlankos bendradarbiavimo tarybos diskusija - B6-0020/2008).
<SPEAKER ID="360" NAME="Androula Vassiliou">
Komisijos narė. - Ponia Pirmininke, kai kas gali sakyti, kad derybos dėl laisvosios prekybos sutarties su Persijos įlankos bendradarbiavimo tarybos šalimis truko 17 metų. Tiesą sakant, apie esmę kalbėta tik nuo 2002 m. Ne tik mes, Komisijos nariai, bet ir valstybių narių atstovai Taryboje tikimės užbaigti derybų procesą kaip galima anksčiau. Žinome, kad LPS padės stiprinti mūsų regionų santykius. 2007 m. LPS derybos buvo vedamos itin sparčiai ir jų pabaigoje 2007 m. gruodį komisaras Mandelson apsilankDohoje, o tai buvo reikšmingas politinis įvykis. Esame pasiekę neblogos pažangos kalbant apie visus skyrius ir dabar esame arčiau susitarimo nei kada nors anksčiau.
<P>
Tačiau yra neišspręstų klausimų, kurie yra svarbūs tam, kad ES galėtų lengvatinėmis sąlygomis ir be jokios diskriminacijos kitų šalių požiūriu patekti į PĮBT šalių rinkas. Tokie klausimai yra susiję su eksporto mokesčiais, tam tikromis išimtimis energetikos paslaugų srityje, ypač iš JAE pusės, bei tam tikromis horizontaliomis sutarties nuostatomis kaip konkurencija ir intelektinnuosavybė. Derybų turas buvo nutrauktas sausį. Nuo tada iš PĮBT nebuvo sulaukta jokių atsiliepimų. Dabar tikimės, kad naujas raundas bus pradėtas gegužės pradžioje, tuo pat metu, kai vyks gegužės 6 d. suplanuotas bendro ES - PĮBT komiteto narių susitikimas.
<P>
Mūsų tikslas ir toliau yra siekti pažangos naujajame ture ir užbaigti derybas kuo greičiau - tikimės, kad tai įvyks pirmaisiais Prancūzijos prezidentavimo mėnesiais. Laisvosios prekybos sutarties tikslas - vadovaujantis PPO principais ir tvarka sukurti lengvatinius santykius tarp ES ir PĮBT. Tokiu būdu bus liberalizuojama praktiškai visa prekyba tarp šalių. Be to, šia sutartimi siekiama paremti PĮBT valstybių narių ekonominės diversifikacijos politikas skatinant naujas ekonomikos reformas ir suteikiant potencialo gauti papildomų užsienio investicijų bei didinti investicijų regiono viduje dinamiką.
<P>
LPS numatyta reikšmingų abiejų šalių įsipareigojimų, susijusių su prekyba paslaugomis ir investicijomis bei prieiga prie viešųjų pirkimų rinkų, taip pat energetikos ir transporto sektoriais. Ji apima ambicingas tarifų liberalizavimo programas, įskaitant chemikalų sektorių. Ir paskutinis, tačiau ne mažiausiai reikšmingas dalykas yra tas, kad ji apima su tarifais nesusijusias sritis, tokias, kaip techniniai prekybos barjerai, sanitariniai ir fitosanitariniai standartai arba intelektualinės nuosavybės teisės.
<P>
Šie rūmai yra pareiškę susirūpinimą tuo, kad Laisvosios prekybos sutartyje, dėl kurios deramasi su Persijos įlankos bendradarbiavimo taryba, nenumatoma tam tikrų nuostatų, susijusių su žmogaus teisėmis bei socialiniais ir aplinkos standartais. Todėl leiskite man visų pirma paaiškinti, kad dabartiniame ES ir PĮBT Laisvosios prekybos sutarties projekte yra aibsu prekyba nesusijusių nuostatų dėl žmogaus teisių, migracijos, kovos su terorizmu ir masinio naikinimo ginklų neplatinimo. Šios nuostatos buvo suderintos su PĮBT prieš kelerius metus. Tačiau paskutinio raundo metu paaiškėjo, kad PĮBT turi neatsakytų klausimų apie nuostatos dėl laikino sustabdymo, susijusios su sutarties esminių politinių dalių taikymu, redakcija. Be šių nuostatų, sutarties preambulėje nurodomas poreikis stiprinti ekonominės ir socialinės raidos procesą PĮBT šalyse, tuo pačių užtikrinant aplinkos apsaugą. Be to, joje nurodoma tai, kad šalys neturi teisės skatinti tiesioginių užsienio investicijų mažindamos arba silpnindamos savo vietinius aplinkos apsaugos arba prekių ženklinimo standartus. Joje taip pat numatytos konsultacijos tuo atveju, jei paaiškės, kad reali ar siūloma priemonneatitinka šių principų.
<P>
ES ir PĮBT LPS derybų metu buvo atsižvelgta į 2001 - 2004 m. atlikto tvarumo poveikio įvertinimo rezultatus ir išvadas. Ypač tai galima pasakyti apie sektorius, kurie, konsultantų nuomone, yra svarbūs tvaresnės ekonominės plėtros PĮBT šalyse požiūriu, būtent paslaugų ir kai kuriuos pramonės sektorius. Šių rūmų prašymu vasarį suteikėme ES ir PĮBT LPS derybų gairių, kuriose atsižvelgėme į visus šios sutarties atnaujinimus, atliktus suderinta tvarka ir vadovaujantis konfidencialumo taisyklėmis.
<P>
Baigdama norėčiau pabrėžti, kad Europos Parlamentas yra nuolat informuojamas apie ES ir PĮBT LPS derybų statusą ir kad Europos Komisija toliau teiks jam tokią informaciją.
<SPEAKER ID="361" NAME="Tokia Saïfi">
PPE-DE grupės vardu. - (FR) Ponia Pirmininke, dėl laisvosios prekybos sutarties sudarymo tarp Europos Bendrijos ir Persijos įlankos Bendradarbiavimo Tarybos deramasi nuo 1988 m. ir, atrodo, kad netrukus ši sutartis pagaliau bus sudaryta.
<P>
Sveikinu pastaruoju metu pasiektą pažangą, kadangi sudaryti laisvosios prekybos sutartį yra itin svarbu siekiant paskatinti ir reguliuoti prekybą tarp Europos Sąjungos ir Persijos įlankos šalių. Todėl sudarius šią sutartį prasidės nauja, dinamiškesnšių dviejų regionų, lig šiol neturėjusių pakankamai išvystytų santykių, bendradarbiavimo gausybėje abiems šalims svarbių strateginių sričių era.
<P>
Laisvosios prekybos sutartis turi padėti panaikinti su tarifais nesusijusius barjerus ir panaikinti visas viešąsias subsidijas ir kompensacijas, ypač tas, kurios yra susijusios su galimybe naudotis žaliavomis, vadovaujantis šiuo metu galiojančiomis PPO taisyklėmis. Nepriklausomų lėšų teikiamos galimybės ir keliami iššūkiai turi būti išsamiai išanalizuoti, aptarti ir tapti konstruktyvaus bendradarbiavimo tarp Europos Parlamento ir Persijos įlankos šalių dalyku.
<P>
Pagrindinis tikslas - palaikyti investicijoms atvirą aplinką, didinant pačių investicijų skaidrumą. Dėl to šių lėšų valdytojai turi sugebėti suteikti rinkai papildomos informacijos apie jų išteklių kilmę, investicijų tikslus ir strategijas. Tačiau Europa taip pat turi užtikrinti, kad ji gali pritraukti tokias lėšas, skatinančias augimą, naujovių taikymą ir darbo vietų kūrimą, turint omenyje didelę tarptautinę konkurenciją siekiant pritraukti produktyvaus kapitalo.
<P>
Laisvosios prakybos sutarties sudarymas paskatins Persijos įlankos valstybes labiau atsižvelgti į jų Europos partnerių nuomones ir dėl to suteiks mums galimybę diversifikuoti ir spartinti mūsų prekybą ir operacijas.
<SPEAKER ID="362" NAME="Carlos Carnero González">
PSE grupės vardu. - (ES) Ponia Pirmininke, visų pirma norėčiau padėkoti komisarei už paaiškinimą ir nedelsdamas pareikšti, kad Europos Parlamento socialistų grupės nuomone, LPS su Persijos įlankos bendradarbiavimo taryba pasirašymas yra mūsų visų bendras tikslas.
<P>
Tiesą sakant, tai turime padaryti kuo greičiau. Tai bus naudinga Europai bei PĮLT valstybėms narėms. Tačiau tiesa ir tai, kad įgaliojimai derėtis dėl šios sutarties yra suteikti pakankamai seniai. Jiems nenumatyta būtinųjų nuostatų, pagal kurias būtų skiriama dėmesio tokioms šiandien opioms problemoms kaip žmogaus teisės, darbas ar aplinkos apsauga.
<P>
Todėl man yra malonu girdėti komisarą sakant, kad Komisija ketina dėti visas pastangas tam, kad tokie dalykai būtų įtraukti į sutartį. Priešingu atveju sutartis būtų absoliučiai nesuvokiama, kadangi nekalbame vien apie prekybą ar ekonomines operacijas.
<P>
Visi gerai žinome, kad šios šalys yra labai svarbios ir sudaro vieną didžiausių planetoje turto, naftos šaltinį - svarbią šiuolaikinės visuomenės dalį.
<P>
Tačiau šiose šalyse yra ne tik naftos. Jose gyvena žmonės, vyrai ir moterys; šiose šalyse gimę ir užaugę vyrai ir moterys bei kiti vyrai ir moterys, atvykstantys dirbti tokiose šalyse ir aš manau, kad šios šalys nepaiso žmogaus teisių taip, kaip derėtų, pavyzdžiui, kalbant apie saviraiškos laisvę arba susivienijimų laisvę. Kalbant apie moterų nelygybę, negalime nesigėdinti ir nesipiktinti skaitydami organizacijos "Human Rights Watch" pranešimus, kuriuose rašoma, kad kai kuriose iš šių šalių moterys turi gauti taip vadinamo "sergėtojo" (tėvo, vyro ar net sūnaus) leidimą dirbti, keliauti, mokytis ar net naudotis sveikatos priežiūros paslaugomis. Tai paprasčiausiai nepriimtina, visiškai nepriimtina.
<P>
Tačiau, žinoma, galime kalbėti ir apie pirmiau minėtą šiose šalyse dirbančių ir nemažą dalį darbo jėgos sudarančių imigrantų padėtį. Ar jų teisės yra užtikrinamos, ar ne? Be to, su kokiomis aplinkos apsaugos problemomis susiduria didžiausios naftos gamintojos, pavyzdžiui, PĮBT šalys? Ar jas domina klimato kaita ar neapdirbtos naftos kainos?
<P>
Apie tai turime kalbėti draugišku tonu, tačiau aiškiai. Būtent dėl šios priežasties mums malonu, kad į rezoliuciją, dėl kurios balsuosime rytoj, yra pagaliau įtraukti tokie svarbūs paragrafai, kaip 17 ir 19, kurių bendraautoriais jaučiamės esą. Jose kalbama, pavyzdžiui, apie žmogaus teises apie žmogaus teises kaip apie dalyką, kuris turi būti numatytas su Persijos įlankos bendradarbiavimo taryba pasirašomoje laisvosios prekybos sutartyje arba tai, kad šalims būtina ratifikuoti Tarptautinės darbo organizacijos konvencijas.
<P>
Be to, esame pasiūlę papildomų pataisų, kuriuos, tikimės, grupės parems ir kurie užtikrins tokių klausimų sprendimą. Tačiau turime būti atidūs ir nenusiųsti klaidingos žinutės mūsų sąjungininkams: žmogaus teisės turi būti ginamos nepriklausomai nuo to, ar jos yra vienaip ar kitaip susijusios su nafta.
<SPEAKER ID="363" NAME="Ramona Nicole Mănescu">
ALDE grupės vardu. - (RO) Mano dėmesį atkreipkalbos apie pažangą derantis dėl Laisvosios prekybos sutarties tarp Europos Bendrijos ir Persijos įlankos bendradarbiavimo tarybos, kadangi visai neseniai man yra tekę lankytis šiame regione kartu su Europos Parlamento santykių su Persijos įlankos valstybėmis delegacija.
<P>
Tarpparlamentinių posėdžių metu buvo kalbama ir apie derybas dėl šios sutarties.
<P>
PĮBT atstovai pareiškė, kad Europa daro spaudimą siekdama gauti neribotų galimybių investuoti, kai PĮBT domina ne tik galimybpritraukti kapitalo, bet ir technologijų bei pažangiosios patirties valdymo srityje poreikis.
<P>
Iš vienos pusės, pradėtas derybas galima buvo užbaigti 2006 m., tačiau, kaip sakoma, jos vis dar tęsiasi dėl abiejų šalių kaltės.
<P>
Europos Sąjungos manymu, PĮBT nariams trūksta koordinacijos ir reformų, o pastarieji skundžiasi dėl nesibaigiančio Persijos įlankos šalims keliamų reikalavimų sąrašo.
<P>
Prekybos komisaras Peter Mandelson atkreipdėmesį į kai kuriuos svarbiausius klausimus: rinkos prieigą, produktų kilmės ženklinimą, vyriausybės licencijas, investicijų apsaugos priemones bei jų garantijos PĮBT šalyse kriterijus.
<P>
Dėl šios priežasties aš manau, kad pasirašydamos Laisvosios prekybos sutartį abi šalys oficialiai įsipareigos bendradarbiauti ekonomikos srityje, iš to gaudamos abiems šalims svarbios naudos įskaitant bendradarbiavimo energetikos srityje raidą, regiono ekonominę ir technologinę plėtrą ir, atitinkamai, didesnį aplinkos apsaugos lygį, bendros rinkos sukūrimą ir išaugusias Europos investicijas.
<P>
Iš kitos pusės, jautrios diskusijos šiame regione reiškia, kad egzistuoja su žmogaus teisių gynimu susijusių problemų. Sąjunga vaidina labai svarbų vaidmenį tarptautinėje ekonomikoje tačiau tuo pat metu ji labai skatina pamatinių žmogaus teisių apsaugą.
<P>
Pokalbių su regiono aktyviausių NVO atstovais metu paaiškėjo derybų dėl Laisvosios prekybos sutarties sudaroma galimybdaryti spaudimą Persijos įlankos valstybėms suteikti šių šalių piliečiams daugiau pilietinių ir politinių laisvių.
<P>
Todėl, derantis dėl ekonominių klausimų, būtina skirti daugiau dėmesio įstatymams, susijusiems su imigrantų darbininkų ir moterų teisių apsauga.
<SPEAKER ID="364" NAME="Caroline Lucas">
Verts/ALE grupės vardu. - Ponia Pirmininke, mano gruppalaiko pasiūlymą kreiptis į Komisiją su prašymu suteikti Parlamentui daugiau informacijos apie derybas dėl LPS ir būtent perduoti faktinius derybų įgaliojimus bei atnaujintą tvarumo poveikio įvertinimą.
<P>
Mes taip pat pritariame tam, kad būtina parengti konkretų LPS straipsnį dėl tvarios plėtros, turint omenyje prastą Persijos įlankos šalių reputaciją socialinių ir aplinkos apsaugos standartų požiūriu. Štai kodėl mums susirūpinimą kelią Prekybos generalinio direktorato pasiūlymai, kad dabar jau yra per vėlu apsunkinti derybas papildomais žmogaus teisių klausimais, kadangi derybos su Persijos įlankos šalimis dėl LPS prasidėjo jau pakankamai seniai.
<P>
Manau, turime pasakyti, kad tai yra politiškai nepriimtina ir tikimės, kad Prekybos GD atsižvelgs į tai, kad Parlamentas pats turės patvirtinti bet kokius galutinius derybų rezultatus.
<P>
Tačiau nekalbant apie mūsų susirūpinimą socialiniais ir aplinkos apsaugos standartais Persijos įlankos regione, turime atidžiau išsiaiškinti tai, kokio pobūdžio prekybą siekiama liberalizuoti pasirašant LPS su Persijos įlankos šalimis. Žinoma, mes suprantame, kad ES yra suinteresuota gauti neribotą prieigą prie energijos išteklių, panaikinti bet kokiu prekybos barjerus, tokius, kaip eksporto mokesčiai ar kiekybiniai apribojimai. Savaime suprantama, mes žinome, kad ES stengiasi pralenkti kitas konkuruojančias industrializuotas ir besivystančias ekonomikas, norėdama gauti geriausią prieigą, kad ES mato augančias energijos išteklių kainas ir nori parduoti regionui daugiau tam, kad atitaisytų savo ekonomikos balansą. Žinoma, tai absoliučiai skiriasi nuo ES klimato kaitos politikos tikslų.
<P>
Tačiau įsivaizduokime kitokį scenarijų: kad ES nesieks subalansuoti savo prekybinių santykių liberalizuodama prekybą, bet naudos prekybos disbalansą kaip skatinamąją priemonę tam, kad puoselėtų atsinaujinančių energijos šaltinių plėtrą ir taikymą; kad ES nedalyvaus tarptautinėse lenktynėse dėl prieigos prie naftos išteklių, bet reikalaus sudaryti tarptautines sutartis, suteiksiančias visoms šalims po vienodą nykstančių pasaulinių išteklių dalį.
<P>
Lyginant su šiuo ambicingu scenarijumi, kurį norėtume matyti, Parlamento reikalavimas parengti konkretų LPS skyrių dėl tvarios plėtros yra absoliutus minimumas, kurio mums reikia kalbant apie tai, ar šie rūmai gali pritarti planuojamai sutarčiai.
<SPEAKER ID="365" NAME="Avril Doyle" AFFILIATION="PPE-DE">
Ponia Pirmininke, būtinybės sudaryti tinkamai veikiančią laisvosios prekybos sutartį negalima perdėti. ES eksportas į PĮBT valstybes augo nuo devintojo dešimtmečio. PĮBT šiuo metu yra šeštoji pagal dydį ES eksporto rinka, o ES yra PIBT šalių pagrindinis prekybos partneris. 2005 m. ES eksportas į PĮBT šalis sudarapie 50 milijardų eurų, o importas iš PĮBT į ES siekapie 37 milijardus eurų.
<P>
Komisijos vertinimu, pasirašius sutartį prekybos apimtys turėtų padvigubėti. Be to, kaip suprantu, siūlomoje pasirašyti sutartyje pirmą kartą numatomos nuostatos dėl žmogaus teisių, masinio naikinimo ginklų neplatinimo ir kovos su terorizmu, o tai yra akivaizdžiai sveikintina.
<P>
Deja, susitarimo pasiekti ilgai nepavyko, o jūs, komisare, sakėte, kad p. Mandelson savo vizito šiame regione 2007 m. vasario mėn. metu pastūmėjo derybas dėl laisvosios prekybos sutarties į priekį.
<P>
Tačiau suprantu, kad to paties vizito metu jis įvardijo Persijos įlankos arabų protekcionizmą kaip sutarties pasirašymo vilkinimo priežastį. Ar Komisija vis dar mano, kad būtent taip ir yra ir kad tai yra būtent tokia kalbos maniera, kuria siekiama sudaryti tarptautines sutartis?
<P>
Nepaisant kliūčių siekiant susitarimo prekybos srityje, PĮBT valstybės narės pozityviai bendradarbiauja su Komisija, siekdamos harmonizuoti oro uostų saugumo reglamentus. Šiuo metu į keleivių, skrendančių į Persijos įlankos šalis arba Europos Sąjungą įsigytos neapmokestintos prekės gali būti konfiskuotos dėl šiuo metu oro uostuose galiojančių su skysčių gabenimu susijusių saugumo reikalavimų.
<P>
Tačiau, laimei, keletas Persų įlankos bendradarbiavimo tarybos narių ėmbendradarbiauti su Komisija, prašydamos pripažinti saugumą pagal reglamentą (ET) Nr. 915/2007. Mano supratimu, tai suteiks galimybę keleiviams skristi iš trečiųjų šalių su savimi gabenant įsigytų neapmokestinamųjų prekių, su sąlyga, kad tokia šalis yra pripažinta saugia. Dėl šio prašymo buvo sėkmingai pradėtas techninis ir praktinis bendradarbiavimas su ES, o Komisiją derėtų pagirti už tai, kad ėmėsi veiksmų šioje srityje.
<P>
Toks praktinio bendradarbiavimo pavyzdys skatina siekti platesnės vėliau įsigaliosiančios laisvosios prekybos sutarties. Tačiau norėčiau, kad toks bendradarbiavimas ir susitarimai būtų sudaromi sparčiau ir apimtų daugiau dalykų.
<P>
LPS būtų dar ir geras būdas skatinti mokslinį bendradarbiavimą su Persijos įlankos valstybėmis ir remti tvarią plėtrą šiame regione. Šiuo metu mokslinis bendradarbiavimas tarp Europos ir Persijos įlankos regiono šalių yra menkas, nors ir egzistuotų didelis potencialas.
<P>
Bendradarbiavimas mokslo srityje yra ypač svarbus kalbant apie klimato kaitą ir energijos politiką. Europos Sąjunga šiuo metu importuoja apie 50 %. jai būtinų energijos išteklių, iš kurių apie 20 % yra gaunama iš Persijos įlankos.
<P>
LPS būtina stiprinti kovos su klimato kaita srityse ir todėl sveikinu Komisijos planuojamą atlikti šios srities galimybių tyrimą.
<SPEAKER ID="366" NAME="David Martin" AFFILIATION="PSE">
Ponia Pirmininke, leiskite pradėti nuo teigiamų dalykų. Visų pirma, norėčiau išreikšti padėką p. O'Sullivan,generaliniam prekybos direktoriui, kuris operatyviai ir teigiamai sureagavo į mūsų prašymą suteikti derybininkų įgaliojimus. Juos gavome praėjus vos savaitei nuo to laiko, kai pradėjome dirbti komitete ir paprašėme mums suteikti tokius įgaliojimus.
<P>
Taip pat sveikinu reikšmingą pažangą, pasiektą derybų procese ir kartu su prieš mane kalbėjusiaisiais, pritariu, kad tai turėtų paspartinti prekybą tarp Persijos įlankos ir ES ir atnešti naudos ES verslui.
<P>
Be to, nuoširdžiai pritariu tam, kad bet kokia LPS, dėl kurios deramės, bus geresnnei 1989 m. bendradarbiavimo sutartis ir kaip jūs, komisare, pats priminėte ir p. Doyle ką tik pakartojo, sveikinu tai, kad LPS yra keletas su prekybą nesusijusių nuostatų dėl tokių dalykų, kaip žmogaus teisės, migracija, kova su terorizmu ir masinio naikinimo ginklų neplatinimas.
<P>
Tačiau apgailestauju dėl to, kad socialinės, aplinkos apsaugos ir darbo nuostatos, dėl kurių deramės su Persijos įlankos šalimis yra kur kas silpnesnės nei tos, dėl kurių deramės dabartiniame derybų dėl laisvosios prekybos sutarčių raunde. Pavyzdžiui, mums nėra priimtini tie standartai, kuriuos rodosi esame pasirengę priimti kalbant apie Persijos įlankos šalis, Korėja ar Pietryčių Azijos šalis.
<P>
Komisija mums jau praneš(kaip to ir tikėjomės), kad taip yra dėl to, kad vykdome derybas senųjų derybų įgaliojimų pagrindu - šie įgaliojimai nebuvo atnaujinti nuo 2001 m.. Tačiau nvienas Komisijos nar- nei atsakingasis komisaras, nei prekybos GD, nei šiame posėdyje dalyvaujantis komisaras - man nepaaiškino, kodėl naudojamės senaisiais įgaliojimais. Sunku neįtarti, kad Komisija suprato, jog dėl šiuolaikinių nuostatų, susijusių su tvarumu, plėtra ir darbu su Persijos įlankos šalimis derėtis bus pernelyg sudėtinga. Atitinkamai, kodėl nuo 2004 m. nebuvo atnaujintas tvarumo poveikio įvertinimas? Norėčiau sužinoti ir šių dalykų įtikinamas priežastis.
<P>
Carnero minėjo moterų padėtį, kuri man taip pat kelia susirūpinimą, tačiau turiu pasakyti, kad mane ypač neramina darbuotojų migrantų teisių apsauga Persijos įlankos valstybėse. Žinoma, šie asmenys sudaro didžiąją darbo jėgos dalį Persijos įlankoje ir nesuprantu, kokių apsaugos priemonių jiems suteiks ši laisvosios prekybos sutartis. Kokių veiksmų imsis Komisija siekdama užtikrinti, kad Persijos įlankos valstybės darbuotojų migrantų požiūriu paisys TDO pagrindinių standartų?
<P>
Baigdamas, komisare, noriu pasakyti, kad Jūsų kolega p. Ferrero-Waldner praėjusią savaitę susitiko su Bahreino žmogaus teisių draugijos nariais ir išreišksavo susirūpinimą dėl žmogaus teisių ir darbuotojų migrantų. Dienraštis "Gulf Daily News" cituoja jos žodžius apie visapusišką paramą bet kokios laisvosios prekybos sutarties nuostatoms dėl žmogaus teisių. Kaip Komisija ketina įgyvendinti šį pažadą?
<SPEAKER ID="367" NAME="Kader Arif" AFFILIATION="PSE">
(FR) Ponia Pirmininke, kaip jau minėta, Europos Sąjunga vykdo derybas dėl laisvosios prekybos sutarties sudarymo su Persijos įlankos bendradarbiavimo taryba jau beveik 20 metų.
<P>
Nuo tada Komisijos derybų įgaliojimai praktiškai nesikeitir tikrai nebuvo tinkamai atnaujinti. Dėl to susidarkiek stebinanti situacija, kuomet derybų su Persijos įlankos šalimis Sąjunga nesivadovauja tokiais pačiais kriterijais, kuriuos ji taiko savo kitiems prekybos partneriams, pavyzdžiui, Korėjai ar Pietryčių Azijos šalims. Kalbant konkrečiai, įgaliojimuose nenumatyta į būsimą sutartį įtraukti nuostatų dėl socialinių standartų ar ambicingų skirsnių dėl tvarios plėtros. Retai kalbama ir apie žmogaus teisių problemą. Kadangi šie dalykai turėtų būti Europos veiksmų prioritetinės dalys, juos ne tik būtina visapusiškai įtraukti į būsimąją laisvosios prekybos sutartį, bet ir taikyti jiems nuostatas dėl laikino sustabdymo jei nebus vykdomi įsipareigojimai. ES privalo užtikrinti, kad visos laisvosios prekybos sutartys, dėl kurių yra deramasi užtikrina žmogaus teisių demokratinių principų, Tarptautinės darbo organizacijos konvencijų ir aplinkos apsaugos standartų propagavimą ir paisymą.
<P>
Kalbant apie Persijos įlankos šalis, kaip jau minėjo p. Martin, ypatingo dėmesio būtina skirti darbuotojų migrantų gyvenimo sąlygoms ir teisėms. Šiame regione yra gausu tokių darbuotojų, kurie savo darbu skatina regiono plėtrą, tačiau neretai dirba žeminančiomis ir nepriimtinomis sąlygomis.
<P>
Bendrais žodžiais tariant, be prekybos, kuri turi būti vystoma darnių prekybinių santykių pagrindu, Europa ir valstybės narės privalo paspartinti savo politinį ir socialinį dialogą. Todėl turime įgyvendinti laisvosios prekybos sutartį, kuri ne tik neturės neigiamo poveikio regiono gyventojams, bet priešingai, sustiprins jų politines, ekonomines ir socialines teises. Štai kodėl būtina, pavyzdžiui, užtikrinti tai, kad derybų dėl paslaugų metu bus atsižvelgta į būtinybę sukurti prieinamą, tvarią ir nebrangę bei aukštus kokybės standartus atitinkančią universalią viešąją paslaugą.
<SPEAKER ID="368" NAME="Paul Rübig" AFFILIATION="PPE-DE">
(DE) Ponia Pirmininke, komisare, ponios ir ponai, visi sutariame, kad mūsų santykių su Persijos įlankos valstybėmis gerinimui labai svarbu suteikti prioritetą. Europą ir Persijos įlankos regiono šalis vienija daug bendrų interesų: iš vienos pusės, Europa yra stipriausia pasaulyje rinka, iš kitos - Persijos įlankos tiekia mums unikalių išteklių. Šiuo požiūriu labai svarbu stiprinti mūsų santykius su šiomis šalimis pasauliniame kontekste.
<P>
PPO turi nuostatą, kuri vadinasi "viskas, išskyrus ginklus" - tai turėtų būti standartas. Čia privalome kuo greičiau rasti protingą sprendimą, kadangi tai yra abiejų šalių interesuose. Be to, turėtume aktyviau skatinti apsikeitimą moksliniais tyrimais, žiniomis ir pažangiąja patirtimi bei stengtis sukurti artimesnius ryšius švietimo sektoriuje. Sudaryti bendrąją energetikos chartiją taip pat labai svarbu.
<SPEAKER ID="369" NAME="Androula Vassiliou">
Komisijos narė. - Ponia Pirmininke, dėkoju nariams už komentarus dėl ES ir PĮBT LPS derybų. Norėčiau pabrėžti, kad Komisija ir toliau informuos Parlamentą apie šių derybų statusą.
<P>
Mane ypač sujaudino gerbiamų narių noras įtraukti politinę nuostatą į šią sutartį ir norėčiau užtikrinti jus, kad apie šiuos rūpimus klausimus iš tiesų kalbama derybų metu. Galiu patvirtinti ir tai, kas jau buvo pasakyta, t. y. kad šis klausimas buvo aptartas komisarės Ferrero-Waldner vizito Persijos įlankos regione šią savaitę metu. Tiesą sakant, Persijos įlankos šalys išreišknorą sudaryti laisvosios prekybos sutartį ir pripažino, kad šiuo klausimu reikia būti lankstesniems.
<SPEAKER ID="370" NAME="Pirmininkė">
P. Doyle, ar norėjote ką nors pasakyti šiuo klausimu?
<SPEAKER ID="371" NAME="Avril Doyle" AFFILIATION="PPE-DE">
Ponia Pirmininke, šiuo klausimu dabar daugiau nekalbėsiu; kitų diskusijų metu buvo priimta, net ir po nario pasisakymo, trumpai aptarti iškilusį klausimą, bet kadangi neskyrėme penkių minučių pristatytam klausimui aptarti, tad galime išnaudoti visą šiam klausimui aptarti skirtą laiką, arba bent jau aptartį šį reikalą dar vieną minutę, jei ją turime.
<P>
Dabar šiuo klausimu daugiau nekalbėsiu, bet tik dėl minėtos priežasties, kadangi šį vakarą svarstyti tebuvo pateiktas vienas papildomas klausimas. Norėjau komisarui užduoti papildomą klausimą, tačiau susilaikysiu.
<SPEAKER ID="372" NAME="Pirmininkė">
P. Doyle, jei norite, galite užduoti savo klausimą. Esmtokia, kad jūs to neprašėte.
<SPEAKER ID="373" NAME="Avril Doyle" AFFILIATION="PPE-DE">
Ponia Pirmininke, iš tiesų tenorėjau paklausti komisaro, turint omenyje išsisukinėjimus ir gaišatį bei derybų nutraukimą praėjusį sausį, nuo to laiko buvusius menkus kontaktus ir visus tuos metus, kuomet tai truko, per metus surengiant vos vieną ar du susitikimus, ar tikrai PĮBT stengiasi sudaryti LPS?
<P>
Kažkuria prasme jūs jau atsakėte į šį klausimą, tačiau ar iš tiesų norima sudaryti LPS su ES? Ar tai nėra sąžiningas klausimas, turint omenyje tai, kaip ilgai trunka derybų procesas?
<SPEAKER ID="374" NAME="Androula Vassiliou">
Komisijos narė. - Norėčiau tiesiog pasakyti, jog tikimės, kad noro yra. Kaip žinoma, praėjusį sausį suplanuotas susitikimas neįvyko, tačiau mes tikimės, kad kimo susitikimo metu gegužės mėn. galėsime iš esmės pasiderėti. Tikėkimės.
<SPEAKER ID="375" NAME="Pirmininkė">
Esu gavusi teikimą dėl rezoliucijos pagal procedūrinę taisyklę Nr. 108(5).
<P>
Diskusija baigta.
<P>
Balsavimas įvyks rytoj 12 val.
<P>
Rašytiniai pareiškimai (142 taisyklė)
<SPEAKER ID="376" NAME="Roberta Alma Anastase  " AFFILIATION="PPE-DE">
raštu. - (RO) Būdama Europos Parlamento ryšių su Persijos įlankos valstybėmis delegacijos narė, norėčiau pabrėžti tai, kaip svarbu kuo greičiau pasirašyti laisvosios prekybos sutartį tarp Europos Bendrijos ir Persijos įlankos bendradarbiavimo tarybos. Sudarius šią sutartį 2008 m. bus sukurta esminsąlyga sustiprinti šių dviejų regionų ekonominius santykius, o energetinio saugumo poreikis Europos Sąjungoje atspindi šios temos svarbą ir aktualumą.
<P>
Atsižvelgiant į tai, kad šiuo metu prekybos pagrindą sudaro energetikos sektorius, labai svarbu, kad būsimoje sutartyje būtų aiškiai ir išsamiai nustatytos bendradarbiavimo šioje srityje ir jos stiprinimo gairės. Tai suteiks galimybę pradėti įgyvendinti daugiau naujų bendrų projektų energetikos sektoriuje, įskaitant valstybių narių bei Juodosios Jūros regiono šalių, kuriems bus naudingos naujos plėtros ir bendradarbiavimo galimybės projektus bei palengvins tokių projektų įgyvendinimą.
<P>
Todėl mūsų prioritetas - nustatyti tikslų besitęsiančių derybų grafiką bei suformuluoti bendros naudos bendrąjį tikslą, dėl kurio bus ne tik sustiprinti ES ir Persijos įlankos šalių ekonominiai santykiai, bet ir sutvirtintas stabilumas ir tvarioji plėtra apskritai.

<CHAPTER ID="003">
EIB 2006 m. metinataskaita (diskusijos)
<SPEAKER ID="007" NAME="Pirmininkas">
Kitas darbotvarkės klausimas - Biudžeto kontrolės komiteto vardu pono Jean-Pierre Audy pateikiamas pranešimas dėl Europos investicijų banko 2006 m. metinės ataskaitos.
<SPEAKER ID="008" NAME="Jean-Pierre Audy">
pranešėjas. - (FR) Pone Pirmininke, Komisare, Europos investicijų banko pirmininke, ponios ir ponai, pirmieji mano žodžiai - tai padėka Jums, pone Maystadt, už puikius santykius, kuriuos sukūrėte su europarlamentarais - Biudžeto kontrolės komiteto nariais, šie santykiai buvo labai svarbus indėlis, rengiant pranešimą, dėl kurio netrukus prasidės diskusijos. Šią padėką taip pat skiriu Jūsų komandai, visų pirma Pirmininko pavaduotojui Philippe de Fontaine Vive, su kuriuo turėjau galimybę bendradarbiauti skaidriausiomis sąlygomis banko būstinėje Liuksemburge.
<P>
Pone Maystadt, savo vaidmenį atliekate labai kompetentingai, šiltai, ryžtingai ir drąsiai, bet tuo pat metu išmintingai, ir, pridurčiau - elegantiškai.
<P>
Romos sutartimi įsteigtas EIB 2008 m. švenčia penkiasdešimtąsias metines. Jo nariai - tai Europos Sąjungos valstybės narės, o valdybą sudaro jų finansų ministrai. Jo misija - prisidėti prie bendros rinkos kūrimo, panaudojant kapitalo rinkas ir nuosavas lėšas. Tai Bendrijos įrankis, tračiau jo viduje valdžią įgyvendina vyriausybės.
<P>
Gerai, kad piliečių atstovai kalba apie šiuos klausimus tuo metu, kai patys piliečiai reikalauja rezultatų iš Europos Sąjungos; patys to nesuprasdami, jie dažnai naudojasi EIB paslaugų teikiama nauda. Pirmiausia noriu pasveikinti Banką už jo veiklą, ambicingą veiklos planą ir projektus; ypač sveikinu puikią 2007-2009 m. strategiją, kurioje kalbama apie skaidrumą, pridėtinės vertės stiprinimą bei laipsnišką rizikos prisiėmimo didinimą, MVĮ ir vietos valdžiai naudą teikiančias veiklas, naujų finansinių priemonių panaudojimą bei laipsnišką bendradarbiavimo su Europos Komisija plėtrą. Taip pat reikia pabrėžti svarbų Banko vaidmenį, plėtojant kaimynystės politiką; ataskaita konkrečiai ragina toliau plėtoti Europos viduržemio regiono investicijas ir partnerystę (FEMIP), įgyvendinant Europos viduržemio strategiją.
<P>
Tačiau aš manau, kad atėjo laikas žengti dar toliau, sparčiau ir geriau, teikiant Europos Sąjungos paramą, finansuojant jo investicijas. Kalbant apie kontrolės mechanizmus, manau, atėjo laikas sukurti tikrą bankininkystės reguliavimo kontrolę; siūlau, kad EIB pats kreiptųsi į Londone esantį Europos bankininkystės priežiūros komitetą, kad pastarasis išnagrinėtų šios reguliavimo užduoties sąlygas ir konkrečiai nuspręstų, kas galėtų atlikti šią funkciją, nes, deja, neturime oficialios Europos bankininkystės reguliavimo institucijos.
<P>
Kalbant apie Europos Sąjungos paramą investicijų finansavimo srityje, kur vien transeuropinių transporto tinklų plėtrai reikalingų lėšų sąmata siekia 600 mlrd. eurų, siūlau pagalvoti apie Europos Sąjungos vaidmenį, vystant mūsų teritoriją. Valstybių narių ir ES skiriamo finansavimo neužtenka šiems poreikiams patenkinti. Komisare, argi nesuprantama, kad Europos Sąjungai šiomis aplinkybėmis galėtų būti sunku rasti 3,4 mlrd. eurų finansuoti tokį pramonės, mokslo ir kariniu požiūriu svarbų projektą kaip "Galileo"?
<P>
Siūlau, kad, atsižvelgdama į EIB žmogiškųjų išteklių kokybę, jo nešališkumą bei patirtį finansuojant stambiąją infrastruktūrą, Komisija įgaliotų jį atlikti investicijų finansavimo strateginį tyrimą, neatmetant nvieno scenarijaus: subsidijos, valstybių narių pasirašytojo EIB kapitalo sumų apmokėjimo, paskolų (įskaitant ypatingąsias paskolas iš valstybių narių, kurios numatytos EIB Įstatų 6 straipsnyje), naujų priemonių, tokių, kaip rizikos pasidalijimas, paskolų garantijų priemonės, finansų inžinerija, pritaikyta ilgalaikiams projektams, kurie nėra iškart pelningi, vertinant rinkos pagrindu nustatytų finansinių kriterijų požiūriu, investicijų skyriaus sukūrimas Europos Sąjungos biudžete, Europos, nacionalinių ir vietos valdžios institucijų, mišrių (valstybinių-privačių) bendrijų finansinių konsorciumų įsteigimas, t. t.
<P>
Pone Pirmininke, ponios ir ponai, pone Maystadt, tai šiame pranešime keliamos idėjos. Nekantriai laukiu debatų ir dėkoju Jums už dėmesį.
<SPEAKER ID="009" NAME="Joaquín Almunia">
Komisijos narys. - (ES) Pone Pirmininke, ponios ir ponai, noriu padėkoti ponui Audy, kuris parengir mums ką tik pristatpuikų pranešimą apie Europos investicijų banko 2006 m. veiklos ataskaitą. Kaip rašoma šiame pranešime, manau, kad Europos investicijų banko ir Parlamento pastaraisiais metais sukurtas produktyvus dialogas yra labai reikšmingas, nes jis didina demokratinį skaidrumą, o tai ypač svarbu Parlamentui ir šiai finansinei institucijai.
<P>
EIB smarkiai prisideda, kuriant ir plėtojant daug Europos strategijų, todėl turime džiaugtis šio dialogo, kurį neabejotinai stiprina pono Philippe Maystadt vadovavimas banko veiklai, kokybe.
<P>
Nustačius naujas 2007-2013 m. laikotarpio Europos Sąjungos perspektyvas, Europos investicijų banko veikla taip pat stiprinama, panaudojant naująjį finansinį tinklą. Svarstome 2006 m. veiklos ataskaitą. Šiame pranešime nekalbama apie šio pradinio 15 ar 16 mėnesių metu pasiektą šių perspektyvų įgyvendinimo pažangą, tačiau dėl naujųjų perspektyvų pradėjus taikyti naujas finansavimo priemones, šis bendradarbiavimas tęsis ir taps ambicingesnis bei efektyvesnis daugelyje sričių - plėtros ir tyrimų, regioninės plėtros, transeuropinių tinklų, paramos mažoms ir vidutinėms įmonėms ir pan. strategijų srityse.
<P>
Kalbant apie Europos investicijų banko išorinius veiksmus, šių finansinių perspektyvų pagrindu buvo priimtas naujasis EIB išorės mandatas. Bendradarbiavimas su Europos investicijų fondu plečiamas ne tik Banko, bet ir Europos investicijų banko grupės viduje. To įrodymas - "Jeremy" programos pavyzdys.
<P>
Be to, esame patenkinti Europos investicijų banko, EPRB, t. y. Europos plėtros ir rekonstrukcijos banko, ir Komisijos trišale sutartimi dėl kiekvienos iš šių trijų institucijų veiklos Europos Sąjungos rytinio pasienio kaimyninėse šalyse, bei dėl pono Audy jau minėto naujojo FEMIP, kuris atlieka didelį darbą, sukūrimo; šie pavyzdžiai atskleidžia vis artimesnį Banko veiklos ir Europos Sąjungos išorinių veiklų ryšį.
<P>
Pono Audy pranešime pelnytai akcentuojamas Europos investicijų banko potencialas plėtojant naujas finansavimo priemones, kurios gali turėti milžinišką poveikį, gausinant turimus Europos biudžeto išteklius, skirtus įvairių strategijų įgyvendinimui.
<P>
Komisija supranta šį potencialą. Jau sudarėme tam tikrų sutarčių su Europos investicijų banku, kurias jau patvirtino Taryba ir Parlamentas, skirtų minėtiesiems transeuropinių tinklų ar tyrimų ir plėtros strategijos sričių biudžeto ištekliams, be to, Bendrijos biudžeto peržiūrėjimo, kurį siūlysime nagrinėti 2008 m. pabaigoje arba 2009 m. pradžioje, kontekste, mes ketiname išplėsti šiuos naujus finansavimo mechanizmus, o sukurtus papildomus biudžeto išteklius nukreipti į kitas prioritetines sritis, pavyzdžiui, energetiką ir klimato kaitą.
<P>
Kalbant apie bendradarbiavimo su Banku mechanizmus, taip pat noriu informuoti Jus, kad jau baigiame derybas su Banku dėl naujojo tarpusavio supratimo memorandumo, apimančio visus mūsų bendradarbiavimo santykius, bei tikimės, kad dėl jo šie santykiai taps dar efektyvesni.
<P>
Pritariu pranešėjo, pono Audy, susirūpinimui, tačiau negaliu pateikti atsakymo į klausimą dėl teisingo pasirinkimo, vykdant Europos investicijų banko kaip finansinės institucijos priežiūrą. Nežinau šio sprendimo, tačiau manau, kad tai labai aktualus klausimas, kurį turime spręsti kartu, kad surastume tinkamą atsakymą.
<P>
Pone Pirmininke, baigdamas noriu pakartoti, kad Komisija yra patenkinta Parlamento ir Europos investicijų banko aukšto lygio bendradarbiavimu, tikiuosi, kad ateityje jis leis mums visiems, visoms Europos institucijoms, dar daugiau prisidėti prie Sąjungos tikslų įgyvendinimo.
<SPEAKER ID="010" NAME="Marusya Ivanova Lyubcheva">
PSE grupės vardu. - (BG) Šis pranešimas - tai Europos Parlamento ir jo finansinės institucijos, kurios uždavinys - prisidėti prie subalansuotos ir stiprios Bendrijos plėtros, panaudojant kapitalo rinkos įrankius bei nuosavus išteklius, gero bendradarbiavimo pavyzdys. Sveikinu pranešėją, pateikus gerą Europos investicijų banko pristatymą, už jo pagrįstus pasiūlymus, skirtus bendradarbiavimui, efektyvumui ir veiklos skaidrumui gerinti. Pranešime apie Banką pateikiama pasiekimų, susijusių su Sąjungos pagrindiniais tikslais ir prioritetais, pavyzdžių, tokių, kaip geografinis investicijų paskirstymas, strateginis vadovavimas ir projektų paraiškos. Būsimas pastangas reikėtų sutelkti į tokias sritis, kaip privataus verslo skatinimas įgyvendinti investicijų strategijas, įskaitant ES socialinės sanglaudos ir teritorinės pusiausvyros strategijas atitinkančius socialinės atsakomybės projektus; vidaus audito ir vidaus kontrolės mechanizmų identifikavimas; biurų steigimas naujosiose valstybėse narėse ir naujų finansavimo mechanizmų sukūrimas. Pritariu plenarinio posėdžio metu padarytiems pakeitimams, numatantiems griežtesnę kapitalo kontrolę.
<SPEAKER ID="011" NAME="Bart Staes" LANGUAGE="NL">
Pone Pirmininke, Komisare, pone Maystadt, ponios ir ponai, Europos Parlamentas pateiktam tikrą kiekį rekomendacijų; aš pritariu trims. Noriu paprašyti, kad ponas Maystadt savo atsakyme pakomentuotų mano klausimus.
<P>
Džiaugiamės, kad Europos investicijų bankas laikosi apgaulės ir korupcijos netoleravimo politikos. Iš tiesų, Europos Parlamentas norėtų dar labiau sustiprinti šią politiką. Pavyzdžiui, rekomenduojame priemonių, skirtų įgyvendinti atmetimo mechanizmą įmonėms, įtariamoms korupcija arba pripažintoms kaltomis dėl korupcijos. Remiame demaskavimo politikos stiprinimą bei pritariame esamos konkursų organizavimo tvarkos peržiūrėjimui. Ką apie tai mano ponas Maystadt?
<P>
Antrasis elementas: milijardai eurų investuojami į transeuropinius tinklus. Mes, kaip Europos Parlamentas, turime stengtis teikti paramą visų pirma tiems projektams, kurie turi mažiausią CO2 poveikį, arba kurių CO2 poveikis yra neigiamas.
<P>
Galiausiai, kalbant apie išorės paskolų operacijas, norėtume priežiūros, kaip ši veikla, visų pirma Afrikos kontinente, atitinka Europos konsensusą dėl vystymosi bei tūkstantmečio tikslus.
<P>
Koks yra Europos investicijų banko Pirmininko pono Maystadt atsakymas į Parlamento rekomendacijas?
<SPEAKER ID="012" NAME="Koenraad Dillen" AFFILIATION="NI">
(NL) Pone Pirmininke, sveikiname faktą, kad šiame pranešime akcentuojama apgaulės ir korupcijos netoleravimo politika, ir kalbama apie didėjantį OLAF atliekamų tyrimų skaičių. Tačiau paskolų sutarčių sudarymo patirtis yra parodžiusi, kad EIB padaręs nuodėmių. Pavyzdžiui, neseniai dėl įvairių nukrypimų, tokių, kaip skaidrumo trūkumas derybų proceso metu bei galutinis sutarties sudarymas, buvo smarkiai kritikuojama 100 milijonų eurų paskola kalnakasybos projektui Konge. Tai buvo didelis interesų konfliktas. Nuo 2000 m. Europos investicijų bankas į įvairius kalnakasybos projektus Afrikoje jau yra investavęs daugiau kaip 700 milijardų eurų.
<P>
Noriu pabrėžti, kad šie milijonai ateina iš Europos mokesčių mokėtojų kišenės, todėl mūsų institucijos skolinimo ir sutarčių sudarymo politika turi būti kuo griežčiausiai prižiūrima, ypač tas atvejais, kai finansuojami už Europos ribų įgyvendinami projektai.
<SPEAKER ID="013" NAME="Paul Rübig" AFFILIATION="PPE-DE">
(DE) Pone Pirmininke, Pirmininke Maystadt, noriu pasveikinti poną Audy, nes jis labai tiksliai pastebėjo, kad transeuropiniai tinklai yra mums visiems labai svarbūs. Manau, kad šiuo atžvilgiu EIB taip pat turi nuosavybės suskaidymą skatinančią priemonę.
<P>
Mums pateikti Komisijos pasiūlymai: skirti daugiau dėmesio nuosavybės suskaidymui energetikos ir telekomunikacijų sektoriuose. Siūlau sutelkti dėmesį į stimulų, o ne privalomų nurodymų kūrimą.
<P>
Antrasis klausimas, kurį noriu paminėti: šiuo metu eksporto pramonei sunkiai sekasi išlaikyti gerus rezultatus, ypač esant stipriam eurui. Ar nebūtų galimybės skirti dėmesio specialioms programoms, skirtoms teikti garantuotą paramą mūsų Europos verslo eksportui?
<SPEAKER ID="014" NAME="Philippe Maystadt">
Europos investicijų banko Pirmininkas. - (FR) Pone Pirmininke, Komisare, ponios ir ponai, pirmiausia leiskite padėkoti už suteiktą galimybę dar kartą pratęsti mūsų dialogą su Europos Parlamentu. Manau svarbu, kad tokia institucija, kaip EIB, periodiškai pateiktų savo veiksmų paaiškinimų ES piliečių atstovams.
<P>
Ypač noriu padėkoti ponui Audy už jo parengtą pranešimą. Galiu paliudyti, kad rengiant šį pranešimą, jis skyrlabai daug asmeninių pastangų. Jis dalyvavo daugybėje susitikimų Briuselyje ir Liuksemburge, ir įsijungį konstruktyvų dialogą, kuris buvo pradėtas su jo pirmtakais. Šį rytą savo pranešime jis išskyrdu klausimus.
<P>
Apie pirmąjį jau esame kalbėję ankstesniuose pranešimuose; prisimenu pono Schmidt pranešimą bei pono Lipietz pranešimą; tai klausimas, ar, būdamas banku, Europos investicijų bankas turėtų būti bankininkystės kontrolės ar priežiūros objektas. Šiuo metu galiojančiuose tekstuose šis klausimas nėra reglamentuotas. Žinoma, atliekami Europos investicijų banko audito patikrinimai: auditus atlieka Audito Rūmai (tiems, kam EIB naudoja ES lėšas), taip pat Audito komitetas, sudarytas iš mūsų valdytojams tiesiogiai atsiskaitančių valdytojų paskirtų ekspertų. Tačiau jei EIB siekiame taikyti geriausią bankininkystės praktiką, neabejotinai pageidautina įsteigti specializuotą organą, tikrinantį, ar EIB teisingai taiko šią praktiką.
<P>
Teoriškai galima kalbėti apie tris galimus variantus. Pirmasis įrašytas Mastrichto sutarties 105(6) straipsnyje. Pagal šį variantą prižiūrėtojo vaidmenį gali atlikti Europos Centrinis bankas. Sutartyje nustatyta, kad vienbalsiu sprendimu Taryba priežiūros funkciją gali patikėti Europos Centriniam bankui. Tai teorinis variantas, nes praktiškai abejotina, ar valstybės narės, bent jau šiuo metu, vienbalsiai suteiks Europos Centriniam bankui šį naują vaidmenį.
<P>
Kita galimyb- tai galimybė, kuria mes neformaliai naudojamės, t. y. kviesti nacionalinį reguliuotoją. Šuo metu tai Liuksemburgo reguliavimo institucija - Liuksemburgo finansų sektoriaus priežiūros taryba, kuri atlieka ir Europos investicijų banko priežiūrą, ypač tikrinant, ar teisingai taikomi "Basel II" susitarimo reikalavimai.
<P>
Trečias variantas, kurį verta nagrinėti - mūsų tarnybiniuose nuostatuose numatyto Audito komiteto stiprinimas ir jo transformavimas į kvazi-bankinį priežiūros organą. Reformos sutartis numato Audito komiteto išplėtimą. Pirmasis žingsnis galėtų būti tam tikro skaičiaus bankininkystės prižiūrėtojų paskyrimas; šie prižiūrėtojai suteiktų komitetui būtinos patirties kontroliuojant, kad EIB iš tiesų taikytų geriausią šios srities praktiką.
<P>
Antrasis klausimas, kurį akcentavo ponas Audy - tai jo pageidavimas matyti ypatingą Europos investicijų banko vaidmenį, visų pirma kuriant transeuropinius tinklus. Kaip žinote, šioje srityje EIB jau atlieka iš dalies svarbų vaidmenį. Transeuropiniams tinklams finansuoti pernai skyrėme beveik 9 mlrd. eurų. Naudojame įvairias priemones, taip pat struktūrizuotą finansų paslaugą, kuri suteikia mums galimybę prisiimti didesnę riziką nei įprasta. Pavyzdžiui, neseniai šią priemonę panaudojome Graikijoje statomai autostradai. Tai geras konkretus šios paslaugos panaudojimo pavyzdys, kaip skatinti privatų sektorių prisiimti daugiau rizikos, eksploatuojant autostradą.
<P>
Kartu su Europos Komisija neseniai sukūrėme garantijų mechanizmą, skirtą konkrečiai rizikos rūšiai - t. y. rizikai, kad pirmuosius keletą infrastruktūros elemento eksploatavimo metų transporto srautas gali būti nepakankamas. Patirtis rodo, kad sunkiausi būna pirmieji ketveri penkeri metai. Šiuo laikotarpiu pajamos nebūtinai siekia planuotąsias. Tai sukelia problemų privatiems operatoriams, todėl, siekdami paskatinti privatų sektorių finansuoti tokią infrastruktūrą, nepaisant šios problemos, kartu su Komisija sukūrėme naują garantijų mechanizmą.
<P>
Pridursiu, kad Europos investicijų bankas ėmėsi iniciatyvos sukurti Europos valstybinės ir privačios partnerystės žinių centrą, kad galėtume dalytis šioje srityje sukaupta patirtimi su nacionaliniais atstovais. Pone Audy, tai sritis, kurią EIB tikrai nori toliau plėtoti.
<P>
Ponas Staes uždavklausimą apie antikorupcinę politiką. Pasibaigus konsultacijų procedūrai, kuriai prireikkelių derybų ratų, mes ką tik paskelbėme mūsų strategiją dėl kovos su apgaule. Atsakydamas į konkretų užduotą klausimą apie nušalinimo sistemą, uždraudžiančią į apgaulę ar korupciją įsivėlusioms įmonėms dalyvauti mūsų finansuojamuose projektuose, pasakysiu, kad savo strategijoje mes išreiškėme viltį, jog galėsime naudotis ta pačia sistema, kurią bando sukurti Komisija. Jei ši galimybnebus suteikta, o apie tai sužinosime iki šių metų pabaigos, t. y. jei dėl teisinių priežasčių mums nebus leista naudotis ta pačia sistema, tada mes sukursime savo nuosavą nušalinimo sistemą.
<P>
Kalbant apie finansavimą energetikos sektoriui, mes peržiūrėjome mūsų taikomą energetikos projektų finansavimo politiką, atsižvelgdami į Europos rekomendacijas dėl kovos su klimato kaita. Nusprendėme pirmenybę teikti investicijoms, mažinančioms CO2 taršą; tai jau matyti 2007 m. skaičiuose, nes iškastinį kurą naudojančių elektros gamybos produktų finansavimas sudaro vos 25 % energetikos sektoriui skirto finansavimo. Pavyzdžiui, atsinaujinantiems energijos šaltiniams skirtiems projektams 2007 m. skirta suma gerokai viršija sumą, skirtą tradicinėms energijos gamybos formoms.
<P>
Kalbant apie tūkstantmečio plėtros tikslus, mes, žinoma, stengiamės kiek įmanoma užtikrinti, kad mūsų projektai prisidėtų prie jų įgyvendinimo. Tačiau noriu atkreipti Jūsų dėmesį, kad dalyvaudami intervencijose už Europos Sąjungos ribų, mes vadovaujamės Europos Tarybos mums suteiktais ypatingais įgaliojimais. Įgaliojimuose, kuriuos mums suteikEuropos Taryba, atskirai nekalbama apie tūkstantmečio plėtros tikslus. Štai kodėl nėra galimybės nustatyti tiesioginį ryšį, kurio pageidavote.
<P>
Baigdamas, kreipiuosi į poną Dillen; jei teisingai supratau, jis paminėjo projektą, kurį, jo teigimu, mes finansavome Kongo Demokratinėje Respublikoje; galiu pasakyti, kad jau keletą metų nesame suteikę Kongo Demokratinei Respublikai daugiau finansavimo. Mūsų valdyba yra iš esmės pritarusi kalnakasybos projekto Katangoje finansavimui, tačiau išmokų šiam projektui nebuvo. Paskolos sutartis dar nepasirašyta. Kodėl? Nes Kongo vyriausybvisiškai pagrįstai nori iš naujo derėtis dėl licencijos sąlygų, siekdama užtikrinti, kad Kongo valstybei sugrįžtų daugiau pajamų, o mes sustabdėme pasirašymą, kol projekto iniciatorius ir Kongo vyriausybpasieks priimtiną susitarimą.
<P>
Pone Pirmininke, štai mano atsakymai anksčiau kalbėjusiems; noriu dar kartą padėkoti Parlamentui, o ypač Biudžeto kontrolės komitetui, už mūsų puikų bendradarbiavimą.
<P>
(Plojimai)
<SPEAKER ID="015" NAME="Pirmininkas">
Labai Jums dėkoju, Pirmininke Maystadt. Esame Jums labai dėkingi, kad šį rytą dalyvaujate šiame posėdyje, dėkojame Jums už Jūsų pranešimą, o ypač už darbą, kurį atliekate Europos Sąjungai, eidamas Europos investicijų banko Pirmininko pareigas. Dar kartą ačiū ir linkiu Jums sėkmės!
<SPEAKER ID="016" NAME="Jean-Pierre Audy">
pranešėjas. - (FR) Pone Pirmininke, noriu padėkoti Komisarui, ponui Almunia, ir Europos investicijų banko Pirmininkui ponui Maystadt už konkrečius atsakymus. Taip pat noriu padėkoti politinių grupių pranešėjams, kurie padėjo parengti šį pranešimą.
<P>
Noriu pasidalyti keliomis mintimis dėl ką tik čia įvykusių debatų, pirmiausia dėl reguliavimo užduoties. Manau, kad tokio pobūdžio bankininkystės reguliavimo nustatymas atitinka visų interesus. Žinoma, aš negaliu pasiūlyti sprendimo. Mintis, kad šią funkciją turėtų atlikti Europos centrinis bankas, man atrodo gera. Stipresnio nepriklausomo vaidmens, tikro reguliavimo vaidmens suteikimas Liuksemburgo reguliavimo organui taip pat galėtų būti trumpalaikis sprendimas. Neatsižvelgiant į tai, manau, kad Parlamentui bus labai įdomu išgirsti Europos bankininkystės priežiūros institucijų komiteto nuomonę, jei Bankas į jį kreipsis, kaip siūloma pranešime.
<P>
Baigiant - dėl infrastruktūros finansavimo; noriu pasakyti, kad Europos Sąjunga aiškiai stovi kryžkelėje ir kad finansavimo šiuo metu nepakanka, tačiau veiklai finansuoti neturėtų būti naudojamos paskolos; liūdna, tačiau kai kuriose valstybėse narėse šis procesas vyksta. Tačiau meistriškas paskolų naudojimas investicijoms finansuoti yra svarbiausia Europos ekonominių ir socialinių pasiekimų dalis, konkuruojant su visais kitais pasaulio ekonominiais regionais. Tikiu, kad atėjo metas sukurti didelės apimties mūsų krašto plėtros strategiją, iš dalies paremtą investicijomis. Reikia valstybinių investicijų, nes ne jų negalime tikėtis privačių investicijų. Tai kolektyvinio pasitikėjimo būsimoje Europos Sąjungoje problema, ir aš džiaugiuosi, kad Europos investicijų bankas gali pasiūlyti savo žinias, sukauptas dėl jo patirties ir žmogiškųjų išteklių kokybės.
<SPEAKER ID="017" NAME="Pirmininkas">
Diskusija baigta.
<P>
Balsavimas vyks šiandien.
<P>
Rašytiniai pareiškimai (142 taisyklė)
<SPEAKER ID="018" NAME="Jorgo Chatzimarkakis  " AFFILIATION="ALDE">
raštu. - (DE) Pone Pirmininke, Pirmininke Maystadt, pone Audy, ponios ir ponai, pirmiausia noriu kuo šilčiausiai padėkoti pranešėjui ir pasveikinti jį už jo atliktą gerą, subalansuotą darbą. Sveikinu EIB už jo sėkmingą veiklą ir ambicingą verslo planą. EIB savo energija ir naujovėmis padeda ES įgyvendinti jos strategiją. Be EIB mums nebūtų pavykę taip sėkmingai pradėti įgyvendinti CIP.
<P>
2007-2009 m. EIB strategija numato stiprinti pridėtinę vertę, laipsniškai didinti prisiimamos rizikos apimtis, panaudoti naujas finansines priemones ir aktyviau bendradarbiauti su Komisija. Nuoširdžiai palaikau šią strategiją.
<P>
EIB pranešėjo pateiktas veiklos įvertinimas bei pasiūlyti tolesni žingsniai yra teisingi. Tačiau neturime pamiršti, kad Parlamento vaidmuo yra ribotas. Nors EIB yra viena iš Bendrijos institucijų, jos galios naudojamos viduje, laikantis tarpvyriausybinių taisyklių; tai reiškia, kad patys aktyviausi dalininkai yra valstybės narės. Europos Parlamentas EIB veiklos ataskaitas nuolat komentuoja nuo 1999 m., šis procesas tapo artimais, pasitikėjimu pagrįstais ir sėkmingais bendradarbiavimo santykiais. Ypač noriu pagirti bendradarbiavimą su Pirmininku Maystadt; tai puikus pavyzdys, plėtojant santykius su kitomis institucijomis.

<CHAPTER ID="017">
Ginklų eksportas (Elgesio kodeksas) (diskusijos) 
<SPEAKER ID="191" NAME="Pirmininkas">
Kitas klausimas - Tarybos pareiškimas dėl ginklų eksporto (Elgesio kodekso).
<SPEAKER ID="192" NAME="Jean-Pierre Jouyet">
Tarybos pirmininkas. - (FR) Gerb. pirmininke, kaip jau minėjote, smarkiai atsiliekame nuo grafiko ir už tai norėčiau atsiprašyti Parlamento narių.
<P>
Pristatysiu šią diskusiją, tačiau, deja, turiu kitų įsipareigojimų ir, atsižvelgiant į nenumatytą vėlavimą, negaliu jų atsisakyti. Todėl prašau Tarybos Generalinio Sekretoriato užimti mano vietą per šias diskusijas ir pateikti Tarybai pirmininkaujančiai šaliai detalią jų baigties ataskaitą.
<P>
Ponios ir ponai, norėčiau atkreipti jūsų dėmesį į tai, kad Elgesio kodekso pavertimas bendra pozicija - itin svarbus žingsnis Tarybai pirmininkaujančiai Prancūzijai ir labai svarbu užtikrinti teisinį pamatą atsakingam valstybių narių požiūriui į ginklų eksportą bei skatinti tautų sąlyčio taškus.
<P>
Kovo 13 d. Rezoliucija rodo, kad jūsų nuomonšiuo klausimu yra tokia pati. Pastarosiomis savaitėmis diskusijos šiuo klausimu buvo atnaujintos. Darome viską, ką galime, kad Prancūzijos pirmininkavimo kadencijos pabaigoje šioje srityje pamatytume pažangą. Bendros pozicijos priėmimas padėtų įgyvendinti sukurtą politiką, ypač siekiant išvengti eksporto, vykdomo vidaus represijos ar tarptautinės agresijos skatinimo tikslais, ir neleisti, kad toks eksportas paskatintų regionų nestabilumą.
<P>
Esame įsitikinę, kad Sąjungos iniciatyva Jungtinėse Tautose dėl prekybos ginklais sutarties taps tikėtina tuomet, kai mūsų pačių ginkluotės perdavimo kontrolės sistema taps teisiškai saistanti. Taip pat pritariame Parlamento nuomonei skubiai paversti Elgesio kodeksą teisiškai saistančia priemone.
<P>
Taip pat pritariame nuomonei dėl poreikio įtvirtinti efektyvią ginklų maklerystės kontrolę. Valstybės narės sutarė, kad įsipareigojimai, susiję su informacijos mainais ir numatyti 2003 m Tarybos pozicijoje turėtų būti realizuojami remiantis Elgesio kodekse numatytą mechanizmą.
<P>
Todėl, nors kai kurios valstybės narės dar nėra priėmę įstatymų, kuriais remiantis šie įsipareigojimai būtų perkelti į valstybės teisę, galiu jus užtikrinti, kad visos valstybės narės turi tam tikras šioje srityje galiojančias taisykles. Dabar reikia atnaujinti šias taisykles, kad jos visiškai atitiktų bendrąją Tarybos poziciją.
<P>
Bendrų reglamentų dėl eksporto kontrolės priėmimas bendros pozicijos pavidalu leis valstybėms narėms sustiprinti savo ginklų maklerystės operacijų kontrolę. Nelegalus ginklų judėjimas - kita mums nerimą kelianti problema ir ES strategija dėl smulkių ginklų aiškiai rodo, kad būtina imtis veiksmų ir sustabdyti ar bent apriboti nelegalių ginklų srautą. Tam buvo pritarta 2007 m gruodžio 6 d. Vienoje, 40 šalių, prisijungusių prie Wassenaaro susitarimo režimo dėl standartinių ginklų ir dvejopo naudojimo gaminių ir technologijų eksporto kontrolės, susitikimo metu.
<P>
Tarybai pirmininkaujanti Prancūzija sutinka išanalizuoti galimybę pasinaudoti kitų šalių patirtimi ir destabilizuoti smulkių ginklų judėjimą, ypač vandens keliais. Nepaisant to, kad delsiama priimti bendrą poziciją, norėčiau pabrėžti, kad Elgesio kodeksas - itin efektyvi priemonė, kuri prisidėjo prie valstybių šalių nacionalinių politikų ginklų eksporto kontrolės srityje harmonizavimo, ir dar norėčiau pridurti, kad minėtą harmonizavimą palengvino vartotojo vadovas, kuriame pateiktomis rekomendacijomis naudojosi valstybinių institucijų tarnautojai šioje srityje. Šis vadovas reguliariai atnaujinamas, todėl labai padeda harmonizuoti valstybių narių politikas šioje srityje.
<P>
Pabaigoje norėčiau pasakyti, kad visi mes stengiamės suformuoti atsakingą požiūrį į ginklų eksportą ir norėčiau padėkoti Europos Parlamentui už pagalbą šiuo klausimu.
<P>
Parlamento nariai gali būti ramūs dėl Tarybos ir jai pirmininkaujančios Prancūzijos atsidavimo.
<SPEAKER ID="193" NAME="Stefano Zappalà">
PPE-DE frakcijos vardu. - (IT) Gerb. pirmininke, Tarybos pirmininke, ponios ir ponai, deja nuo 2001 m surengti teroristų išpuoliai, iš kurių naujausi vyko pastarosiomis dienomis Indijoje, ir įvairūs visame pasaulyje vykstantys konfliktai daro šį ginklų eksporto klausimą dar aktualesnį pačia plačiausia prasme, tiek atsižvelgiant į dabartinę situaciją, tiek ir galvojant apie ateitį. Pernelyg dažnai nutinka taip, kad deklaracijomis dėl principų išreikšti ketinimai galiausiai taip ir netampa konkrečiais veiksmais. Visiems akivaizdu, kad šis klausimas pakankamai delikatus ir apimantis svarbiausius pramonės ir komercijos procesus. Todėl suprantama, kodėl visoms šalims, ypač valstybėms narėms, taip sunku ratifikuoti kontrolės ir reguliavimo sistemą. Vis dėlto, šiandieniai įvykiai ir žinojimas, kad tiek vidaus teritorijoje, tiek ir už jos ribų vyksta nelegali ginklų prekyba, verčia nedelsiant imtis teisiškai efektyvių priemonių šioje srityje. Taigi jei elgesio kodeksas bus greitai ratifikuotas, direktyvos dėl su gynyba susijusių produktų perdavimu Bendrijos teritorijoje projektas įgytų realios prasmės.
<P>
Gaila, kad Tarybos pirmininkas išėjo, tačiau atsižvelgiant į tai, ką jis pasakė, viskas atrodo yra savo vietose. Todėl praleisiu keletą pastabų, kurias buvau parengęs. Tiesą sakant, nemanau, kad viskas klostosi puikiai. Todėl manau, kad šį vakarą Ministro išsakyti įsipareigojimai, kaip ir daugelis kitų asmenų kitomis aplinkybėmis išsakytų įsipareigojimų, prieš Prancūzijos pirmininkavimo Tarybai pabaigą, ypač kitą savaitę, turi virsti daug siekiančia paskata, kad visos valstybės narės ratifikuotų bent jau Elgesio kodeksą. Toks pasiekimas, o ne vien tik paskelbimas Parlamente be jokių konkrečių rezultatų, būtų labai svarbus Prancūzijai.
<SPEAKER ID="194" NAME="Pirmininkas">
Gerb. S. Zappalà, J. P. Jouyet iš tiesų turėjo išeiti. Norėčiau atsiprašyti jo vardu, nes jis turėjo spėti į traukinį. Taip nutiko todėl, kad ši diskusija neplanuotai užsitęsė. Visi žinome, kaip stropiai J. P. Jouyet vykdsavo darbą šiuos šešis mėnesius, tačiau iš tiesų nuo grafiko atsilieka būtent Parlamentas. Galite būti ramūs, kad čia dalyvaujantys Tarybos atstovai perduos visus jūsų ir kitų Parlamento narių išsakytus komentarus Tarybai pirmininkaujančiai Prancūzijai.
<SPEAKER ID="195" NAME="Ana Maria Gomes">
PSE frakcijos vardu. - (PT) Gerb. pirmininke, šiandien mūsų aptarinėjama rezoliucija rodo bendrą Parlamento nuomonę dėl to, kokia turėtų būti Europos Sąjungos valstybių narių ginklų eksporto politika. Šešios pagrindinės politinės frakcijos sutinka su teisiškai saistančiais Europos ginklų eksporto kriterijais - aštuoniais Elgesio kodekse nurodytais kriterijais.
<P>
Visi sutinka su reikalavimu Tarybai pirmininkaujančiai Prancūzijai išspręsti trejus metus besitęsiančią problemą, kurią išspręsti gali tik Prancūzija. Visai neseniai girdėjome J. P. Jouyet sakant, kad Prancūzija sutinka su teisiškai saistančiu Elgesio kodeksu. Vakar Užsienio reikalų komitete iš Prancūzijos gynybos ministro išgirdome, kad šios šalies pasiūlymą Elgesio kodeksą paversti bendrąja pozicija pakirto sutarimo trūkumas Taryboje. Ministras nepaminėjo fakto, kad Prancūzijos siūlyme buvo minimas ginklų embargo panaikinimas Kinijai ir būtent dėl to keletas valstybių narių atmetšį Prancūzijos siūlymą. Jei ši strategija būtų patvirtinta, tai rodytų, jog Prancūzija, kuriai būdingi Europos unifikavimo siekiai ir dinamiškumas, stengiasi pakenkti saugumo ir gynybos sričiai.
<P>
Augančios Europos integracijos užsienio politikos srityje akivaizdoje, ginklų eksporto atžvilgiu, politika "kiekvienas už save" tiesiog nepateisinama. Sutinku, kad Elgesio kodeksas jau daugelyje sostinių vertinamas rimtai, tačiau turime padaryti galą susiklosčiusiai situacijai, kai Europos šalys, ginklų eksporto srityje paisančios žmogaus teisių, tvarios plėtros principų ir regionų stabilumo kriterijų, atsiduria nepalankioje padėtyje savo partnerių, kurie tuos pačius kriterijus taiko atrankos būdu, atžvilgiu.
<P>
Europai pirmininkaujančių šalių kadencijos baigiasi, o Europos poreikis apsiginkluoti bendrais ginklų eksporto kriterijais išlieka, kaip ir Parlamento narių bendra nuomondėl bendros pozicijos priėmimo.
<SPEAKER ID="196" NAME="Renate Weber">
ALDE frakcijos vardu. - Gerb. pirmininke, šiais metais švenčiame dešimtąsias ES Elgesio kodekso ginklų eksporto atžvilgiu metines. Tačiau nors savo laiku tai buvo svarbus pasiekimas, dabar norime išreikšti savo nusivylimą ir kartėlį dėl to, kad nepavyko šio kodekso paversti teisiškai saistančia priemone.
<P>
Jau treji metai praėjo nuo to laiko, kai sudarėme techninį susitarimą dėl bendros pozicijos, Kiek dar metų turės praeiti, kol Europos Vadovų Taryba jį priims? Kaip mes, kaip Europos Sąjunga, galime ir toliau kelti pasitikėjimą kalbėdami apie nelegalių ginklų prekybą, jei negalime įvesti tvarkos savo pačių Parlamente?
<P>
Jei norime užkirsti kelią lengvam ginklų patekimui į Bendriją, kas skatina maklerius ieškoti silpniausių Europos grandžių, Elgesio kodeksas turi būti teisiškai saistantis. Kalbėdami apie ginklų eksportą turėtume nepamiršti ir žmonių gyvybių, kurios statomos ant kortos nestabiliose šalyse. Mes galime būti apkaltinti skatinantys vietos konfliktus pažeidžiamose pasaulio vietose, o ne kuriantys taiką.
<P>
Teigiamai vertinu Prancūzijos gynybos ministro deklaraciją apie Prancūzijos abejonių dėl bendrosios pozicijos atsisakymą. Ar sugebės Tarybai pirmininkaujanti Prancūzija įtikinti kitas valstybes nares, kurios vis dar tam prieštarauja? Galiu to tik tikėtis ir linkiu Tarybai pirmininkaujančiai Prancūzijai per kitas dvi savaites priimti bendrąją poziciją, kuri būtų dar vienas ryškus pasiekimas per Prancūzijos kadenciją.
<SPEAKER ID="197" NAME="Raül Romeva i Rueda" LANGUAGE="ES">
Gerb. pirmininke, tiesa sakant, esu pasipiktinęs, nes mieliau sakyčiau entuziastingą Prancūzijos sveikinimo kalbą pagaliau patvirtinus tai, ką girdėjome esant būtinu jau devynias kadencijas, t. y. bendrosios pozicijos dėl ginklų eksporto priėmimas. Sakau, kad devynias kadencijas girdėjome tą patį, nes tai mums buvo žadama jau nuo Olandijos pirmininkavimo 2004 m.
<P>
Žinome, kad techniniu požiūriu, darbas su COARM (Elgesio kodeksas ginklų eksporto srityje) yra atliktas. Šiandien būčiau norėję išgirsti, kad reikalingi sprendimai priimti ir ministrai gali pasirašyti šį dokumentą.
<P>
Todėl liūdna girdėti, kad nepasiekėme šios stadijos, ir dar liūdniau girdėti, kad tokios situacijos priežastis yra šio sprendimo siejimas su kitu abejonių keliančiu sprendimu - ginklų embargo panaikinimas Kinijai. Šie du klausimai, minėti jau ne vieną kartą, yra atskiri ir tarpusavyje visiškai nesusiję. Man atrodo, kad jų siejimas neturi jokios naudos mūsų aptariamam klausimui, t. y. taikos kūrimui ir ginklų eksporto kontrolei.
<SPEAKER ID="198" NAME="Tobias Pflüger">
GUE/NGL frakcijos vardu. - (DE) Gerb. pirmininke, ginklai skirti žudyti. Mūsų aptarinėjamo ginklų eksporto tikslas yra žudyti kitus žmones - priešininkus. Šioje diskusijoje tai nuolat ignoruojama.
<P>
Jau dešimt metų vyksta diskusijos dėl to, ar Elgesio kodeksas yra teisiškai saistanti priemonė. Kaip ir mano kolegos, kiti Parlamento nariai, tikėjausi pagaliau išgirsti, kad pagaliau pasiekėme šį tašką. Tačiau akivaizdu, kad taip nėra. Kol kas turiu žinių, kas direktyvoje numatyta išimtis, supaprastinanti gynybai skitų produktų perdavimą ES, taigi akivaizdu, kad norime palikti spragų teisiškai saistančioje ginklų eksporto reglamentavimo priemonėje. To negalima leisti. Dvejopo naudojimo gaminius taip pat reikia įtraukti.
<P>
Norėčiau dar kartą aiškiai pareikšti, kad kalbame apie ginklus tiekiančią Europos Sąjungą - Europos Sąjunga tapo didžiausiu pasaulyje ginklų eksportuotoju ir jei šie ginklai yra tiekiami, tam tikru momentu jie bus panaudoti. O kai juos pradės naudoti, liesime krokodilo ašaras. Mums būtina priimti teisiškai saistantį Elgesio kodeksą. Tikiuosi, kad to pasiekti bus įmanoma prieš pasibaigiant Prancūzijos pirmininkavimo Tarybai kadencijai.
<SPEAKER ID="199" NAME="Justas Vincas Paleckis" AFFILIATION="PSE">
(LT) Prieš dešimt metų Europos Sąjunga susitardėl Ginklų eksporto elgesio kodekso. Labai gaila, bet jis neįgyvendinamas. Taryba, posėdžiaudama už uždarų durų, nesugeba patvirtinti bendros pozicijos. Būtų labai svarbu sužinoti, kurios šalys ją blokuoja, taip pat leisdamos sau daryti didelius pinigus iš žmonių kraujo ir ašarų.
<P>
Kovo mėn. Europos Parlamente priėmėme rezoliucija šiuo klausimu. Tačiau kol mes kalbame, Europos Sąjungos šalyse pagaminti ginklai vis didėjančiu nelegaliu srautu plūsta į konfliktų zonas, patenka ir į nusikaltėlių rankas. Paradoksas, kad tie ginklai atsiduria ir valstybėse, kurioms ES skiria didžiulę vystomosios paramos pagalbą.
<P>
Europos Tarybos pirmininkaujančios valstybės - Prancūzija, gal pabaigs Čekija - privalo padaryti viską, kad būtų patvirtintas Ginklų eksporto elgesio kodeksas, užkirstas kelias neatsakingam ES ginklų perdavimui nusikaltėliams. Jei nepavyks, tam trukdančios šalys turi būti įvardytos.
<SPEAKER ID="200" NAME="Jan Cremers" AFFILIATION="PSE">
(NL) Gerb. pirmininke, ponios ir ponai, pasitikdami dešimtąsias Elgesio kodekso ginklų srityje metines turėjome pripažinti, kad nepadaryta jokios pažangos siekiant paversti šį kodeksą teisiškai saistančiu dokumentu. Augančio ginklų pramonės tarptautinimo aplinkybėmis, Europos Parlamentas ne vienus metus pasisakuž šio elgesio kodekso pavertimą įstatymu, galiojančiu visoms valstybėms narėms.
<P>
Europos Parlamentas šiuo metu aptarinėja direktyvos siūlymą siekiant sukurti vidaus rinką gynybos produktams. Aptarinėjant šį klausimą Europos Parlamento socialistų frakcija pasisakuž skaidrumą ir efektyvias sankcijas įsipareigojimų nesilaikymo atveju. Todėl mūsų frakcija dar kartą paminėjo Elgesio kodeksą, tačiau dėl teisinio pagrindo nebuvimo šiuo metu negalime padaryti nieko daugiau, kaip tik prašyti valstybių narių elgtis pagal Elgesio kodeksą.
<P>
Mums reikia griežtesnių taisyklių ginklų sudėtinių dalių eksportui, produktų perdavimui per jungtinę veiklą vykdančias įmones bei pakartotiniams Europos karo pramonės produktų eksportui į trečiąsias šalis. Vien per paskutinius metus Vakarų šalys pardavginklų, kurių pusbuvo pagaminti Europoje, besivystančioms šalims už 42 mlrd. JAV dolerių. Taip būti negali. Europos Sąjunga turėtų rodyti gerą pavyzdį šioje srityje.
<SPEAKER ID="201" NAME="Ioan Mircea Paşcu" AFFILIATION="PSE">
Gerb. pirmininke, dešimtosios Elgesio kodekso metinės tuo pat metu yra ir proga švęsti ir paskata toliau siekti paversti jį privalomu. Tačiau pats faktas, kad praėjus dešimčiai metų po Elgesio kodekso priėmimo jis vis dar yra savanoriškas, rodo, kad susidūrėme su sudėtingu ekonominių, komercinių ir politinių interesų tinklu. Todėl nepaisant mūsų moralinio pranašumo, prašant paversti šį Kodeksą privalomu, to nepakanka. Mums reikia detalios profesinės šių interesų analizės, kad galėtume rasti būdus, kaip įtikinti ginklų gamintojus, eksportuotojus ir politikus pakeisti savo pozicijas. Todėl, kaip jau esu minėjęs, paprastų prašymų, paremtų vien morale, nepakanka.
<SPEAKER ID="202" NAME="Pirmininkas">
Baigdamas norėčiau pasakyti, kad gavau keturis prašymus priimti rezoliucijas pagal Darbo reglamento 103(2) taisyklę.
<P>
Diskusija baigta.
<P>
Balsavimas vyks gruodžio 4 d., ketvirtadienį, 12 val.

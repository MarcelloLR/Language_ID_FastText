<CHAPTER ID="030">
Vykdomųjų agentūrų, kurioms pavedamos tam tikros Bendrijos programų valdymo užduotys, standartinio finansinio reglamento pakeitimas - Finansinis pagrindų reglamentas, skirtas įstaigoms, minėtoms Tarybos reglamento (EB, Euratomas) Nr. 1605/2002 185 straipsnyje (diskusijos) 
<SPEAKER ID="344" NAME="Pirmininkas">
Kitas klausimas darbotvarkėje yra balsavimas dėl dviejų I. Gräßle pranešimų:
<P>
1. dėl vykdomųjų agentūrų, kurioms pavedamos tam tikros Bendrijos programų valdymo užduotys standartinio finansinio reglamento
<P>
ir
<P>
2. dėl Finansinių pagrindų reglamento, skirto įstaigoms, minėtoms Tarybos reglamento (EB, Euratomas) Nr. 1605/2002 185 straipsnyje.
<SPEAKER ID="345" NAME="Joe Borg">
Komisijos narys. - Gerb. Pirmininke, Komisija dėkoja Parlamentui, ir ypač pranešėjai už jos konstruktyvų požiūrį. Komisija visiškai pasiruošusi suteikti skaidrumą vis-à-vis biudžetinei institucijai kaip šiandien buvo prašoma Parlamento ir remiantis bendrais 2007 m. liepos mėn. Europos Parlamento ir Tarybos pareiškimais.
<P>
Dėl decentralizuotų agentūrų Komisija įtrauks į reglamentą nuostatą dėl padidėjusių reikalavimų dėl informacijos, susijusios su pagal sutartis dirbančiais darbuotojais, einamuoju pertekliumi, asignuotmis pajamomis, pervedimais ir kompensacijų atsisakymais.
<P>
Komisija taip pat neseniai išreišksavo susirūpinimą dėl didesnio skaidrumo informacijoje apie agentūrų darbą, ne tik finansiniais ir biudžeto klausimais, savo komunikate Parlamentui ir Tarybai.
<P>
Leiskite man priminti Komisijos pasiūlymą įkurti tarpinstitucinę grupę dalyvauti politininėse diskusijoje su Parlamentu ir Taryba dėl agentūrų vaidmens ir vietos Europos valdyme.
<P>
Komisija yra įsitikinusi, kad turėdamos nuoseklų požiūrį į agentūras, visos trys institucijos galėtų skatinti svarbios Europos Sąjungos dalies skaidrumą ir veikmingumą. Todėl norėčiau baigti išreikšdamas norą, kad Komisijos pasiūlyta tarpinstitucinės darbo grupgreitai pradės veikti.
<SPEAKER ID="346" NAME="Ingeborg Gräßle">
pranešėja. - (DE) Gerb. Pirmininke, Komisijos nary, gerbiamieji Parlamento nariai, dėkoju už galimybę kalbėti čia taip vėlai. Dėkoju visiems už supratimą.
<P>
Prašiau leidimo čia pasisakyti. Kalbu tik Komisijos nario naudai, nes manau, kad svarbu žinoti, kad savo pateiktus pasiūlymus dėl pakeitimų, dėl kurių rytoj balsuosime didele dauguma, laikome labai svarbiais. Norėčiau jam pasakyti, kad šiuo metu vyksta tik konsultacijos dėl šio dosje ir norėčiau jį, viso Parlamento vardu, užtikrinti, kad mūsų pakeitimai padės įvesti didesnę tvarką agentūrų sistemoje. Todėl labai svarbu mums visiems frakcijoje jais pasidalinti, kad Komisija į tai atsižvelgtų. Esu dėkinga Komisijos nariui už jo patikinimus šiuo klausimu. Kontroliuosiu šią padėtį.
<P>
Man labai svarbu, kad Komisijos narys taip pat supranta, kam mums to reikia. Būtinas geresnis atskaitingumas ir skaidrumas agentūrose, ypač tarp darbuotojų. Tai labai tiesiogiai susiję su mūsų biudžetą reglamentuojančiais teisės aktais. Aišku, kad Komisijos narys taip pat turi suprasti, kad jeigu nebus atsižvelgta į mūsų norus, rasime kitų būdų juos įgyvendinti. Manome, kad tai svarbu mūsų biudžetą reglamentuojančių teisių atžvilgiu.
<P>
Iš pradžių Komisija norėjo, kad dabartinę finansinio reglamento reformą sudarytų tik techniniai pakeitimai. Kalbame apie geresnį reglamentą, tačiau su giliu liūdesiu pastebiu, kad paskutinis bendras Tarybos ir Parlamento liepos mėn. priimtas sprendimas dėl agentūrų nebuvo įtrauktas. Komisijos projektas buvo parengtas anksčiau, tačiau vėliau jis galėjo būti pakeistas. Manau, kad taip yra geriau, nei palikti visą darbą mums.
<P>
Europos Parlamentas vienbalsiai visos partijose pritarpolitiniams pakeitimams. Norime garantijų priemonėmis suderinti vidaus veiklą, pareigas, asignavimų pervedimą ir agentūrų atskaitomybę su Komisijos generalinio direktorato veikla ir praktika. Taip pat mes norime geresnio įspūdžio apie agentūrų darbuotojus ir finansines išlaidas. Norime gauti informaciją apie visus darbuotojus, o ne tik apie esančius etatų plane. Tai - būtinybė.
<P>
Norėčiau pateikti pavyzdį iš neseniai pateiktos decentralizuotos agentūros ataskaitos apie finansinį valdymą 2007 m. Plane dėl etatų buvo išvardytos trisdešimt devynios pareigybės, tuo tarpu 43 laikinieji darbuotojai ir 11 pagal sutartis dirbantys darbuotojai yra pateikiami tekste esančiame ankstesniuose dviejuose puslapiuose. Taigi, du skaičiai nesutampa. Skaitantis turi pats suprasti, ar čia kalbama apie 39 plius 11 darbo vietų ar apie 43 plius 11 plius 39 darbo vietas, ar yra išvardintos 39 darbo vietos iš 43 darbuotojų ir tada 11 pridėta. Mes tiesiog to nežinome. Noriu išaiškinti klausimą, bet daugelis agentūrų nenori to aiškinti. Taigi, ataskaitos ir jų pateikimo sistema yra mažiau ar daugiau vienodai chaotiška visose agentūrose.
<P>
Kalbėjau apie Europos tinklų ir informacijos apsaugos agentūrą, tačiau ją galėtume laisvai pakeisti bet kuria kita agentūra. Norėčiau paklausti, kodėl mums pateikiama nesuderinta informacija. Taip pat norėtume gauti daugiau informacijos apie agentūrų pajamas, kurios, agentūros, esančios Alikantėje atveju, gali būti tikrai didelės. Norime žinoti, kas vyksta su šiomis pajamomis. Iš anksto dėkoju Komisijos nariui už atsižvelgimą į šiuos pakeitimus, nes jis ką tik pareiškė, kad ruošiasi tai padaryti.
<P>
Šiuo metu yra 29 decentralizuotos agentūros, kuriose pagal 2007 m. etatų planą dirba 3 914 darbuotojų. Jų biudžetą sudaro 1.1 milijardas eurų, iš kurių 559 milijonai eurų yra skiriama iš ES biudžeto. Penkiose vykdomosiose agentūrose yra 176 pareigybės. Paskutinis Komisijos komunikatas dėl agentūrų buvo labai įdomus. Labai svarbus pasiūlymas dėl bendros darbo grupės sudarymo. Visos institucijos privalo pradėti svarstyti klausimą dėl agentūrų ateities ir darbo srities.
<P>
Vokietijoje klausimas dėl agentūrų ir jų augimo yra žinomas. Atsiliepimų žiniasklaidoje taip pat yra daug. Europos Sąjungos reputacijai kyla pavojus, jeigu nesugebėsime pranešti pasauliui, kodėl mums iš tikrųjų yra reikalingos šios agentūros ir kokį vaidmenį jos atlieka Europos Sąjungoje.
<P>
Taip pat būtume laimingi, jeigu Komisija galėtų įrodyti, kodėl programos valdymas yra veiksmingesnis ir didesnės vertės, kai jį atlieką vykdomosios agentūros, o ne generaliniai direktoratai. Būdami susirūpinę dėl biudžeto, jau kelis kartus esame pasiūlę svarstyti šį klausimą, tačiau į jį vis dar nėra atsakyta, pagrindžiant atitinkamai faktais ir skaičiais.
<P>
Parlamento pakeitimai yra reikalingi sudaryti bendram įspūdžiui apie Europos agentūras. Todėl skubiai prašome Komisijai padėti įnešti daugiau tvarkos į agentūrų sistemą. Kaip Komisijos narys, turėtute žinoti, kad mes Parlamente šiuo klausimu pasikliaujame Komisija. Mes žinome, kad ši institucija yra mūsų paskutinis išsigelbėjimas, įvedant tvarką ir skaidrumą bei pateikiant geresnį supratimą šiuo klausimu.
<P>
Norėčiau padėkoti savo kolegoms Parlamento nariams iš kitų frakcijų, ypač J. Haugui, pranešėjai dėl agentūrų iš biudžeto komiteto ir dviem pranešėjams J. Mulderiui ir E. Herczogui iš biudžeto kontrolės komiteto už jų pasiūlymus, į kuriuos mes atsižvelgėme. Todėl manau, kad pasiūlėme diskusijai svarbiausius Parlamentui pakeitimus, kurie šiuo metu yra patys reikalingiausi. Prašau Komisijos nario taip pat šiuos pakeitimus įtraukti į atitinkamą projektą.
<SPEAKER ID="347" NAME="Nathalie Griesbeck">
ALDE frakcijos vardu. - (FR) Gerb. Pirmininke, gerbiamieji Parlamento nariai, pirmiausia norėčiau padėkoti mūsų pranešėjai I. Grässle už svarbų darbą rengiant šiuos pranešimus, kuris stiprina planus dėl finansinio reglamento vykdomosioms agentūroms.
<P>
Šiuo metu, kai Europos Parlamentui yra suteikiamos išimtinės teisės remiantis Lisabonos sutartimi, manau, kad labai svarbu prisiminti mūsų institucijos kompetencijas, būtent kaip priimančios bendrą sprendimą dėl biudžeto. Šis Parlamentas, išrinktas tiesioginių rinkimų būdu ES piliečių, privalo sugebėti padaryti daugiau ir geriau, kad užtikrintų tinkamą Bendrijos fondų panaudojimą. Šį kartą mes kalbame apie vykdomąsias agentūras.
<P>
Labai trumpai norėčiau pabrėžti keturis punktus šiame pranešime, kurie man atrodo svarbūs, jei Parlamentas visiškai atliks savo vaidmenį ir padės piliečiams kaip galima lengviau suprasti mūsų institucijų darbą.
<P>
Pirmiausia norėčiau pabrėžti, kad reikia geresnės asignuotų pajamų kontrolės. Svarbu, kad agentūros direktorius praneštų mums apie bet kokius pervedimus, kurie viršija 10 proc. ribą.
<P>
Antra, kaip ką tik minėjo mano kolega, taip pat norėčiau pabrėžti skaičių, esančių etatų plane, svarbą, ar tai būtų laikini darbuotojai, dirbantys pagal sutartis, ar deleguoti nacionaliniai ekspertai ir t. t. Taip už biudžetą atsakinga institucija turės aiškesnį vaizdą apie agentūrų žmogiškųjų išteklių biudžetų vystymąsi.
<P>
Trečia, manau, kad yra visai normalu, kad pagal Europos Auditorių Rūmų rekomendacijas turėtume prašyti kiekvienais metais Europos Parlamentui pateikti santrauką apie agentūrų biudžetų vystymąsi.
<P>
Ketvirta pranešime esančios nuostatos dėl pritarimo biudžetui procedūros terminų suderinimui taip pat suteiktų Parlamentui galimybę kontroliuoti tinkamą biudžeto lėšų panaudojimą.
<SPEAKER ID="348" NAME="Jean-Pierre Audy" AFFILIATION="PPE-DE">
(FR) Gerb. Pirmininke, taip pat norėčiau pagirti I. Grässle atlikus puikų darbą ir Komisiją dėl šio su agentūromis susijusio klausimo. Norėčiau atkreipti dėmesį į labai svarbias nuostatas dėl mūsų agentūrų vidaus audito, ir pasiūlyti, atsižvelgiant į mano kolegos pasakytą pastabą, siekti sujungti visas ES ataskaitas apie agentūras, kad trečiosios šalys ir ypač Europos Parlamento nariai galėtų susidaryti įspūdį apie visų Europos Sąjungoje esančių agentūrų atsiskaitymus.
<SPEAKER ID="349" NAME="Zbigniew Krzysztof Kuźmiuk" AFFILIATION="UEN">
(PL) Gerb. Pirmininke, pasisakydamas diskusijose dėl vykdomųjų agentūrų ir jų įstaigų finansinio reglamento, norėčiau atkreipti dėmesį į du klausimus.
<P>
Pirmiausia turėtume palaikyti pranešėjos pasiūlymą, kad agentūrų direktoriai būtų įpareigoti pranešti apie tai Europos Parlamentui, jei eksplotacinės lėšos, pervestos naudoti adminsitraciniams tikslas, viršija 10 proc. nustatytą ribą.
<P>
Antra atsižvelgiant į tai, kad vykdomųjų agentūrų veikos išlaidos patenka į atkirų programų biudžetus, beveik dešimt procentų sudarančios tokios lėšos yra svarbios. Transeuropinio transporto tinklo vykdomajai agentūrai nesugebėjus tiksliai apibrėžti šių išlaidų, tai labai svarbu, nes tai susiję su informacija, kad šios agentūros vykdomiems projektams trūksta daugiau nei 40 milijardų eurų.
<P>
Pabaigoje, norėčiau pasveikinti I. Gräßle parengus labai gerus du pranešimus.
<SPEAKER ID="350" NAME="Pirmininkė">
Diskusijos baigtos.
<P>
Balsavimas vyks rytoj, ketvirtadienį.
<P>
Ataskaitos raštu (Darbo tvarkos taisyklių 142 straipsnis)
<SPEAKER ID="351" NAME="Edit Herczog  " AFFILIATION="PSE">
raštu. - (HU) Gerb. Pirmininke, gerbiamieji Parlamento nariai, pirmiausia norėčiau pateikti nedidelį pakeitimą dėl vykdomųjų agentūrų, kurioms pavedamos tam tikros Bendrijos programų valdymo užduotys, finansinio reglamento.
<P>
Šis pakeitimas, atitinkantis Darbo tvarkos taisyklių 47 straipsnį, buvo bendras susijusio komiteto ir biudžeto komiteto darbas. Labai dėkoju savo kolegoms ir I. Grässle ir J. Mulderiui už glaudų ir puikų bendradarbiavimą.
<P>
Pasiūlėme keletą pakeitimų, siekdami užtikrinti sklandžią šių agentūrų veiklą, padidinti jų atskaitomybę ir mūsų galimybes atlikti demokratinę šioms organizacijoms paskirtų lėšų kontrolę.
<P>
Yra svarbu pastebėti, kad:
<P>
ateityje skubiai reikalinga šių agentūrų biudžeto tvirtinimo procedūra, terminų standartizavimas;
<P>
Auditorių Rūmai taip pat pastebėjo, kad asmenys, dalyvaujantys atliekant auditą ir kontrolę, neturi dalyvauti taikant biudžeto įgyvendinimo priemones;
<P>
atkreipti dėmesį į asmens duomenų apsaugą. Su agentūrą bendradarbiavusių asmenų sąrašas, informacija apie šių ekspertų gautą atlyginimą turi būti pateikti atitinkamos agentūros biudžeto ir finansų valdymo ataskaitoje;
<P>
turi būti leidžiama kontroliuoti agentūrų išorės ekspertų paslaugų naudojimą.
<P>
Dėkoju jums už dėmesį.

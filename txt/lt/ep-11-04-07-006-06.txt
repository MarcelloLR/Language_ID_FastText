<CHAPTER ID="006-06">
6. 2010 m. Buvusiosios Jugoslavijos Respublikos Makedonijos pažangos ataskaita (
<P>
Prieš balsavimą:
<SPEAKER ID="122" NAME="Nikolaos Salavrakos" AFFILIATION="EFD">
(EL) Ponia pirmininke, remdamasis Darbo tvarkos taisyklių 177 straipsniu norėčiau pateikti pasiūlymą atidėti diskusijas, nes Zoran Thaler, kuris dirbo kaip šio pranešimo pranešėjas, dėl rimtų "Sunday Times" pateiktų įtarimų negali čia dalyvauti. Mano manymu, šis žmogus džiaugiasi galėdamas pasinaudoti nekaltumo prezumpcija; tačiau dėl pateiktų kaltinimų šis FYROM pranešimas man atrodo nepatikimas. Manau, tikrai kils abejonių dėl šio pranešimo. Todėl siūlau atidėti diskusijas, kad būtų paskirtas naujas pranešėjas ir per trijų mėnesių laikotarpį būtų pristatytas naujas pranešimas, taip siekiant išlaikyti Parlamento vientisumą.
<SPEAKER ID="123" NAME="Pirmininkė">
Iš tikrųjų jau turime pranešėją, kuris perima pranešimą. Pone K. Vigeninai, jei pageidaujate tarti žodį, galite trumpai kalbėti.
<SPEAKER ID="124" NAME="Kristian Vigenin" AFFILIATION="S&amp;D">
Ponia pirmininke, neturėtume leistis į šias propagandines kalbas. Dėl šio pranešimo jau buvo diskutuota.
<P>
(Plojimai)
<P>
Visos frakcijos plačiai sutardėl šio pranešimo. Užsienio reikalų komitetas didžiule balsų dauguma patvirtino šį pranešimą. Vakar vyko puikios diskusijos, todėl dabar paprašyčiau balsuoti.
<SPEAKER ID="126" NAME="Eduard Kukan" AFFILIATION="PPE">
Ponia pirmininke, norėčiau pasiūlyti, kad galutinis balsavimas dėl šios rezoliucijos būtų vardinis.
<SPEAKER ID="127" NAME="Pirmininkė">
Palaukime galutinio balsavimo ir pamatysime, ar Parlamentas tam pritars.
<SPEAKER ID="130" NAME="Gerard Batten" AFFILIATION="EFD">
Ponia pirmininke, nurodyta, kad vardinį balsavimą galima rengti įspėjus prieš 24 valandas. Jei yra kitas Darbo tvarkos taisyklių straipsnis, kurį galima taikyti vietoj minėto straipsnio ir kuriame nurodyta, kad Parlamentas gali nuspręsti dėl vardinio balsavimo, gal galėtumėte nurodyti šio straipsnio numerį? Kitaip, vos panorėję, galėsime prašyti vardinio balsavimo.
<SPEAKER ID="131" NAME="Pirmininkė">
Šiandien, kaip pirmininkaujanti Pirmininko pavaduotoja, galiu nuspręsti, ar vyks vardinis balsavimas, ar ne. Darbo tvarkos taisyklių 20 straipsnyje nurodyta, kad man suteiktos tokios galios, bet vis tiek ketinu atsiklausti Parlamento. Prašyčiau pakelti rankas tų narių, kurie pageidauja, kad vyktų vardinis balsavimas. Akivaizdu, kad Parlamentas pageidauja vardinio balsavimo, ir aš pati tam pritariu, todėl pradedu balsavimą dėl galutinio rezoliucijos pasiūlymo.
<P>
(Parlamentas sutiko taikyti vardinio balsavimo procedūrą.)

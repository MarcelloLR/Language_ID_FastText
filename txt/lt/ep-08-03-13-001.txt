<CHAPTER ID="001">
Posėdžio pradžia
<P>
(Posėdis pradėtas 10.05 val.)
<SPEAKER ID="005" NAME="Jim Allister" AFFILIATION="NI">
Pone Pirmininke, vakar popietės metu, neplanuotai šiuose Rūmuose paskelbtame pranešime, Pirmininkas tam tikroms narėms surengtikrą finansinių bausmių skyrimo spektaklį dėl gruodžio mėnesį vykusio protesto. Norėčiau žinoti ar reikėjo Pirmininkui paskelbti tokį pranešimą, tiesiog iš mandagumo nepranešus narėms, kad bus toks pranešimas paskelbtas, ir kada jis bus skelbiamas? Pirmininkas daug kalbėjo apie mandagų elgesį su narėmis šiuose Rūmuose, tai kodėl tiems, kuriuos paveikšis pranešimas, nebuvo iš mandagumo pranešta apie jį? Ar aš per daug reikalauju,tikėdamas atsakymo?
<SPEAKER ID="006" NAME="Pirmininkas">
Pone J. Allister, tai nėra pirmininkaujančiosios valstybės narės pareiga įvertinti mandagumą. Mūsų pareiga yra taikyti taisykles, ir galite būti visiškai tikras, kad šių taisyklių bus visiškai paisoma.
<SPEAKER ID="007" NAME="Hans-Peter Martin" AFFILIATION="NI">
(DE) Pone Pirmininke, kaip ir kiti, remdamasis Darbo tvarkos taisyklių 146 straipsniu, ką tik pasakėte, kad jūsų pareiga yra taikyti Taisykles. Nesuprantu, kodėl kartais posėdžiai prasideda keliomis minutėmis, o kartais net ketvirčiu valandos vėliau. Tokiu būdu yra eikvojama daug mokesčių mokėtojų pinigų. Esate labai griežtas dėl taisyklių laikymosi su politiniais oponentais, kurie tiesiog nori referendumo arba teisingumo ir demokratijos, bet savo atžvilgiu jus nesate toks griežtas!
<P>
Jei su visais šiuose Rūmuose elgtumėtės vienodai, tai seniausiai būtumėte pradėję nagrinėjimą dėl pirmininkaujančiosios valstybės narės nesuskaičiuojamų pažeidimų atvejų, nes būtent tai ir vyksta, kai posėdžiai vėluoja, ir dėl to yra švaistomi mokesčių mokėtojų pinigai.
<P>
Čia taikomi du skirtingai kriterijai ir turite atsižvelgti į priekaištą, kad būtent Parlamentas elgiasi savavališkai, sąmoningai nustumdamas politinius oponentus į šalį, remdamasis formalumais bei toleruodamas tai, kas vyksta jo pusėje, ir netgi nuslėpdamas rimtas apgaules!
<SPEAKER ID="008" NAME="Pirmininkas">
Pone H.P. Martin, labai dėkoju jums už Jūsų įdomią nuomonę.

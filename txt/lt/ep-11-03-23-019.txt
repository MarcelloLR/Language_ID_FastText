<CHAPTER ID="019">
JAV teismų šaukimai ir ES duomenų apsaugos taisyklės (diskusijos) 
<SPEAKER ID="204" NAME="Pirmininkas">
Kitas klausimas - Tarybos ir Komisijos pareiškimai dėl JAV teismų šaukimų ir ES duomenų apsaugos taisyklių.
<SPEAKER ID="205" NAME="Enikő Győri">
einanti Tarybos pirmininko pareigas. - (HU) Pone pirmininke, Komisijos nare, gerbiamieji nariai, Parlamentas pristato daugelio Europos piliečių nerimą, skirdamas didelį dėmesį JAV institucijų duomenų prašymui iš žiniasklaidos ryšių įmonių po to, kai "WikiLeaks" nutekino Amerikos valstybės paslaptis. Suprantama, kad Taryba kartu su Parlamentu nerimauja dėl ES duomenų apsaugos taisyklių laikymosi. Vis dėlto neturima informacijos, iš kurios būtų galima nuspręsti, ar JAV teismo procedūra pažeidES duomenų apsaugos teisės aktus. Kalbant apie "WikiLeaks" atvejį, kaip minėjo keletas narių, Jungtinių Amerikos Valstijų generalinis prokuroras viešai pripažino, kad vyksta baudžiamasis tyrimas. Kiek žinau, JAV prokurorai ragino Amerikos teismą priimti sprendimą įsakyti "Twitter" perduoti konkrečius duomenis, ir teismas priėmšį sprendimą.
<P>
Tarybos užduotis nėra komentuoti, kaip JAV teismų institucijos priima sprendimus. Taip pat ji neturi informacijos, dėl kurios galėtų abejoti pagrįsto teismo sprendimo teisėtumu. Jungtinėse Amerikos Valstijose vyko teismo procesai, kur "Twitter" sugebėjo apginti savo poziciją. Tai įrodo faktas, kad Amerikos teismas patenkino "Twitter" prašymą pranešti klientams apie teismo sprendimą. Europos Sąjunga paprastai gerbia trečiųjų šalių teismo sprendimus. Savaime suprantama, kad tirdamos įtariamą nusikalstamą veiką persekiojimo institucijos turi gauti informaciją. Gerai žinoma, kad JAV informacijos gavimo procedūra skiriasi nuo daugelio ES valstybių narių procedūros. Pagrindinis skirtumas tas, kad, palyginti su Europos baudžiamuoju tyrimu ar procesu, leidžiama prašyti daugiau informacijos iš daugiau asmenų.
<P>
Tai paprasčiausiai JAV įstatymų kūrimo rezultatas, ir tai reiškia, kad Taryba neturėtų reikšti nuomonės šiuo klausimu. ES duomenų apsaugos taisyklių įgyvendinimas iš esmės yra valstybių narių valdžios institucijų atsakomybė. Šios institucijos turi užtikrinti duomenų apsaugos taisyklių laikymąsi ir šios institucijos yra kompetentingos spręsti jurisdikcijos ir suderinamumo su Europos ar nacionaliniais duomenų apsaugos įstatymais klausimus. Teismo procese nagrinėjamų klausimų nederėtų paversti politinio sprendimo tema. Atsižvelgiant į platesnį šio klausimo kontekstą, Taryba nežino jokių anksčiau priimtų panašių teismo sprendimų. Kai JAV valdžios institucijos anksčiau ketino gauti su ES gyventojais susijusios informacijos, buvusios ES teritorijoje, Europos Sąjunga pradėjo derybas su Jungtinėmis Amerikos Valstijomis dėl tarptautinio pirmiau minėtų duomenų perdavimo ir tvarkymo.
<P>
Tokia pati padėtis kilo, pvz., dėl keleivio duomenų įrašo, arba PNR; dėl to atsirado 2007 m. su Jungtinėmis Amerikos Valstijomis sudarytas PNR susitarimas, dėl kurio Parlamento iniciatyva šiuo metu vyksta pakartotinės derybos. Panaši ir Europos Sąjungoje laikomų finansinių mokėjimų pranešimų duomenų perdavimo JAV iždo departamento Terorizmo finansavimo sekimo programai, arba TFSP, padėtis. 2010 m. liepos mėn. Parlamentas pritaratitinkamam TFSP susitarimui.
<P>
Pagaliau norėčiau pabrėžti, kad "Twitter" atvejis visiškai skiriasi nuo PNR ir TFSP atvejų. Pastaraisiais dviem atvejais JAV valdžios institucijos sistemingai ir nuolat prašo asmens duomenų kovai su nusikaltimais, o ypač kovai su terorizmu. Kita vertus, "Twitter" atvejis - tai konkretus teismo sprendimas, kurį teismas priėmkonkrečiame baudžiamajame tyrime. Mums svarbu kuo labiau pripažinti kitų šalių teismo sprendimus. Žinoma, išskyrus tais atvejais, kai faktai tvirtina priešingai. Pone pirmininke, labai jums ačiū.
<SPEAKER ID="206" NAME="Viviane Reding">
Komisijos pirmininko pavaduotoja. - Pone pirmininke, globalizuotame pasaulyje asmens duomenų, perduotų trečiosioms šalims, apsauga yra vis svarbesnis ir labai sudėtingas teisinis klausimas. Savaime suprantama, kad pagrindinasmens duomenų apsaugos teistaip pat taikoma elektroninėje erdvėje ir tarptautiniam duomenų tvarkymui. Vis dėlto, kaip ir kitų pagrindinių teisių, gali būti šios teisės apribojimų, visi šie apribojimai turi atitikti teisę ir būti proporcingi. Jie taip pat turi būti pagrįsti teisėtais interesais: nacionaliniu saugumu, visuomenės sauga, viešosios tvarkos pažeidimų ar nusikaltimų prevencija, sveikatos apsauga ar morale ir kt.
<P>
Pagal JAV teisę teismo šaukimas yra administracinis procesinis dokumentas, kuriuo nurodoma asmeniui pateikti tam tikrą informaciją valstybinei ar vietos administracinei institucijai. Veiksmo teisėtumas nustatomas pagal valstybės, kurioje veiksmas vykdomas, teisę. Taigi JAV vyriausybės prašymo teisėtumo, proporcingumo ir būtinybės vertinimas turi būti pagrįstas JAV konstitucija ir teisės sistema. Komisija nekompetentinga spręsti, kaip trečioji šalis vykdo teismo procesą, tirdama įtariamas nusikalstamas veikas.
<P>
Kai Europos piliečiai naudojasi "Twitter", jie sutinka su "Twitter" privatumo politika. Ši politika apibūdina asmeninės informacijos rinkimo, naudojimo ir atskleidimo trečiosioms šalims procedūrą, įskaitant kai tai būtina laikantis įstatymų, reglamentų ar teisinių JAV valdžios institucijų prašymų. Be to, kadangi JAV valdžios institucijos prašo šios "Twitter" informacijos dėl baudžiamojo tyrimo, ES duomenų apsaugos teisės aktai netaikomi. ES duomenų apsaugos direktyva netaikoma valstybės veiklai, susijusiai su baudžiamąja teise, o pamatinis sprendimas dėl duomenų apsaugos, vykdant policijos ir teismų bendradarbiavimą šiuo atveju taip pat netaikomas, jeigu jokios ES valstybės narės valdžios institucija nedalyvauja vykdant JAV teismo nutartį ir kitos valstybės narės kompetentingos institucijos neperduoda ar nepateikia jokių asmens duomenų. Dabar galioja toks įstatymas.
<P>
Pasaulinis duomenų tvarkymo aspektas vis dėlto neturėtų reikšti mažėjančio ES piliečių apsaugos lygio. Žinoma, pasaulintvarkymo veikla rodo, kaip svarbu ir būtina ginti duomenų subjektų teises ir išaiškinti taikomas taisykles. Tai ypač svarbu šiuo metu, kai tinkle yra vis daugiau duomenų.
<P>
Taigi, ką mes ruošiamės daryti? Pirma, būsimas Komisijos pasiūlymas reformuoti ES duomenų apsaugos projektą bus ypač sutelktas į globalizacijos ir šiuolaikinių technologijų keliamus iššūkius, daugiausia, kai trečiųjų šalių teikėjai pasirenka ES vartotojus.
<P>
Antra, kaip žinote, 2010 m. gruodžio 3 d. Taryba Komisijai suteikrimtą įgaliojimą, kuriame aiškiai apibrėžti ES tikslai ateities ES ir JAV deryboms dėl duomenų apsaugos susitarimo policijos ir teismų bendradarbiavimo srityse. Vienas pagrindinių ES tikslų būsimose derybose - užtikrinti vykdytinos duomenų subjektų duomenų apsaugos teises abiejose Atlanto vandenyno pusėse, nesvarbu, kokia jų pilietybė, ir teikti veiksmingą administravimą ir teisių gynimo priemones. Tikiuosi, kad Parlamentas padės tai įgyvendinti.
<P>
Taigi ką mums kol kas daryti, kol naujoji priemonneįsigaliojo? Aš labai patariu operatoriams būti visiškai atviriems savo vartotojams ir aiškiai nurodyti, kad jų paslaugai vykdant baudžiamuosius tyrimus taikomi JAV įstatymai. Tam, kad būtų aišku, kada vartotojai patenka ne į ES jurisdikciją, patys ir neišvykdami iš ES teritorijos.
<SPEAKER ID="207" NAME="Axel Voss">
PPE frakcijos vardu. - (DE) Pone pirmininke, norėčiau padėkoti Tarybai ir Komisijai už paaiškinimus. Susidūrėme su globalizuotam pasauliui, kuriame gyvename, būdinga problema. Tiesa, kad mes, žinoma, gerbiame JAV teisę. Taip pat tiesa, kad žinome sunkumus, kurie kyla dėl pasaulinės interneto terpės ir teisėsaugos.
<P>
Vis dėlto į tai, kad teisėsaugos institucijos dabar nuolat turi prieigą prie privačių duomenų bazių, turime reaguoti. Komisijos nare, pritariu jūsų žodžiams, nes dėl mūsų veiksmų manau tą patį, būtent, kad turėtume reglamentuoti šį klausimą tam skirtoje būsimoje ES duomenų apsaugos projekto peržiūroje, o tuo pačiu metu norėčiau pasinaudoti galimybe pasakyti, kad mes taip pat norime reglamentuoti ir skatinti ES ir JAV duomenų apsaugos pamatinį susitarimą, nes matome poreikį valdyti tokį duomenų perdavimą šiame globalizuotame pasaulyje.
<P>
Taigi, kaip ir pirmiau sakiau, svarbu ir toliau užsiimti šiuo klausimu. Žinoma, nesiekiame, kad šis procesas pakenktų duomenų tvarkymui. Vis dėlto gerai rodyti teigiamą pavyzdį, rengiant gerus teisės aktus, tobulinant pamatinį susitarimą ir ypač geriau nušviečiant ir valdant teisėsaugos, susijusios su galimybe susipažinti su asmens duomenimis ir tokios galimybės suteikimo ir nutraukimo kriterijais, sritį.
<SPEAKER ID="208" NAME="Claude Moraes">
S&D frakcijos vardu. - Pone pirmininke, manau, kad Komisijos narė, kaip įprasta, meistriškai numatmūsų turimus klausimus. Pirma, ką mums daryti, kai visiems žinoma, kad JAV išleido daugybę teismo šaukimų, skirtų socialiniams tinklams ir interneto paslaugų teikėjams, pvz., "Yahoo", "Twitter" ir "Google"? Tai akivaizdžiai suteikia JAV galimybę gauti informacijos apie "WikiLeaks" ir trečiųjų šalių dalijimąsi informacija. Žinoma, trečiosios šalys - tai Europos piliečiai, žmonės, kurie visiškai nekaltai prisijungia prie interneto, jaunimas, smalsūs žmonės, kurie taps taikiniais ir kuriems šis duomenų režimas pakenks.
<P>
Tai turi didelį poveikį visų ES piliečių teisei į privatumą. Tie, kas domėdamiesi Assango byla prisijungprie "WikiLeaks", ironiškai liko pažeidžiami JAV teismų šaukimo ir asmens duomenų rinkimo. Tokios svetainės, kaip "Twitter" atitinka JAV teisės aktus, kadangi jų serveriai yra JAV. Nors suprantu, kad, kaip sakote, negalime paveikti trečiųjų šalių teisės, tačiau galime ką nors daryti bent jau laikinai.
<P>
Manau, kad šiame Parlamente pagrįstai nerimaujame, jog turime paaiškinti savo rinkėjams, kokią apsaugą jiems teikia Europos Sąjunga. Kam reikia užtikrinti ES piliečių duomenų apsaugos standartus, jei JAV teismo šaukimu juos galima paprasčiausiai panaikinti?
<P>
Akivaizdu, kad reikia nuveikti daugiau, norint apsaugoti ES piliečių asmens duomenis, kuriuos turėtų saugoti svarūs, aukšto lygio ES teisės aktai. Žinau, kad dirbate dėl šio tikslo. Iki šiol Pagrindų direktyva 94/46 teiklabai stiprią vidaus rinkos apsaugą, tačiau atėjo laikas ją peržiūrėti, padidinti apsaugos lygį ir praplėsti tas pačias policijos ir teismų bendradarbiavimo apsaugos priemones.
<P>
Užtikrinsime, kad šie tikslai būtų pasiekti mūsų būsimu teisėkūros darbu, jūs tai ir minėjote. Šiuo atžvilgiu vienas pagrindinių dalykų, kurį Komisija atliekant peržiūrą ketina pateikti - ES apsauga JAV teismo šaukimams atmesti. Turime nepamiršti, kad šis klausimas nesibaigia "Twitter" svetaine, tačiau gali būti taikomas nacionalinės jurisdikcijos atveju. Šiandien tai vyksta vienoje mūsų valstybėje narėje, kai Jungtinės Karalystės gyventojų surašymą, o tai yra visuotinis įsipareigojimas, prižiūri Amerikos įmonė. Tai tikras ir nuolatinis ES gyventojų nerimas. Šiandien iš dalies atsakėte į keletą klausimų, tačiau manau, kad turime teisę kelti šį klausimą ir gauti išsamesnių atsakymų.
<SPEAKER ID="209" NAME="Sophia in 't Veld">
ALDE frakcijos vardu. - Pone pirmininke, norėčiau padėkoti Tarybai ir Komisijai. Esu patenkinta, kad jiems rūpi tas pat, kas mums. Noriu labai aiškiai pasakyti, kad nemanau, jog kas nors čia teigia, kad JAV veikne pagal savo kompetenciją. Tai nėra problema. Problema ta, kad jos kompetencija, pasitelkiant internetą, tampa itin plati. Atrodo, kad jos kompetencija tęsiasi net ir Europos Sąjungoje, nes didžioji dauguma interneto įmonių, apie kurias kalbame, yra JAV, o daugelis vartotojų yra Europos Sąjungoje.
<P>
Turėčiau atkreipti dėmesį, kad šis klausimas, į kurį atsakoma žodžiu, yra šiek tiek pasenęs, nes tuo metu buvo dar vienas teismo sprendimas, tačiau Amerikos teismai naudoja argumentą, kad jeigu naudojiesi "Twitter", kaip šiuo atveju, negali daugiau pagrįstai tikėtis privatumo. Tai reiškia, kad visi, esantys Europos Sąjungoje, ES piliečiai, teisiškai nebėra apsaugoti, nes "Twitter" yra JAV. Kaip nurodKomisijos narV. Reding, tai - didžiulproblema, kurią reikia spręsti peržiūrint Duomenų apsaugos direktyvą.
<P>
Komisijos nare, sakote, kad kas nors vieną kartą pasinaudojęs "Twitter" duoda sutikimą, tačiau ką tas sutikimas iš tikro reiškia? Jis reiškia, kad tampame asmenimis už įstatymo ribų, kad atsisakome savo teisinės apsaugos teisės. Suprantu, kad šiuo atveju mažai ką galime padaryti, tačiau norėčiau paklausti, ką Komisija ir Taryba darys, kad užtikrintų teisinę ES piliečių apsaugą? Ar jos kalbės su savo kolegomis Amerikoje ir stengsis gauti daugiau informacijos? Tikriausiai yra kitų įmonių, kurios gavo teismo šaukimus.
<P>
Pagaliau, Komisijos nare, sakote, kad šio atvejo negalima lyginti su Pasauline tarpbankinių finansinių telekomunikacijų organizacija, kadangi jis susijęs su labai konkrečiu tyrimu, o tai yra tiesa. Tuo pačiu metu jie prašdidelių kiekių...
<P>
(Pirmininkas nutraukkalbėtoją.)
<SPEAKER ID="210" NAME="Jan Philipp Albrecht">
Verts/ALE frakcijos vardu. - (DE) Pone pirmininke, pirma, norėčiau pasakyti, kad tai dar vienas atvejis, kai diskutuojame apie tai, kad teisinės kultūros skirtingose Atlanto pusėse, kalbant apie asmens duomenis ir ypač vykdant policijos ir teismų bendradarbiavimą, yra skirtingos.
<P>
Tiesą sakant, mane pribloškKomisijos atsakymas, kad "Twitter" įmonyra Jungtinių Amerikos Valstijų teritorijoje, todėl ten taikomos priemonės ir teisinsistema su mumis visiškai nesusijusi. Manau, kad tai neteisinga. Taip pat manau, kad Europos Sąjungos piliečiai turės kitą požiūrį; vis dėlto stipriname tarptautinį bendradarbiavimą policijos ir teismų lygmeniu, ypač su Jungtinėmis Amerikos Valstijomis. Žmonės vis dažniau susiduria su kitų šalių teise, tai sakydamas galvoje turiu ne tik kitų Europos Sąjungos valstybių narių teisę, bet ypač JAV teisę. Tai vyksta itin dažnai, kalbant apie asmens duomenis.
<P>
Tikiuosi, kad Taryba, kaip Europos Sąjungos valdymo institucija, imsis šios problemos ir suteiks Europos Sąjungos piliečiams pasitikėjimo įstatymais, su kuriais jie susiduria internete, ypač kai šie įstatymai daro įtaką jų pilietinėms teisėms ir laisvėms.
<SPEAKER ID="211" NAME="Daniël van der Stoep" AFFILIATION="NI">
(NL) Pone pirmininke, Olandų laisvės partijos delegacija teikia didelę svarbą kiekvieno privatumui ir duomenų apsaugai. Šiuo klausimu nesame trumparegiški, veikiau pragmatiški. Vis dėlto privatumas turi ribas. Privatumas turi būti užtikrintas, kai tai įmanoma, tačiau civilių saugumas turi būti antraeilis, palyginti su terorizmo prevencija ir susekimu.
<P>
Pone pirmininke, vyraujantis šių laikų terorizmas yra islamo terorizmas. Tai ir yra priežastis, kodėl, deja, visi mes turime paaukoti šiek tiek privatumo, kad būtų apsaugotas piliečių saugumas. Žinoma, reikia saugoti interneto vartotojų asmens duomenis, pvz., IP adresus. Vis dėlto ši apsaugos teisyra nusveriama, kai svariai įtariama, kad asmenys, kurie slepiasi už šių duomenų, turi teroristinių motyvų.
<P>
Jei JAV valdžios institucijos paprašytų ES teritorijoje gyvenančių asmenų, siejamų su terorizmu, duomenų, jiems paprasčiausiai reikėtų juos suteikti, žinoma, tik po deramų konsultacijų ir jei tam būtų svarbių argumentų, kad apsisaugotume nuo piktnaudžiavimo. Vis dėlto pirmiausia nepamirškime, kad jos neprašo informacijos be priežasties. Jos tam turi labai rimtų priežasčių.
<SPEAKER ID="212" NAME="Juan Fernando López Aguilar" AFFILIATION="S&amp;D">
(ES) Pone pirmininke, ponia V. Reding, esu dėkingas, kad esate čia šį vėlų vakarą šioje plenarinio posėdžio diskusijoje Briuselyje, kad išklausytumėte Europos Parlamento narius, ir norėčiau paskatinti jus iš naujo apibrėžiant ES duomenų apsaugos standartus. Ypač norėčiau paminėti Komisijos komunikatą dėl duomenų apsaugos, kurį turėtumėte pristatyti kaip realią galimybę, viena vertus, technologijų ir žinių priemonių perversmui, ir, kita vertus, Europos konstitucinei teisei, pvz., Lisabonos sutarčiai ir Europos Sąjungos pagrindinių teisių chartijos, pagrindinių privatumo teisių ir visų teisių, susijusių su galimybe gauti bet kokių asmens duomenų, jų taisymu ir panaikinimu, suderinti, remiantis vieša Europos laisve duoti sutikimą, bet ir tarptautine teise. Taip yra dėl to, kad kalbame apie dvišalį Europos Sąjungos ir jos valstybių narių projektą, dėl kurio reikia derėtis su trečiosiomis šalimis, o ypač su Jungtinėmis Amerikos Valstijomis.
<P>
Žinia šiuo klausimu turi būti labai aiški: Tarybos pamatinis sprendimas 2008/977 ir Direktyva 95/46/EB turi būti atnaujinti ir turi atitikti naujausius įvykius. Tai reikalinga ne tik tam, kad su Jungtinėmis Amerikos Valstijomis būtų galimas policijos ir teismų bendradarbiavimas pasitelkiant teismo šaukimus ar bet kokius kitus procesinius teismo dokumentus, kuriais gali būti daroma įtaka pagrindinėms teisėms, o tam, kad būtų sutvirtintas principas laisvai duoti sutikimą, žinant, kokius asmens duomenis turi trečiosios šalys, kokie asmeniniai duomenys joms perduodami ir kaip galime atnaujinti šią teisę ir ištrinti ar ištaisyti šiuos duomenis, kurie daro įtaką asmens privatumui ir kurie tvarkomi automatiškai. Taigi jie teikiami tvarkyti tinkle.
<P>
Man didžiausią rūpestį kelia vaikų teisių klausimas. Taip yra dėl to, kad egzistuoja nepilnamečių gebėjimo veikti ir turėti teisę įgyvendinti pagrindines teises ribos, apie kurias mums reikia informacijos. Ne tik nepilnamečiams, bet ir nepilnamečių aplinkai poveikį daro privatumo tinkle saugojimo būdai ir priemonės.
<P>
Taigi noriu žinoti, kad labai atidžiai seksime šią diskusiją. Atidžiai seksime duomenų apsaugos teisių naujinimo ir jų naujausių įvykių atitikimo, o ypač dvišalių priemonių derybų su trečiosiomis šalimis, ypač JAV, procesą.
<SPEAKER ID="213" NAME="Andreas Mölzer" AFFILIATION="NI">
(DE) Pone pirmininke, senas posakis "Mėgstu išdavystę, bet nemėgstu išdaviko" vis pasirodo teisingas. Bet kas, atskleidęs netinkamą elgesį, visuomenėje ir žiniasklaidoje garbinamas kaip herojus, tačiau susijusių institucijų laikomas išdaviku. Taigi, kaip žinome, JAV eilinis Bradley Manning pateko į kalėjimą už informacijos teikimą "WikiLeaks". Tai, kaip su šia prieštaringa informacija elgiamasi neribotų galimybių ir laisvės šalyje, ir tai, kad "Twitter" buvo priversta atskleisti asmens duomenis, yra daugiau nei grėsminga. Lieka laukti, ar pasitvirtins plačiai nuskambėję JAV valdžios institucijų asmens duomenų prašymai iš kitų interneto įmonių, pvz., "Google", "Facebook" ir "Amazon".
<P>
JAV valdžios institucijų požiūris ir tai, kad teismai nelaiko vardų, elektroninio pašto adresų ar bankininkystės duomenų skelbimo privatumo pažeidimu, yra tikrai būdinga užjūrio duomenų saugumo priemonėms, kurios akivaizdžiai menkai išvystytos.
<SPEAKER ID="214" NAME="Malcolm Harbour" AFFILIATION="ECR">
Pone pirmininke, pateiksiu kai kuriuos šių klausimų iš Vidaus rinkos komiteto pirmininko perspektyvos, nes manau, kad rizikuojama svarbiausiais ekonomikos ir vidaus rinkos klausimais, taip pat ir labai svarbiais piliečių teisių apsaugos klausimais, apie kuriuos šiandien kalbėjome.
<P>
Savo komitetui rašiau pranešimą šiuo klausimu. Noriu padėkoti V. Reding už žaliąją knygą, kuria rėmiausi, nes, manau, vienas iš pagrindinių plataus masto klausimų, kuriuos ji ten iškėlė, iš esmės yra tai, dėl ko šį vakarą diskutuojame. Ji teigė, kad jeigu, mano, kaip Europos piliečio, duomenys būtų laikomi serveryje ar duomenų bazėje ne Europos jurisdikcijoje, aš turėčiau turėti tokias pačias teises į tuos duomenis, kokias turėčiau, jei serveris būtų Europos Sąjungoje. Tai tikrai plataus masto programa, tikiuosi ją įvykdysime. Tam prireiks intensyvių derybų. Norėčiau pasakyti savo kolegoms, ypač S. in 't Veld, kad, jeigu ketiname tai siūlyti, tada kitos šalys taip pat reikalaus atitinkamų teisių.
<SPEAKER ID="215" NAME="Viviane Reding">
Komisijos pirmininko pavaduotoja. - Pone pirmininke, kartu su šiuo Parlamentu pagrįstai nerimauju dėl Europos piliečių asmens duomenų apsaugos. Dėl to, kad taip pat nerimauju, pristačiau pirminę analizę, kaip galėtume reformuoti 1995 m. direktyvą, kad būtų atsakyta į klausimus, kurie šiandien buvo užduoti ir į kuriuos pagal dabartinius Europos teisės aktus nėra teisinių atsakymų.
<P>
Yra gerų žinių, susijusių su mūsų kolegomis iš Amerikos. Kovo 16 d. Baltieji rūmai žengryžtingą žingsnį, pranešdami, kad ketina dirbti su Kongresu, kad būtų sukurtas privatumo teisių bilis. Tai didžiulis pokytis Jungtinėse Amerikos Valstijose ir tai taip pat galėtų padėti mums, siekiant sudaryti bendrą ES ir JAV susitarimą dėl duomenų privatumo, susijusio su policijos ir teismų bendradarbiavimu.
<P>
Tikiuosi, kad greitai galėsime pradėti derybas šia linkme. Tikiuosi, kad Parlamentas padės tai įgyvendinti ir padės reformuoti 1995 m. direktyvą.
<SPEAKER ID="217" NAME="Enikő Győri">
einanti Tarybos pirmininko pareigas. - (HU) Pone pirmininke, Komisijos nare, ponios ir ponai, ačiū už supratingumą, t. y. už neprieštaravimą, kad negalime kištis į vykdomą baudžiamąjį procesą ir kad visais atvejais turi būti taikomas nusikaltimo metu galiojantis įstatymas.
<P>
Norėčiau jums pranešti, kad niekas geriau neparodo Tarybai pirmininkaujančios Vengrijos įsipareigojimo duomenų apsaugai nei tai, kad vasario mėn. vykusiame Teisingumo ir vidaus reikalų tarybos susitikime patvirtinome Tarybos išvadas, susidedančias iš maždaug penkiasdešimties punktų, dėl duomenų apsaugos klausimo. Ten taip pat atkreipėme dėmesį į labai svarbius klausimus Komisijai, kurie svarbūs ir šiai diskusijai. Atkreipėme dėmesį į piliečių informavimo svarbą ir su internetu susijusių duomenų apsaugos svarbą ir esu įsitikinusi, kaip, beje, ir minėjo Komisijos narė, kad Komisija į tai atsižvelgs rengdama pasiūlymą.
<P>
Taryba taip pat visiškai sutinka, kad svarbu moderninti teisės aktus ir pritaikyti juos prie technikos vystymosi. Laukiame, kada iš Komisijos gausime naujos duomenų apsaugos direktyvos pasiūlymą. Pažadėjome tai padaryti iki birželio mėn., kai Tarybai pirmininkaujančiai Vengrijai bus likę nedaug laiko, tačiau padarysime viską, kas mūsų galioje, ir esu įsitikinusi, kad Tarybai pirmininkausianti Lenkija su panašiu atsidavimu nagrinės duomenų apsaugos klausimą.
<P>
Pone pirmininke, tikime, ir tuo baigsiu savo kalbą, kad neturime rinktis tarp laisvės ir saugumo, būtent duomenų saugumo, ir tiek viena, tiek kita gali būti užtikrinama kartu, o mūsų tikslas - sukurti tokį ES duomenų apsaugos teisės aktą.
<SPEAKER ID="218" NAME="Pirmininkas">
Diskusijos baigtos.

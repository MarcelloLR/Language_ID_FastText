<CHAPTER ID="005-08">
8. Pirmininkų sueigos sudėtis (Darbo tvarkos taisyklių 23 straipsnio pakeitimas) (balsavimas)
<P>
- Pranešimas: G. Papastamkos
<P>
- Prieš balsavimą:
<SPEAKER ID="095" NAME="Georgios Papastamkos  " AFFILIATION="PPE-DE">
pranešėjas. - (EL) Pone Pirmininke, bet kuriuo metu dėl nenumatytų įvykių nepriklausomų Parlamento narių skaičius gali padidėti. Tai priklauso nuo politinės darnos lygmens esamose frakcijose arba nepriklausomų Parlamento narių gebėjimo susitarti, jeigu yra pakankamas frakcijai sudaryti būtinų narių skaičius.
<P>
Teisės aktų leidybos politikos požiūriu, Darbo tvarkos taisyklių nuostata dėl Pirmininkų sueigos sudėties neturėtų apsiriboti vien tik tokiais atvejais, kai nepriklausomų Parlamento narių skaičius yra nedidelis.
<P>
Europos Parlamento darbo tvarkos taisyklėse yra nuostatų, kurios pirmiausia yra ilgalaikio pobūdžio. Jos turėtų duoti naudingų rezultatų ne tik leidžiant ar keičiant teisės aktus, bet ir besikeičiant aplinkybėms ateityje.
<P>
Dėl šios priežasties, dėl ad hoc situacijų, kurios bet kada gali pasikeisti arba pakeisti grįžimą prie ankstesnio status quo, neturėtų būti priimamos naujos taisyklės. Šis svarstomas klausimas susijęs su Parlamento suverenitetu, Parlamento autonomiškumu ir Parlamento gebėjimu persiorganizuoti ir prašyčiau už tai balsuoti.

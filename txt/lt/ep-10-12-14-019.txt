<CHAPTER ID="019">
Direktyvų dėl metrologijos panaikinimas (diskusijos)
<SPEAKER ID="680" NAME="Pirmininkas">
Kitas klausimas - Anja Weisgerber pranešimas Vidaus rinkos ir vartotojų apsaugos komiteto vardu dėl pasiūlymo priimti Europos Parlamento ir Tarybos direktyvą, kuria panaikinamos Tarybos direktyvos 71/317/EEB, 71/347/EEB, 71/349/EEB, 74/148/EEB, 75/33/EEB, 76/765/EEB, 76/766/EEB ir 86/217/EEB dėl metrologijos - C6-0467/2008 -.
<SPEAKER ID="681" NAME="Anja Weisgerber" LANGUAGE="DE">
Pone Pirmininke, Komisijos nary A. Tajani, ponios ir ponai, kalbą norėčiau pradėti nuoširdžia padėka Vidaus rinkos ir vartotojų apsaugos komiteto šešėliniams pranešėjams, šį pranešimą padėjusiems rengti žmonėms ir visiems, kurie prisidėjo, kad būtų pasiektas šis puikus rezultatas. Negalėtume pabaigti nagrinėti šio dokumentų rinkinio rytoj be konstruktyvaus ir labai atviro bendradarbiavimo su Komisija ir su Tarybai pirmininkaujančia Belgija.
<P>
Esu tikra, kad žinote, jog labai džiaugiuosi pasiektu rezultatu. Iš viso aštuonių pasenusių ir atgyvenusių direktyvų atšaukimas leis mums žengti dar vieną žingsnį siekiant mažinti biurokratiją Europoje. Įdomu tai, kad minėtos direktyvos didžiąja dalimi paseno todėl, kad jas jau pakeittarptautiniai standartai, kurie atspindi naujausią padėtį. Valstybės narės taisyklės dažnai pasensta priėmus suderintas Europos taisykles ir reglamentus. Šiuo atveju Europos taisyklės ir reglamentai tapo nereikalingi priėmus tarptautinio lygmens nuostatas.
<P>
Jeigu norime padaryti pažangą siekdami, kad iki 2012 m. biurokratija Europoje sumažėtų 25 proc., savo poziciją turim atvirai ginti. Kaip sakAukšto lygio nepriklausomų suinteresuotųjų šalių grupės administracinei naštai mažinti pirmininkas Edmund Stoiber, mes, Europos gyventojai, ne tik neturime būti užsičiaupę, bet turime garsiai švilpti. Kitaip tariant turime ne tik kalbėti, bet taip pat imtis realių veiksmų. Vis dėlto kalbant apie tuos veiksmus sudėtingiausi klausimai dažniausiai kyla dėl detalių. Ši direktyva, kuria panaikinamos aštuonios direktyvos dėl metrologijos, tą dar kartą parodė. Šalto vandens skaitiklius nešvariam vandeniui, spiritometrus, kai kuriuos svarsčius, automobilių padangų slėgmačius ir etaloninės grūdų masės matavimui arba laivų rezervuarų dydžiui matuoti skirtus prietaisus pakeitskaitmeninįranga. Pasenusi įranga naudojama vis rečiau ir todėl tokios įrangos naudojimą reglamentuojančias taisykles galima panaikinti. Tai nesukelia pasekmių vidaus rinkos veikimo arba griežtų vartotojų apsaugos reikalavimų, kurie mums tebėra labai svarbūs, atžvilgiu.
<P>
Vis tik kurį laiką Taryba šiam dokumentų rinkiniui nepritarė. Tačiau neoficialaus trišalio dialogo metu mums pavyko pasiekti pagrįstą Tarybos ir Parlamento susitarimą ir tai mums pavyko padaryti netgi pirmajame svarstyme - kas dažniau yra išimtis negu taisyklė. Susitarimo esmė: viena direktyva - susijusi su laivų rezervuarų kalibravimu - bus panaikinta nedelsiant, t. y. 2011 m. liepos 1 d., o kitos septynios direktyvos bus panaikintos, kai tik bus patvirtinta peržiūrėta matavimo prietaisų pagrindų direktyva (MID), ties kuria Komisija dirba šiuo metu. Iki 2011 m. balandžio mėn. Komisija pateiks naują pasiūlymą dėl MID. Siekiama, kad peržiūrėdama MID Komisija taip pat išanalizuotų, kurios senųjų direktyvų nuostatos turėtų būti paliktos galioti įtraukiant jas į MID. Jeigu valstybnarpateiktų įrodymų, kad kai kurie iš septyniose direktyvose pateiktų elementų vis dar yra aktualūs, pvz., vartotojų apsaugos sumetimais, kaip antai su automobilių padangų slėgmačiais susijusios direktyvos nuostatos, tokios dalys būtų įtrauktos į matavimo prietaisų pagrindų direktyvą. Kai tik bus patvirtinta peržiūrėta MID versija, bus panaikintos kitos direktyvos.
<P>
Tai rodo, kad Europa iš tikrųjų siekia sumažinti biurokratinę naštą ir norime sudaryti sąlygas tvariam ekonomikos augimui. Didžiuojuosi tuo, kad Europos Parlamentas savaip daro savo darbą, siekdamas padėti sumažinti biurokratinę naštą ir užtikrinti modernesnį ir paprastesnį teisėkūros procesą.
<P>
Jums leidus kalbą baigsiu keletą žodžių tardama dėl atitikmenų lentelių. Tai lentelės, kurias turėtų parengti valstybės narės, kad pagrįstų, kaip jos įgyvendino direktyvos reikalavimus. Galiausiai šiuo atžvilgiu sutarėme dėl švelnesnės formuluotės. Vis dėlto siekėme, kad tai būtų griežčiau reglamentuota ateityje, ir šiuo klausimu savo tikslą pasiekėme. Pirmininkų sueiga atitinkamai gins šią poziciją derėdamasi su Taryba ir Komisija. Tai pasisekimas, už kurį turime dėkoti pranešėjams ir šešėliniams pranešėjams.
<SPEAKER ID="682" NAME="Antonio Tajani" LANGUAGE="IT">
Pone pirmininke, ponios ir ponai, kalbą norėčiau pradėti pasveikindamas A. Weisgerber ir jai padėkodamas už kruopščiai atliktą darbą rengiant painų ir sudėtingą pasiūlymą, kuriam ilgose diskusijose buvo skiriamas didžiausias dėmesys, todėl jai dirbti buvo nelengva ir tai, kad pavyko pasiekti susitarimą pirmajame svarstyme, rodo pranešėjos gebėjimus siekti gero susitarimo.
<P>
Šis sprendimas, žinoma, yra svarbus paprastinimo proceso ir sumanaus reguliavimo etapas. Europos institucijos turi nuolat siekti gerinti reguliavimą ir visa Komisija laikosi vieningos nuomonės dėl ketinimų vis labiau gerinti Europos reguliavimą.
<P>
Kaip pažymėjo pranešėja, pagal šį pasiūlymą bus panaikintos aštuonios pasenusios direktyvos, nustatančios teisėtas matavimo priemones, nes aptariamoje direktyvoje numatytos priemonės dabar laikytinos pasenusiomis ir atitinkamai jomis prekiaujama vis mažiau. Be to, neribojama prekyba techniškai pažangesniais pakaitiniais produktais, kuriems direktyva netaikoma.
<P>
Ateityje valstybės narės gali norėti nustatyti nacionalines taisykles. Vis dėlto nauji prekybos apribojimai nebus nustatyti, nes jau yra tarptautiniai standartai, kuriais visapusiškai reglamentuojamos šios senos priemonės ir taip pat daugelis pažangesnių pakaitinių produktų.
<P>
Pagal Pasaulio prekybos organizacijos susitarimą dėl techninių prekybos kliūčių valstybės narės savo teisės aktus turi rengti vadovaudamosi šiais tarptautiniais standartais. ES sutartyje nustatyta, kad valstybės narės taip pat turi abipusiai pripažinti lygiaverčius produktus, kurie teisėtai parduodami kitoje valstybėje narėje.
<P>
Todėl Komisija džiaugiasi per pirmąjį svarstymą pasiektu Parlamento ir Tarybos kompromisu, pagal kurį iki 2011 m. liepos mėn. bus panaikinta viena direktyva ir iki 2015 m. - kitos septynios direktyvos.
<P>
Galiausiai Komisija atkreipia dėmesį į bendrą trijų institucijų pareiškimą ir nurodo ketinanti pakartotinai išnagrinėti teisėkūros proceso metu pateiktus argumentus, kuriais pritariama suderinimui. Kaip nurodyta, šiais argumentais vadovausimės 2011 m. balandžio pabaigoje ir, esant reikalui, pateiksime pasiūlymus dėl teisės aktų, atitinkančius geresnio reguliavimo principus.
<SPEAKER ID="683" NAME="Lara Comi" LANGUAGE="IT">
Pone pirmininke, ponios ir ponai, visiškai pritariu pranešėjos nuomonei dėl Komisijos pasiūlymo panaikinti aštuonias direktyvas metrologijos srityje.
<P>
Visų pirma džiaugiuosi pasiūlymu dėl svarstomos galimybės valstybėms narėms suteikti pakankamai laiko galimoms panaikinimo, peržiūrint matavimo priemonių direktyvą (MPD), pasekmėms išnagrinėti.
<P>
Iš tikrųjų nors ir pritariu bendriems geresnio reguliavimo ir supaprastinimo tikslams, kurių siekti taip pat skatinama ir Lisabonos strategijoje, manau, kad būtina valstybėms narėms suteikti tiek laiko, kiek joms reikia ištirti, ar panaikinus direktyvas neatsiras teisinis neapibrėžtumas. Tokia padėtis iš tikrųjų padėtų nuraminti valstybes nares, išreiškusias nerimą dėl pagrįsto laikotarpio teisinio vakuumo problemai, kuri kiltų dėl direktyvų panaikinimo, išspręsti nebuvimo.
<P>
Todėl pasiektas puikus kompromisas tarp Komisijos pozicijos, palankios visų direktyvų visapusiškam panaikinimui ir nepritariančios naujų šios srities taisyklių MID nustatymui, ir labai svarbių valstybių narių nuomonių dėl šio pasiūlymo.
<SPEAKER ID="684" NAME="Evelyne Gebhardt" LANGUAGE="DE">
Pone pirmininke, Komisijos nary, norėčiau padėkoti A. Weisgerber už tikrai kolegialų bendradarbiavimą su mumis. Savo frakcijos vardu norėčiau pasakyti, kad toli gražu nesidžiaugiu šių aštuonių direktyvų atšaukimu. Iš tikrųjų panaikinamos tam tikras pasenusias matavimo priemones reguliuojančios taisyklės, tačiau diskusijų metu įsitikinome, kad, kaip pati sakėte, niuansai yra sudėtingiausia dalis. Todėl ne visada buvo aišku, kad pasirinktas geriausias kelias. Mano frakcija balsuos už šį kompromisą atsižvelgdama į tai, kad Komisija mus užtikrino, jog ji apsvarstys idėją, esant reikalui, šias matavimo priemones tinkamai įtraukti į Europos matavimo priemonių direktyvą (MID), kuri dabar, žinoma, rengiama. Šis įsipareigojimas atlikti tyrimą - šiuo atžvilgiu taip pat darau prielaidą - taip pat bus vertinamas ir apsvarstytas labai rimtai. Puikiai žinodami, kad vis dar reikia išnagrinėti vieną arba du klausimus, už kompromisą balsuojame su šia sąlyga.
<P>
Kalbant apie atitikties lenteles šiame etape norėčiau pasakyti, kad esame nurodę, jog mes pasirengę sutikti su negriežta formuluote, kurią galima rasti šiame tekste, tačiau tai vienas paskutinių dokumentų, kurių atžvilgiu su tokiomis sąlygomis sutinkame, nes, mūsų nuomone, šis klausimas tikrai susijęs su Europos teise, kuri sukuriama valstybėms narėms davus savo sutikimą, ir kuri realiai ir tinkamai įgyvendinama. Tačiau šį aspektą galime patikrinti tik turėdami informaciją, o šią informaciją galime gauti tik iš šių atitikties lentelių. Visais atvejais mes ir toliau dirbsime šia linkme.
<SPEAKER ID="685" NAME="Cristian Silviu Buşoi">
ALDE frakcijos vardu. - Pone pirmininke, norėčiau pasveikinti pranešėją ir kitus kolegas, prisidėjusius prie šio dosjė. Nors iš pradžių jis atrodlabai techniškas, galiausiai tapo labai aišku, kad šio pranešimo klausimas bus išspręstas politiniu sprendimu.
<P>
Būtina supaprastinti acquis communautaire atšaukiant šias direktyvas, kuriomis reglamentuojamos matavimo priemonės, kurios dėl technologinės pažangos ir tarptautinių standartų taikymo jau nebenaudojamos. Komisijos pozicija pagrįsta. Jeigu abipusio pripažinimo principo taikymu bus užtikrintas laisvas judėjimas ir nebus sukurta specifinių kliūčių, nereikalingos jokios papildomos priemonės ir valstybės narės turėtų pritarti techniniams reikalavimams.
<P>
Vis dėlto dėl direktyvos panaikinimo neturėtų atsirasti jokių naujų kliūčių laisvam judėjimui arba papildoma administracinnašta. Taip pat turime užtikrinti, kad dėl senų direktyvų atšaukimo neatsirastų spragų 2004 m. direktyvoje dėl matavimo priemonių.
<P>
Be to, Vidaus rinkos ir vartotojų apsaugos komitete priimtas pranešimas, kuriam pritarta po pirmojo svarstymo, leido įtraukti nuostatas dėl matavimo priemonių, kurioms galioja direktyvos, kurios panaikinamos bendrąja matavimo priemonių direktyva. Valstybėms narėms buvo suteikta daugiau laiko ištirti, ar dėl direktyvų panaikinimo neatsiras teisinio neapibrėžtumo.
<P>
Pranešime įtraukta nuostata, kad Komisija turi įvertinti, ar į panaikinamų direktyvų taikymo sritį patenkančias matavimo priemones reikia įtraukti į matavimo priemonių direktyvą. Atsižvelgdami į tai, kad dėl atitikties lentelių priimtas horizontalusis sprendimas, kartu su kitais šešėliniais pranešėjais siūlome paremti sutartą tekstą per pirmąjį Tarybos svarstymą.
<SPEAKER ID="686" NAME="Heide Rühle" LANGUAGE="DE">
Pone pirmininke, aš taip pat norėčiau padėkoti pranešėjai ir šešėliniams pranešėjams už jų patikimą bendradarbiavimą. Manau, kad galėsiu kalbėti trumpai, nes visi esminiai aspektai jau buvo aptarti.
<P>
Aišku, mūsų frakcija pritars susitarimui, tačiau mes savo nuomonę taip pat grindžiame prielaida, kad Komisija pakartotinai kritiškai įvertins aplinkybes peržiūrėdama matavimo priemonių direktyvą (MID). Mes, žinoma, džiaugiamės, kad buvo pasiektas susitarimas dėl atitikties lentelių. Vis dėlto laiko požiūriu šis susitarimas yra ribotas, ir ateityje Taryba turi imtis kur kas ryžtingesnių veiksmų. Daugiau nebegalime nusileisti. Galiausiai taip pat turi būti galimybkontroliuoti valstybes nares ir dėl šios priežasties mums skubiai reikalingos atitikties lentelės.
<SPEAKER ID="687" NAME="Edvard Kožušník" LANGUAGE="CS">
Pone pirmininke, pirminiam Komisijos pasiūlymui panaikinti visas aštuonias direktyvas be išlygų pritariau nuo pat pradžių. Manau, kad Komisijos pasiūlymas buvo geriausias pavyzdys, kaip reikia tinkamai paprastinti Europos teisę ir skleisti "geresnio reguliavimo" požiūrį. Neturėtume priverstinai visose srityse bet kokia kaina imtis derinimo priemonių. Turėtume pagalvoti ne tik apie ES reglamentus, bet ir apie kitas reguliavimo priemones, pvz., tarptautinius standartus. Šiomis alternatyviomis reguliavimo priemonėmis turėtume pasinaudoti tais atvejais, kai jie galėtų būti veiksmingesni. Metrologijos reglamentavimo srityje labiau pritarčiau savanoriškai abipusio nacionalinių taisyklių pripažinimo sistemai, grindžiamai tarptautiniais standartais, o ne centralizuotam derinimui "iš viršaus į apačią". Tenka apgailestauti, kad kartu su kai kuriomis valstybėmis narėmis Parlamentas nepritaria šiai išskirtinei ir liberaliai Komisijos pozicijai, vietoj to pirmenybę teikdami pasenusiam pernelyg didelio reglamentavimo mažinimo metodui.
<P>
Vis dėlto nepaisant visko norėčiau labai padėkoti pranešėjai už jos įdėtas pastangas siekiant bendro kompromisinio sprendimo. Džiaugiuosi jos asmeniniu entuziazmu, dėl kurio Komisijos pasiūlymas nepasimetir bent daliai pradinio pasiūlymo pritarta.
<SPEAKER ID="688" NAME="Oreste Rossi" LANGUAGE="IT">
Pone pirmininke, ponios ir ponai, mes pritariame pranešimui dėl metrologijos. Tai išties techninio pobūdžio tekstas, balsavimo dėl jo plenariniame posėdyje laukėme daug mėnesių.
<P>
Pranešimas, kuriam kompetentingame komitete buvo pritarta, pateiktas praėjusį kovo mėn. ir viskas taip ilgai užsitęstodėl, kad dėl jame pateiktų atitikties lentelių susitarimas turėjo būti pasiektas Taryboje, taip pat tarp 27 valstybių narių.
<P>
Didžiausia problema ta, kad iki šiol Europos Komisija nepateikpasiūlymo dėl matavimo priemones reglamentuojančios direktyvos, kuri turėtų pakeisti pasenusias direktyvas, kurias dabar panaikiname, ir kuri galiausiai kartą ir visiems laikams nustatytų taisykles šiuo klausimu. Norėčiau Komisijai pažerti kritikos dėl to, kad prieita prie to, jog pasenusios direktyvos panaikinamos, tačiau kartu nepateikiamas pasiūlymas dėl matavimo priemonių direktyvos peržiūros. Toks elgesys nepateisinamas ir taip tikrai nėra tenkinami įmonių ir piliečių poreikiai.
<P>
Kartu norėčiau išsakyti kritiką dėl pernelyg didelio baiminimosi tų, kurie mano, kad vacatio legis laikotarpiu valstybių narių teisinės sistemos negali užildyti spragos. Laimei Europos įmonės naudojasi tarptautinių standartų sistema sektoriuje, kuris yra nepriklausomas ir platesnio masto nei ES taisyklės. Todėl baiminimasis, kad laikotarpiu tarp direktyvų paskelbimo ir jų įsigaliojimo atsitiks kas nors siaubingo, nepagrįstas.
<P>
Siekdamos sukurti dinamišką su subalansuotą rinką įmonės pašalins teisėkūros institucijų paliktas spragas pasitelkdamos savo prekybos organizacijas, įgūdžius, savo poreikiams sukurtas taisykles. Turime prisiminti mūsų įmones, kurios ir toliau patiria sunkumų vykdydamos veiklą Europoje. Turime nustoti joms krauti mokesčius, apsunkinti biurokratija ir absurdiškais reikalavimais.
<P>
Kartais Parlamente dirbama greitai. Sveikas protas ir noras susitarti su kitomis Europos institucijomis politinius nesutarimus nustumia į šoną.
<SPEAKER ID="689" NAME="Zuzana Roithová" AFFILIATION="PPE">
(CS) Pone pirmininke, iš pirmo žvilgsnio aštuonios pasenusios direktyvos dėl matavimo priemonių nėra įdomi politintema, tačiau iš tikrųjų jų atšaukimas yra konkretus subsidiarumo principo įgyvendinimo atvejis ir parodo pastangas siekti "geresnio reguliavimo". Metrologijos srityje jau turime tarptautinius susitarimus, kurių prireikdėl mokslo ir prekybos globalizacijos ir todėl koks nors suderinimas Europos lygmeniu tikrai nereikalingas. Džiaugiuosi atsakingu pranešėjos Anjos Weisgerber požiūriu, kuri, viena vertus, nusprendpritarti Komisijos pasiūlymui panaikinti visas direktyvas, kartu dėl septynių iš jų paliekant atitinkamiems valstybių narių institutams laiko išanalizuoti tokių veiksmų reikšmę nacionalinių teisės aktų atžvilgiu.
<P>
Todėl sprendimas, kurį, žinoma, rytoj patvirtinsime, taip pat bus įdomus išbandymas turint omenyje kitas direktyvas, nes neaišku, ar abipusio pripažinimo nacionaliniu lygmeniu pakaks ir dėl tokios padėties neatsiras teisinis neapibrėžtumas ir dėl to bus palankiau jas panaikinti, o ne pakeisti arba visapusiškai suderinti. Nustebčiau, jeigu valstybės narės pirmenybę teiktų suderinimui.
<P>
Norėčiau pasveikinti pranešėją Vidaus rinkos ir vartotojų apsaugos komitete sulaukus visapusiško palaikymo ir norėčiau jai padėkoti už derybas su Taryba dėl nuoseklios pozicijos.
<SPEAKER ID="690" NAME="Malcolm Harbour" AFFILIATION="ECR">
Pone pirmininke, visų pirma norėčiau prisijungti prie sveikinimų Anjai Weisgerber, kuri yra ištikima Vidaus rinkos ir vartotojų apsaugos komiteto narir keletą tokių labai techninių pranešimų ji parenglabai stropiai ir šis pranešimas yra vienas tokių pavyzdžių.
<P>
Manau, kad tada, kai ji ėmėsi šio darbo, t. y. netrukus po praeitų metų rinkimų, visi manėme, kad iš pirmo žvilgsnio apgaulingai paprastas pasiūlymas, pateiktas Komisijos, panaikinti iš pažiūros pasenusius teisės aktus bus išnagrinėtas palyginti greitai ir be didelių ginčų.
<P>
Šio klausimo nagrinėjimo trukmir sprendimo sudėtingumas rodo, kad reguliavimo panaikinimas ir biurokratijos mažinimas tikrai nėra toks lengvas, kaip mano žmonės. Labai lengva taip skubotai kalbėti apie reguliavimo panaikinimą, tačiau tikrovėje visuomet yra žmonių, kurie reguliavimą nori išsaugoti. Kai tik šis pasiūlymas buvo pateiktas Tarybai, pradėjome suvokti kai kurias įvairiose šalyse įsisenėjusias problemas. Buvo šalių, susidūrusių su sunkumais matuojant laivų svorį arba su sunkumais dėl spiritometrų arba dėl padangų slėgmačių. Visur buvo savų problemų.
<P>
Apskritai, mano išvada susijusi ne su pasiūlymo verte, nes po kelių mėnesių mums bus pateiktas alternatyvus pasiūlymas, dėl kurio šis pasiūlymas bus laikytinas pasenusiu ir jo mes beveik ir galėjome palaukti. Mano kreipimasis į Komisijos narį būtų toks, kad prieš teikdama šiuos pasiūlymus Komisija tikrai turi kur kas nuodugniau išanalizuoti savo atliktą poveikio vertinimą ir paruošiamuosius darbus dėl reguliavimo panaikinimo pasiūlymų ir gauti valstybių narių pritarimą dėl jų.
<P>
Labiau įsigilinus matyti, kad, jeigu mums būtų leista, būtume galėję šiam klausimui skirti daugiau laiko. Komitetas savo tikslą pasiekė, tačiau manyčiau, kad sėkmyra sąlyginir imdamiesi tolesnių veiksmų turime atsižvelgti į šią patirtį.
<SPEAKER ID="691" NAME="Seán Kelly" AFFILIATION="PPE">
Pone pirmininke, aš taip pat pritariu pranešėjos pasiūlymams ir mes tikrai gyvename kur kas mažesniame pasaulyje nei kada nors anksčiau. Žmonių tarpusavio bendravimas kur kas intensyvesnis ir ateityje jis greitai vystysis, taigi akivaizdu, kad kuo labiau suderinsime matavimo priemones, tuo bus geriau. Tikrai pritariu metrologijos direktyvų atšaukimui ir biurokratijos sumažinimui 25 proc.
<P>
Kartais, manau, nuvertiname žmonių gebėjimą prisitaikyti. Savo šalyje mačiau, kaip lengvai prisitaikėme pereidami nuo senųjų svarų, šilingų ir pensų prie eurų ir centų, ir taip pat neseniai keliavimo ir greičio apribojimų srityje perėjome nuo mylių prie kilometrų. Taip palengvėjo daugelio žmonių gyvenimas ir jis toliau lengvės. Manau, kad tai žingsnis tinkama linkme, taigi darkart sveikinu.
<SPEAKER ID="692" NAME="Antonio Tajani" LANGUAGE="IT">
Pone pirmininke, ponios ir ponai, esu dėkingas visiems kalbėjusiems diskusijoje, nes tai reiškia, kad domimasi šiuo pasiūlymu dėl supaprastinimo. Todėl dar kartą noriu pabrėžti šio pasirinkimo privalumus ir, vadinasi, iš jo gautiną naudą.
<P>
Šiuo atveju kalbu apie privalumus vartotojų, priemonių gamintojų ir nacionalinių administracijų požiūriu. Taip pat atsakydamas į konkretų E. Gebhardt iškeltą klausimą norėčiau užtikrinti jus, kad Komisija pasirengusi atlikti tyrimus, būtinus, kad iki 2011 m. balandžio mėn. būtų pakartotinai išanalizuoti suderinimo atžvilgiu palankūs argumentai.
<P>
Atsakydamas O. Rossi, kuris kritikavo Komisiją, tačiau jau yra palikęs Parlamentą - išsakius kritiką taip pat būtų gerai išklausyti atsakymą - norėčiau pasakyti, kad šiuo klausimu Parlamentas, Taryba ir Komisija yra parengę bendrą pareiškimą, kuriame nurodyta, cituoju: "Europos Parlamentas ir Taryba, remdamiesi Direktyvos 2004/22/EB 25 straipsniu, ragina Komisiją ne vėliau kaip 2011 m. balandžio 30 d. informuoti apie šios direktyvos įgyvendinimą ir, esant reikalui, pateikti teisėkūros pasiūlymą". Kaip minėjau savo kalboje diskusijos pradžioje, norėčiau laikytis šio pareiškimo.
<P>
Dėkoju, pone pirmininke, ponios ir ponai, už jūsų įsipareigojimą ir bendradarbiavimą. Galiausiai atitikties lentelių klausimu Komisija pritaria Parlamento nuomonei.
<SPEAKER ID="693" NAME="Anja Weisgerber" LANGUAGE="DE">
Pone pirmininke, norėčiau nuoširdžiai padėkoti visiems kolegoms EP nariams, taip pat ir už vertingas jų kalbas šįvakar. Po rytinio balsavimo savo dėmesį turime sutelkti į ateitį. Suprantama, kad laukiame, kaip pasiteisins atskiros taisyklės ir reglamentai - Komisija jau pranešė, kad savo pasiūlymą dėl matavimo priemonių direktyvos (MID) ji pateiks iki balandžio mėn. pabaigos. Tada taip pat bus galima patikrinti, ar reikia įtraukti kurią nors iš teisės aktuose numatytų teisinių sistemų, kurias dabar panaikiname.
<P>
Taip pat, kaip sakL. Comi, svarbu, kad neatsirastų teisinių spragų. Ponia E. Gebhardt, galiu jums pasakyti, kad Europos Parlamento socialistų ir demokratų pažangiojo aljanso frakcijai šis klausimas taip pat buvo labai svarbus ir šį aspektą galėjome stebėti. Vis dėlto manau, kad svarbu paminėti, kad valstybės narės privalo dar geriau dokumentais pagrįsti, kodėl reikėtų išlaikyti kai kuriuos aspektus arba elementus, nes tik esant tokioms sąlygoms mums reikia taisyklių Europos lygmeniu; pačios taisyklės nėra siekiamybė.
<P>
Taip pat laukiu konsultacijos internetu, apie kurią Komisija pranešir kuri įvyks laikotarpiu nuo 2011 m. rugsėjo 6 d. iki lapkričio 1 d. Konsultacijoje taip pat dalyvaus susijusios įmonės, valdžios institucijos ir kt. Dar kartą įdėmiai klausysiuosi įmonių atstovų. Kalbant apie galiojančią direktyvą aš taip pat patikrinau, ar šios matavimo priemonės tebenaudojamos, ir kaskart atsakymas - pvz., gautas iš mano vynuogių auginimo asociacijos, kurios paklausiau dėl spiritometrų - būtent ir būdavo, kad tokia įranga jau nebenaudojama. Todėl šią padėti reikia nuodugniai išnagrinėti. Jeigu iki 2012 m. - ir terminas, žinoma, jau nebe toli - tikrai norime pasiekti pažangą įgyvendinant šį tikslą 25 proc. sumažinti biurokratiją, šioje srityje turime padaryti didelę pažangą. Mes, kaip Parlamentas, esame pasirengę atlikti savo funkciją.
<P>
Galiausiai tenorėčiau pasakyti paskutinį dalyką dėl atitikties lentelių. Šiomis aplinkybėmis norėčiau pasakyti, kad mes ir vėl pasiekėme kompromisą, tačiau žvelgiant į ateitį norėčiau paprašyti valstybių narių įsipareigoti iš tikrųjų rengti šias lenteles, nes jos tikrai reikalingos tam, kad taisyklės ir reglamentai visoje Europoje būtų taikomi vienodai.
<SPEAKER ID="694" NAME="Pirmininkas">
Diskusijos baigtos.
<P>
Balsavimas vyks rytoj (2010 m. gruodžio 15 d., trečiadienį).

<CHAPTER ID="014-03">
3. Padėtis ir kultūros paveldas Kashgare (Xinjiang Uyghuro autonominis regionas, Kinija)
<SPEAKER ID="302" NAME="Pirmininkas">
Kitas klausimas - diskusijos dėl šešių rezoliucijų dėl padėties ir kultūros paveldo Kašgare (Sindziango Uigūrų autonominis regionas, Kinija) pasiūlymų.
<SPEAKER ID="303" NAME="Tunne Kelam">
autorius. - Pone pirmininke, uigūrai iš esmės tapo mažuma savo istorinėje tėvynėje. Jiems reikia tarptautinės pagalbos savo kultūrai ir tapatumui išsaugoti. Tiesą sakant, senovinio Kašgaro miesto likimas kybo ant plauko. Modernizavimo programoje numatyta sugriauti iki 85 proc. tradicinio Kašgaro miesto. Svarbu apsaugoti, kad vietoj istorinės tvirtovės neatsirastų šiuolaikiniai daugiaaukščiai. Jeigu Kinijos valdžios institucijos tikrai nori mus įtikinti, kad viskas bus gerai, visų pirma jie turi įtikinti Rytų Turkestano gyventojus, kad jų paveldas bus gerbiamas ir uigūrų kalbos mokyklose bus mokoma taip pat kaip ir kinų.
<P>
Raginu Kinijos valdžios institucijas priimti galimą ICOMOS, turinčios didelę istorinių miesto kraštovaizdžio valdymo patirtį, pagalbą ir prašau Kinijos vyriausybės suteikti Kašgaro miestui, kuriame yra keletas kultūrinių vietų palei senovės Šilko kelią, UNESCO Pasaulio paveldo objekto statusą.
<SPEAKER ID="304" NAME="Marietje Schaake">
autorė. - Pone pirmininke, prisidengiant žodžiais "reforma" ir "vystymasis" griaunamas senovės Šilko kelio Kašgaro miestas. Tai ne tik smūgis pasaulio kultūros paveldui, svarbiausia, kad šis miestas labai svarbus uigūrų ir hujų tautybėms bei visai Kinijos kultūros įvairovei, kuri dabar naikinama.
<P>
Kinija stengiasi stiprinti santykius pasaulyje pasitelkdama kultūrinę demokratiją, tačiau niekam neįdomi parduota ir homogenizuota valstybės, kurioje yra tokia kultūrų įvairovė, kultūra.
<P>
Siekiant ekonomikos galimybių ir tvarių santykių su likusiu pasauliu, pagarba žmogaus teisėms ir mažumoms platesniu mastu būtina. Raginame Kinijos vyriausybę apsvarstyti galimybę kartu su Kazachstanu, Kirgizija, Tadžikistanu ir Uzbekistanu įtraukti Kašgarą į bendrą paraišką paskelbti Šilko kelią UNESCO Pasaulio paveldo objektu.
<P>
Vyriausioji įgaliotinturėtų pagerinti dialogą su Kinija žmogaus teisių klausimais ir padaryti jį labiau orientuotą į veiksmus ir duodantį rezultatų.
<SPEAKER ID="305" NAME="Lidia Joanna Geringer de Oedenberg" LANGUAGE="PL">
Pone pirmininke, šiandienindiskusija dėl etninių mažumų teisių Kinijoje vyksta praėjus dienai, kai Dalai Lama oficialiai paskelbatsisakantis savo politinio vaidmens Tibete. Ateinančiais mėnesiais turėtume labai atidžiai stebėti politinės padėties pokyčius. Vis dėlto šiandien kalbame apie kitą mažumą, kuri kenčia nuo diskriminacijos Kinijoje, - apie musulmonus uigūrus. Kinija savo politiką prieš juos grindžia poreikiu kovoti su terorizmu, Kinijos valdžios institucijoms uigūrų persekiojimas taip pat reiškia ir uigūrų kultūros paveldo naikinimą. Ypač kelia nerimą pranešimai apie Kašgaro perstatymą. Tai iš esmės reikš, kad bus naikinamas istorinis centras, vienas įdomiausių ir geriausiai išlikusių musulmonų architektūros Centrinėje Azijoje pavyzdžių, kiekvienais metais pritraukiantis daugiau nei milijoną turistų, jį būtų galima įtraukti į UNESCO Pasaulio paveldo sąrašą, jei Kinija pateiktų tokį prašymą.
<P>
Esu įsitikinusi, kad Europos Sąjungos diplomatinės tarnybos parodys savo veiksmingumą kalbėdamos su Kinijos valdžios institucijomis ir primins joms poreikį gerbti etninių mažumų teises ir kultūros paveldą. Ačiū.
<SPEAKER ID="306" NAME="Frieda Brepoels" LANGUAGE="NL">
Pone pirmininke, akivaizdu, kad Kašgaro miestas yra geriausias uigūrų kultūros tapatumo simbolis Kinijos Sindziango autonominiame rajone. Sausio 27 d. Briuselyje organizavau konferenciją, kurioje sužinojau apie griaunamųjų Kinijos miesto plėtros planų poveikį uigūrams. Tai tikrai toks atvejis, kai Kinija, prisidengdama visuomenės saugumu ir modernizacija, neliestą nori palikti ne daugiau kaip 15 proc. autentiško miesto ir paversti Kašgarą didžiuliu muziejumi po atviru dangumi. Manau, kad pats laikas mums duoti tam galingą atsaką, kol dar ne per vėlu.
<P>
Po to, kai 2009 m. liepos mėn. Urumči mieste buvo nuslopinti vykę mitingai, šis Parlamentas paragino Kinijos valdžios institucijas dėti visas pastangas, kad būtų pradėtas atviras, nuolatinis ir pagarbus dialogas su uigūrais ir siekiama šiame rajone labiau integruotos plataus masto ekonomikos politikos, skatinančios vietos gyventojų dalyvavimą šioje srityje, o svarbiausia - saugomas uigūrų kultūros tapatumas. Deja, dabartinKinijos politika Kašgare priešinga tam, ko imtis tada buvo raginama. Ne tik miesto naikinimas, atmetant bet kokią vietos gyventojų nuomonę šiuo klausimu, bet ir Kinijos atsisakymas leisti Kašgarui siekti UNESCO Pasaulio paveldo objekto statuso rodo, kaip Kinijos komunistų partija elgiasi su kultūros įvairove.
<SPEAKER ID="307" NAME="Charles Tannock">
autorius. - Pone pirmininke, ES šūkis - "Susivieniję įvairovėje". Deja, tokio požiūrio nėra Kinijos Liaudies Respublikoje, kur valdantys komunistai apsėsti vienybės, bet nesidžiaugia įvairove.
<P>
Be abejonės, bandymas primesti kinų hanų daugumos kultūrą mažumoms gausiausioje gyventojų pasaulio valstybėje kelia daug įtampos ir pasipiktinimo. Jau žinome apie senovės Tibeto budistų kultūros naikinimą pastaruosius 60 metų; dabar matome tokią pačią grėsmę artėjant prie neramios Sindziango autonominio regiono Kašgaro miesto.
<P>
Įsikūręs prie Šilko kelio Kašgaras 2 000 metų buvo klestintis miestas, garsus turtinga, unikalia ir įspūdinga Centrinės Azijos kultūra, tačiau dabar jis susiduria su masiniu naikinimu ir perstatymu. Sunku atsikratyti minties, kad tai - Pekino mėginimas palaužti separatistų uigūrų dvasią.
<P>
Nejaučiu jokio priešiškumo ar simpatijų separatistams, tarp kurių rėmėjų, deja, yra susijusių su "al-Qaeda", tačiau raginu Kinijos vyriausybę apie tai vėl pagalvoti. Senovinio Kašgaro miesto naikinimas tik sustiprintų norinčiųjų kurstyti nesantaiką šalyje ryžtą.
<SPEAKER ID="308" NAME="Rui Tavares" LANGUAGE="PT">
Pone pirmininke, ponios ir ponai, tiesą sakant, iš trijų šią popietę vykstančių diskusijų būtent šioje jaučiamės bejėgiškiausiai. Kalbėjome apie Pakistaną ir Baltarusiją ir turime pagrindo manyti, kad Europos Sąjunga turi ne tik moralinį autoritetą, bet ir įtaką ar galią užsienio valdžios institucijoms, siekiant užtikrinti, kad jos bent jau eitų teisingu keliu.
<P>
Tiesą sakant, kalbėdami apie Kiniją žinome, kad ta įtaka sumažėja, nes daug kam, ką sakome šiame Parlamente, prieštarauja Europos vyriausybių veikla mūsų sostinėse: t. y. tai, ką daro gerb. N. Sarkozy, gerb. A. Merkel, mano šalies - Portugalijos politikai, pvz., gerb. J. Sócrates, kuris visai neseniai demonstraciją prieš Kinijos valdžios institucijas perkėlį kitą vietą, kad premjerui, kuris tuos metu lankėsi Lisabonoje, nereikėtų akis į akį susidurti su protestuojančiais prieš jo režimą žmonėmis. Kitaip tariant, pati Europa nuolat dalyvauja šiame svajonių ar fantazijos pasaulyje, kurį sau kuria Kinijos vadovai ir kuriame nėra jokios kitos nuomonės, kuriame vienas vystymo modelis tinka visiems ir yra toks pat Pekine, Šanchajuje, Gvangdžou, Sindziango Uigūrų autonominiame rajone ar Tibete.
<P>
Taigi Europos Parlamentui labai sunku pasakyti tai, ką sakome šiandien ir kas parašyta mūsų rezoliucijoje: raginame Pekino valdžios institucijas nustoti vykdyti šį demografinį uigūrų genocidą; raginame išsaugoti kultūrinę ir etninę Kinijos regionų įvairovę ir raginame jas apsaugoti vertingas architektūros ar paveldo vietas. Vis dėlto mūsų šalių vadovai puola Kinijos vadovams į glėbį ir už viską, ką šie padarsavo šalyje, jiems atleidžia, leidžia jiems laisvai valdyti, prisidengiant vystymosi modeliu, kuriam galiausiai pritariame tik iš esmės. Taigi dar kartą parodyta, kad moralinis autoritetas formuojasi namuose ir bet kuriuo atveju, kai Europos Sąjungoje kalbame apie kitus, pirmiausia kalbame apie save ir turime persvarstyti savo požiūrį į Kiniją.
<SPEAKER ID="309" NAME="Bernd Posselt" LANGUAGE="DE">
Pone pirmininke, kaip jau buvo sakyta, uigūrai nėra mažuma, o su Šilko kelio istorija susijusi tauta, kuri ilgainiui pasidavpradžioje visai negriežtai buvusiai Kinijos valdžiai. Uigūrus remia Miunchene įsikūręs Pasaulio uigūrų kongresas, o Mėlynojo skydo judėjimas, kurio pirmininkas Karl von Habsburg šią savaitę lankėsi Strasbūre, kad pateiktų mums informacijos, remia Kašgaro kultūros paveldą.
<P>
Jei ketiname remti uigūrus, darykime tai draugiškai kreipdamiesi į Kiniją, nes uigūrams gresia etninis sunaikinimas. Be to, Kinija, kaip seniausios kultūros valstybė, turėtų aiškiai pripažinti, kad vienas svarbiausių kultūringos tautos bruožų - kitų kultūrų saugojimas ir pagarba joms, ypač kalbant apie mažas kultūras didžiulėje imperijoje. Kinijai tereikia laikytis savo konstitucijos, kurioje teigiama, kad kultūros paveldą reikia saugoti.
<P>
Todėl norėčiau labai aiškiai pasakyti, kad partneriai Kinijoje šiuo klausimu turi kai ką duoti ir kai ką gauti, - mes norime, kad būtų apsaugotas uigūrų kultūros paveldas.
<SPEAKER ID="310" NAME="Corina Creţu" LANGUAGE="RO">
Pone pirmininke, mano nuomone, šiuo klausimu turime vengti vienašalių sprendimų. Esama pavojaus, kad šališkumas gali duoti priešingų rezultatų tiek esamai situacijai, tiek Europos Sąjungos ir Kinijos partnerystei. Pastarųjų metų kruvinas smurtas Sindziange - akivaizdus įrodymas, kad prievarta - visiškai nepatenkinamas pasirinkimas. Todėl manau, kad mūsų pareiga - skatinti etninį dialogą.
<P>
Mano nuomone, Europos Parlamento rezoliucija neturi daryti įtakos Kinijos valdžios institucijų teisei ginti savo šalies vientisumą ir visų piliečių saugumą, ypač nuo teroristų grėsmės tame regione, kuriame "al-Qaeda" siekia įsitvirtinti. Turime aiškiai skatinti nacionalinį vystymąsi ekonomikos ir demografijos požiūriu.
<P>
(Plojimai)
<SPEAKER ID="311" NAME="Kristiina Ojuland">
ALDE frakcijos vardu. - Pone pirmininke, gerai žinoma, kad uigūrų gyvenamam rajonui gresia neišvengiamas pavojus tapti antruoju Tibetu. Kinijos Liaudies Respublika paskelb"Kašgaro pavojingų namų reformą", kurios tikslas - sunaikinti 85 proc. Kašgaro senamiesčio.
<P>
Toks priešiškumas kitai kultūrai turi baigtis, o Europos Sąjunga turi reikalauti iš Kinijos Liaudies Respublikos nenaikinti tokios svarbios senovės Šilko kelio kultūros vietos. Net ir Pekinas turi laikytis JT deklaracijos dėl asmenų, priklausančių tautinėms ar etninėms, religinėms ir kalbinėms mažumoms, teisių ir Kinijos Liaudies Respublikos Konstitucijos.
<P>
Kinijos Liaudies Respublika vis labiau prieš etnines mažumas, pvz., uigūrus ir tibetiečius, taiko kininimo politiką. Tai XXI amžiuje vykdomas kultūros genocidas, o to mes paprasčiausiai negalime leisti.
<SPEAKER ID="312" NAME="Jaroslav Paška" LANGUAGE="SK">
Pone pirmininke, oficialius Kinijos sluoksnius jau seniai erzina sąsajos su kitomis senosiomis ir svarbiomis kultūromis bei civilizacijomis, kurių istorijos paminklai dabar yra Kinijos teritorijoje.
<P>
Kašgaras yra musulmonų uigūrų, vienos didžiausių Kinijos etninių mažumų, centras. Tūkstantmečius Kinija siekpavergti uigūrų žemes ir daugybę kartų jiems nepavyko laimėti kovos dėl šių žemių. Todėl net ir šiandien matomas tam tikras Kinijos administracijos abejingumas bei pastangos užgniaužti bet kokias kultūros tradicijų ir tapatumo apraiškas, susijusias su turtingos uigūrų kultūros ir Kašgaro miesto istorijos paminklais.
<P>
Nesu tikras, ar oficialios Kinijos institucijos šiandien geba priimti požiūrį, kad dabartinKinijos valstybsusiformavo remiantis ne tik Kinijos imperijos tradicijomis ir istorija, bet ir kitų tautų tradicijomis bei istorija. Kinijos elgesys su Tibetu ir uigūrų istorijos paminklais Kašgare labiau rodo, kad šiandieninKinija nesugeba įvertinti gerovės, kurią jų bendrai valstybei suteikkitos tautos ir jų kultūra.
<P>
Taigi galima teigti, kad mes, skirtingai nei Kinijos valdžios institucijos, vertiname ir branginame visus svarbius Kinijos Liaudies Respublikos teritorijoje, taip pat Tibete bei Kašgare esančius kultūros paminklus.
<SPEAKER ID="313" NAME="Seán Kelly" AFFILIATION="PPE">
Pone pirmininke, Kašgaras - miestas, kuriame gyvena 3,5 mln. žmonių, o tai šiek tiek mažiau nei visoje Airijos saloje. Jis arčiau Bagdado nei Pekino. Jis - prie puikaus Šilko kelio prekybos maršruto ir jame yra geriausiai išsilaikiusių islamo architektūros pavyzdžių, o keletas jų palaidota dykumoje. Taip pat jame yra didžiausia Kinijoje mečetė, o tai, be abejonės, didelis turtas. Vis dėlto, kaip jau sakyta, miestui gresia didelis pavojus, sakoma, kad Kinija nori perstatyti miestą dėl jo pažeidžiamumo per žemės drebėjimus. Tai mums nepriimtina, nes, mūsų nuomone, būtų prarastas didelis turtas.
<P>
Ką galime dėl to padaryti? Tikriausiai labai nedaug, tačiau svarbu, kad šiandien čia apie tai kalbame. Kaip jau sakėme, galime paprašyti, kad ši vieta būtų įtraukta tarp Šilko kelio Pasaulio paveldo vietų. Tikriausiai galėtume pranešti žmonėms apie ten esančius turtus, kad ateityje galėtų juos išsaugoti. Tai būtų netektis pasauliui, tačiau didesnnetektis Kinijai.
<SPEAKER ID="314" NAME="Mitro Repo" AFFILIATION="S&amp;D">
(FI) Pone pirmininke, ši rezoliucija iš tiesų susijusi su svarbaus kultūros paveldo ir mažumų tautų teisės į kultūros tapatumą išsaugojimu. Senovinis Kašgaro miestas yra vienas geriausiai išsaugotų islamo miestų Centrinėje Azijoje. Turtinga Kašgaro istorija siekia Kinijos Hanų dinastijos laikus, miestas buvo labai svarbus statant Aziją ir Europą jungiančią Šilko kelio stotelę. Visas Sindziango regionas turi didžiulę kultūrinę svarbą visam pasauliui.
<P>
Kinija turi imtis veiksmų, kad Kašgaras taptų UNESCO Pasaulio paveldo objektu, ir pasistengti išsaugoti teritoriją ateities kartoms. Europos išorės veiksmų tarnyba taip pat turėtų užtikrinti, kad vietos politikos priemonės būtų taikomos teisei į kultūros tapatumą. Europos Sąjungos delegacija Kinijoje taip pat galėtų skirti lėšų Kašgaro mažumų tradicijoms ir jų kultūros tapatumui remti.
<SPEAKER ID="315" NAME="Monica Luisa Macovei" AFFILIATION="PPE">
Pone pirmininke, ateities kartos priklausomos nuo mūsų šiandienos veiksmų, kurių imsimės tokioms nesenstančioms vietoms, kaip Kašgaras apsaugoti. Kašgaras yra esminis islamo istorijos Kinijoje ramstis.
<P>
2009 m. Kinijos vyriausybpaskelbmiesto perstatymo programą, pagal kurią planuojama sugriauti 85 proc. Kašgaro senamiesčio ir vietoj jo pastatyti šiuolaikinius daugiabučius. Griovimą reikia sustabdyti. Miesto planuotojai turėtų sukurti tokį plėtros planą, kuriame būtų išsaugotas Kašgaro senamiestis. Visas Kinijos teritorijoje esantis Šilko kelias turėtų būti pateiktas saugoti pagal UNESCO Pasaulio paveldo programą, prie kurios Kinija prisijung1985 m. Raginu Komisiją ir Tarybą kelti šiuos klausimus Kinijos valdžios institucijoms.
<SPEAKER ID="316" NAME="Raül Romeva i Rueda" AFFILIATION="Verts/ALE">
Pone pirmininke, kultūros paveldas būtinas tapatumui išlaikyti. Tai suprantama Europoje, Kinijoje, bet kur kitur, ir Kinijos valdžios institucijos tai žino. Vis dėlto matėme, kaip jie tikslingai naikina šį paveldą, šį tapatumą tokiose vietose kaip Tibetas, o dabar jie tą patį daro uigūrų gyvenamose vietose, t. y. Kašgare.
<P>
Todėl labai svarbu, kad dar kartą išaiškintume savo poziciją ir paragintume Kinijos vyriausybę nedelsiant baigti Kašgaro architektūros išlikimui gresiantį kultūros naikinimą, reikia atlikti išsamų ekspertų tyrimą, kaip atnaujinti miestą išsaugojant kultūrą. Tai ne veltui: vyriausybės patikimumas taip pat vertinamas pagal tai, kaip ji elgiasi su mažumomis. Jei Kinija nori būti patikima tarptautinėje srityje, svarbu, kad su mažumomis, pvz., uigūrais, būtų elgiamasi tinkamai, pakankamai pagarbiai ir žmoniškai.
<SPEAKER ID="317" NAME="Paul Rübig" AFFILIATION="PPE">
(DE) Pone pirmininke, Komisijos nary J. Hahnai, kultūra ir tapatumas turi būti dėmesio centre pasauliniu mastu. Dar šią savaitę Karl Habsburg mums aiškino, kaip svarbu, kad kultūros paveldo tapatumo siekis būti įmanomas ne tik uigūrams, bet ir būtų pasaulinis turtas. Šiuo požiūriu Kinija turėtų nusileisti. Pvz., neseniai susitarėme su Vendžou miestu dėl galimybės ateityje daryti tiesiogines investicijas doleriais. Matau galimybę taip pat skirti dėmesio šiam regionui, kad skirtingų Kinijos miestų bei regionų žmonės turėtų lygias teises. Šiuo atveju gali labai padėti tarptautiniai ryšiai.
<SPEAKER ID="318" NAME="Sari Essayah" AFFILIATION="PPE">
(FI) Pone pirmininke, Kinijoje negerbiamos pagrindinės etninių mažumų, nesvarbu, ar tai būtų tibetiečiai, ar uigūrai, teisės. Nestebina, kad Kinijos komunistų partija atsisako remti Kašgaro miesto bandymą įgyti UNESCO Pasaulio paveldo objekto statusą. Pastaraisiais metais Kinija teikparamą tarptautiniam projektui, kad Šilko kelio vietos būtų įtrauktos į Pasaulio paveldo objektų sąrašą, tačiau Kašgaras į jį nebuvo įtrauktas, nes jis - vienos didžiausių Kinijos mažumų, uigūrų, tėvynė.
<P>
Kaip tik priešingai, Kinija, teigdama, kad baiminasi dėl gyventojų saugumo, ketina sunaikinti didelius miesto plotus, tačiau kultūros, civilinių ir žmogaus teisių organizacijos šį planą laiko žiauriu bandymu sutriuškinti uigūrų kultūrą. Kinijos komunistų partija turi pripažinti, kad Kinijos piliečiai yra skirtingų kultūrų atstovai ir taip pat turi turėti teisę į kultūros autonomiją.
<SPEAKER ID="319" NAME="Elena Băsescu" AFFILIATION="PPE">
(RO) Pone pirmininke, Kašgaro miesto senamiesčiui ir kartu Kinijos Uyghurų mažumos istoriniam simboliui gresia pavojus. Dėl vykdomos vadinamosios miesto plėtros perstatymo politikos laipsniškai nyksta šios grupės, kuri vystsavo kultūrą tvirtovėje prie Šilko kelio, tapatumas. Manau, kad uigūrų iškraustymas iš jų tradicinių namų ir Kašgaro griovimas - mažumo teises pažeidžiančios priemonės. Be to, šis miestas laikomas geriausiai išlikusiu islamo architektūros pavyzdžiu Centrinėje Azijoje. Kašgaro gatvės ir pastatai gali būti perstatyti gyventojų gyvenimo sąlygoms pagerinti. Kyla klausimas, kodėl valdžios institucijos neinvestuoja į tokią veiklą. patariu įtraukti senamiestį, kaip Šilko kelio dalį, į UNESCO Pasaulio paveldo objektų sąrašą. Taip pat prašau į Kinijos vyriausybės baigti griauti miestą ir imtis alternatyvių sprendimų.
<SPEAKER ID="320" NAME="Eija-Riitta Korhola" AFFILIATION="PPE">
(FI) Pone pirmininke, dėl savo nuošalumo prie vakarinės Kinijos sienos įsikūrusiam Kašgarui ir ten gyvenantiems uigūrams šimtmečius pavyko išsaugoti savo senąsias tradicijas. Dėl to kiekvienais metais miestas pritraukia šimtus tūkstančių turistų. Dėl strategiškai svarbios miesto vietos Kinijos administracija dabar siekia veiksmingiau valdyti regioną ir užtikrinti geresnę galimybę naudotis Centrinės Azijos energijos išteklių rinkomis.
<P>
Žinoma, Kinija turi teisę plėtoti ekonomiką, tačiau pažeidžiamų mažumų teisės turi būti saugomos. Kašgarą galima plėsti taip, kad būtų užtikrintas uigūrų gyvenimas. Pastatų seisminsauga ir infrastruktūra gali būti plėtojamos neįgyvendinant plano nugriauti 85 proc. senojo miesto ir neverčiant uigūrų išsikraustyti į naujas gyvenamąsias vietas taip neskaldant jų bendruomenės.
<P>
Todėl beatodairiškas senovės miesto naikinimas turėtų būti sustabdytas, o uigūrai turėtų susitarti dėl vietos, kurioje jie tradiciškai gyvena, plėtojimo. Kitaip egzotiška ir kerinti jų kultūra bus visiškai sunaikinta.
<SPEAKER ID="321" NAME="Ryszard Czarnecki" AFFILIATION="ECR">
(PL) Pone pirmininke, norėčiau pasakyti, jog sveikintina, kad Europos Parlamentas dar kartą kalba apie uigūrai, musulmonų mažumą, Kinijoje patiriančią diskriminaciją. Norėčiau visiems priminti, kad jau buvo Europos Parlamento rezoliucija šiuo klausimu, mes taip pat turėtume reikšti savo nuomonę dėl kitų Kinijos Liaudies Respublikoje persekiojamų religinių mažumų, pvz., krikščionių mažumos. Ten katalikai susiduria su didele diskriminacija. Komunistų valdžios institucijos Pekine nustatkonkrečius bažnytinius pastatus, kurių nepripažįsta oficiali Katalikų bažnyčia. Manau, kad labai reikalinga ir svarbi diskusija šiandien gali būti balsas, ginantis visas Kinijos religines bendruomenes. Manau, toks balsas labai reikalingas.
<SPEAKER ID="322" NAME="Johannes Hahn">
Komisijos narys. - Pone pirmininke, akivaizdu, kad kultūros paveldo išsaugojimas labai svarbus siekiant užtikrinti mažumos tradicijas ir gyvenimo būdą. Be to, svarbaus kultūros turto naikinimas gali suduoti stiprų smūgį ne tik tos mažumos paveldui ir archeologijos palikimui, bet ir kultūros paveldui apskritai. Šiomis aplinkybėmis Europos Sąjunga neramiai stebi Kinijos Sindziango autonominiame rajone esančio Kašgaro senovinio miesto perstatymą. Kašgaro, kaip Kinijos uigūrų mažumos kultūros centro, svarbos neįmanoma pervertinti. Kašgaras laikomas tokiu svarbiu miestu, kokia Jeruzalyra žydams, musulmonams ir krikščionims.
<P>
2009 m. baltojoje knygoje dėl Sindziango Kinijos vyriausybteigė, kad Kašgaro perstatymo reikia miestui apsaugoti nuo žemės drebėjimų ar gaisro. Tai pagirtinas tikslas. Ir Kinijos, ir tarptautinpilietinvisuomenpareišknemažai nerimo dėl taikomų metodų. Rimtai baiminamasi, kad 85 proc. senamiesčio gali būti nugriauta. Iš tiesų, atrodo, kad daug žymių pastatų, įskaitant unikalią Xanliq medresę, jau sunaikinta. Taip pat jaudina, kad apie 200 000 žmonių gali būti perkelti iš savo įprastinių namų ir, atrodo, mažai paisoma ar visai nepaisoma susijusių gyventojų interesų.
<P>
Bijoma, kad pastatų, kurie daugelį šimtmečių buvo uigūrų kultūros pagrindas, griovimas gali turėti didelį poveikį jų kultūros išsaugojimui ateityje. Taip pat gaila, kad Kinija, nepaisydama miesto unikalumo, pasirinko nesiūlyti Kašgaro kaip pasaulio paveldo vietos, priešingu atveju taip UNESCO galėtų dalyvauti perstatymo procese. Suprantame, kad bet kuriuo atveju UNESCO Kinijos valdžios institucijoms teiksiūlymus, susijusius su Kašgaro tradicijų paveldo ir kultūros plėtra. Europos Sąjunga visiškai pritaria šioms pastangoms ir ragins Kinijos institucijas dirbti su UNESCO, kad būtų užtikrinta, jog bet koks Kašgaro perstatymas atitiktų geriausią tarptautinę praktiką šioje srityje.
<P>
Europos Sąjunga taip pat ragins Kinijos valdžios institucijas užtikrinti, kad būtų tariamasi su Kašgaro gyventojais dėl miesto ateities ir kad į jų nuomonę būtų atsižvelgta.
<SPEAKER ID="323" NAME="Pirmininkas">
Gavau šešis rezoliucijų dėl padėties ir kultūros paveldo Kašgare (Sindziango Uigūrų autonominis regionas, Kinija) pasiūlymus, pateiktus pagal Darbo tvarkos taisyklių 110 straipsnio 2 dalį.
<P>
Diskusijos baigtos.
<P>
Balsavimas vyks baigus diskusijas.

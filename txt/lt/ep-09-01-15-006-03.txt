<CHAPTER ID="006-03">
3. Padėtis Artimuosiuose Rytuose/Gazos Ruože (balsavimas) 
<P>
- Prieš balsavimą:
<SPEAKER ID="073" NAME="Martin Schulz" AFFILIATION="PSE">
(DE) Gerb. pirmininke, aš dėkingas jums už suteiktą žodį. Jums ir mano kolegoms nariams leidus aš norėčiau pateikti dvi pastabas vieną - dėl teikiamos balsuoti rezoliucijos, kitą - dėl asmeninio pareiškimo dėl šio Parlamento narių.
<P>
Rezoliucijos klausimu mano frakcija vėl diskutavo vakar vakare. Diskusija buvo ne tik labai nuodugni ir karšta, bet ir turininga. Aš manau, kad šįryt ruošdamiesi balsuoti visi esame sukrėsti to, ką Francis Wurtz ką tik pasakė. Kai ginkluoti kariniai veiksmai išsiplečia taip, kad tarptautinės institucijos negali apsaugoti, padėtis tampa nepaprastai sudėtinga. Turi būti pasakyta Izraeliui, ypač šiuo atveju, gerbti tarptautinės bendruomenės institucijas, nes to nedarant į pavojų statoma humanitarinstruktūra, o tai tikrai nesiderina su tarptautine teise.
<P>
Mes nusprendėme pritarti šiai rezoliucijai; kadangi vakar užsitęsus diskusijai to nepadarėme, manome, kad labai teisinga ir labai svarbu priimti ją dabar, ir kad mums, Europos Parlamentui kaip institucijai, būtina siųsti tokius signalus. Tačiau visiškai aišku viena, kad taip plintant smurtui, tai neatlyginama rezervinėmis mokyklomis ir vaikų darželiais, ir tai yra jau ne gailesčio, o griežčiausio pasmerkimo reikalas. Nors to nėra įtraukta į rezoliuciją,
<P>
(Garsūs plojimai)
<P>
mes norime pabrėžti tai čia, nes manome, kad šie dalykai išreiškia daugelio mano kolegų narių, įskaitant iš kitų frakcijų, jausmus.
<P>
Leiskite man šiandien pasakyti keletą žodžių apie kolegą, kuris savo politine karjera ypač prisidėjo prie taikos pasaulyje ir Europos Sąjungoje. Tai paskutinis plenarinis posėdis, kuriame dalyvaus mano kolega Michel Rocard. Atstovaus ne tik mums, kurie dalyvauja Europos Parlamento socialistų frakcijoje, bet, mano manymu, mums visiems ...
<P>
(Ovacija atsistojus)
<SPEAKER ID="074" NAME="Pirmininkas">
Labai ačiū, gerb. M. Schulzai. Kadangi aš negalėjau dalyvauti vakar, kai buvo organizuojamas priėmimas dėl Tarybos pirmininko, Čekijos ministro pirmininko Mireko Topoláneko vizito, noriu štai ką pasakyti gerb. M. Rocardui. Gerb. M. Rocardai, aš labai norėčiau parodyti draugiškumą ir išreikšti pagarbą jums, linkiu jums laimės ir sėkmės įgyvendinant visus jūsų ateities planus. Aš manau, kad mes toliau dažnai matysimės ir noriu padėkoti jums už didžiulį indėlį, kurį įnešėte į Europos integraciją. Reiškiu jums nuoširdžią padėką, gerb. M. Rocard!
<P>
(Garsūs plojimai)
<P>
- Prieš balsavimą dėl 3 skirsnio:
<SPEAKER ID="075" NAME="Michael Gahler" AFFILIATION="PPE-DE">
(DE) Gerb. pirmininke, sutikdamas su mūsų frakcija ir taip pat kitomis frakcijomis noriu pasiūlyti šį pakeitimą:
<P>
"Ypatingą atsakomybę" pakeisti "svarbiu vaidmeniu", kad tai skambėtų taip: "Priskiriant svarbų vaidmenį Egiptui".
<P>
(Žodinis pakeitimas priimtas)
<SPEAKER ID="078" NAME="Pirmininkas">
Ponios ir ponai, aš noriu informuoti jus, kad pagal savo, kaip pirmininko, kompetenciją dabar bandau inicijuoti panašią rezoliuciją Europos Sąjungos ir Viduržemio jūros šalių parlamentinės asamblėjos (angl. EMPA) biure, kaip ką tik nusprendšis Parlamentas.
<P>
(Plojimai)

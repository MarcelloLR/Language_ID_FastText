<CHAPTER ID="027">
Peticijų komiteto 2008 m. veiklos metinataskaita (trumpas pristatymas) 
<SPEAKER ID="237" NAME="Pirmininkas">
Kitas klausimas - trumpas pristatymas M. McGuinness pranešimo pristatymas Peticijų komiteto vardu dėl Peticijų komiteto 2008 m. metinės ataskaitos.
<SPEAKER ID="238" NAME="Mairead McGuinness">
pranešėja. - Gerb. pirmininke, savo pobūdžiu šis pranešimas apima daug statistikos. Galite žiūrėti, skaityti ir analizuoti ją, bet akivaizdu, kad komiteto darbas per paskutinius 12 mėnesių ten pateiktas persvarstyti.
<P>
Komitetas, kuriame aš dirbu, yra ypatingas Parlamento komitetas. Jis turi labai tiesioginius ryšius su piliečiais ir dirba su klausimais, kuriuos iškelia asmenys ir grupės. Taip, žmonės ateina į šį komitetą su problemomis, kurių labai dažnai negalime išspręsti, bet bent jie turi prieglaudą, kur gali užeiti, ir kai bylos nepriimtinos, stengiamės nukreipti kitur.
<P>
Dirbame su labai daug problemų iš valstybių narių, bet, kaip rodo statistika, kai kurios šalys plačiau naudojasi komiteto paslaugomis, negu kitos, turbūt, todėl, kad komiteto nariai yra iš tų šalių, todėl jie pritraukia problemas iš savo rinkėjų. Mane visada žavi realybė, ypač Airijos aplinkybėmis, kad kartais žmonės skundžiasi, jog Europa yra per daug galinga, tačiau, kai jie turi problemą ir kreipiasi į Europą pagalbos, jie kartais skundžiasi, kad Europa nėra pakankamai galinga. Manau, tai gana reikšminga.
<P>
Mano nuomone, Peticijų komitetas dirba "minkštos jėgos" pagrindu ir aš manau, kad paskutinių 12 mėnesių darbas stengėmės daryti įtaką valstybėms narėms, kurios neįgyvendina teisės aktų taip, kaip turėtų, kad jos pasikeistų. Tačiau mes galime tik dirbti žmonių, ateinančių pas mus su problemomis, dėka ir sprendžiame jas bei jų konkrečius poreikius.
<P>
Noriu pakalbėti apie kai kuriuos klausimus, su kuriais susiduriame, ne smulkiai, tiesiog, kad geriau suprastumėte. Akivaizdu, kad aplinka - pagrindinsritis, dėl kurios skundžiasi Europos Sąjungos piliečiai. Kai kurie didesnieji yra susiję su vandens kokybe. Baltijos jūros klausimas, kuriuo komitetas dirbo kartu su kitais Parlamento komitetais, buvo labai ginčijamas. Nuosavybės teisės kelia daug rūpesčių piliečiams ir, bijau, jų tik didės, sprendžiant iš skundų, ateinančių į mano pačios apygardos biurą, iš piliečių, kurie įsigijo nuosavybę kitose Europos Sąjungos valstybėse narėse. Mūsų galios šiuo atžvilgiu ribotos, bet tai nereiškia, kad negalime kalbėti šiais klausimais ir bandyti bei gerinti padėtį.
<P>
Dėl įmonių katalogų - kur įmonės, asmenys, mokyklos buvo apgaule įviliotos į mokėjimus įmonėms, kurios publikuoja pavadinimus ir tuomet reikalauja mokėjimo, kur žmonės iš pradžių nemanė, kad mokėjimas būtinas, ar iš tiesų reikalingas, arba dar blogiau, kur žmonės visai nenorėjo paslaugos - pas mus vis dar plūsta asmenys, kurie pakliuvo į spąstus ir jaučiasi bejėgiai atsispirti šių beprincipių verslo katalogų įmonių spaudimui. Mes reikalavome Komisijos imtis veiksmų šiuo atžvilgiu.
<P>
Taip pat šiame pranešime pabrėžiame, kad esame susirūpinę dėl pažangos stokos dėl bendrovės "Equitable Life", dėl kurios Peticijų komitetas dirbo 2007 m. ir dėl kurios aš pirmininkavau Tyrimo komitete. Raginame Jungtinės Karalystės valdžią priimti visas mūsų rekomendacijas: atsiprašyti ir atlyginti tiems, kurie labai nukentėjo.
<P>
Per paskutines kelias man skirtas sekundes leiskite pakalbėti apie patį komitetą ir tvarką, pagal kurią dirbame. Mums būtų geriau, kad mus pasiektų tik priimtinos peticijos, ir mes turime labai sunkiai dirbti su piliečiais, kad jie žinotų, su kuo galime ir su kuo negalime susitvarkyti. Noriu, kad ateityje laikotarpis, per kurį sprendžiami skundai, būtų trumpesnis. Kaip žmogus, dirbęs šiame komitete šioje Parlamento kadencijoje, manau, kad dėl to, kad jis dirba tiesiogiai su piliečiais, jis turi suvaidinti svarbų vaidmenį sumažinant tai, ką aptariau vakar mokykloje Airijoje, vadinamąjį demokratijos deficitą. Žmonės bent ateina čia, į Parlamentą, ir jų išklausoma ir į juos įsiklausoma. Manau, tai nepaprastai svarbu.
<P>
Pereinant į kitus metus, leiskite padėkoti komiteto sekretoriatui, frakcijos personalui ir mano pačios personalui už jų pagalbą rengiant šį pranešimą.
<SPEAKER ID="239" NAME="Joe Borg">
Komisijos narys. - Gerb. pirmininke, pirmiausia norėčiau pasakyti, kaip vertinu M. McGuinness darbą rengiant šį pranešimą, kurį, žinau, ji rengsudėtingomis aplinkybėmis. Jai pavyko pavaizduoti didelę Peticijų komiteto darbo įvairovę ir aš norėčiau dar kartą patvirtinti, nes neabejoju, kad ji to tikisi, Komisijos pasiryžimą bendradarbiauti visais būdais, kuriais galime, su komitetu.
<P>
Tik norėčiau pakomentuoti du požiūrius, kuriuos ji išsako trumpame pranešimo pristatyme. Gerb. M. McGuinness, pirmiausia jūs pabrėžiate tiesioginio kontakto tarp Parlamento ir kasdienių, labai realių piliečių, kurie į jus kreipiasi su peticijomis, rūpesčių svarbą. Sutinku ir turėčiau žinoti. Jūs dirbote su beveik šimtu peticijų, pasiekusių jus iš Maltos nuo 2004 m., o tai gana aukštas rodiklis, kai imame proporcingai gyventojų skaičiui.
<P>
Kai kurios iš šių peticijų yra įprastos ir daugeliui kitų valstybių narių, bet daug jų buvo būdingesnės Maltai. Tai rodo naudingą tiesioginį kontaktą su piliečiais, kurį komitetas teikia. Be to, taip pat tiesa ta, kad geras bendradarbiavimas su valstybių narių valdžios institucijomis ir faktų nustatymo misijų organizavimas - tikrai naudingi jūsų darbo elementai.
<P>
Be to, kad sutinku su tiesioginio darbo su piliečiais svarba, antras dalykas, kurį norėčiau pakomentuoti, yra bendras pagrindinių teisių klausimas. Jos minimos daugelyje jūsų pranešimo vietų, ar kalbėtumėte apie pilietybės ir gretutines teises, asmens ir šeimos teises ar nuosavybės teises, ir kaip žinote, labai dažnai atsitinka taip, kad žmonės, kurie kreipiasi peticijomis į Parlamentą dėl savo pagrindinių teisių, lieka nusivylę. Taip yra todėl, kad tokios teisės, dažniausiai neįeina į Bendrijos teisės taikymo sritį, kaip jūs visiškai teisingai pažymėjote.
<P>
Kalbant jūsų pačios žodžiais, turi būti daug padaryta siekiant atskirti pelus nuo grūdų, tas problemas, su kuriomis galime dirbti, ir tas, ties kuriomis negalime dirbti. Mano noras, mano labai nuoširdus noras, yra tas, kad jūsų pranešimas padėtų žmonėms pamatyti tai aiškiai ir realistiškai.
<P>
Su šiais dviem komentarais, kurie, esu tikras, bus suprasti taip, kaip reikia, tik norėčiau pasakyti, kad linkiu pranešėjai visokeriopos sėkmės ir dar kartą jai dėkoju už pranešimą.
<SPEAKER ID="240" NAME="Pirmininkas">
Klausimas baigtas.
<P>
Balsavimas vyks 2009 m. balandžio 22 d., trečiadienį.

<CHAPTER ID="021">
Degalų kokybę reglamentuojančios direktyvos, įskaitant ES nustatytąsias bitumingojo smėlio ir skalūnų alyvos vertes, įgyvendinimas (diskusijos)
<SPEAKER ID="269" NAME="Pirmininkas">
Kitas klausimas - diskusijos dėl Lindos McAvan Aplinkos, visuomenės sveikatos ir maisto saugos komiteto vardu pateikto klausimo Komisijai, į kurį atsakoma žodžiu, dėl degalų kokybę reglamentuojančios direktyvos, įskaitant ES nustatytąsias bitumingojo smėlio ir skalūnų alyvos vertes, įgyvendinimo - B7-0209/2011).
<SPEAKER ID="270" NAME="Linda McAvan">
autorė. - Pone pirmininke, pirmiausia norėčiau padėkoti Pirmininkų sueigai, kad ji taip greitai, jau šią savaitę, skyrlaiko šioms diskusijoms. Taip pat norėčiau padėkoti Komisijos narei, kad ji tokį vėlų metą atvyko čia į diskusijas dėl šio mūsų Parlamentui labai svarbaus klausimo.
<P>
Iš pirmo žvilgsnio atrodo, kad tai labai techninis klausimas. Tai klausimas, susijęs su degalų kokybę reglamentuojančios direktyvos įgyvendinimo priemonėmis ir pagrindinės ar nustatytosios šiltnamio efektą sukeliančių dujų, išmetamų transporto priemonėms naudojant degalus, vertės nustatymu. Tikrasis labai rimtas klausimas, ar tikrai rimtai esame nusiteikę Europoje sumažinti transporto išmetamus teršalus? Žinome, kad apie 20 proc. šiltnamio efektą sukeliančių dujų išmeta transportas. Žinome, kad šis skaičius didėja, nors būsto ir energetikos sektoriuose jis mažėja. Transporto priemonių degalų švarinimas yra svarbiausias kovos su klimato kaita elementas ir būtent todėl degalų kokybę reglamentuojanti direktyva tokia svarbi.
<P>
Taip prieiname prie bitumingojo smėlio ir skalūnų alyvos klausimo. Parlamentas tikėjosi, kad praėjusių metų pabaigoje Komisija pateiks pasiūlymus dėl direktyvos įgyvendinimo. Buvo vėluojama ir žinome šio vėlavimo priežastis, nes vyko Komisijos diskusijos, ar bitumingajam smėliui nustatyti atskirą vertę. Mums buvo pasakyta, kad negalime kurti priemonių, nes neatliktas joks mokslinis tyrimas, kuriuo būtų pagrindžiamas Komisijos pasiūlymas. Vis dėlto pirmuosiuose Komisijos projektų konsultavimosi dokumentuose buvo pateikta atskira bitumingajam smėliui nustatyta vertė, tačiau vėlesnėse versijose ji nebebuvo nurodoma.
<P>
Jūsų dėka, Komisijos nare, dabar atliktas tyrimas dėl bitumingojo smėlio. Šio prieš du mėnesius pasirodžiusio tyrimo rezultatai tokie patys kaip ir ankstesnių tyrimų, t. y. naudojant kanadietišką bitumingąjį smėlį šiltnamio efektą sukeliančių dujų išmetimas vidutiniškai vienam megadžauliui sudaro 107,3 g CO2, o įprastus degalus - 87,1 g. Naudojant skalūnų alyvą šis santykis yra 122 ir 139 g CO2 vienam megadžauliui. Kitaip tariant, tyrimo duomenimis, minėti degalai labiau teršia už įprastą alyvą. Dabar tyrimai atlikti ir tikiuosi, kad šį vakarą iš Komisijos narės išgirsime, jog pasiūlymas dėl degalų kokybę reglamentuojančios direktyvos įgyvendinimo bus pateiktas.
<P>
Pradžioje jau sakiau, kad tai nėra paprastas techninis klausimas. Praėjusią savaitę daugelis čia šį vakarą esančių Parlamento narių gavome tūkstančių Europos piliečių, labai susirūpinusių dėl šio klausimo, pasirašytą peticiją. Jie nori to paties kaip ir aš, t. y. tinkamo, sąžiningo bitumingojo smėlio ir skalūnų alyvos ženklinimo. Dažnai girdime, kad ES pirmauja kovodama su klimato kaita, tačiau Kalifornijoje jau patvirtintas mažai dvideginio išskiriančių degalų standartas, kuriame bitumingasis smėlis vertinamas kaip išskiriantis daug dvideginio.
<P>
Žinau, kad šiuo klausimu vykdomas plataus masto lobizmas, girdėjome apie tai, susitikome su įvairiais lobistais, tačiau netgi dabar, kai žinome, kad bitumingasis smėlis ir skalūnų alyva teršia labiau už tradicinę alyvą, mums sakoma: "Ne, atlikime daugiau tyrimų, dar palaukime." Tačiau jau turime duomenis apie bitumingąjį smėlį, todėl nebematau jokių priežasčių delsti. Bitumingasis smėlis yra viena labiausiai teršiančių žaliavų, kurias žino žmogus, skirtų transporto priemonių degalams gaminti. Todėl logiška, kad šiems degalams degalų kokybę reglamentuojančioje direktyvoje reikėtų suteikti kitą kategoriją, kitaip nebus užkirstas tam kelias ir pagal degalų kokybę reglamentuojančią direktyvą transporto priemonių degalai terš labiau, o ne taps švaresni.
<P>
Komisijos nare C. Hedegaard, žinau, kad netrukus išgirsite, kiek daug mūsų kolegų iš visų Parlamento frakcijų pritaria mūsų susirūpinimui. Jūs pagarsėjusi savo pasiryžimu kovoti su klimato kaita ir už tai esate gerbiama šiame Parlamente. Norime dirbti kartu su jumis, kad pradėtų veikti jūsų veiksmų planas dėl mažo dvideginio išmetimo kiekio ir kad iš tiesų transporto išmetami teršalai sumažėtų 60 proc., kaip skelbėte praėjusią savaitę, taigi tikiuosi, kad šįvakar atvykote su geromis naujienomis ir kad mums pasakysite, jog per kelias ateinančias savaites priimsime šį įgyvendinimo standartą ir bitumingajam smėliui ir skalūnų alyvai bus nustatyta aukštesnvertė.
<SPEAKER ID="271" NAME="Connie Hedegaard">
Komisijos narė. - Pone pirmininke, Linda McAvan ką tik pasakė, kad jos ir Komisijos nuomonsutampa dėl to, kaip svarbu iš tiesų kovoti su transporto priemonių teršalų išmetimu; tokia nuomonišreiškiama baltojoje knygoje dėl transporto, kuri bus paskelbta šiandien. Deja, su šiltnamio efektą sukeliančių dujų išmetimo sumažinimo tikslo, nustatyto degalų kokybę reglamentuojančioje direktyvoje, intensyvumu susijusios priemonės rengimas užtruko ilgiau nei tikėtasi. Tačiau šis vėlavimas nepadarys poveikio tiekėjų galimybei laikytis jų reikalavimų, numatytų direktyvoje, nes nviena valstybnarnenustattarpinio 2014 m. tikslo.
<P>
Rengdama savo pasiūlymą, Komisija manė, kad tinkamu teisėkūros metodu turi būti suderintas ataskaitų teikimo metodo tikslumas bei sudėtingumas ir skirtingas atskirų kuro rūšių išmetamų šiltnamio efektą sukeliančių dujų intensyvumo laipsnis. Praėjusį rudenį ir pirmosiomis šių metų savaitėmis Komisijoje vyko plačios vidinės diskusijos, kurios šiuo metu baigiamos, taigi su valstybėmis narėmis dėl pasiūlymo gali būti diskutuojama per ateinančius mėnesius.
<P>
Kalbant apie nustatytąsias bitumingojo smėlio ir skalūnų alyvos vertes, džiaugiuosi galėdama informuoti, kad Komisija neseniai paskelbpranešimus, kuriuose nurodyta vidutinnustatytoji bitumingojo smėlio vertir orientacinių nustatytųjų skalūnų alyvos verčių ribos. Šie pranešimai skelbiami Komisijos tinklalapyje. Atsižvelgdama į platų susidomėjimą šiuo klausimu, Komisija mano, kad būtų naudinga atlikti šių pranešimų ribotą tarpusavio vertinimo procesą. Toliau dirbdama su šiuo klausimu, artimai bendradarbiavau su savo kolega, atsakingu už prekybos klausimus, siekdama užtikrinti, kad mūsų požiūris atitiktų mūsų įsipareigojimus, nustatytus pagal tarptautinę teisę - taip ketinu elgtis ir toliau.
<P>
Taigi kol kas neatsižvelgdama į tarpusavio vertinimo proceso ir po to būsiančios Komisijos vidinės konsultacijos rezultatus šiame etape Komisija ketina pateikti įgyvendinimo priemonės projektą atitinkamam reguliavimo komitetui, nurodydama nustatytąsias bitumingojo smėlio ir skalūnų alyvos vertes ir kitų netradicinių degalų, pvz., anglies ir gamtinių dujų vertimo skystuoju kuru, nustatytąsias vertes.
<P>
Taip pat numatyta įgyvendinimo priemonėje nurodyti, kad Komisija ištirs kitų pramoninių žaliavų, kurios išskiria daug šiltnamio efektą sukeliančių dujų, šiltnamio efektą sukeliančių dujų intensyvumą ir, jei bus gautas mokslinis pagrindimas, įgyvendinimo priemonbus pakeista, ją papildant naujomis pramoninių žaliavų kategorijomis.
<P>
Taip priemontaps nediskriminacinė, parodant, kad pramoninių žaliavų kategorijų sąrašas yra atviras ir kad Komisija aktyviai stebi kitas kategorijas ir yra pasirengusi išplėsti sąrašą, kai bus surinkta pakankamai įrodymų ir duomenų apie kitas kategorijas.
<P>
Taigi atsižvelgiant į tai, kad reikia kelių savaičių tarpusavio vertinimui ir vėliau vyksiančių Komisijos vidinių diskusijų užbaigimui, praeis šiek tiek laiko, kol bus galima dėl viso paketo įgyvendinimo priemonės projekto diskutuoti su valstybėmis narėmis. Tačiau, patvirtinus priemonės projektą reguliavimo komitete, priemonbus perduota Europos Parlamentui peržiūrėti.
<SPEAKER ID="272" NAME="Horst Schnellhardt" LANGUAGE="DE">
Pone pirmininke, norėčiau padėkoti L. McAvan, kad pateikšį klausimą. Persvarsčius degalų kokybę reglamentuojančią direktyvą, degalų tiekėjai būtų įpareigoti sumažinti per degalų būvio ciklą, pvz., per transportavimą ir per perdirbimo procesą, išmetamus šiltnamio efektą sukeliančių dujų kiekius ir apskaičiuoti sumažinimą, taip pat nuo 2010 m. sumažinti teršalų išmetimą 1 proc. per metus vienam energijos vienetui, t. y. 10 proc. iki 2020 m. Tačiau manau, kad per degalų būvio ciklą išmetamų teršalų kiekį įmanoma sumažinti tik tokiu atveju, jei nustatytos atitinkamos standartinės vertės. Jos pagaliau turi būti nustatytos ir paviešintos.
<P>
Tačiau kai L. McAvan pateiksavo klausimą, man pasirodė, kad ji norėtų, jog gamyba šiame energetikos sektoriuje būtų sustabdyta. Norėčiau įspėti nesilaikyti tokio požiūrio, nes skaičiai ir duomenys, susiję su teršalų išmetimu išgaunant žalią naftą ar alyvą iš bitumingojo smėlio ar skalūninę alyvą, labai smarkiai skiriasi. Vos prieš valandą kalbėjau su chemijos pramonės atstovu, kuris teigė, kad šioje srityje yra tiek daug techninio vystymo galimybių, kad būtų galima pasiekti daug geresnių rezultatų. Norėčiau Parlamentui priminti, kad nuolat kalbame apie priklausomumą nuo ne Europos Sąjungoje esančių energijos šaltinių. Šios žaliavos turime čia, Europos Sąjungoje, taigi savo diskusijose turime į tai atsižvelgti. Tačiau visa tai veiks tik tuo atveju, jei bus nustatytos standartinės vertės ir jos bus patikrintos. Todėl raginu Komisiją imtis skubių veiksmų.
<SPEAKER ID="273" NAME="Kriton Arsenis" LANGUAGE="EL">
Pone pirmininke, iš tiesų diskutuojame dėl labai svarbus klausimo: teršalų išmetimas gaminant naftą iš bitumingojo smėlio tris-penkis kartus didesnis nei taikant kitus gamybos metodus ir šiuo rodikliu, kurio labai trokštame naujoje direktyvoje, bus suteikta galimybužtikrinti, kad neremtume šio katastrofiško gamybos metodo.
<P>
Sakėte, kad mokslinis tyrimas baigtas. Tačiau net ir turėdami mokslinio tyrimo rezultatus - nes teigėme, kad norint tęsti reikalingas mokslinis tyrimas - dabar norime šį mokslinį tyrimą perduoti tarpusavio vertinimui. Klausimas, Komisijos nare, kada ši procedūra bus užbaigta? Kokie laiko terminai? Kiek dar turime laukti, kol šis rodiklis bus peržiūrėtas naudojant šią metodiką, kad pagaliau galėtume jį įtraukti į savo teisės aktus?
<P>
Tiesą pasakius, bitumingojo smėlio problema nėra tik teršalų išmetimas. Čia kalbama apie unikalių miškų, Kanados arktinių miškų, mūsų gyvybiškai svarbių pagalbininkų kovojant su klimato kaita, naikinimą. Be to, kartu žalojame tenykštę žemę, kurioje vyksta šis masinis naikinimas, ir jei į savo teisės aktus neįtrauksime minėto rodiklio, šis naikinimas išplis į kitas valstybes.
<SPEAKER ID="274" NAME="Fiona Hall">
ALDE frakcijos vardu. - Pone pirmininke, noriu padėkoti Komisijos narei C. Hedegaard už jos ilgalaikes pastangas šiuo klausimu ir už jos teigiamą pranešimą šį vakarą. Komisijos nare, daug kartų susitikome su Europos Parlamento nariais ir vertiname, kad jūs niekada nebuvote kalta dėl kilusių kliūčių. Tačiau tai, kad pažanga nepasiekta, labai nuvylė.
<P>
Pirmiausia mums visiems buvo teigiama, kad nepakako tuzino mokslinių tyrimų, kuriais parodyta, jog bitumingojo smėlio atveju išmetama daugiau šiltnamio efektą sukeliančių dujų nei tradicinės naftos atveju. Mums buvo teigiama, kad reikia atlikti mokslinį tyrimą naudojant visiškai tokią pat metodiką. Dabar, Jungtiniam tyrimų centrui atlikus tokį mokslinį tyrimą, kurio išvados yra 107 g vienam megadžauliui, t. y. daug daugiau nei vidutiniškai 87,1 g žalios naftos atveju, oponentai teigia, kad mums reikia tarpusavio vertinimo. Tai iš tiesų atrodo, kaip plataus masto laiko švaistymas.
<P>
Gaila, kad viena šalis vykdo tokį smarkų lobizmą, siekdama, kad bitumingajam smėliui būtų nenustatyta atskira vertė, nes tai visiškai neturi nieko bendra su Kanados diskriminavimu. Yra daug kitų galimų bitumingojo smėlio telkinių, kai kurie iš jų, kaip ką tik girdėjome, yra pačioje ES. Būtent todėl, kad šie alternatyvūs naftos šaltiniai traukia investuotojų susidomėjimą visame pasaulyje, privalome primygtinai reikalauti atskiros šiltnamio efektą sukeliančių dujų išmetimo vertės šiems šaltiniams. Kitu atveju, kai bitumingojo smėlio dalis energijos rūšių derinyje taps vis didesnė, atsidursime padėtyje, kai pateiksime duomenis, kad pasiekėme degalų kokybę reglamentuojančios direktyvos 6 proc. sumažinimo tikslą, tačiau iš tikro degalus gaminsime dar labiau teršdami nei šiandien.
<P>
Komisijos nare, būtų labai gerai, jei Prekybos GD paaiškintumėte, nors esu tikra, kad tai jau padarėte, kad tai ne siekis pakenkti Kanadai ir kad, be kitų dalykų, Parlamentas norėtų, kad šis nustatytosios bitumingojo smėlio vertės klausimas būtų išspęstas, siekiant užtikrinti sklandų ES ir Kanados prekybos susitarimo procesą.
<SPEAKER ID="275" NAME="Satu Hassi">
Verts/ALE frakcijos vardu. - (FI) Pone pirmininke, Komisijos nare, ponios ir ponai, rengdami klimato paketą nutarėme, kad transporto priemonių degalų anglies pėdsakas iki 2020 m. turėtų sumažėti 6 proc. Būtų visiškai nenuoseklu ir nepagrįsta, jei dabar neatsižvelgtume į labiausiai iš visų teršiančias degalų rūšis, pvz., naftą iš bitumingojo smėlio, ir skatintume jų pasaulinę gamybą, pvz., Kanadoje ir Afrikoje. Visiškai akivaizdu, kad turėtume turėti savo pačių nustatytąsias anglies pėdsako vertes naftai iš bitumingojo smėlio ir skalūninei alyvai. Mums taip pat reikia kiek galima skubiau atskirti kitus žalios naftos šaltinius.
<P>
Mano nuomone, Kanados vyriausybvisiškai netinkamai ėmėsi spausti ES ir turėtume tam sutrukdyti. Jei Kanados bitumingojo smėlio naftos pėdsakas yra mažesnis už pamatinę vertę, Kanada gali tai įrodyti. Ar neturėtume iškastinei naftai taikyti tokio pat principo, kokį taikome biodegalams, kur nustatytosios vertės skiriasi priklausomai nuo žaliavos šaltinių?
<SPEAKER ID="276" NAME="Bogusław Sonik" AFFILIATION="PPE">
(PL) Pone pirmininke, Komisijos nare, pasaulinės bitumingojo smėlio atsargos labai didelės. Manoma, kad bituminės naftos atsargos yra daugiau nei du kartus didesnės už naudojant tradicinius metodus gaunamos žalios naftos atsargas. Naudojant dabartines technologijas įmanoma eksploatuoti žaliavų telkinius tokiose vietose, kuriose anksčiau niekam net nekilo įtarimų, kad tai įmanoma. Tačiau kartu sugriežtėjo aplinkos apsaugos reikalavimai, todėl kyla aplinkosaugos standartų ir žaliavų ieškojimo ir noro jas išgauti bet kokia kaina priešprieša. Dėl to didėja žemės alinimas, miškų naikinimas ir vandens išteklių eksploatavimas.
<P>
Gavybos bendrovės turi būti priverstos iš naujo įdirbti jų naudojamą žemę, kad ten vėl vieną dieną galėtų augti miškai. Iš bitumingojo smėlio perdirbimo pelną gaunančios bendrovės privalo dalį šio pelno skirti aplinkos apsaugai, pvz., užstato forma. Europos Komisija turėtų pritarti tokiems reikalavimams ir paremti technologijas, skirtas išmetamam CO2 sumažinti. Galiausiai Europos ir Kanados ekonominiai ryšiai tokie tvirti, kad Kanados pramonė, nori ji to ar ne, privalo prisitaikyti prie Europos aplinkos apsaugos reikalavimų, siekdama veikti Europos rinkoje, pvz., šioje srityje.
<SPEAKER ID="277" NAME="Peter Liese" AFFILIATION="PPE">
(DE) Pone pirmininke, ponios ir ponai, norėčiau padėkoti L. McAvan, kad ji ėmėsi iniciatyvos šiuo klausimu, ir C. Hedegaard, kad ji sprendžia šią problemą. Esame nepatenkinti tempu, kuriuo viskas vyksta, tačiau žinome, kad šis klausimas yra gerose - C. Hedegaard - rankose. Norėtume ją remti jos diskusijose Komisijoje ir diskusijose su visais kitais dalyvaujančiaisiais.
<P>
Bitumingojo smėlio poveikis aplinkai aiškus. Už Parlamento sienų yra paroda, kurioje aiškiai matyti - nors galime kelti klausimą dėl kai kurių pareiškimų ar dėl kai kurių skaičių - kad kilo rimta aplinkos problema. Tai nediskutuotina. Atsižvelgiant į tai, kad taip išsamiai diskutavome dėl biodegalų poveikio ir netgi planavome atlikti tyrimus dėl netiesioginių pokyčių maisto produktų gamyboje, privalome į šią akivaizdžią problemą pažvelgti atidžiau. Dėl šios priežasties tai labai svarbi direktyva.
<P>
Per diskusijas ir pasirengimą mano galvoje sukosi sakinys, kurį kartojo Vokietijos aplinkos apsaugos ministras Norbert Röttgen: "Iškastinio kuro atžvilgiu jau nuraškėme visus žemai kabančius vaisius". Tai tampa akivaizdu, jei galvoje turime šią temą ir minėtą parodą už Parlamento sienų. Norint iškasti visus mūsų papildomus iškastinio kuro telkinius reikės labai daug darbo ir dėl to kils naujų problemų. Todėl šį vakarą norėčiau dar kartą pabrėžti, kad visi turime priežastį labiau pagalvoti apie energijos vartojimo efektyvumą, ypač atsižvelgiant į pastarųjų dienų įvykius. Norėčiau, kad Komisijai ir G. Oettingeriui darytume didesnį spaudimą, kad būtų laikomasi energijos vartojimo efektyvumo 20 proc. tikslo. Tikiuosi, kad Mobilumo ir transporto generalinis direktoratas ir už transportą atsakingas Komisijos narys per ateinančius kelerius metus galės pateikti konkrečias priemones, o ne tuščius žodžius ir kad jie nelauks ir tai padarys iki kitos parlamentinės kadencijos.
<SPEAKER ID="278" NAME="Gerben-Jan Gerbrandy" AFFILIATION="ALDE">
(NL) Pone pirmininke, aikštėje prie mūsų Parlamento veikia fotografijų paroda bitumingojo smėlio Kanadoje tema. Pažiūrėjus į vieną iš nuotraukų iš tiesų pasidaro nemalonu. Joje matyti nuostabūs nepaliesti miškai ir ryški linija, nuo kurios prasideda 170 kv. metrų dydžio juodas alyva užterštas ežeras. Tai pamačius iš tiesų pasidaro nemalonu ir rekomenduočiau visiems šį vakarą nueiti ir pažiūrėti parodą.
<P>
Dėl bitumingojo smėlio ne tik netenkama daugiausia biologinės įvairovės, bet ir išmetama itin daug CO2. Mano nuomone, biologinįvairovės nykimo ir CO2 išmetimo jau pakanka, kad tvirtai prieštarautume bitumingojo smėlio eksploatavimui Kanadoje ir kitose valstybėse. Tačiau mažiausia, ką galime padaryti - į degalų kokybę reglamentuojančią direktyvą įtraukti bitumingojo smėlio taršos vertę.
<P>
Išklausęs C. Hedegaard žodžius, darau prielaidą, kad taip ir bus, tačiau tikiuosi, kad ji taip pat įnirtingai prieštaraus bitumingojo smėlio eksploatavimui Kanadoje ir kitose pasaulio dalyse.
<SPEAKER ID="279" NAME="Silvia-Adriana Ţicău" AFFILIATION="S&amp;D">
(RO) Pone pirmininke, investavus į priemones, skirtas energijos vartojimo efektyvumui pastatuose ir transporto sektoriuje didinti, galima pasiekti apčiuopiamų rezultatų , t. y. iki 2020 m. šiltnamio efektą sukeliančių dujų išmetimą sumažinti 20 proc.
<P>
Vyko labai plačios diskusijos tvirtinant degalų kokybę reglamentuojančią direktyvą. Automobilių gamybos pramontada manė, kad norint padidinti iš biodegalų gaminamų degalų dalį jai reikės daugiau laiko sukurti ir pagaminti naujus variklius, galinčius atlaikyti didesnį garų slėgį.
<P>
Tačiau direktyvos galutiniame tekste nustatyta, kad automobilių gamintojai ir degalų gamintojai privalo investuoti į teršalų išmetimo mažinimą ir degalų kokybės didinimą.
<P>
Manau, kad norint sumažinti transporto sektoriuje išmetamų teršalų kiekį Europos Sąjunga turėtų pirmumo tvarka investuoti į Europos pažangųjį elektros energijos tinklą, kuris galėtų priimti vietos ir regiono mastu iš atsinaujinančiųjų energijos šaltinių pagamintą energiją ir kuris būtų sujungtas su infrastruktūra, reikalinga elektra varomų transporto priemonių naudojimui.
<SPEAKER ID="280" NAME="Alajos Mészáros" AFFILIATION="PPE">
(HU) Pone pirmininke, Komisijos nare, turiu pasakyti, kad dėl šios direktyvos Vidurio ir Rytų Europos naftos perdirbimo bendrovėms kyla rimtų abejonių. Taip yra netgi ne dėl to, kad ši direktyva dar neįsigaliojo, tačiau dėl to, kad norime sužinoti metodus, pagal kuriuos bus skaičiuojami išmesti teršalų kiekiai. Ar bus naudojamas ES vidurkiu grindžiamas "fiksuotas" metodas, ar "mišrus" metodas, pagal kurį skaičiuojami visi, pradedant nuo gavybos laiko ir vietos, išmesti teršalai? Jei bus naudojamas pastarasis metodas, su Rusijos nafta dirbantys gamintojai iš tiesų turės sumažinti savo šiltnamio efektą sukeliančių dujų išmetimą 12 proc., kadangi taršos lygis aukštas jau gavybos vietoje.
<P>
Komisijos nare, dėl šio klausimo sausio mėn. kartu su savo keturiais kolegomis jums siuntėme laišką ir gavome jūsų atsakymą, tačiau atsakymas neišsklaidvisų mūsų abejonių. Todėl norėčiau jūsų paprašyti dar kartą mane užtikrinti, jei galima, kad šiuo įstatymu rusišką naftą perdirbančios naftos perdirbimo bendrovės neatsidurs nepalankioje padėtyje ir kad dėl to Vidurio ir Rytų Europos valstybės narės nebus diskriminuojamos.
<SPEAKER ID="281" NAME="Seán Kelly" AFFILIATION="PPE">
(GA) Pone pirmininke, nesu Pramonės, mokslinių tyrimų ir energetikos komiteto narys; turėčiau ir norėčiau juo būti ir tikiuosi, kad būsiu. Jei kas nors išeinate iš komiteto arba jei komitetas ketina ką nors pašalinti, praneškite man, aš užimsiu vietą.
<P>
Komisija prieš kelias savaites pateiklabai gerą dokumentą dėl energijos vartojimo efektyvumo. Jame pabrėžta, kad reikia daugiau nuveikti pastatų ir transporto srityje, ir su tuo sutinku 100 proc.
<P>
Transporto srityje reikia imtis aktyvesnių veiksmų nustatant didesnius apribojimus transporto priemonių gamintojams, kad būtų gaminamos efektyviau degalus naudojančios transporto priemonės. Tai labai svarbus aspektas ir šioje srityje dirbama nepakankamai. Esu Delegacijos ryšiams su Kanada narys ir vakar mums kanadiečiai parodpristatymą šia tema. Jie nori mus pasikviesti ir parodyti, kaip tai veikia, ir kol bus sukurtos technologijos, turėtume atvirai vertinti bitumingąjį smėlį ir skalūninę naftą.
<SPEAKER ID="283" NAME="Connie Hedegaard">
Komisijos narė. - Pone pirmininke, pirmiausia noriu padėkoti Parlamentui už labai aiškią šįvakar čia pareikštą nuomonę. Manau, ji labai aiški ir rodo nekantrumą ir skubėjimą. H. Schnellhardt sakė, kad turėtume veikti skubiai, K. Arsenis aiškiai pateikklausimą dėl laiko grafiko, kada baigsime? Esu laiminga galėdama pasakyti, kad dabar kalbame apie palyginti trumpą laikotarpį. Tarpusavio vertinimas, manome, užtruks kelias savaites, po to klausimas turės būti grąžintas atgal Komisijai ir ten vyks vidinis procesas. Tai dar nebus pabaiga, tačiau mes bent jau paruošime klausimą kitam etapui, t. y. pradėsime dirbti su valstybėmis narėmis.
<P>
Taigi artėjame prie pabaigos, tačiau, kaip sakF. Hall, tai visiškai nediskriminacininiciatyva ir, manau, visi suprantate, kodėl verta dirbti atidžiai, kad su ja susiję dokumentai būtų aiškūs. Būtent tai mes pateikėme ir visi žinome tai lėmusias priežastis. Viena priežasčių yra tai, kad šis aspektas nebuvo įtrauktas nuo pat pradžių, kai prieš kelerius metus buvo pradėtas darbas šiuo klausimu. Todėl šį darbą atliekame dabar, kad galėtume jį užbaigti.
<P>
Norėčiau užbaigti pasakydama, kad atsižvelgiant į šią nustatytąją bitumingojo smėlio vertę bendras direktyvos įgyvendinimo vėlavimas reiškia, kad galėtume nustatytąją vertę įtraukti dabar, t. y. per tą patį etapą, kai pradėsime įgyvendinti pačią direktyvą. Tokiu atveju nustatytosios bitumingojo smėlio vertės požiūriu galėsime darbą užbaigti truputį greičiau, nei kai kurie iš mūsų manė, kai pradėjome darbą prieš devynis mėnesius. Ačiū už labai aiškią nuomonę. Tikiuosi, kad suprantate, jog dirbame labai sunkiai, kad užbaigtume šį klausimą.
<SPEAKER ID="284" NAME="Pirmininkas">
Diskusijos baigtos.
<P>
Raštiški pareiškimai (Pagal darbo tvarkos taisyklių 149 straipsnį)
<SPEAKER ID="285" NAME="Ioan Enciu" AFFILIATION="S&amp;D">
raštu. - Praėjusiais metais lankiausi bitumingojo smėlio vietovėse Kanadoje, taigi esu šio reiškinio liudininkas. Turėjau galimybę dėl šio klausimo dalyvauti išsamiose konsultacijose su Albertos vyriausybe ir Kanados Federaline vyriausybe. Prieš vykstant į Kanadą Europos organizacija "Žemės draugai", Pasaulio laukinės gamtos fondas (WWF) ir Transporto ir aplinkos apsaugos komitetas perdavman kausimus dėl bitumingojo smėlio, kad juos užduočiau Albertos vyriausybei. Albertos tarptautinių santykių ministras atsakį visus šiuos klausimus.
<P>
Man buvo perduota, kad Kanada visapusiškai pasiryžusi mažinti pasaulinį šiltnamio efektą sukeliančių dujų išmetimą ir mažinti anglies išmetimą iš iškastinio kuro, ir man buvo pabrėžta, kad, mokslinių tyrimų duomenimis, šiltnamio efektą sukeliančių dujų išmetimo intensyvumas iš bitumingojo smėlio gali būti toks pat arba mažesnis, palyginti su kai kuriomis kitomis kuro rūšimis. Vis tik dar yra tam tikrų abejonių visuomenės sveikatos, biologinės įvairovės ir laukinės gamtos požiūriu.
<P>
Norėčiau paskatinti Komisiją į Kanados bitumingojo smėlio vietoves nusiųsti ekspertų grupę, kad ji atliktų nepriklausomą bitumingojo smėlio vertinimą, nes Komisija iki 2012 m. gruodžio mėn. pateiks pasiūlymus dėl degalų kokybę reglamentuojančios direktyvos pakeitimų, siekiant įvertinti galimybę nustatyti papildomas priemones tiekėjams, kad būtų 2 proc. sumažintas vieno energijos vieneto būvio ciklo metu išmetamų šiltnamio efektą sukeliančių dujų kiekis.
<SPEAKER ID="286" NAME="Pavel Poc" LANGUAGE="CS">
Daug metų Kanadoje vyksta gamtos saugotojų ir investuotojų, kurie, deja, augant pasaulinės naftos kainoms ir poreikiui, rodo vis mažiau pagarbos gamtos apsaugai, kova. Tarptautinės naftos bendrovės aplinkos apsaugą vertina kaip paprasčiausias sąnaudas, kurias reikia mažinti. Bendrovių rodoma nepagarba nesibaigia de facto vykdomu vietos gyventojų, kurių pragyvenimas priklauso nuo aplinkos, naikinimu. Nerimą keliantis vietos gyventojų susirgimų vėžiu skaičiaus augimas yra tiesioginbeatodairiškos gavybos pasekmė. Pripratome viską vertinti pinigais. Pasauliniu mastu žaisdami stalo žaidimą "Monopolis", kurį vadiname ekonomika, matome tik trumpalaikį pelną. Visai nesirūpiname tuo, ką mums vėliau reikės mokėti už tolesnį vidutinių zonų miškų kirtimą ir ištisų ekosistemų vertimą pievomis daug ilgesniame ir rimtesniame išlikimo žaidime. Atsižvelgiant į dabartines ekonomines ir politines sąlygas, ištekliai paprasčiausiai bus išnaudoti, o aplinkai padaryta žala dėl greito išnaudojimo. Pelnai pernelyg masinantys, o energijos troškimas pernelyg didelis. Kas spręs? Žmonės ir jų demokratiškai išrinkti atstovai ar turtuoliai ir naftos bendrovių vadovai? Jei Europa neužims tvirtos pozicijos netvarios bitumingojo smėlio ir skalūnų alyvos gavybos klausimu, tai paprasčiausiai tapsime politiniu teatru, vaidinančiu, kad domimės šiuo klausimu, tačiau iš tiesų neturinčiu nei valios, nei galių pakeisti padėtį.

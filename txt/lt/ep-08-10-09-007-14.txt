<CHAPTER ID="007-14">
14. Lamfalussy proceso tęsimas - būsimosios priežiūros struktūros (
<P>
- Prieš balsavimą dėl priedo 2c dalies:
<SPEAKER ID="115" NAME="Ieke van den Burg">
pranešėja. - Gerb. pirmininke, atsižvelgiant į aktualius įvykius, mes papildėme tekstą žodiniu pakeitimu dėl indėlių garantijų schemų, kuris skamba taip: "Lamfalussy 3 lygmens komitetai gali priimti sprendimus sąžiningu ..." . Atsiprašau, tai ne tas tekstas.
<P>
Tai tekstas apie balsavimą kvalifikuota dauguma 3 lygio priežiūros komitetuose. Šis tekstas suderintas su reikalavimais tam, kad priimančios valstybės narės turėtų svaresnį balsą užtikrinant grupės priežiūrą, ir skamba taip: "Lamfalussy 3 lygio priežiūros komitetai gali priimti sprendimus vadovaudamiesi sąžininga ir atitinkama kvalifikuotos balsų daugumos sistema, pagal kurią atsižvelgiama į kiekvienos valstybės narės santykinį finansinio sektoriaus dydį ir į BVP, taip pat į finansinio sektoriaus sisteminę svarbą valstybei narei". Toliau kaip tekste.
<SPEAKER ID="116" NAME="Pirmininkas">
Ieke van den Burg, jei aš neklystu, jūs skaitote ne tą tekstą.
<SPEAKER ID="117" NAME="Ieke van den Burg">
pranešėja. - Gerb. pirmininke, tai kitas tekstas ir jis yra apie indėlių garantijų schemas. Mes bandėme papildyti galiojantį tekstą, prašydami, kad šios taisyklės Europos Sąjungoje "būtų kuo greičiau peržiūrėtos, siekiant išvengti nepagrįsto skirtumo tarp garantijų lygių valstybėse narėse, nes tai galėtų dar labiau padidinti vertės svyravimus ir pakenkti finansiniam stabilumui, užuot sustiprinus saugumą ir indėlininkų pasitikėjimą". Toliau jame teigiama, kad jomis taip pat turėtų būti užtikrinamos vienodos finansinių institucijų galimybės. Atsiprašau.
<P>
(Parlamentas sutiko priimti abu žodinius pakeitimus)
<P>
- Prieš balsavimą dėl 8 pakeitimo :
<SPEAKER ID="119" NAME="Daniel Dăianu">
pranešėjas. - Gerb. pirmininke, pripažindami ES valstybių narių bankų sistemos gelbėjimo paieškas, nors ir ne itin koordinuotas, mes manėme, kad būtų galima pateikti šį pakeitimą. Jis skamba taip: "Kadangi dėl bankų veiklos Europoje didėjančio tarptautinio pobūdžio ir būtinybės koordinuotai spręsti neigiamus sukrėtimus bei efektyviai reaguoti į sisteminę riziką, reikia kiek įmanoma labiau sumažinti skirtumus tarp valstybių narių nacionalinių sistemų; kadangi būtina judėti į priekį nuo Komisijos jau atliktų tyrimų ir kuo greičiau iš dalies pakeisti Direktyvą 94/19/EB, siekiant užtikrinti vienodą banko indėlių apsaugos lygį visoje Europos Sąjungoje, kad būtų išsaugotas finansinis stabilumas ir indėlininkų pasitikėjimas bei išvengta konkurencijos iškraipymų".
<P>
(Parlamentas sutiko priimti žodinį pakeitimą)

<CHAPTER ID="014">
ES ryšiai su Mongolija (diskusijos)
<SPEAKER ID="717" NAME="Pirmininkė">
Kitas klausimas - diskusijos dėl klausimo, į kurį atsakoma žodžiu, Europos Komisijai, kurį pateikPaolo Bartolozzi, Vito Bonsignore, Mario Mauro, Gabriele Albertini, Roberta Angelilli, Aldo Patriciello, Lara Comi, Giovanni Collino, Salvatore Iacolino, Raffaele Baldassarre, Cristiana Muscardini, Barbara Matera, Erminia Mazzoni, Sergio Paolo Francesco Silvestris, Carlo Fidanza, Iva Zanicchi, Alfredo Pallone, Licia Ronzulli, Antonio Cancian, Alfredo Antoniozzi, Giovanni La Via, Marco Scurria, Sergio Berlato, Amalia Sartori, Elisabetta Gardini, Potito Salatto, Alfreds Rubiks, Bart Staes, Britta Thomsen, Piotr Borys, Joachim Zeller, Niccolò Rinaldi, Bogdan Kazimierz Marcinkiewicz, Jaromír Kohlíček, Hannes Swoboda, Vilja Savisaar-Toomast, Herbert Dorfmann, Jarosław Kalinowski, Kyriacos Triantaphyllides, Béla Kovács, Inese Vaidere, Elisabeth Jeggle, Ivari Padar, Vilija Blinkevičiūtė, Rolandas Paksas ir Ivars Godmanis: ES ryšiai su Mongolija - B7-0410/2011).
<SPEAKER ID="718" NAME="Paolo Bartolozzi" LANGUAGE="IT">
Ponia pirmininke, Komisijos nary, ponios ir ponai, delegacija ryšiams su Vidurio Azija ir Mongolija, kurios pirmininku turiu garbės būti, vos prieš tris savaites nuvyko į Mongoliją aštuntojo tarpparlamentinio Europos Parlamento ir Mongolijos parlamento susitikimo proga. Tai buvo labai naudinga ir įdomi patirtis. Mongolija - šalis, kuri nusipelno būti žinomesnė, o Europos Parlamente nedažnai pasitaiko progų skirti dėmesio Mongolijai, nors tokio dėmesio ji neabejotinai turėtų sulaukti.
<P>
Tai šalis, turinti daugiapartinę parlamentinę sistemą, atskirtas valdžias, palyginti laisvą viešąją nuomonę ir išskirtinę žmogaus teisių apsaugą, palyginti su daugelio kitų šio regiono šalių padėtimi. Tai taip pat šalis, turinti vystymosi problemų, bandanti išspręsti sudėtingą aplinkosaugos padėtį ir dykumėjimo problemą. Be to, ji neseniai nukentėjo nuo ekstremalių oro sąlygų. Tačiau joje labai gausu gamtos išteklių - vario, aukso, urano ir retųjų žemių metalų - kurie netolimoje ateityje galėtų pritraukti didžiulį kapitalą.
<P>
Dėl visų pirmiau išvardytų priežasčių manau, kad svarbu išsiųsti Mongolijai paramos ženklą jai šiuo metu išgyvenant esminį vystymosi etapą ir skatinti demokratijos ir teisinės valstybės principo bei parlamentinės kontrolės stiprinimą, kad Mongolijai suteikiami finansiniai ištekliai ateityje galėtų būti naudingi žmonėms.
<P>
Turime skatinti Mongoliją siekti užmegzti glaudesnius ryšius su Europos Sąjunga ir ją skatinti perimti mūsų standartus ir darbo taisykles. Turėtume jai padėti pereiti prie rinkos ekonomikos ir plėtoti glaudesnius ekonominius ir prekybos ryšius, kuriuos užmegzti galima esant teisiniam tikrumui ir taikant teisinės valstybės principą. Europos Sąjungos ir Mongolijos rengiamas Partnerystės ir bendradarbiavimo susitarimas šiuo atžvilgiu atliks lemiamą vaidmenį.
<P>
Dėl visų šių priežasčių aš su 45 EP nariais pateikėme šį klausimą žodžiu. Juo prašome Europos Komisijos pateikti papildomą išsamią informaciją apie pagrindines partnerystės ir bendradarbiavimo susitarimo ypatybes ir prognozuojamą ratifikavimo tvarkaraštį. Norėčiau atkreipti dėmesį į tai, kad šis susitarimas jau parafuotas, bet jo pasirašymo klausimas šiuo metu atsidūręs aklavietėje, matyt, tai atsitiko dėl vienos iš valstybių narių iškeltų abejonių dėl kai kurių susitarimo sąlygų teisinio pagrindo.
<P>
Be to, norėtume paklausti Europos Komisijos apie galimybes artimiausiu metu įsteigti Europos Sąjungos delegaciją Ulan Batore. Iš tiesų, tokia iniciatyva galėtų labai padėti toliau stiprinti mūsų politinį ir ekonominį bendradarbiavimą su šia šalimi.
<SPEAKER ID="719" NAME="Štefan Füle">
Europos Komisijos narys. - Ponia pirmininke, džiaugiuosi galėdamas kreiptis į Europos Parlamentą dėl ES ir Mongolijos ryšių.
<P>
Pats laikas aptarti Mongolijos klausimą. Būdama devyniolikta pagal dydį pasaulio šalis, Mongolija yra strateginėje kryžkelėje tarp sparčiai augančių Kinijos ir Rusijos rinkų. Tai nauja ir energinga valstybė, turinti senas, puikias tradicijas ir istoriją. Mongolija daro reikiamą pažangą žengdama pasirinktu - demokratijos - keliu. Norėčiau pasveikinti Mongoliją su taikiais rinkimais, energinga pilietine visuomene ir laisva žiniasklaida. Iš tiesų, tai labai svarbūs įvykiai Mongolijai keliaujant politinio pliuralizmo link.
<P>
Europos Sąjunga ypač palankiai vertina Mongolijos prezidento paskelbtą mirties bausmės moratoriumą, kuriam šioje šalyje priešinosi tam tikri žmonių sluoksniai.
<P>
Kaip pageidavo Mongolija, Europos Sąjunga pasiruošusi pasidalyti savo patirtimi, pirmiausia priimdama ir pateikdama savo principus, normas ir standartus. Todėl džiaugiuosi galėdamas patvirtinti tai, kad Mongolija įtraukta kaip kontrolinšalis Europos Sąjungai remiant demokratiją. Tai reiškia, kad jai teiksime daugiau finansinės ir techninės paramos.
<P>
Taip pat, naudodamasis šia proga, norėčiau pasveikinti Mongoliją su jos demokratinio judėjimo 100-osiomis metinėmis ir jos pirmininkavimu Demokratijų bendrijai.
<P>
Dabar leiskite pereiti prie Mongolijos ekonomikos vystymosi perspektyvų. Mongolija yra ekonominėje kryžkelėje, nes ji pereina nuo iš esmės kaimiškos ir klajokliškos visuomenės prie mineralais pagrįstos ekonomikos. Didžiuliai mineralų ištekliai tiesiogine prasme Mongolijai tapo "auksine galimybe" savo žmonėms užtikrinti klestėjimą ir gerovę. Tikimės, kad šie nepanaudoti mineraliniai ištekliai taps palaima, o ne prakeiksmu, kaip nutiko kelete valstybių.
<P>
Tarptautinių santykių srityje vertiname Mongolijos karinių pajėgų dalyvavimą Jungtinių Tautų taikos palaikymo misijose visame pasaulyje. Mongolijos karinės pajėgos tarnauja Siera Leonėje, Kongo Demokratinėje Respublikoje, Sudane, Vakarų Sacharoje ir Čade. Norėčiau pabrėžti, kad labai vertinamos Mongolijos pastangos padėti stabilizuoti padėtį Afganistane.
<P>
Kalbant apie Mongolijos ryšių su Europos Sąjunga valdymą, man labai džiugu, kad partnerystės ir bendradarbiavimo susitarimas, kuriuo buvo pakeistas 1993 metų prekybos ir bendradarbiavimo susitarimas, sudarytas per metus ir parafuotas 2010 metų gruodžio 20 dieną Ulan Batore. Šiuo susitarimu atveriamas strateginis mūsų ryšių skyrius.
<P>
Sąjungos vyriausioji įgaliotinė-Komisijos pirmininko pavaduotoja baronienC. Asthon palankiai įvertino partnerystės ir bendradarbiavimo susitarimą kaip dar vieną "žingsnį link aktyvesnės politinės ir ekonominės Europos Sąjungos ir jos valstybių narių veiklos Mongolijoje".
<P>
Pagal šį partnerystės ir bendradarbiavimo susitarimą dirbsime kartu kaip lygūs partneriai siekdami bendradarbiauti daugelyje sričių: pradedant politiniais klausimais, kaip antai kova su terorizmu ir žmogaus teisių skatinimas, baigiant prekyba ir investavimu į svarbiausias sritis, pvz., žaliavas.
<P>
Šį tekstą ratifikavus valstybėms narėms, tikimės priimti Mongolijos ministrą pirmininką, atvyksiantį į Briuselį pasirašyti minėtą susitarimą su baroniene C. Ashton.
<P>
Atsižvelgiant į tai, kad toliau stiprinamas mūsų politinis ir ekonominis bendradarbiavimas, ir į tai, kad įsigaliojo Lisabonos sutartis, galima pasirinkti, ar Ulan Batore įsteigti Europos Sąjungos delegaciją. Šiuo metu Europos išorės veiksmų tarnyba tikrina visame pasaulyje esančias Europos Sąjungos atstovybes. Tikiuosi, kad bus įmanoma įveikti finansines ir su personalu susijusias kliūtis siekiant Ulan Batore įsteigti visavertę Europos Sąjungos delegaciją.
<P>
Labai dėkoju už dėmesį ir nekantrauju išgirsti nuomonę ir pastabas.
<SPEAKER ID="720" NAME="Miroslav Mikolášik" LANGUAGE="SK">
Ponia pirmininke, pastaruosius du dešimtmečius ES ir Mongolijos santykiai buvo plėtojami konstruktyviai, pirmiausia siekiant Mongolijos laipsniško demokratinimo ir moderninimo.
<P>
Tačiau glaudesnis bendradarbiavimas su ES priklauso nuo pasitikėjimo Mongolijos politinio režimo ilgalaikiu stabilumu didinimu, šiai remiant žmogaus teisių užtikrinimo garantijas ir teisinės valstybės principo požymius, o tai, žinoma, reiškia, kad reikia siekti tinkamo teismų sistemos veikimo ir viešojo sektoriaus korupcijos panaikinimo.
<P>
Judant tikros rinkos ekonomikos link, taip pat reikia tęsti restruktūrizavimą, vykdant prekybos teisės ir investicijų teisės reformas ir siekiant, kad privatusis sektorius užimtų didesnę rinkos dalį. Teigiamu pokyčiu laikau tai, kad Mongolija priėmįstatymą dėl konkurencijos apsaugos, siekdama užkirsti kelią piktnaudžiavimui dominuojančia privačių ir valstybinių įmonių padėtimi, arba kartelinių susitarimų sudarymui kitų įmonių ir vartotojų sąskaita. Tvirtai tikiu, kad šios reformos padės pritraukti užsienio investuotojų, ir tai paskatins Mongolijos gyventojų, kurie kaimo vietovėse toliau kenčia nuo skurdo, nes yra priklausomi nuo žemės ūkio, gerovę.
<P>
Ponios ir ponai, baigdamas norėčiau pasakyti, kad tvirtai remiu - tai, manau, palankiai vertindamas, jau pažymėjo Europos Komisijos narys Štefan Füle - nuolatinės ES delegacijos Mongolijoje įsteigimą, nes manau, kad yra galimybplėtoti politinius ir prekybos ryšius, turint galvoje svarbų faktą, kad šioje šalyje, kuri yra strategiškai patogioje vietoje - tarp Kinijos ir Rusijos - yra didžiulių žaliavų atsargų. Todėl manau, kad ES ir jos valstybių narių politiniai ir prekybos ryšiai su Mongolija turėtų būti toliau plėtojami.
<SPEAKER ID="721" NAME="Kristiina Ojuland">
ALDE frakcijos vardu. - Ponia pirmininke, Komisijos nary, Mongolijoje gausu mineralinių išteklių, pvz., vario, anglių, volframo, alavo ir aukso. Dėl to ji labai patraukli ekonominpartnerė.
<P>
Bet, siekdami savo ekonominių interesų, taip pat turėtume pasinaudoti proga taikyti tam tikras sąlygas, siekiant paskatinti Mongoliją pradėti reformas, kurių labai reikia. Mongolija turi rimtų problemų - ji nesuvaldo korupcijos, nėra tinkamai valdoma ir nepakankamai bendradarbiauja tarptautiniu lygmeniu.
<P>
Be to, yra keletas neatidėliotinų klausimų, susijusių su jos gamtos išteklių valdymu. Šiuo metu Mongolijos mineralinių išteklių atsargas negailestingai naudoja daugelis užsienio įmonių, prie to prisideda ir Mongolijos vyriausybė. Dėl to Mongolijos žmonės negauna naudos iš šios šalies gamtos išteklių. Jie turi dirbti labai sudėtingomis sąlygomis, kai kurie darbininkai, pvz., išgauna auksą ir gyvsidabrį. Gyvsidabrio garai daro negrįžtamą žalą darbuotojų sveikatai. Bet tai dar ne viskas. Dėl kenksmingų tėvų darbo sąlygų Mongolijoje gimsta daug išsigimusių ir nepagydomomis ligomis sergančių vaikų.
<P>
Mongolijos ekonomika taip pat patiria sunkumų dėl Rusijos ir Kinijos taikomo eksporto muito ir importo draudimo ir dėl procedūrinių trūkumų.
<P>
Gyvulininkystsudaro apie 80 proc. Mongolijos žemės ūkio produkcijos, bet mėsos negalima eksportuoti, nes nėra pakankamai galimybių tikrinti jos kokybę.
<P>
Jeigu norime siekti įgyvendinti partnerystės ir bendradarbiavimo susitarimą, turėtume padėti Mongolijai įveikti problemas, su kuriomis ji susiduria, kad ji galėtų plėtoti socialiniu, ekonominiu ir ekologiniu požiūriu tvarius santykius.
<SPEAKER ID="722" NAME="Béla Kovács" AFFILIATION="NI">
(HU) Ponia pirmininke, prieš tris savaites ir aš buvau Ulan Bataro delegacijos, kuri minėtame mieste susitiko aštuntąjį kartą, narys, ir pats turėjau progą pamatyti, kad Mongolijos politinstruktūra ir jos visuomeniš tiesų demokratėja. Žmogaus teisių srityje šioje šalyje padaryta svarbi pažanga, dalyvavome susitikimuose su pilietinėmis organizacijomis, kurios patvirtino, kad jas Mongolijos vyriausybjau pripažino, ir dabar pripažįstama žiniasklaidos laisvė, o tam bet kuriuo atveju reikia pritarti. Nepaprastai svarbu pasirašyti partnerystės ir bendradarbiavimo susitarimą, nes jis gali sudaryti sąlygas Mongolijoje įdiegti europinius standartus pagal ES sistemą. Be to, atnaujinta ES atstovybė, kuri dabar veikia kaip techninis biuras, labai reikalinga siekiant gerinti šių dviejų šalių santykius.
<SPEAKER ID="723" NAME="Joachim Zeller" AFFILIATION="PPE">
(DE) Ponia pirmininke, Komisijos nary, ponios ir ponai, labai dėkoju P. Bartolozzi už tai, kad per Europos Parlamento diskusijas iškėlMongolijos klausimą ir ėmėsi iniciatyvos pateikti šį klausimą. Nors Europos Parlamente aptarti įvairūs buvusiai Sovietų Sąjungai priklausiusių Vidurio Azijos šalių gyvenimo aspektai, Mongolijai ir jos padėčiai skirta labai mažai dėmesio.
<P>
Tai nedovanotina, nes, būdama buvusio komunistinio bloko valstybė, Mongolija labai anksti pasinaudojo savo nepriklausomybe ir pasirinko visuomenės demokratinimo kelią. Ji priėmdemokratinę konstituciją dar 1992 metais, ir nuo to laiko vyko keletas rinkimų, kurie, pasak stebėtojų, paprastai buvo demokratiški ir teisingi - to šio regiono valstybėse jokiu būdu negalima laikyti savaime suprantamu dalyku.
<P>
Keletą metų Mongolijos vyriausybbandkovoti su korupcija įstatymais ir 2010 metais paskelbmirties bausmės moratoriumą, to dar nesugebėjo padaryti netgi didžiausios demokratinės valstybės. Tačiau trys milijonai šioje didžiulėje šalyje, kurioje vyrauja ekstremalios klimato sąlygos, gyvenančių žmonių kenčia nuo tebesitęsiančio virsmo padarinių. Šios šalies gyventojai - iki šiol daugiausia gyvenę kaip klajokliai - buriasi į keletą miestų, kurie dar neturi infrastruktūros.
<P>
Šios šalies mineraliniai ištekliai naudojami aplinkosaugos požiūriu nesaugiai. Energetikos problemos pilietinį ir ekonominį gyvenimą daro sudėtingesnį. Įspaustai tarp didžiulių kaimynių - Rusijos ir Kinijos, Mongolijai kyla grėsmtapti labiau priklausomai nuo minėtų valstybių negu anksčiau. Mongolijos pastangos ir sėkm- šiuo atžvilgiu stiklinę laikau puspilne, o ne pustuštę - demokratinant savo visuomenę turėtų būti pripažintos, nes šios pastangos - pavyzdys likusiai regiono daliai ir jos rodo, ką galima pasiekti nepaisant sudėtingos praeities.
<P>
Toliau turėtume remti Mongoliją, ne tik pagal pagalbos programas, bet taip pat Europos Sąjungai tiesiogiai būnant Mongolijos sostinėje, joje įsteigus atskirą delegaciją, kuri rodytų, kad Europos Sąjunga nėra abejinga Mongolijos likimui; Europos Sąjungos interesais šioje šalyje neturėtų toliau rūpintis Pekine esanti delegacija. Man labai gaila dėl to, kad pirmininkų konferencija nebuvo pasiruošusi to vėl pabrėžti pritardama Europos Parlamento rezoliucijai.
<SPEAKER ID="724" NAME="Niccolò Rinaldi" AFFILIATION="ALDE">
(IT) Ponia pirmininke, be delegacijos Ulan Batore steigimo - to atidėti nebegalime, ypač dėl to, kad siekti palaikyti santykius iš Pekino yra labai netinkamas sprendimas dėl simbolinių priežasčių - ir be ilgai laukto partnerystės susitarimo, gerai žinome apie šios šalies mineralinius turtus ir apie jos trūkumus socialinio teisingumo srityje, nors Mongolija savitai sukūrdemokratinę sanglaudą.
<P>
Pirmiausia norėčiau paklausti Europos Komisijos, prie ko Mongoliją reikėtų priskirti geostrateginiu požiūriu: joje netaikoma Vidurio Azijos strategija. Tačiau manau, kad kai kurios šios strategijos priemonės galbūt galėtų būti taikomos ir Mongolijoje, atsižvelgiant į jos kultūros istoriją, kuri panaši į kitų šalių istoriją. Ši šalis šiuo metu taip pat turi stebėtojos statusą Europos saugumo ir bendradarbiavimo organizacijoje, o Europos Sąjunga svarsto galimybę padėti jai tapti visateise šios organizacijos nare, atsižvelgiant į labai senus Europos Sąjungos ir Mongolijos kultūrinius saitus.
<SPEAKER ID="725" NAME="Elena Băsescu" AFFILIATION="PPE">
(RO) Ponia pirmininke, pirmiausia, ir aš norėčiau pasveikinti savo kolegą P. Bartolozzi su jo iniciatyva. ES ir Mongolijos ryšius reikia peržiūrėti norint ratifikuoti partnerystės ir bendradarbiavimo susitarimą. Šis dokumentas sutvirtins abiejų pusių santykius ir paskatins ekonomikos reformas.
<P>
Mongolija turi didžiulių galimybių dėl savo energijos išteklių ir prekybos. Iki šiol jos santykiai su ES buvo pagrįsti tik 1993 metų prekybos susitarimo nuostatomis. Todėl prekybos apimtys buvo gana mažos. Kultūriniu požiūriu, kilo problemų organizuojant studentų mainus. Programų, pvz., "Erasmus" programos išplėtimas į šį regioną taip pat padėtų padidinti tokį bendradarbiavimą. Manau, kad reikia įsteigti ES delegaciją, kuri geriau koordinuotų visų šių rūšių veiklą. Tai suteiks galimybę tiesiogiai susisiekti su Mongolijos valdžios institucijomis, siekiant užtikrinti veiksmingą partnerystės ir bendradarbiavimo susitarimo įgyvendinimą.
<SPEAKER ID="726" NAME="Andreas Mölzer" AFFILIATION="NI">
(DE) Ponia pirmininke, Komisijos nary, žinoma, kad Mongolijoje gausu anglių ir gamtinių dujų. Nors Kinijos teisėje teigiama, kad šios žemės naudojimo teisės priklauso vietos mongolams, atrodo, kad tikrovkiek kitokia. Būta kritinių pastabų, kad Kinijos įmonės suvartoja daug gruntinio vandens vandeniu pagrįstai anglių kasybai, dėl to stepvirsta dykuma. Taip pat kritikuota, kad ganyklos kenčia nuo anglių vežimo.
<P>
Šiuo metu vykstantys mongolų protestai rodo įsiliepsnojant kitą seniai rusenantį Kinijos etninį konfliktą, kuris prasidėjo po 2008 metų Tibeto sukilimo ir 2009 metais vykusio islamo uigūrų sukilimo. Atsižvelgiant į tai, kad Kinijoje nuolat trūksta vandens, ir į jos didžiulį žaliavų poreikį, galima manyti, kad Mongolijos konfliktas ir toliau stiprės. Ši daugelį metų trukusi partnerystsu Mongolija reiškia, kad ES dabar paveikta ir neabejotinai turi dvigubinti savo pastangas žmogaus ir mažumų teisių srityse.
<SPEAKER ID="727" NAME="Štefan Füle">
Europos Komisijos narys. - Ponia pirmininke, norėčiau padėkoti gerbiamiems EP nariams už jų vertingas pastabas dėl Mongolijos. Tai buvo trumpos, bet labai įdomios diskusijos apie dvišalius santykius su šia vis svarbesne Europos Sąjungos partnere.
<P>
Atkreipiant dėmesį į vieną ar du per diskusijas iškeltus klausimus, leiskite man pasakyti, kad partnerystės ir bendradarbiavimo susitarime bendradarbiavimas aptariamas keturiais pagrindiniais aspektais: pirmiausia, pagrindinės normos ir standartai, antra, tvarus vystymasis, įskaitant aplinkosaugos ir socialinį vystymąsi, trečia, prekyba ir investicijos, ypatingą dėmesį telkiant žaliavoms, ir, galiausiai, teisingumas ir laisvė, įskaitant migracijos klausimą.
<P>
Kalbant apie laiką, reikia pasakyti, kad suderėtas tekstas Europos Sąjungos valstybėms narėms jau pateiktas, ir jos turės susitarti dėl jo pasirašymo. JK Bendruomenių Rūmų Europos reikalų nagrinėjimo komitetas šiuo metu nagrinėja JK pasirinkimą siekti teisingumo ir spręsti vidaus reikalus, kurie aptarti kelete partnerystės ir bendradarbiavimo susitarimų.
<P>
Nenoriu kalbėti Bendruomenių Rūmų vardu, bet manoma, kad ši procedūra truks 6-8 savaites. Taigi, tai galėtų mums suteikti galimybę rugsėjo mėnesį, per kitą ES ir Mongolijos bendro komiteto susitikimą pasirašyti minėtą susitarimą.
<P>
Nors ES ir Mongoliją skiria didelis atstumas ir jos turi su skirtingomis politinėmis sistemomis siejamą patirtį, jos abi turi tradicijas puoselėti toleranciją, atvirumą ir lygybę. Įsigaliojus partnerystės ir bendradarbiavimo susitarimui, Europos Sąjunga bus vadinamoji Mongolijos "trečioji kaimynė", ne tik žodžiais, bet ir darbais.
<P>
Prieš baigiant leiskite grįžti prie kito konkretaus klausimo, kurio neaptariau - atsiprašau, kad jį praleidau. Rytoj Vienoje, ESBO Nuolatinėje taryboje vyks specialus susitikimas. Į valstybes nares kreipsis Mongolijos užsienio reikalų ir prekybos ministras. Prieš akis turiu ES pareiškimo juodraštį. Šiandien galiu pasakyti tik tiek, kad pritarsime Mongolijos ketinimui paspartinti ryšių su Europos saugumo ir bendradarbiavimo organizacija plėtojimą. Rytoj nuspręsime, ar pateiksime daugiau išsamios informacijos.
<P>
Pristatant jos įsipareigojimus - leiskite tai pabrėžti - Mongolija turi didelių galimybių būti geru regiono pavyzdžiu.
<SPEAKER ID="728" NAME="Pirmininkė">
Diskusijos baigtos.

<CHAPTER ID="002">
Pirmininko pareiškimas
<SPEAKER ID="006" NAME="Pirmininkas">
Ponai ir ponios, mes visi žinome apie baisias tropinio ciklono "Nargis", praeitą šeštadienį nusiaubusio Mianmarą (Birmą), pasekmes. Tai tragedija, kurios metu dešimtys tūkstančių žmonių žuvo, šimtai tūkstančių prarado namus, buvo sugriauta tankiausiai gyvenamų šalies rajonų infrastruktūra. Tai didžiausia kada nors šios šalies patirta nelaimė, galutinis žuvusiųjų skaičius ir patirtos žalos mastas dar nežinomi.
<P>
Šalį valdančiai karinei chuntai nepavyko išspręsti sunkumų. Nebuvo imtasi prevencinių priemonių, nebuvo suteikta pakankama pagalba gyventojams.
<P>
Nors tai, kad labiausiai ciklono paliestuose regionuose (Rangūno ir Irrawaddy deltos regionai) iki gegužės 24 d. buvo atidėtas konstitucinis referendumas, yra sveikintina. Referendumas turi būti atidėtas visoje šalyje, kad sutelkiant dėmesį į skubią humanitarinę pagalbą ir neatidėliotinus veiksmus būtų išreikštas vyriausybės susirūpinimas savo liaudimi.
<P>
Valdžios institucijos nurodė, kad jos džiaugtųsi tarptautine pagalba. Tai reikėtų vertinti kaip teigiamą gestą, mes tikimės, kad vyriausybpalengvins tarptautinės pagalbos priemonių įgyvendinimą.
<P>
Europos Sąjunga jau pradėjo inicijuoti skubios pagalbos priemones. Kito plenarinio posėdžio Strasbūre metu išklausysime Europos Komisijos pranešimą dėl suteiktos humanitarinės pagalbos ir pagalbos teikimo sąlygų šalyje.
<P>
Mianmaro (Birmos) gyventojai nusipelno širdingo mūsų solidarumo. Todėl norėčiau nuoširdžiai jį išreikšti Europos Parlamento vardu ir pridėti, kad šiuo metu mes mąstome ir apie A. Sacharovo premijos laureatę San Suu Kyi. Su ja mus sieja abipusis solidarumas, todėl reikalaujame ją išlaisvinti, kad ji galėtų dirbti savo tautos laisvės ir savo šalies demokratijos labui.

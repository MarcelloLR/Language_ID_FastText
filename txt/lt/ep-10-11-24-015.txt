<CHAPTER ID="015">
Afrikos / ES strateginės partnerystės ateitis 3-iojo Afrikos / ES aukščiausiojo lygio susitikimo išvakarėse (diskusijos) 
<SPEAKER ID="371" NAME="Pirmininkė">
Kitas klausimas - Tarybos ir Komisijos pareiškimai dėl Afrikos / ES strateginės partnerystės ateitis 3-iojo Afrikos / ES aukščiausiojo lygio susitikimo išvakarėse.
<SPEAKER ID="372" NAME="Olivier Chastel" LANGUAGE="FR">
Ponia pirmininke, ponios ir ponai, visų pirma labai dėkoju jums už suteiktą galimybę pakalbėti apie kitą Europos Sąjungos ir Afrikos aukščiausiojo lygio susitikimą, kuris, žinau, domina ir daugelį jūsų.
<P>
Per pirmąjį aukščiausiojo lygio susitikimą, kuris 2000 m. vyko Kaire, buvo pradėtas žemyninio bendradarbiavimo procesas, o per antrąjį, 2007 m. vykusį Lisabonoje, sudaryta nauja Europos Sąjungos ir Afrikos santykių programa. Per trečiąjį, Tripolyje, turėtų būti sustiprinta mūsų strateginpartnerystir pagaliau pasiekti konkretūs rezultatai.
<P>
Labai svarbus Afrikos Sąjungos vaidmuo taikos ir saugumo klausimais. Afrikos Sąjunga pirmoji dislokavo taikos misiją Sudane. Po Darfūre surengto Thabo Mbeki grupės susitikimo Afrikos Sąjunga atlieka vadovaujamą visuotinį politinį vaidmenį. Per derybas dėl Šiaurės-Pietų bendrojo susitarimo padaryta pažanga yra svarbus žingsnis taikaus perėjimo link. Dar daugiau, Europos Sąjungos rinkimų stebėjimo misija neabejotinai pabrėžiamas mūsų pasiryžimas prisidėti prie taikaus perėjimo užtikrinimo Sudane. Somalyje, AMISOM, t. y. Afrikos Sąjungos misija Somalyje, yra vienintelveikėja Mogadiše.
<P>
Dėl valstybės perversmo, tai Afrikos Sąjunga taiko griežtą netoleravimo taisyklę, taip užtikrindama saugumą ir kartu vaidindama lemiamą vaidmenį atkuriant konstitucinę tvarką. Afrikos Sąjunga tapo organizacija, kuri nustato normas ne tik šioje, bet taip pat ir politinio Afrikos žemyno valdymo ir ekonominės integracijos proceso srityse. Ji sudaro politinį susitarimą, kurio pagrindu jos valstybės narės ir regioninės ekonominės bendrijos skatina Afrikos vidaus mainus ir daugiašalę infrastruktūrą. Visas Naujosios Afrikos vystymosi partnerystės portfelis, įskaitant socialinio ir ekonominio vystymosi programą, šiuo metu visiškai integruoti į Afrikos Sąjungą.
<P>
Šis vidaus procesas vyksta kartu su tarptautinėse valdymo struktūrose vykdomomis reformomis dėl Afrikos atstovavimo. Afrikos Sąjunga puikiai tinka Afrikos valstybių pozicijai koordinuoti tarptautinėje arenoje. Dėl klimato kaitos, pvz., Afrikos Sąjunga įgaliojo Etiopijos Ministrą Pirmininką atstovauti Afrikai tarptautiniu lygmeniu.
<P>
Afrikos Sąjunga tapo reikalinga Europos Sąjungai daugeliu atvejų, kuomet reikalingi Afrikos sprendimai ir indėliai įvairiais klausimais, tiek dėl taikos palaikymo, migracijos, prekybos narkotikais, klimato kaitos, tiek dėl Tarptautinio baudžiamojo Teismo. Be to, Afrika pateikia tokias galimybes, kurias Sąjunga turėtų išsinagrinėti, pvz., dėl bendradarbiavimo energetikos srityje, dėl Prekybos ginklais sutarties ir privataus sektoriaus teikiamų perspektyvų, ir tai tik keletas pavyzdžių. Ypatingas Europos Sąjungos ir Afrikos Sąjungos bendradarbiavimo iššūkis yra akivaizdžiai susijęs su Tarptautiniu baudžiamuoju teismu. Mūsų partneriai Afrikoje prisidėjo prie jo įkūrimo, ir jų bendradarbiavimas išlieka svarbus šiam politiniam tikslui, kuris yra svarbiausias Europos Sąjungai, įgyvendinti. Tačiau jie kritiškai vertina tai, kaip buvo sprendžiamas Sudano prezidento O. al-Bashiro atvejis, taip pat tai, kad Saugumo Taryba nepasinaudojo sustabdymo procedūra ir dėl to Afrikos Sąjunga atitolo nuo Teismo. Europos Sąjunga, žinoma, ir toliau visiškai pritaria Teismo nepriklausomumui, o klausimą galime perduoti Saugumo Tarybai tik tiek, kiek tai susiję su galima sustabdymo procedūra. Per kitą aukščiausiojo lygio susitikimą aiškiai pateiksime savo nuomonę, puikiai žinodami, kad per susitikimą Afrikos Sąjunga neabejotinai nepakeis savo pozicijos, kuri taip pat aiškiai apibrėžta.
<P>
Europa išlieka svarbiausia Afrikos partnere. Politinis, ekonominis, institucinis ir vystomasis bendradarbiavimas visada pralenkia bet kokią kitą regioninę partnerystę ar bet kokius santykius su nacionaline valdžia. Tačiau Europos Sąjunga neturėtų nuvertinti sparčiai besiplečiančio atsirandančių partnerių dalyvavimo. Europos Sąjunga turėtų būti patenkinta tokia nauja padėtimi, tačiau tai turi įtakos Europos Sąjungos ir Afrikos santykiams, todėl taip pat prašome vėl skirti dėmesį žinomiems elementams, kurie yra mūsų šansas ir suteikia pridėtinės vertės tam, kad būtų užtikrintas geresnis koordinavimas, o prioritetas teikiamas aplinkybėms, kurios naudingos visiems.
<P>
Dėl Sąjungos, tai esame tokioje institucinėje padėtyje, kokios niekur pasaulyje daugiau nėra: dvi Sąjungos, kurių tikslas yra regioninintegracija ir kurios siekia prisidėti prie daugiašalės visuotinės valdysenos sistemos sukūrimo. Afrikos Sąjunga su susidomėjimu stebi, kaip steigiamos naujos institucijos, numatytos Lisabonos sutartyje. Ta Afrika, kuri yra nevaržoma, turinti daug partnerių, kurie pirmą kartą, iš tiesų pirmą kartą po ilgo laiko, suteikia vilčių teikiančių augimo perspektyvų, norės būti laikoma lygiaverte.
<P>
Todėl rengiamasi aukšto lygio susitikimui. Diskusijos su mūsų šeimininkais iš Libijos ir mūsų priešingi iš Afrikos Sąjungos gauti skaičiai buvo naudingi. Daugelis tiek Europos, tiek iš Afrikos šalių vadovų patvirtino, kad dalyvaus susitikime aukščiausiu lygmeniu. Pagrindinės diskusijos aukščiausiojo lygio susitikime vyks dėl esminių temų: dėl investicijų, ekonomikos augimo ir darbo vietų kūrimo, taip pat dėl keleto kitų susijusių mažesnės svarbos klausimų. Mes tikimės, kad šiomis diskusijomis bus pasiekta konkrečių rezultatų.
<P>
Ministrų lygmens politinio dialogo, vykusio Malavyje, dalyviams pavyko užbaigti aukščiausiojo lygio susitikimo komunikatą, Tripolio deklaraciją ir bendrąjį 2011-2013 m. veiksmų planą. Pastaruoju sudaromas rimtas pagrindas mūsų būsimiems veiksmams, siekiant užtikrinti tinkamą pusiausvyrą tradicinių vystymosi prioritetų - infrastruktūros, Tūkstantmečio vystymosi tikslų; politinių temų - taikos ir saugumo, demokratinio valdymo ir žmogaus teisių, migracijos, judumo, darbo vietų; ir tokių naujų, daug žadančių bendradarbiavimo sričių, kaip atsinaujinančioji energija, klimato kaita, informacinės technologijos ir erdvė, ir tai tik keletas iš jų.
<P>
Užbaigdamas, Pirmininko H. Van Rompuy vardu norėčiau pasakyti, kad labai palankiai vertinu teigiamą Parlamento dalyvavimą diskusijose dėl Afrikos ir Europos Sąjungos santykių ateities, ir pritariu Europos Parlamento ir afrikietiško Parlamento susitikimui, kuris lapkričio 27 d. vyks Tripolyje, prieš aukščiausiojo lygio susitikimą. Šis susitikimas bus puiki proga parengti pagrindines rekomendacijas diskusijoms plenariniame posėdyje, kuris bus surengtas per aukščiausiojo lygio susitikimą. Taip pat džiaugiuosi šiandieninių diskusijų turiniu, ir labai lauksiu jūsų nuomonių.
<SPEAKER ID="373" NAME="Andris Piebalgs">
Komisijos narys. - Ponia pirmininke, tiesa, kad Europos partnerystsu Afrika ir toliau grindžiama Tūkstantmečio vystymosi tikslų įgyvendinimu ir skurdo panaikinimu. Tačiau mūsų santykiai pažengę kur kas toliau. Dviejų žemynų bendradarbiavimo galimybės yra didžiulės.
<P>
Kiek anksčiau šį mėnesį Komisija pateikpasiūlymus dėl to, kaip sustiprinti mūsų santykius, suteikiant jiems tvirtumo ir skiriant dėmesį ilgalaikiam integraciniam ir tvariam augimui. Aukščiausiojo lygio susitikimas Tripolyje bus puiki proga aptarti būdus, kaip pagerinti mūsų bendradarbiavimą šioje srityje.
<P>
Komisija mano, kad reikia sustiprinti politinį ir strateginį dialogą ne tik tradicinių vystymosi būdų pagrindu. ES ir Afrikos bendradarbiavimas turi būti dvišalis, abi šalys taip pat turi dirbti kartu tarptautiniu lygmeniu, skatinant mūsų bendrus interesus: kovą su klimato kaita, pažangą, siekiant TVT, ir skatinant taiką ir saugumą, demokratinį valdymą ir žmogaus teises.
<P>
Šiuo tikslu siekiama užtikrinti, kad abi šalys galėtų bendrai spręsti visuotinius iššūkius, kurie bus įtraukti į aukščiausiojo lygio susitikimo darbotvarkę, ir parengti pagrindą veiksmingesniam ir abipusiai naudingam bendradarbiavimui.
<P>
Atsižvelgdami į tai, kad aukščiausiojo lygio susitikime didelis dėmesys bus skiriamas investicijoms, augimui ir darbo vietų kūrimui, taip pat turėsime susitarti dėl to, kaip dirbsime kartu, siekdami panaikinti ekonomikos ir finansų krizės padarinius. Tam neabejotinai bus būtina skatinti labiau verslui ir investicijoms palankią aplinką. Tai bus proga pažvelgti į tokias daug žadančias sritis, kaip atsinaujinančioji energija, informacinės ir ryšių technologijos, mokslas ir kitos sritys. Tai sritys, kurios labai reikalingos Afrikai ir kuriose Europa turi daug ką pasiūlyti. Taip pat galime remtis jau pasiektais bendrais laimėjimais: taika ir saugumu, ir regionine integracija.
<P>
Sudarius tokio plataus masto darbotvarkę, būtina toliau remtis 2007 m. Lisabonos aukščiausiojo lygio susitikimo sėkme ir vėliau Bendros Afrikos ir ES strategijos ir jos pirmojo veiksmų plano pagrindu pasiektais rezultatais. Remiantis patirtimi, bendradarbiaudamos abi šalys turi imtis daugiau veiksmų, kad būtų įveiktas dabartinis politikos sistemų ir finansinių priemonių susiskaldymas. Turėtų būti užtikrinta geresnES politikos krypčių sąveika, visų pirma su Užsachario Afrika ir Viduržemio jūros regionu, siekiant tikro suderinamumo ir didesnio veiksmingumo bei matomumo. Taip pat reikalingas geresnis vidaus koordinavimas su valstybėmis narėmis ir aktyvus visų suinteresuotųjų šalių - Parlamento, pilietinės visuomenės, privataus sektoriaus - dalyvavimas.
<P>
Kad būtų pasiekti geresni rezultatai, 2011-2013 m. veiksmų plane pirmenybturėtų būti teikiama toms veiklos rūšims, kurios turi aiškią regioninę, žemyninę arba visuotinę pridėtinę vertę. Aukščiausiojo lygio susitikimas bus puiki galimybsuplanuoti mūsų būsimus veiksmus. Taip pat bus būtini pokyčiai, kuriuos inicijuotų Europos Sąjunga, turėsime pagerinti ES santykių palaikymo su Afrika būdus.
<P>
Manau, kad turėsime pratęsti šias diskusijas po aukščiausiojo lygio susitikimo, tačiau labai laukiu diskusijų šiandien, kad būtų tinkamai pasirengta aukščiausiojo lygio susitikimui.
<SPEAKER ID="374" NAME="Filip Kaczmarek" LANGUAGE="PL">
Ponia pirmininke, bendri Afrikai ir Europos Sąjungai kilę iššūkiai yra aiškūs ir neabejotini. Apie tai kalbėjo tiek O. Chastel, tiek A. Priebalgs. Be abejonės, galime įtraukti skurdo panaikinimą, taiką ir saugumą, demokratiją ir žmogaus teises, pasaulinę valdyseną ir klimato kaitą. Taip pat nustatėme konkrečius tikslus tarptautiniu lygmeniu - Tūkstantmečio vystymosi tikslus. Sutinku su A. Priebalgs, kad labai svarbu įgyvendinti Tūkstantmečio vystymosi tikslus, tiesą sakant, tiek dėl vystomojo bendradarbiavimo, tiek dėl Afrikos ateities.
<P>
Taip pat nustatėme tam tikrus papildomus tikslus, kurie labai svarbūs Europos Sąjungos ir Afrikos tarpusavio santykiams. Tikslai yra tokie: patobulinti kokybišką politinį valdymą ir veiksmingą, sąžiningą ir tvarų gamtinių ir ekonominių išteklių valdymą. Tikimės, kad Europos Sąjungos ir Afrikos partneryste, taip pat bendromis strategijomis ir priemonėmis bus pasiekta konkrečių rezultatų. Pvz., tikimės, kad daugybėje Afrikos šalių pastebimu ekonominiu augimu bus skatinama socialinįtrauktis ir bus sumažintas skurdo lygis, ir socialinnelygybė. Todėl, tiesą sakant, norime sudaryti sąlygas investicijoms ir prekybai, taigi ir naujų darbo vietų kūrimui. Taip pat tikimės, kad šis vystymasis bus tvarus, t. y. juo bus skatinama veiksminga, ekologiška ir konkurencinga ekonomika.
<P>
Per aukščiausiojo lygio susitikimą taip pat neabejotinai bus tvirtai pabrėžtos didžiulės, šiuo metu neišnaudojamos Afrikos teikiamos galimybės atsinaujinančiosios energijos srityje, įskaitant vandens, saulės, vėjo, geoterminę ir biomasės energiją. Tai yra tam tikras iki šiol visiškai neišnaudojamas potencialas, ir, kaip ir kitų Afrikos teikiamų galimybių atveju, juo ne visada prisidedama prie joje gyvenančių žmonių gerovės. Skiriant dėmesį tinkamam valdymui ir šio potencialo išnaudojimui, būtų arba galėtų būti užtikrintas kokybinis pokytis.
<SPEAKER ID="375" NAME="Monika Flašíková Beňová" LANGUAGE="SK">
Ponia pirmininke, strateginpartnerystsu Afrika yra vieninteltarpžemyninEuropos Sąjungos sudaryta partnerystė.
<P>
Perskaičiusi tekstą, kurį Komisija paskelbprieš artėjantį aukščiausiojo lygio susitikimą, manau, kad jis per daug pozityvus. Tarsi jį būtų parašęs rožinius akinius užsidėjęs asmuo.
<P>
Tačiau realybtikrai ne rožinė. Norėdami išspręsti problemas, turime pakankamai atvirai apie jas kalbėti. Afrikoje vis dar paplitęs susiskaldymas. Politinis Afrikos Sąjungos mandatas silpnas, o Afrikos žemynas vis dar pasidalijęs, įskaitant ir ekonomine prasme.
<P>
Nevykdomi ekonominės partnerystės susitarimai tarp ES ir Afrikos šalių, o Afrikos regioninės ekonominės bendrijos tik dar labiau trikdo visą padėtį.
<P>
Trumpai tariant, sunku kalbėti apie Afriką kaip vieną vienetą. Kita vertus, Sąjunga ir valstybės narės nevykdo nuoseklios politikos Afrikos atžvilgiu ir dažnai laikosi utilitaristinio arba paternalistinio požiūrio į partnerystę. Todėl būtų labai gerai, jeigu Komisija savo ataskaitoje atsižvelgtų ir į šiuos aspektus.
<SPEAKER ID="376" NAME="Charles Goerens" LANGUAGE="FR">
Ponia pirmininke, šiuo dabartiniu krizės laikotarpiu turėtų būti bent truputį naudojamasi išbandytais ir patikrintais metodais ir tuo, kas jau buvo girdėta. Tam, kad ES ir Afrikos aukščiausiojo lygio susitikimas nenueitų veltui, jame turi būti išspręstos tikrosios problemos. Dar daugiau, ir tai bene svarbiausias aspektas, jame turėtų būti sudarytos galimybės pasinaudoti didžiuliu Afrikos žemyno potencialu.
<P>
Iš Afrikos tikimės aiškios žinios dėl jos valdymo pagerinimo, jos gebėjimo užtikrinti pridėtinę vertę ir jos ryžto sustabdyti savo išteklių grobimą. Taip pat tikimės, kad Afrika įvardys sunkumus, kurių ji vis dar negali įveikti savo pačios ištekliais.
<P>
Tikimės, kad Europa išvystys savo gebėjimą klausytis, savo vaidmenį, siekiant pažangos Afrikoje, savo rūpestį dėl tamsiojo žemyno išlaisvinimo iš politinės, ekonominės ir komercinės vergijos. Europa yra labai atsakinga už šias sritis.
<P>
Jeigu Europos Sąjungos ir Afrikos aukščiausiojo lygio susitikimu bus prisidedama prie to, kad Afrika būtų labiau atstovaujama Saugumo Taryboje ir G20, ir bus padidintos jos galimybės panaikinti skurdą, aukščiausiojo lygio susitikimas nebus bevertis.
<SPEAKER ID="377" NAME="Judith Sargentini" LANGUAGE="NL">
Ponia pirmininke, Europos ir Afrikos santykiai įtempti. Mano nuomone, taip yra ne tik dėl ekonomikos krizės, bet ir dėl mūsų trumpalaikio, o ne ilgalaikio mąstymo. Ar norime per trumpą laiką matyti laisvą prekybą Afrikoje, taigi sudaryti Europos partnerystės susitarimą (EPS) su visomis tomis šalimis, ar norime ilgalaikės stabilios, augančios ekonomikos Afrikoje, su kuria tuomet galėsime imtis platesnio mąsto veiklos? Ar norime, kad dabar Afrikoje liktų jos migrantai, ar pripažįstame, kad ateityje mūsų gyventojai pasens ir mums bus reikalingi darbuotojai? Ar norime dabar išvengti atsakomybės už visuotinį atšilimą ir problemas, kurias jis sukelia Afrikoje, ir vėliau susidurti su nestabilia šalimi ar žemynu, ir didelėmis pabėgėlių grupėmis? Ar norime dabar tiesiog įsitraukti į konfliktą su Kinija, kad kuo greičiau gautume žaliavų, ar norime vis dar pasinaudoti Afrikos klestėjimu vėliau? Be to, pirmiausia, kaip užtikrinsime, kad ir Afrika galėtų pasinaudoti savo žaliavomis ilgalaikėje perspektyvoje? Kaip užtikrinsime, kad Afrikos piliečiai sugebėtų pareikalauti iš Afrikos lyderių atsakomybės? Šiaip ar taip, o šis ES ir Afrikos aukščiausiojo lygio susitikimas Tripolyje parodė, kad susiduriame su lyderiais, kurie jau ilgą laiką užima savo postus: A. Bouteflika, J. E. dos Santos, R.G. Mugabe - galėtume paklausti savęs, ar bent vienas iš šių vyrų turi gerų ketinimų savo žmonių atžvilgiu. Turime rasti atsakymą į šiuos klausimus.
<SPEAKER ID="378" NAME="Nirj Deva">
ECR frakcijos vardu. - Ponia pirmininke, Afrika yra turtingiausias pasaulio žemynas, o jos žmonės yra skurdžiausi pasaulyje pagal vienam gyventojui tenkančias pajamas. Kaip tai įmanoma? Manau, kad Komisijos narys A. Priebalgs teisingai įžvelgpasakęs, jog turime imtis konkrečių veiksmų regioniniu ir žemyniniu lygmeniu.
<P>
Kad tai pasiektume, mums daugiau nebereikia davinių, kuriais tik padedama žmonėms išgyventi skurde, turime siekti užtikrinti ekonomikos augimą. Ekonomikos augimą gali užtikrinti tik įmonės ir švietimas, tačiau švietimas ir įmonės įmanomos tada, kai yra priemonių ekonomikos augimui užtikrinti. Pvz., didelėje Afrikos dalyje nėra elektros, taigi Afrikoje neužtikrinamas tinkamas švietimas ar tinkami kompiuteriai, ar tinkama infrastruktūra ekonomikos augimui. Dabar turime užtikrinti daugiau elektros Afrikoje, mums reikia švaraus vandens ir maisto saugos. Džiaugiuosi, kad Afrikos Sąjunga laikosi valstybės perversmo netoleravimo politikos. Valio, kaip sakTaryba.
<P>
Dabar turime žiūrėti į Afriką kaip į modernų, besiformuojančios ekonomikos tigrą ir kuo greičiau suteikti Afrikai apsirūpinimo galimybę tam, kad ji taptų turtingesnė.
<P>
(Kalbėtojas sutiko atsakyti į klausimą, pateiktą pagal "mėlynosios kortelės" procedūrą pagal Darbo tvarkos taisyklių 149 straipsnio 8 dalį.)
<SPEAKER ID="379" NAME="Richard Howitt" AFFILIATION="S&amp;D">
Ponia pirmininke, dėkoju N. Deva už jo indėlį, bet ar galėčiau jo paklausti, ar sakydamas, kad jau nebe laikas dalyti euro davinius, jis nesutinka, kad visos valstybės narės, įskaitant Didžiąją Britaniją, turėtų laikytis darbotvarkės JT Tūkstantmečio vystymosi tikslams pasiekti ir iki 2013 m. skirti 0,7 proc. BNP paramai vystymuisi.
<P>
Jeigu ne, kaip gali būti įgyvendintas siekis dėl švaraus vandens, maisto saugos ir skurdo panaikinimo, jeigu tarptautinbendruomennesilaikys savo pažadų dėl paramos?
<SPEAKER ID="380" NAME="Nirj Deva" AFFILIATION="ECR">
Ponia pirmininke, labai dėkoju gerbiamam nariui už klausimą. Sakiau rūmų nariams, kad labdara taip paprastai nepanaikinsime skurdo.
<P>
Žinoma, pritariu Tūkstantmečio vystymosi tikslams ir konservatorių valdžiai, kuri, turėdama sumažinti savo nacionalinį biudžetą apie 30 proc., įskaitant mūsų mokykloms skirtas lėšas, nustattikslinį panaudojimą ir 27 proc. padidino mūsų paramą vystymuisi.
<P>
Dėkoju R. Howitt, kad suteikman galimybę paskelbti apie šį ypatingą Londone atliktą koalicinės vyriausybės nuoseklumo ir dosnumo poelgį.
<P>
Bet net padidinę biudžetą iki 27 proc. ir net pasiekę Tūkstantmečio vystymosi tikslus, nepanaikinsime skurdo Afrikoje tol, kol nepadėsime afrikiečiams tapti turtingesniems.
<P>
Europa netapo tokia, kokia yra dabar, vien panaikinusi skurdą ir galėdama išgyventi. Ji tapo turtinga, kaupdama turtus. Kol nesukursime turtų Afrikoje, kurie bus išsaugoti ir neatimti, tol nieko nepasieksime.
<SPEAKER ID="381" NAME="Elie Hoarau" LANGUAGE="FR">
Ponia pirmininke, Europos Sąjunga dažnai pateikia ekonomikos partnerystės susitarimus kaip galimybę Afrikos šalims. Ji taip pat netenka vilties tikėtis, kad šie susitarimai bus greitai pasirašyti.
<P>
Tačiau norime sužinoti, kodėl šios šalys nesistengia pasirašyti šių susitarimų, kurie joms būtų tokie naudingi . Pakankamai aišku, kad skiriasi požiūriai dėl šių susitarimų kokybės, ir kol taip bus, Afrikos, Karibų ir Ramiojo vandenyno (AKR) valstybių grupvengs juos pasirašyti.
<P>
Ar nebūtų protinga įsitraukti į tolesnį dialogą ir bandyti suprasti, įsiklausant į AKR valstybių grupės susirūpinimą ir lūkesčius? Šios valstybės nori kalbėti apie vystymosi strategiją, o Europa dažnai atsako tik dėl rinkų atvėrimo.
<P>
Šis klausymasis yra tai, ką skatina AKR-Europos Sąjungos jungtinparlamentinasamblėja. Manau, kad kitos Europos Sąjungos institucijos turėtų eiti tokiu pat keliu, jei mes norime sukurti tikrą strateginę Afrikos ir Europos Sąjungos partnerystę.
<SPEAKER ID="382" NAME="Giancarlo Scottà" LANGUAGE="IT">
Ponia pirmininke, ponios ir ponai, trečiasis Europos Sąjungos ir Afrikos aukščiausiojo lygio susitikimas yra esmingalimybsustiprinti šių dviejų šalių ryšius.
<P>
Per šį susitikimą kalbėsime apie ekonomikos augimą, tvarų vystymąsi ir politinį valdymą, apsvarstydami keletą dokumentų, įskaitant žemės ūkio ir maisto saugos sektoriaus analizę Tūkstantmečio vystymosi tikslų atžvilgiu.
<P>
Tam, kad būtų užtikrintas visuotinis maisto prieinamumas, panaikintas skurdas kaimo vietovėse ir pagerinta žemės ūkio produktų kokybė, reikalingas gamintojų organizacijų ir sektorinių asociacijų dalyvavimas, kad jos būtų įsipareigojusios ir informuotos, ir kad gerintų gamtos išteklių paskirstymą ir valdymą.
<P>
Europos Sąjunga turi siekti kuo geriau pasinaudoti šiomis galimybėmis sustiprinti dialogą ir bendradarbiavimą, remdama regioninę Afrikos integraciją. Visų pirma turi būti kovojama su bendradarbiavimo iniciatyvų netolygumais ir korupcija. Valstybių įsipareigojimai neturi nustelbti pilietinės visuomenės įsipareigojimų, taip pat turi būti užtikrintas visų susijusių su tvaraus ekonomikos ir socialinio augimo strategijomis dalyvavimas.
<SPEAKER ID="383" NAME="Franz Obermayr" AFFILIATION="NI">
(DE) Ponia pirmininke, ES ir Afrikos aukščiausiojo lygio susitikime bus aptartos konkrečios iniciatyvos dėl augimo ir užimtumo, ir tai labai geras dalykas. Tačiau tai nepalanku tokiam absurdiškam projektui kaip "Per Afriką besidriekiantis didžiulis greitkelis", kurio pagrindu ES lėšomis bus tiesiamas greitkelis, nes 2012 m. planuojama nutiesti 500 km kelio tiesiai per Tanzaniją ir Keniją, tiesiai per didžiausią nacionalinį parką pasaulyje, Serengeti, ir tai yra projektas, kuris turėtų būti atmestas. Kiekvienais metais milijonai laukinių gyvūnų klajoja po Serengeti eidami prie savo vandens šaltinių šiaurėje. Mokslininkai įspėja apie besiartinančią ekologinę katastrofą: jeigu gyvūnai negalės pasiekti vandens, sužlugs ekosistemos, išnyks biologinįvairovė, o tai turės žalos vietos turizmui, kuris sudaro 23 proc. Tanzanijos pajamų. Dėl to kreipiuosi į Tarybą ir Komisiją, kad būtų pasakytas tvirtas "ne" šiam projektui, kuris reiškia ekologinę ir ekonomikos beprotybę. Apsaugokime Afrikos paskutinius išteklius, antrą kartą išgelbėkime Serengeti. Taip pat prašau pasirašyti mano pateiktą rašytinę deklaraciją prieš šį projektą, Serengeti greitkelį.
<SPEAKER ID="384" NAME="Cristian Dan Preda" AFFILIATION="PPE">
(RO) Ponia pirmininke, Europos Sąjungos ir Afrikos aukščiausiojo lygio susitikimu, kuris vyks Tripolyje kitą savaitę, mums suteikiama galimybę pagalvoti apie šios partnerystės su Afrika kryptį.
<P>
Mano nuomone, galima pritarti Europos Komisijos lapkričio 11 d. komunikatui. Ypač norėčiau palankiai vertinti dokumente pabrėžtą poreikį papildyti vystomąjį bendradarbiavimą konkrečiomis priemonėmis, kurių pagrindu būtų paskatintas tvarus ir integracinis augimas šiame regione.
<P>
Tiesą sakant, norėdami, kad Afrikos valstybės taptų tikromis Sąjungos partnerėmis ir pačios kontroliuotų savo likimą, tai galime pasiekti tik skatindami ekonomikos augimą. Norėčiau pabrėžti tris dalykus, kurie, manau, yra labai svarbūs mūsų būsimiems santykiams su Afrika:
<P>
pirma, norėdami, kad Sąjungos balsas būtų išgirstas Afrikoje, turime užtikrinti, kad bendradarbiaujame su partneriu, kuris linkęs pritarti mūsų pozicijai. Turint tai omenyje, Afrikos Sąjungos instituciniam ir veiklos stiprinimui turi būti teikiama pirmenybė.
<P>
antra, manau, kad partnerystdėl taikos ir saugumo yra ta bendradarbiavimo su Afrika sritis, kurioje šiuo metu sekasi geriausiai, remiantis tiek Komisijos, tiek ekspertų analize. Vis dėlto manau, kad galime padaryti daugiau. Mano nuomone, turime sustiprinti konfliktų prevencijos aspektą ir politikos konsolidavimo priemones, kadangi tiek konfliktai, tiek trapi kai kurių valstybių padėtis regione neabejotinai turi įtakos siekiant Tūkstantmečio vystymosi tikslų;
<P>
galiausiai norėčiau pabrėžti esminę demokratijos įtvirtinimo ir pagarbos žmogaus teisėms svarbą. Europos Sąjunga ir Afrika dažnai nesutaria šiais klausimais. Todėl turi būti stiprinamas politinis dialogas, o demokratijos įtvirtinimas šiame regione turi būti pirmenybinis siekis, nuolat keliamas santykiuose su Afrika.
<SPEAKER ID="385" NAME="Joanna Senyszyn" AFFILIATION="S&amp;D">
(PL) Ponia pirmininke, Tūkstantmečio vystymosi tikslų pasiekimas turi strateginę reikšmę pagal naują Bendros Afrikos ir ES strategijos įgyvendinimo planą. Skurdo, kuris dar labiau padidėjo dėl krizės, mažinimas yra svarbiausia problema. Beveik 30 proc. pasaulio gyventojų gyvena dideliame skurde, o tai reiškia, kad jiems tenka mažiau nei 1,25 USD per dieną. Daugiau nei 100 milijonų žmonių neturi saugaus vandens. Kiekvieną minutę beveik 80 žmonių, iš jų 60 vaikų, miršta iš bado. Kiekvienais metais šis skaičius sudaro 40 milijonų - tai atitinka didelės Europos valstybės gyventojų skaičių. Sudėtingiausia padėtis - Afrikoje, o visų pirma Užsachario Afrikoje.
<P>
Be strateginių priemonių, būtina didinti skubią paramą. Mirštantys negali laukti. Europos Sąjunga yra didžiausia paramos vystymuisi teikėja. Mes suteikiame daugiau nei pusę oficialios paramos. Turėtume tuo didžiuotis. Turime padidinti savo paramą Afrikai ir siekti, kad ji būtų kuo veiksmingesnė. Todėl pritariu Komisijos planams stiprinti vystomąjį bendradarbiavimą, kuris grindžiamas tvaraus augimo siekiu ir veiksmais, kuriais užkertamas kelias socialiniai atskirčiai.
<SPEAKER ID="386" NAME="Louis Michel" AFFILIATION="ALDE">
(FR) Ponia pirmininke, pone O. Chastel, 2007 m. mes, afrikiečiai ir europiečiai, užsibrėžėme plataus masto siekius. Mūsų bendra strategija buvo grindžiama aštuonias labai konkrečias strateginės partnerystės kryptis apimančiu planu.
<P>
Per Tripolio aukščiausiojo lygio susitikimą bus priimtas antrasis veiksmų planas. Norėčiau pabrėžti keturis reikalavimus, kurie turėtų būti įgyvendinti, kad šis strateginis planas būtų sėkmingas. Pirma, reikalaučiau didesnio tiek Europos, tiek Afrikos nacionalinių parlamentų dalyvavimo, įgyvendinant šią bendrą strategiją.
<P>
Antra, turi būti užtikrintas glaudesnis bendros strategijos ir Kotonu susitarimo ryšys.
<P>
Trečia, per Tripolio aukščiausiojo lygio susitikimą, kuris skirtas investicijų, ekonominio augimo ir darbo vietų kūrimo klausimams aptarti, siekiant sėkmingų rezultatų, būtina atkreipti dėmesį į verslo sąlygų gerinimą - girdėjau, kad tai buvo minėta per kelis pasisakymus, tačiau tai labai svarbu. Teisinir teisminprivačių investicijų neliečiamybyra viena iš priemonių Afrikos ekonomikos ir socialiniam vystymuisi užtikrinti. Pone E. Hoarau, nebus jokios kitos vystymosi strategijos - tik dėl rinkų atvėrimo. Visa kita yra labdara ir, deja, tai neveiksminga, bent jau nepakankamai.
<P>
Galiausiai paskutinis dalykas: norėčiau jūsų paprašyti, Komisijos nary, įvertinti, ar nebūtų naudinga skubiai tai aptarti Komisijos lygmeniu ir pateikti keletą pasiūlymų, kad mūsų verslas besivystančiose šalyse, o ypač gamtinių išteklių sektoriuje šiose šalyse, atitiktų JAV Kongreso priimtą Dodd aktą, nes tai būtų didelis žingsnis kovoje su gamtinių išteklių plėšimu ir korupcija.
<P>
(Kalbėtojas sutiko atsakyti į klausimą, pateiktą pagal "mėlynosios kortelės" procedūrą pagal Darbo tvarkos taisyklių 149 straipsnio 8 dalį.)
<SPEAKER ID="387" NAME="Nirj Deva" AFFILIATION="ECR">
Ponia pirmininke, norėjau paklausti L. Michelio, turėdamas omenyje jo kaip už vystymąsi atsakingo Komisijos nario nepaprastą karjerą ir jo didžiulę patirtį Afrikoje, ar jis galėtų užtikrinti, kad Afrikos šalių parlamentai - visų pirma Afrikos šalių parlamentų viešosios priežiūros komitetai, atsakingi už finansus ir biudžetą - būtų įgalioti, sustiprinti ir labiau mūsų remiami tam, kad iš tiesų galėtų iškelti klausimą, kas vyksta su jų ministrais ir prezidentais teisės aktų priėmimo, aiškumo ir atskaitingumo atžvilgiu? Ar jis sutiktų, kad tai labai svarbu, ką galėtume padaryti praktiškai?
<SPEAKER ID="388" NAME="Louis Michel" AFFILIATION="ALDE">
(FR) Ponia pirmininke, tai tikrai būtų įmanoma. Dar daugiau, turiu pasakyti, kad Komisija jau daugelį metų remia nacionalinių parlamentų besivystančiose šalyse veiklą ir gebėjimų stiprinimą būtent tam, kad suteiktų jiems priemones tokiai kontrolei vykdyti.
<P>
Taip pat žinote, kad kitame parlamente ir kitu metu, mūsų kolega narys Glenys Kinnock, pirmasis pateikpasiūlymą, kad būtini valstybės strateginiai dokumentai ir regioniniai dokumentai, taip pat, sakyčiau, kaip atsargumo priemonė, kurie aktyviai būtų svarstomi nacionaliniuose parlamentuose.
<P>
Taip pat žinote, kad, pvz., siekiant užtikrinti vadinamąją paramą biudžetui, viena iš sąlygų, kad būtų teikiama parama biudžetui, kuri yra pasitikėjimo besivystančių šalių institucijomis ženklas, yra ta, kad nacionalinis biudžetas, taigi ir vystymuisi skirtų lėšų panaudojimas būtų svarstomas nacionaliniame parlamente. Manau, kad dėl Komisijos, tai bet kokiu atveju šiuo atžvilgiu jau yra nustatyta daugybsąlygų ir metodų.
<SPEAKER ID="389" NAME="Charles Tannock" AFFILIATION="ECR">
Ponia pirmininke, kartais nusiviliama Afrikos Sąjunga, kaip ji kovoja su daugeliu Afrikos iššūkių. AS per dažnai tyli, kai kalbama apie autokratiją, korupciją, rinkimų klastojimą ir nelegalius valstybės perversmus.
<P>
Jeigu ES ir Afrika nori gilinti ir stiprinti savo strateginį bendradarbiavimą ateityje, negalime vengti tvirtai ir griežtai išreikšti savo lūkesčius Afrikos atžvilgiu. Tai iš tikrųjų reiškia, kad Afrikos Sąjunga turi tapti labiau atsakinga ir reaguojančia organizacija su tikra moraline ir politine valdžia.
<P>
Kai Afrikai reikalinga pagalba kovai su humanitarinėmis krizėmis, žinoma, turėtume ir toliau teikti reikiamus finansinius ir žmogiškuosius išteklius. Visų pirma ES turi užtikrinti, kad jos įsipareigojimas siekti Tūkstantmečio vystymosi tikslų išliktų kaip visada tvirtas. ES taip pat turėtų apsvarstyti nuostolius, kurie padaryti Afrikos ekonomikoms dėl jų prekybos politikos ir - kartais šiek tiek absurdiško - ūkių subsidijų režimo.
<P>
Tačiau galiausiai tik patys afrikiečiai gali išspręsti Afrikos problemas. Turime suvokti šią realybę ir vadovautis ja, laikydamiesi savo požiūrio į šį strateginį žemyną ir mūsų santykius su juo.
<SPEAKER ID="390" NAME="Mariya Nedelcheva" AFFILIATION="PPE">
(FR) Ponia pirmininke, nebūtina priminti, kad bendra strategija yra strategija, kurioje nustatomi bendri prioritetai ir tikslai. Mes jau turime tokią strategiją. Šiandien mums reikia nustatyti konkrečias priemones šiems tikslams pasiekti.
<P>
Tam tikslui pasiekti, mums reikia aiškios politinės krypties, nuoseklios ekonomikos politikos ir stabilių socialinių kriterijų. Politiniu lygmeniu pagarba demokratinėms vertybėms ir žmogaus teisėms išlieka mūsų pagrindiniu principu. Šiuo atžvilgiu norėčiau paraginti mūsų partnerius kuo greičiau ratifikuoti Afrikos demokratijos chartiją ir užtikrinti, kad būtų laikomasi prisiimtų abiejų šalių įsipareigojimų.
<P>
Ekonomikos lygmeniu tinkamo ir skaidraus strategijos finansavimo užtikrinimas ir kova su korupcija visais lygmenimis yra papildomos mūsų bendros veiklos sėkmės garantijos. Taip pat labai svarbu, kad mes ir toliau tęstume darbą, kuriuo siekiama sukurti regionines rinkas, kuriose būtų pripažįstamas žemės ūkis.
<P>
Socialiniu lygmeniu pirmenybturi būti teikiama dialogui su vietos NVO ir visais pilietinės visuomenės veikėjais. Turime nuolat kreipti socialinę politiką į aukštesnį lygmenį. Manau, kad turime užtikrinti deramą vietą švietimui, mokymui ir jaunimo judumui, kad vėl sukeltume naują visuotinį proveržį. Mūsų du parlamentai, Panafrikos Parlamentas ir Europos Parlamentas, turi siekti sukurti reguliarų ataskaitų ir metinių veiksmų planų vykdymo stebėjimą, pasitelkiant bendrus ekspertus. Taigi susidūrėme su keletu iššūkių. Siekdami juos įveikti, turime įveikti mūsų žemynų skirtumus ir skirtumus juose. ES ir Afrikos aukščiausiojo lygio susitikimas yra proga pateikti veiksmingus bendrus sprendimo būdus, ir tik nuo mūsų priklauso, ar pasinaudosime šia galimybe.
<SPEAKER ID="391" NAME="Norbert Neuser" AFFILIATION="S&amp;D">
(DE) Ponia pirmininke, ponios ir ponai, atrodo, ES ir Afrikos aukščiausiojo lygio susitikimas teikia daug vilčių. Per aukščiausiojo lygio susitikimą didžiausias dėmesys bus skiriamas lygiateisei partnerystei dėl geresnės bendros ateities. Praėjus dviem mėnesiams po aukščiausiojo lygio susitikimo dėl Tūkstantmečio vystymosi tikslų Niujorke, turime unikalią galimybę imtis tolesnių konkrečių įpareigojančių veiksmų kovoje su skurdu Afrikoje.
<P>
Žinoma, su dideliu susirūpinimu stebime Kinijos plataus masto veiklą Afrikos žemyne, kuria siekiama užsitikrinti apsirūpinimą žaliavomis. Tai labai primena kolonijinių valstybių elgesį. Todėl Europos Sąjunga turi primygtinai reikalauti reguliavimo, kuriuo būtų skatinama bendra gerovir socialinpažanga Afrikos šalyse. Taip bus sukurtas tvarus darbas. Todėl labai palankiai vertinu Komisijos pasiūlymą vykdyti veiksmingą kontrolę žaliavų valdymo atžvilgiu. Kartu su Afrikos partneriais turime remti struktūrinę politiką, kurios pagrindu skatinamas augimas ir klimato apsauga tam, kad Afrikos žmonės ištrūktų iš skurdo spąstų. Pritariame Komisijos pasiūlymams dėl socialinės sanglaudos, nes jų pagrindu bus galima sukurti darbo vietų. Turime užtikrinti, kad Afrikos žmonės būtų pajėgūs pasiekti tikslą už savo darbą gauti pragyvenimą užtikrinantį darbo užmokestį .
<P>
Galiausiai norėčiau trumpai apibūdinti prioritetus. Pirma, turime stiprinti Afrikos Sąjungą ir atstovavimą jai visose tarptautinėse institucijose - Saugumo Taryboje, G20 ir Panafrikos Parlamente. Tolesnių iniciatyvų pagrindu iki 2015 m. Afrikoje turi būti pasiekti Tūkstantmečio vystymosi tikslai. Turime užtikrinti, kad Tarptautinės darbo organizacijos (TDO) nustatyti socialiniai standartai būtų įtvirtinti kaip privalomi visuose ES ir Afrikos ekonomikos ir prekybos susitarimuose.
<SPEAKER ID="392" NAME="Geoffrey Van Orden" AFFILIATION="ECR">
Ponia pirmininke, ES ir Afrikos strateginės partnerystės veiksmų plane yra skyrius dėl demokratinio valdymo ir žmogaus teisių, ir tai laikoma "tvaraus vystymosi pagrindu". Tačiau mums labai sunkiai sekėsi įgyvendinti šiuos tikslus.
<P>
Geriausias pavyzdys - tikrų pokyčių Zimbabvėje nebuvimas. 2007 m., prieš pirmąjį ES ir Afrikos aukščiausiojo lygio susitikimą, labai skundėmės dėl ES veidmainiavimo, viena vertus, nustatant draudimą keliauti R. G. Mugabei ir jo parankiniams ir įšaldant jų turtą, kita vertus, pakviečiant jį į aukščiausiojo lygio susitikimą Europos sostinėje Lisabonoje. Dabar žinome, kad R. G. Mugabe ir vėl pakviestas į ES ir Afrikos aukščiausiojo lygio susitikimą, nors ir Libijoje, o mes nuolankiai tam pritariame, lyg tai nebūtų svarbu. Susitikimu su R. G. Mugabe įžeidžiami mūsų principai ir prieštaraujama pačios ES pateiktai pozicijai. Tai parodo, kokia nevykusi mūsų diplomatija Afrikoje, jeigu Afrikos valstybės vis dar jaučia pagarbą R. G. Mugabei.
<P>
Ponia pirmininke, ar galėčiau pateikti du klausimus Tarybai ir Komisijai? Ar Libijoje ES atstovai išreikš savo nepritarimą dėl R. G. Mugabės dalyvavimo? Antra, ką ES daro, kad būtų aktyviai skatinamas geras valdymas? Jo nesant, nedaug vilties dėl perspektyvios, demokratiškos Afrikos ateities.
<SPEAKER ID="393" NAME="Enrique Guerrero Salom" AFFILIATION="S&amp;D">
(ES) Ponia pirmininke, Komisijos nary, vien per keletą savaičių Europos Sąjunga atliko vadovaujamą vaidmenį daugybėje aukščiausiojo lygio susitikimų, pradedant Kinija, tada Azija, Jungtinėmis Valstijomis ir G20. Netrukus vyksime į Kankūną, o kitą savaitę į ES ir Afrikos aukščiausiojo lygio susitikimą.
<P>
Galėtume tai vertinti tiesiog kaip savo darbotvarkės dalį, įprastus aukščiausiojo lygio susitikimus, kuriuose kasmet arba kartais dalyvaujame. Tačiau galėtume tai vertinti ir kaip aukščiausiojo lygio susitikimus, per kuriuos turime imtis veiksmų kai kuriais klausimais, per kuriuos turime įtvirtinti reikiamas reformas, siekdami susitaikyti su besikeičiančiu pasauliu, turėdami omenyje kilusias problemas, atsaką ir pagrindinius veikėjus.
<P>
Būtent taip turime vertinti artėjantį ES ir Afrikos aukščiausiojo lygio susitikimą. Jame susitiks 80 šalių, kurios sudaro trečdalį Jungtinių Tautų valstybių narių ir atstovauja 1,5 mlrd. gyventojų, t. y. kas ketvirtam gyventojui. Deja, negalime pasakyti, kad bendras jų vidaus produktas yra vienodas ir proporcingas, nes tarp 53 Afrikos šalių yra keletas skurdžiausių šalių pasaulyje.
<P>
Ką turime daryti, kad pagerintume veiksmus, kurių imamės? Pirma, turime skirti savo dėmesį infrastruktūros plėtrai, didesnei maisto saugai ir didesnę paramą valdymui.
<P>
Antra, turime sutelkti savo paramos priemones, remti pilietinę visuomenę, privačias iniciatyvas ir stiprinti Europos Parlamento ir Parafrikos Parlamento vaidmenį. Galiausiai turime susivienyti su Afrika daugybės strateginių partnerysčių pagrindu, pvz., dėl tarptautinių finansų institucijų.
<P>
Pasaulio banko reformos pagrindu besiformuojančios ekonomikos šalims buvo suteikta didesngalia, tačiau buvo atimta galia iš Afrikos. Balandžio mėn. Pasaulio banko pirmininkas pasakė, kad dabar "trečiojo pasaulio" sąvoka perkelta į istorines knygas. Deja, taip nėra, tačiau galime ką nors padaryti, kad užtikrintume, jog artimoje ateityje tai taptų realybe.
<SPEAKER ID="394" NAME="Salvatore Iacolino" AFFILIATION="PPE">
(IT) Ponia pirmininke, ponios ir ponai, pirmiausia turime prisiminti, kad Afrika yra dešimta pasaulio galia, netgi tais metais, kai prisimename svarbią problemą - skurdą - kuris neabejotinai palietAfriką, kaip ir daugybę kitų žemynų.
<P>
Turime stiprinti asociacijos susitarimus ir imtis veiksmų dėl ekonomikos tvarumo, visų pirma remiant infrastruktūrą, švietimą, sveikatą ir užtikrinant vandens išteklius, taip pat užtikrinant tikrą kontrolę dėl Afrikos šalims paremti skirtų finansinių priemonių pakankamumo, prisimenant, kad Afrikos regionai skiriasi vieni nuo kitų. Pvz., yra regionų, kurie turi ypatingų poreikių, ir dėl to dažnai didėja nelegalių imigrantų srautai. Užuot tai darę, turime pritaikyti migracijos srautus prie veiksmingų darbo rinkos poreikių. Konstruktyviu dialogu neabejotinai galima apginti pagrindines teises ir remti valdymą šiame labai svarbiame žemyne.
<SPEAKER ID="395" NAME="Ana Gomes" AFFILIATION="S&amp;D">
Ponia pirmininke, artėjančiame ES ir Afrikos aukščiausiojo lygio susitikime Libijoje ES lyderiai susitiks su Meles Zenawi, Etiopijos ministru pirmininku. Etiopija yra ne tik antra labiausiai apgyvendinta Afrikos šalis, kurioje įsikūrusi Afrikos Sąjunga, bet ir partner- Kotonu susitarimo pagrindu - kuri užkirto kelią tam, kad būtų pristatyta ES rinkimų ataskaita Adis Abeboje 2005 m., ir visai neseniai 2010 m., neleido paviešinti rinkimų pažeidimų ir klastojimo .
<P>
Kiek naudingos bus ES kalbos su Afrikos atstovais apie demokratiją, žmogaus teises ir gerą valdymą, jeigu Meles Zenawi, Etiopijos diktatorius, bus Afrikos atstovas?
<SPEAKER ID="396" NAME="Jaroslav Paška" AFFILIATION="EFD">
(SK) Ponia pirmininke, visi žinome, kad daugybės Afrikos šalių gyventojai dabar yra priklausomi nuo pažengusių šalių skiriamos humanitarinės pagalbos. Tačiau ateityje savo parama turėtume skatinti tankiai apgyvendintų vietovių ekonomikos vystymąsi, kad Afrikos šalių piliečiai savo pastangomis galėtų palaipsniui pakeisti savo šalis.
<P>
Mineraliniais ir žmogiškaisiais ištekliais Afrikos šalims suteikiama galimybišsigelbėti nuo atsilikimo ir skurdo pramoninėms šalims jei teikiant gerai apgalvotą pagalba. Jeigu Afrika nori pritraukti darbo jėgą, praktinę patirtį ir didžiules investicijas, neabejotinai būtina užtikrinti politinį stabilumą, įprastą teisinę aplinką ir priimtinas taisykles verslininkams, kurie tada norės sąžiningu būdu plėtoti savo veiklą Afrikos šalyse.
<P>
Didžiulkliūtis tokiai aplinkai sukurti yra laukiniai autoritariniai režimai, dėl kurių elgesio visi padorūs žmonės atgrasomi nuo bet kokio bendradarbiavimo. Mano nuomone, tai daugiausia žalos Afrikos žemyno vystymosi perspektyvai sukelianti problema. Būtina išspręsti šią problemą.
<SPEAKER ID="397" NAME="Andreas Mölzer" AFFILIATION="NI">
(DE) Ponia pirmininke, visi žino afrikietišką patarlę, kad "skurdas yra kaip liūtas, jei nekovosi, būsi suvalgytas". Kalbėdami apie dabartinę paramą vystymuisi ir Afrikos ir Europos Sąjungos bendradarbiavimą, negalime negalvoti, kad šiuo metu milijardai išmetami liūtui kaip maistas, o ne iš tikrųjų naudojami siekiant padėti žmonėms.
<P>
Žinoma, Afrikos žemyne yra begalproblemų. Viena aišku, kad vyksta daugybkarinių konfliktų, kurių mums nepavyksta taikiai užbaigti, o paramai skirti pinigai, kurie dažnai patenka į netinkamas rankas, vis panaudojami konfliktui kurstyti. Antra, problemiška tai, kad ekonomikos augimo rodiklis, deja, nereiškia sėkmingos kovos su skurdu. Šiuo atžvilgiu turime rimtai įvertinti kritiką, kad ES spaudžia Afrikos valstybes atverti savo rinkas, o tai galėtų padidinti skurdą ir alkį. Tai turi būti aptarta per diskusijas dėl laisvos prekybos susitarimo per ES ir Afrikos aukščiausiojo lygio susitikimą, kartu su kritika, kad pigių maisto produktų eksportu keliamas pavojus visų gyventojų grupių pragyvenimui.
<SPEAKER ID="398" NAME="Elena Băsescu" AFFILIATION="PPE">
(RO) Ponia pirmininke, artėjančiu ES ir Afrikos aukščiausiojo lygio susitikimu suteikiama gera proga sukurti realistinę bendradarbiavimo strategiją.
<P>
Manau, kad Europos Komisijos pateiktais pasiūlymais, turint omenyje abiejų žemynų santykių stiprinimą, bus palengvinamas konkretaus veiksmų plano priėmimas per aukščiausiojo lygio susitikimą. Šia proga susitinkančių valstybių arba vyriausybių vadovų priimti sprendimai turės įtakos 1,5 mlrd. žmonių 80-tyje šalių.
<P>
Skurdo panaikinimas, žmogaus teisės ir ekonomikos valdymas yra bendri iššūkiai, kuriems išspręsti reikalingas bendras metodas. Būtent todėl svarbu, kad ES ir Afrikos partnerystneliktų rėmėjams naudą teikiančia partneryste, o taptų lygiaverčių partnerių partneryste.
<P>
Kaip padariau ir per diskusijas dėl kovos su skurdu, norėčiau pabrėžti, kaip svarbu pasiekti Tūkstantmečio vystymosi tikslus. Manau, kad pirmiausia reikalingas geresnis keturių svarbiausių veiklos sričių - finansavimo, maisto saugos, sveikatos ir švietimo - koordinavimas.
<SPEAKER ID="399" NAME="Alf Svensson" AFFILIATION="PPE">
(SV) Ponia pirmininke, turbūt taip pat reikėtų pabrėžti, kad iš tiesų pati Afrika pastaruoju metu pasiekkeletą laimėjimų. Tačiau žinome, kad dar daug ką reikia nuveikti.
<P>
Ekonomikos krizvis dar nenugalėta ir vis dar kelia nerimą Europai. Nagrinėjame kasdienį gyvenimą, tačiau labai mažai dėmesio skiriame tam, kas nutriko besivystančioms šalims dėl visuotinės ekonomikos krizės. Manau, kad būtų labai svarbu atlikti tokią analizę, kaip ekonomikos krizpaveikbesivystančias šalis?
<P>
Taip pat norėčiau pabrėžti, kaip svarbu mums palengvinti, arba pagerinti, sąlygas investicijoms besivystančiose šalyse, įskaitant ir Europos Sąjungos investicijas besivystančiose šalyse. Netrūksta idėjų ir investicijų iš pačių besivystančių šalių, tačiau reikalingas stabilumas. Būtų labai naudinga, jeigu paramos - kad ir kaip tai dabar vadiname - pagrindu būtų padedama sukurti stabilumą šalių viduje kilusių idėjų, projektų ir investicijų, kurie iš tikrųjų galėtų būti vykdomi besivystančiose šalyse,atžvilgiu.
<SPEAKER ID="400" NAME="Andris Piebalgs">
Komisijos narys. - Ponia pirmininke, tai buvo labai vertingos diskusijos, ir aš tiesiog norėčiau pabrėžti porą dalykų, atsakydamas į keletą klausimų.
<P>
Manau, kad būtų neteisinga nepripažinti, kad Afrika labai pasikeitė. Afrika įgijo daugiau pasitikėjimo savimi; ir tam turi gerą priežastį. Ekonomika auga, ir Afrika tam tikra prasme įveikekonomikos ir finansų krizes geriau nei Europa.
<P>
Afrika labiau organizuota ir daug tvirtesn- netgi tvirtesnnei Europos Komisija - ir turi daugiau galios Afrikos Sąjungos pagrindu. Tačiau būtų neteisinga lyginti Afrikos Sąjungą su Europos Sąjunga, nes tai skirtingos Sąjungos, todėl neturėtume stengtis jas lyginti. Tačiau labai aišku, kad tai yra būtent Afrikos Sąjunga.
<P>
Taip pat svarbu, kad Afrika suprastų savo galią tarptautinėje arenoje. Afrikos šalys savo politinėmis priemonėmis siekia atstovavimo. Tai reiškia, kad šis aukščiausiojo lygio susitikimas yra labai ypatingas. Tai tikrai nėra rėmėjų ir naudos gavėjų aukščiausiojo lygio susitikimas. Tai aukščiausiojo lygio susitikimas, kuris galbūt net gali nebūti labai aukšto lygio, tačiau turime sustiprinti tą ryšį.
<P>
Manau, kad turime išspręsti du esminius klausimus. Pirmasis paprastesnis: Tūkstantmečio vystymosi tikslų (TVT) turi būti siekiama tvariu būdu, integracinio augimo pagrindu. Būtent todėl sprendžiame energijos klausimą. Būtent todėl daug dėmesio skiriama tvariam žemės ūkiui, nes be jo kils pavojus mūsų rezultatams, siekiant TVT ir kovojant su skurdu, ir užtikrinant daugiau stabilumo.
<P>
Antrasis klausimas yra labai rimtos politinės derybos. Taip, į darbotvarkę įtrauktas geras valdymas ir žmogaus teisės. Tačiau šis atvejis jau nebe tas, kai viena šalis klausosi, o kita pateikia savo poziciją. Tai dvipusis eismas. Viena vertus, tai iššūkis, kita vertus, tai galimybė. Žmogaus teisės ir geras valdymas mums yra mūsų visuomenių stabilumo pagrindas. Mes nesiekiame pamokslauti. Tačiau manome, kad negalima pasiekti TVT ir panaikinti skurdo, neišsprendžiant šių problemų.
<P>
Tai reiškia, kad visose mūsų aptariamose programose geras valdymas yra svarbiausias pagrindas. Remdamiesi išankstine tvarka, nebendradarbiaujame su valdžia, kai nematome jokios vilties dėl gero valdymo. Tada bendradarbiaujame su NVO; bandome kitomis priemonėmis remti gyventojus. Tačiau per kiekvieną projektą vis labiau pabrėžiame gero valdymo ir žmogaus teisių svarbą.
<P>
Tvarumui taip pat teikiama didžiausia svarba mūsų politikoje. Pvz., mes neremiame Serengeti projektų. ES neskiria pinigų nvienam projektui, kuriuo daroma žala aplinkai. Kiekvienas projektas įvertinamas pagal poveikio aplinkai vertinimą. Laikomės labai tvaraus požiūrio į projektus. Tačiau kartu labai aišku, kad negalime tikėtis, jog žemyne, kurio gyventojų skaičius padvigubės per labai trumpą laiką, nebus daromas poveikis aplinkai.
<P>
Dar kartą pakartosiu, kad dabartinėmis aplinkybėmis iš tikrųjų turime siekti tvaraus augimo; o atsinaujinančioji energija sudaro pagrindą tokį augimą užtikrinti.
<P>
Manau, kad tai labai ypatingas aukščiausiojo lygio susitikimas. Tai aukščiausiojo lygio susitikimas, kuriame dėmesys skiriamas ne politiniams šūkiams, o jau sukurtam pasitikėjimui. Tai gana trapu. Galėtume turėti daug naudos iš šių santykių, tačiau gali būti ir daug žalos.
<P>
Manau, kad šiuo aukščiausiojo lygio susitikimu bus užtikrintas ilgalaikis poveikis, nes mano nuomone, pasirinktos tinkamos sritys. Afrikos požiūriu žvelgiame į Afrikos politinį vaidmenį. Suteikėme daug paramos, kad Afrika būtų tokia, kokia yra šiandien, ir esame įsipareigoję savo parama stumti Afriką į priekį, neabejotinai skatindami Afriką perimti procesų šioje šalyje valdymą.
<SPEAKER ID="402" NAME="Olivier Chastel" LANGUAGE="FR">
Ponia pirmininke, ponios ir ponai, papildydamas tai, apie ką kalbėta Komisijoje, ir viską apibendrindamas, norėčiau jums pasakyti, kad Tripolyje vyksiančiu trečiuoju Europos Sąjungos ir Afrikos aukščiausiojo lygio susitikimu turi būti pristatyta svarbi politinpozicija, kuria siekiama ateinančiais metais pagilinti mūsų bendradarbiavimą su Afrika.
<P>
Tai susiję su geresniu bendradarbiavimu dėl dviem žemynams kilusių iššūkių, su geresniu jų bendro didelio potencialo siūlomų galimybių išnaudojimu ir su geresniu mūsų pozicijų koordinavimu tarptautiniu lygmeniu. Afrikos ir Europos vadovams pavyks atrasti gaires, rodančias jiems sektiną kelią. Šiose diskusijose išgirdome apie daugybę konkrečių gairių, kuriomis neabejotinai sugebėsime pasinaudoti. Palankiai vertintini visi, visų pirma parlamentarų pasisakymai.
<P>
Taip pat labai norėčiau atsakyti į vieną klausimą. Nemažai jūsų konkrečiai paminėjote ekonomikos partnerystės susitarimus, kurie, tiesa, yra opus klausimas, ir kurie buvo svarbi nesutarimų priežastis 2007 m. Lisabonoje vykusiame aukščiausiojo lygio susitikime. Turint omenyje tvirtą Afrikos nenorą sudaryti ekonomikos partnerystės susitarimus, tiesa, kad kai kurie veikėjai paprašpolitinio ženklo, rodančio, jog mes atsižvelgiame į Afrikos poziciją; kiti ragino laikytis daug aktyvesnio ir teigiamo požiūrio į mūsų pasiūlymų pobūdį.
<P>
Nuoširdžiai manome, kad, kiek tai susiję su šiuo klausimu, per aukščiausiojo lygio susitikimą bus geriausia bet kokiu atveju siekti susitarimo atnaujinti šias derybas.
<SPEAKER ID="403" NAME="Pirmininkė">
Diskusijos baigtos.
<P>
Balsavimas vyks per kitą papildomą mėnesinę sesiją gruodžio mėn.
<P>
Raštiški pareiškimai (Darbo tvarkos taisyklių 149 straipsnis)
<SPEAKER ID="404" NAME="Nuno Teixeira" AFFILIATION="PPE">
raštu. - (PT) Per 2007 m. Lisabonoje vykusį aukščiausiojo lygio susitikimą sukurtos Afrikos ir ES strateginės partnerystės pagrindu du žemynai sugebėjo nustatyti bendrus interesus ir strateginius tikslus, kuriais peržengiamos įprastos ES vystymosi politikos ribos. Nustatyti tikslai buvo įgyvendinami, priėmus Bendrą Afrikos ir ES strategiją ir 2008-2010 m. veiksmų planą, kuriame įtvirtintos aštuonios svarbiausios sritys: taika ir saugumas; demokratinis valdymas ir žmogaus teisės; prekyba, regioninintegracija ir infrastruktūra, Tūkstantmečio vystymosi tikslai, energija, klimato kaita, migracija, judumas ir užimtumas, mokslas, informacinvisuomenir erdvė. Libijos sostinėje Tripolyje vyksiančio trečiojo Afrikos ir ES aukščiausiojo lygio susitikimo pagrindintema - "investicijos, ekonomikos augimas ir darbo vietų kūrimas", siekiant nustatyti ilgalaikes bendras gaires šiose srityse, kartu išsaugant strategijoje "Europa 2020 " įtvirtintus prioritetus. Manau, kad tai proga Portugalijos prekybininkams užmegzti glaudesnius ryšius Afrikos rinkoje ir tai apimtų dalį jų komercinių tinklų, tačiau nepaisant visko, turi būti sprendžiami nesaugumo ir daugybės nusikaltimų, kuriuos įvykdo portugalų bendruomenė, visų pirma Madeiros bendruomenės gyventojai Pietų Afrikoje, klausimai. Todėl labai svarbu sustiprinti ir plėtoti konkretų ir koordinuotą bendradarbiavimą, ir kartu susieti jį su naujais tarptautinių santykių iššūkiais.

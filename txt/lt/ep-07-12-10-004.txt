<CHAPTER ID="004">
Parlamento sudėtis
<SPEAKER ID="009" NAME="Pirmininkas">
Parlamento nariai iš Rumunijos atstovaus savo šalies žmonių interesams Europos Parlamente. Kaip Europos Parlamento pirmininkas, linkiu naujiesiems mūsų kolegoms Parlamento nariams - daugelį jų jau pažįstame iš jų ankstesnio darbo - kuo didžiausios sėkmės per būsimus 18 jų įgaliojimo mėnesių.
<P>
Šia proga taip pat dar kartą dėkoju visiems Rumunijos parlamento nariams, kurie nuo 2005 m. rugsėjo mėn. buvo stebėtojai, o nuo šių metų sausio 1 d. - Europos Parlamento nariai. Dėkoju jums už nenuilstamą darbą ir įsipareigojimą Europos vienybei.
<P>
(Plojimai)
<P>
Dar kartą buvo perrinkta iš viso 13 pirmųjų EP narių, ir tikiuosi, kad jie padės savo naujiesiems kolegoms Parlamento nariams, kad jie labai greitai visiškai integruotųsi į Parlamento darbą bei kartu prisidėtų prie Europos suvienijimo projekto sėkmės savo rinkėjų labui.
<P>
Šių narių sąrašas paskelbtas šios dienos posėdžio protokole. Dar kartą šiltai sveikiname savo kolegas Parlamento narius iš Rumunijos.

<CHAPTER ID="006-18">
18. Cukraus pramonės restruktūrizavimas (balsavimas) 
<P>
- Pranešimas: K. Batzeli
<P>
- Prieš balsuojant dėl 8 pakeitimo:
<SPEAKER ID="133" NAME="Friedrich-Wilhelm Graefe zu Baringdorf" AFFILIATION="Verts/ALE">
(DE) Pone pirmininke, šis pasiūlymas yra susijęs ūkininkų investicijomis restruktūrizavimo fonde ir komitetas patvirtino tokį tekstą: "...50 % atitinkamos restruktūrizavimo paramos ...". Aš norėčiau pakeisti į 25 %. Dėl to buvo susitarta su kitomis frakcijomis ir tikiuosi, kad tai galima patvirtinti.
<P>
(Pakeitimas žodžiu buvo priimtas.)
<P>
- Prieš balsavimą dėl teisėkūros rezoliucijos:
<SPEAKER ID="135" NAME="Friedrich-Wilhelm Graefe zu Baringdorf" AFFILIATION="Verts/ALE">
(DE) Pone pirmininke, mūsų frakcijos vardu norėčiau paprašyti grąžinti klausimą svarstyti komitetui pagal Darbo tvarkos taisyklių 168 straipsnio 2 dalį. Priežastis yra ši - mes ką tik sutarėme dėl 25 % cukrinių runkelių investicijos restruktūrizavimo fonde, tačiau Komisija primygtinai reikalauja 10 %.
<P>
Naujausioje dokumento versijoje buvo nustatyta, kad valstybės narės gali viršyti šią ribą. Dabar to atsisakyta. Mes jau svarstėme, ar neturėtume prašyti grąžinti klausimą svarstyti komitetui, ir todėl sutikome su 10 %. Tačiau nebeturėtume taip daryti dar kartą! Vienintelmūsų galimyb- nes mes esame konsultavimosi procedūroje - pradėti diskusijas su Komisija ir Taryba, yra grąžinti pranešimą atgal ir derėtis su Komisija ir Taryba.
<SPEAKER ID="136" NAME="Neil Parish  " AFFILIATION="PPE-DE">
Žemės ūkio ir kaimo plėtros komiteto pirmininkas. - Pone pirmininke, nemanau, kad yra teisinga klausimą grąžinti komitetui. Manau, kad norime priimti sprendimą. Turime tęsti restruktūrizavimą, todėl nenorėčiau to grąžinti atgal komitetui, ir deja, prieštarauju tam, ką nori daryti W. Graefe zu Baringdorf.
<SPEAKER ID="137" NAME="Katerina Batzeli  " AFFILIATION="PSE">
pranešėja. - (EL) Pone pirmininke, nesutinku su F. W. Graefe zu Baringdorfo pasiūlymu. Norėčiau labai aiškiai pasakyti Parlamentui: mes ką tik balsavome dėl pasiūlymo, pagal kurį pirmą kartą visiems gamintojams mokama 260 EUR suma ir dar 25 EUR. Taigi bendra suma siekia apie 400 EUR.
<P>
Finansiniu požiūriu tai yra suderinta ir, manau, tai padės visam sektoriui bendrai.
<P>
(Prašymas grąžinti klausimą komitetui buvo atmestas.)

<CHAPTER ID="004">
Parlamento sudėtis
<SPEAKER ID="013" NAME="Pirmininkas">
Ernst Strasser pateikpareiškimą dėl atsistatydinimo iš Europos Parlamento nario pareigų nuo 2011 m. kovo 24 d. Vadovaudamasis Darbo tvarkos taisyklių 4 straipsnio 1 ir 3 dalimis, Parlamentas jo atsistatydinimą užregistravo ir patvirtino, kad nuo pirmiau minėtos datos jo darbo vieta laisva. Hella Ranner pateikpareiškimą dėl atsistatydinimo iš Europos Parlamento narės pareigų nuo 2011 balandžio 1 d. Vadovaudamasis Darbo tvarkos taisyklių 4 straipsnio 1 ir 3 dalimis, Parlamentas jos atsistatydinimą užregistravo ir patvirtino, kad nuo pirmiau minėtos datos jos darbo vieta laisva. Kompetentingos Austrijos valdžios institucijos mane informavo, kad Ernstą Strasserį nuo 2011 m. kovo 31 d. pakeis Hubert Pirker. Norėčiau pasveikinti mūsų naująjį narį ir priminti nariams, kad, remiantis Darbo tvarkos taisyklių 3 straipsnio 2 dalimi, kol bus patikrinti Huberto Pirkerio įgaliojimai arba kol bus priimtas sprendimas dėl ginčo, jis dalyvaus Parlamento ir jo valdymo organų posėdžiuose ir naudosis visomis jam priklausančiomis teisėmis, su sąlyga, kad prieš tai pasirašys rašytinį pareiškimą, kad neina jokių pareigų, nesuderinamų su Europos Parlamento nario mandatu.
<SPEAKER ID="014" NAME="Barry Madlener" AFFILIATION="NI">
(NL) Pone pirmininke, norėčiau iškelti klausimą dėl darbo tvarkos, susijusį su E. Strasseriu ir kitu EP nariu, kuris paliko Parlamentą dėl korupcijos: norėčiau paklausti, ar jūs, pone pirmininke, ketinate paieškoti galimybės nutraukti jų sumažinto atlyginimo mokėjimą, nes būtų pikta, jei asmeniui, įsivėlusiam į korupciją, išeinant būtų mokamas sumažintas atlyginimas. Ar galėtumėte tai apsvarstyti?
<SPEAKER ID="015" NAME="Pirmininkas">
Atsakysime į šį klausimą vėliau, kadangi nebuvau jam pasirengęs.
<SPEAKER ID="016" NAME="Antonio Masip Hidalgo" AFFILIATION="S&amp;D">
(ES) Pone pirmininke, dėl darbo tvarkos: jūs anksčiau kalbėjote apie prašymą viso Parlamento vardu, kad Jungtinių Amerikos Valstijų valstija vietoj mirties bausmės tam tikram asmeniui taikytų įkalinimo iki gyvos galvos bausmę.
<P>
Norėčiau paprašyti, kad, jei jau iš tikrųjų prašome sušvelninti šią bausmę, nesakytume "įkalinimo iki gyvos galvos bausmė", ypač atsižvelgiant į tai, ką įkalinimas iki gyvos galvos reiškia Jungtinėse Amerikos Valstijose. Manau, tai reikėtų išreikšti kaip mirties bausmės pakeitimą "kita proporcinga bausme".
<SPEAKER ID="017" NAME="Pirmininkas">
Ačiū. Tam neabejotinai reikia atskiros ir išsamios diskusijos. Rasti sprendimą šiai problemai tikrai nėra paprasta.
<P>
Kitas mano pranešimas - kompetentingos Austrijos valdžios institucijos mane informavo, kad Hellą Ranner nuo 2011 m. balandžio 1 d. pakeis Heinz Becker. Norėčiau pasveikinti mūsų naująjį narį ir priminti nariams, kad, remiantis Darbo tvarkos taisyklių 3 straipsnio 2 dalimi, kol bus patikrinti Heinzo Beckerio įgaliojimai arba kol bus priimtas sprendimas dėl ginčo, jis dalyvaus Parlamento ir jo valdymo organų posėdžiuose ir naudosis visomis jam priklausančiomis teisėmis, su sąlyga, kad prieš tai pasirašys rašytinį pareiškimą, kad jis neina jokių pareigų, nesuderinamų su Europos Parlamento nario mandatu.

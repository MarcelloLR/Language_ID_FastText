<CHAPTER ID="006-06">
6. Geresnės nėščių ir neseniai pagimdžiusių arba maitinančių krūtimi darbuotojų saugos ir sveikatos užtikrinimas (
<SPEAKER ID="175" NAME="Edite Estrela" LANGUAGE="PT">
Gerb. pirmininke, norėčiau paprašyti tarnybų atsižvelgti į tai, kad yra pateikta autentiška pakeitimų versiją portugalų kalba.
<P>
Antra, norėčiau paprašyti pakeisti balsavimo tvarką ir siekiant nuoseklumo iš pradžių balsuoti už 43 komiteto pakeitimą, o paskui - už 83 pakeitimą.
<P>
Galiausiai, norėčiau pažymėti, kad direktyva, kurią ketiname pakeisti, buvo priimta prieš 17 metų ir yra pasenusi. Persvarstyta direktyva neįsigalios iki kitos Parlamento kadencijos pabaigos. Taigi, mes priima teisės aktą ateičiai, o ne dabarčiai.
<P>
Šį teisės aktą priimame siekdami mūsų piliečių gerovės, taigi, suteikiame jiems daugiau priežasčių dalyvauti birželio mėn. vyksiančiuose rinkimuose.
<P>
Todėl baigdama norėčiau paprašyti kolegų EP narių pritarti mano pranešimui.
<SPEAKER ID="176" NAME="Astrid Lulling">
PPE-DE frakcijos vardu. - (FR) Gerb. pirmininke, yra pateikti 89 pakeitimai šiam pranešimui. Tai labai painu ir vyksiantis balsavimas neleis mums surengti tikrai objektyvių diskusijų su Taryba ir Komisija. Šie 89 pakeitimai visiškai nesiderina vienas su kitu. Siūlau grąžinti šį pranešimą komitetui svarstyti, nes, kaip minėjo E. Estela, mes turime tam daug laiko.
<P>
(Garsūs plojimai)
<SPEAKER ID="177" NAME="Pirmininkė">
A. Lullig, gal galėtumėte man pasakyti, ar šį prašymą išsakėte savo frakcijos vardu?
<SPEAKER ID="178" NAME="Astrid Lulling">
PPE-DE frakcijos vardu. - Taip, gerb. pirmininke, aš niekada nesakau nieko ne savo frakcijos vardu!
<P>
(Juokas ir plojimai)
<SPEAKER ID="179" NAME="Edite Estrela" AFFILIATION="PSE">
(PT) Gerb. pirmininke, nėra prasmės grąžinti šio pranešimo arba pasiūlymo komitetui svarstyti, nes jis buvo apsvarstytas su visomis frakcijomis. Jį turbūt parems dauguma Parlamento narių. Jis taip pat buvo apsvarstytas su Taryba ir Komisija.
<P>
Akivaizdu, kad žmonių nuomonės skiriasi. Deja, mes žinome, kad Taryba, pirmininkaujant Čekijai, laikėsi labai konservatyvaus požiūrio į lyčių lygybės skatinimą.
<P>
Todėl raginu Parlamentą balsuoti už pasiūlymus ir pritarti mano pranešimui, nes jis suteiks daugiau priežasčių piliečiams dalyvauti Europos rinkimuose.

<CHAPTER ID="012">
Europos kosmoso politika: Europa ir kosmosas (diskusijos) 
<SPEAKER ID="228" NAME="Pirmininkas">
Kitas klausimas - diskusija dėl:
<P>
žodinio klausimo (B6-0482/2008), kurį pateikPierre Pribetich Pramonės, mokslinių tyrimų ir energetikos komiteto vardu Tarybai dėl Europos kosmoso politikos: Kaip panaudoti kosmoso teikiamas galimybes Žemėje? , ir
<P>
žodinio klausimo (B6-0483/2008), kurį pateikPierre Pribetich Pramonės, mokslinių tyrimų ir energetikos komiteto vardu Komisijai dėl Europos kosmoso politikos: Kaip panaudoti kosmoso teikiamas galimybes Žemėje?.
<P>
Esu Tulūzos gyventojas, džiaugiuosi, kad galiu pirmininkauti šiai diskusijai.
<SPEAKER ID="229" NAME="Pierre Pribetich">
pranešėjas. - (FR) Gerb. pirmininke, pirmininko pavaduotojau, ministre, "seniai laikas vėl uždegti žvaigždes".
<P>
Norėjau pradėti savo pasisakymą šia eilute iš Guillaumo Apollinairo poemos, kad pabrėžčiau, kaip Europos Parlamentui svarbu atnaujinti savo kosmoso politiką.
<P>
Daugiau nei trisdešimt metų Europos Sąjunga ir jos valstybės narės veikkartu finansuodamos, rengdamos ir vystydamos kosmoso politiką. Deja, ši politika palaipsniui netenka savo švytėjimo ir spindėjimo.
<P>
Iš tikrųjų 2003 m. EB ir EKEA pagrindų susitarimu buvo sukurti Europos kosmoso politikos pagrindai. Taip pat tiesa tai, kad 2007 m. gegužės 22 d. "Kosmoso taryba" atitiko politinį šio pagrindų susitarimo tęstinumą. Tačiau šios žvaigždės skleidžiama šviesa vis dar nepakankama. Dėl Europos nepriklausomybės, vaidmens tarptautinėje arenoje, saugumo ir klestėjimo visi susivienija, kad šią svarbią politiką padarytų neprilygstamu koziriu pramoninei politikai, pagal kurią tiek kuriamos darbo vietos, tiek ir skatinamas augimas. Ambicinga politika skirta kultūrinei, ekonominei ir mokslinei įtakai, kuri didinama tarptautinėje arenoje ir kuri yra svarbiausia priemonvisuomenei, siekiančiai įgyti žinių, kurių mes trokštame įgyti.
<P>
Būdamas instituciniame Sąjungos trikampyje ir siekdamas užtikrinti, kad jis nepavirstų į Bermudų trikampį, Europos Parlamentas Europos piliečių vardu turi suvaidinti svarbų ir didesnį vaidmenį rengiant ir apibrėžiant šią politiką.
<P>
Seniai laikas vėl uždegti žvaigždes. 2008 m. rugsėjo 26 d. Taryba dalyvavo šiame veiksme. Todėl mes norime pateikti savo pastabą dėl šios politikos. Žinoma, dabartinis kreipimasis Pramonės, mokslinių tyrimų ir energetikos komiteto vardu pateikiamas ta pačia dvasia. Norint laikytis tinkamo kurso, mano manymu, būtina prisiminti pagrindinius šios kosmoso politikos kūrimo elementus.
<P>
Pirma, klausimas dėl biudžeto. Žiūrėdami iš šio taško į priekį mes raginame sukurti konkrečią biudžeto eilutę, kad būtų atspindėtas ir pademonstruotas mūsų atsidavimas Europos kosmoso politikai.
<P>
Kosmoso pramonės šakoms reikia pakankamos visuomenės paramos, kad būtų galima padidinti jų mokslinių tyrimų ir taikomosios veiklos pajėgumus ir, paprasčiausiai kalbant, likti pelningoms. Tarptautinkonkurencija yra atkakli ir nuožmi.
<P>
Nors Jungtinės Valstijos, Rusija, Japonija ir net Indija pastebimai didina savo kosmoso pramonei skirtą biudžetą ir didina valstybinių užsakymų skaičių, mes, europiečiai, vis dar ieškome tinkamo finansavimo savo ambicingiems tikslams pasiekti, kaip kiti ieško prarasto laiko.
<P>
Taigi, kokių iniciatyvų gali imtis Komisija, siekdama padidinti indėlį į Europos kosmoso sektorių ir būti ne tik dalyve, bet ir labai svarbia dalyve, reaguojančia į šią didėjančią globalią paklausą visas kosmoso politikos aspektais nuo pradžios iki galo?
<P>
Kitas klausimas yra klausimas dėl strateginių pasiūlymų tiems pritaikymo būdams, kurie, viena vertus, yra susiję su GALILEO ir EGNOS, ir, kita vertus, su GMES, siekiant per valdymo prizmę sukurti veiksmingą struktūrą, formuojančią aiškų didesnio efektyvumo valdymą visose Europos kosmoso programose.
<P>
Paskutinis klausimas - kosmoso panaudojimas. Kokia mūsų Europos kosmoso politikos ilgalaikvizija ir kuriems galams ji yra? Ėmimasis ilgų nuotolių kosmoso užkariavimo yra projektas keliems dešimtmečiams ir jam reikia tiek ilgalaikės vizijos, tiek ir ambicijų.
<P>
Šiame etape aš girdžiu prezidento D. Kenedžio pasakytos kalbos, kurioje Amerikos žmonių dėmesys sutelkiamas į naują neperkirstą ribą, atgarsį. Palaimintas 1969 m. liepos 21 d. šis žingsnis mūsų civilizacijos istorijoje, be abejo, buvo nuostabiausias pažangos katalizatorius visoms su kosmosu susijusioms ir netgi įprastinėms pramonės šakoms.
<P>
Duokite mums ilgalaikę viziją šiame tautų koncerte. Šiuo momentu mes galime suvokti, kad esame prie ilgos kelionės gairės. Europa yra kryžkelėje kosmoso politikos atžvilgiu. Kosmosas nuo šiol turės daugiau savo veiklos ir pritaikymo sferų. Nuo mokslinės iki gynybinės veiklos kosmosas apima tokius gausius ir įvairius veiklos sektorius kaip aplinkos apsauga arba MVĮ plėtra.
<P>
Priartėkime prie vartotojų ir padidinkime surinktų duomenų atsparumą ir kokybę. Tapkime lyderiais kosmoso rinkoje. Mūsų pareiga, kurią turime atlikti būsimoms kartoms, yra stiprinti Europos kosmoso politiką ir priimti gyvybiškai svarbius sprendimus, kad būtų galima iškelti į orbitą avangardišką ir ultramodernią Europą, tinkamą gyventi vėlesnėms kartoms.
<P>
Kosmosas yra mūsų nauja siena. Guli atverta didžiulistorijos knyga su svaiginančia daugybe neprirašytų puslapių. Europa turi ne tik suvaidinti savo vaidmenį joje, bet ir būti pagrindine veikėja. Todėl seniai laikas vėl uždegti žvaigždes.
<SPEAKER ID="230" NAME="Jean-Pierre Jouyet" LANGUAGE="FR">
Gerb. pirmininke, Komisijos pirmininko pavaduotojau G. Verheugenai, gerbiamieji Parlamento nariai, jūsų, P. Pribetichai, pasisakymas, pateikiami klausimai yra ypač vietoje, o atsižvelgiant į pakilimą, kuriuo jūs pateikėte ir palaikėte juos, jūsų pasisakymą bus ypač sunku sekti.
<P>
Kosmosas tapo, kaip jūs nurodėte, visoms Europos šalims svarbia priemone. Šios misijos padeda mums įgyti žinių, ar tai būtų susiję su žemės stebėjimu, okeanografija ar meteorologija. Kosmosas taip pat derinasi su mūsų ekonomikų augimu per palydovines telekomunikacijas ir navigaciją. Jis tampa, vis dar pavieniais atvejais, neatskiriama šiuolaikinio gyvenimo priemone.
<P>
Be to, kosmosas yra priemonė, kaip jūs sakėte, kuri leidžia Europai susitelkti apie bendrą siekį ir kurti europinę tapatybę. Todėl būtent šia dvasia praėjusį liepos mėn. pirmininkaujanti Prancūzija kartu su Valérie Pécresse organizavo pirmą neoficialų Europos kosmoso reikalų ministrų susitikimą Kourou, kuris, kaip jūs žinote, yra Europos kosminis uostas. Aš žinau, kad šiame renginyje Europos Parlamentui atstovavo C. Rovsing, ir dėkoju jam už tai.
<P>
Šis susitikimas sudarsąlygas mums išdėstyti bendrą Europos viziją kosmoso srityje, kuri formuojama apimant tris pagrindines Europos kosmoso politikos veikėjas: Europos Sąjungą, Europos kosmoso agentūrą ir valstybes nares - nors ir pripažįstant didėjančią Sąjungos atsakomybę. Kartu šios veikėjos padarys Europą viena iš svarbiausių kosminių valstybių tarptautinėje arenoje - tuo mes esame tikri.
<P>
Kad galėtume formuoti Europos kosmoso politiką visų europiečių labui, visų pirma mums reikia visoms Sąjungos valstybėms narėms užtikrinti atvirą ir vienodą priėjimą prie privalumų, kuriuos teikia veikla kosmoso srityje. Antra, mes turime stiprinti kosmoso sektoriuje turimus koordinavimo mechanizmus, didinti Europos kompetenciją ir investicijas, finansuojamas tiek iš Bendrijos, tiek ir tarpvyriausybinių ir nacionalinių šaltinių. Pagaliau būtina gerinti civilinių ir gynybinių kosmoso programų dermę.
<P>
Todėl Sąjunga, Europos kosmoso agentūra ir valstybės narės užtikrins, kad mes turėtume naudos iš išėjimo į kosmosą, kuris būtų savarankiškas, perspektyvus ir vykdomas pačia geriausia kaina, kurios reikia mūsų didžiausiems partneriams. Žinoma, tam reikia didinti Europos Sąjungos vaidmenį Europos kosmoso politikos srityje.
<P>
Būtent Sąjunga turi vienyti kosmoso taikomųjų technologijų paklausą, kritiškai įvertinti vartotojų reikalavimus, nustatyti prioritetus ir pasirūpinti paslaugų tęstinumu. Be to, Sąjungos lygmeniu turime sukurtas priemones ir Bendrijos finansines schemas, kad galėtume atsižvelgti į kosmoso sektoriaus ypatybes, visų pirma atsižvelgdami į būsimas finansines perspektyvas.
<P>
Kosmoso taryba, kuri posėdžiavo rugsėjo 26 d., suteikgalimybę pasiųsti į orbitą, jei tik drįsčiau pasakyti, ir patvirtinti dviejų pavyzdinių programų, t. y. GALILEO EGNOS ir GMES, svarbą. Dėl GALILEO EGNOS Europos Sąjunga gali sveikinti save su tuo, kad pasirašnemažai bendradarbiavimo susitarimų su tokiomis šalimis kaip Jungtinės Valstijos, Kinija, Izraelis, Pietų Korėja, Ukraina ir Marokas.
<P>
Ta pati rugsėjo 26 d. taryba pabrėžė, kad svarbu stiprinti Komisijos, Europos kosmoso agentūros ir valstybių narių veiklos koordinavimą mokslinių tyrimų ir technologinės plėtros, ypač palydovinės navigacijos sistemų, srityje.
<P>
Dėl GMES programos tikimasi, kad būsimos gruodžio 1 ir 2 d. tarybos nustatys taikomus principus ir Sąjungos, ir valstybių narių partnerystės sąlygas ir išdėstys teisėkūros pasiūlymus, kuriais programa taps oficiali iki 2009 m. pabaigos. Jau galiu informuoti jus, kad Taryba mano, kad norint, jog ši programa būtų plėtojama sėkmingai, turi būti remiamasi visuomenės gerove pagrįstu požiūriu. Be to, taip pat turi būti nedelsiant įgyvendinta duomenų politika.
<P>
Taip pat turi būti nustatyti keturi prioritetai, kuriais rėmėsi P. Pribetich. Pirmasis susijęs su kosmosu ir klimato kaita, nes kosmoso taikomųjų technologijų indėlis šioje sferoje yra unikalus. Antrasis - kosmoso veiklos indėlis į Lisabonos strategiją. Trečiasis apima kosmosą ir saugumą ta prasme, kad reikia stebėti ir sekti Europos kosmoso infrastruktūras ir kosmines šiukšles Europos lygmeniu. Ketvirtuoju prioritetu lieka kosmoso tyrimas. Tai yra politinir planetinpolitika. Todėl Europa turėtų veikti pasaulinio masto programos pagrindu.
<P>
Šiuo atžvilgiu Europa turi formuoti bendrą viziją ir kurti perspektyvinį strateginį planą, taip pat turi vesti būtiną politinį dialogą su kitomis valstybėmis išplėstos tarptautinio bendradarbiavimo struktūros ribose ir dėl to Taryba yra labai patenkinta, kad Komisija paskelbė, jog 2009 m. organizuos aukšto lygio politinę konferenciją ilgalaikės pasaulinės kosminės erdvės tyrinėjimo vizijos klausimais.
<P>
Taigi, gerb. pirmininke, ponios ir ponai, ši atnaujinta Europos kosmoso politikos vizija rodo naują įsipareigojimą iš valstybių narių pusės, t. y. įsipareigojimą, kuris neturinčios precedento Europos ambicijos labui, aš tuo neabejoju, nuskambės visame jūsų Parlamente.
<SPEAKER ID="231" NAME="Günter Verheugen" LANGUAGE="DE">
Gerb. pirmininke, Tarybos pirmininke, ponios ir ponai, esu dėkingas P. Pribetichui, kad suteikman galimybę pradėti pasisakymą labai techniniu klausimu eilute iš mano labai mėgstamo prancūzų poeto Guillaumo Apollinairo poemos: "Seniai laikas vėl uždegti žvaigždes." Manau, kad pirmininkaujanti Prancūzija jau ėmėsi svarbių priemonių siekiant suteikti Europos kosmoso politikai svarbą, kurios ji tikrai nusipelno.
<P>
Pastaraisiais metais mes padarėme didelę pažangą ir pirmą kartą turime tokią Europos kosmoso politiką, kokios niekada neturėjome anksčiau. Mes turime bendros Europos politikos sistemą, kurioje Komisija vaidina koordinavimo vaidmenį. Mes pasiekėme aukšto lygio sutarimą dėl kosmoso strateginės, aplinkosauginės ir ekonominės svarbos Europai. Niekas tam neprieštarauja. Ypač norėčiau išskirti Europos kosmoso tarybos susitikimą, kuris vyko liepos mėn. pabaigoje Prancūzijos Gvianoje esančiame Kourou kosmoso centre, kuriame pirmą kartą išaiškėjo, kad Europa yra pasirengusi naujam skrydžiui į kosmosą.
<P>
Be to, mes sugebėjome pademonstruoti, kad Europos kosmoso pramonyra labai konkurencinga. Kai lyginame pinigus, kuriuos Europa gali išleisti veiklai kosmoso srityje, su pinigais, kuriuos, pvz., išleidžia mūsų draugai amerikiečiai, mes esame geroje padėtyje. Europa pirmauja palydovinių technologijų ir raketų nešėjų technologijų srityse. Mes turime geriausias pasaulyje raketų nešėjų sistemas. Kourou mes turime tokią infrastruktūrą, kokios pasaulyje niekur nerasime. Mūsų indėlis į Tarptautinę kosminę stotį kosminės laboratorijos forma rodo aukštą Europos kosminių technologijų lygį. Be to, labai džiaugiuosi, kad EKA surengdaug sėkmingų mokslinių tyrimų ekspedicijų mūsų saulės sistemos ribose, kurių kitos šalys nesugebėjo atlikti.
<P>
Mes, europiečiai, visiškai neturime priežasčių slėptis už kitų. Europos Komisijos ir EKA bendradarbiavimas yra puikus, o darbo pasidalijimas vyksta sklandžiai. Šio vaisingo bendradarbiavimo kontekste nėra nmažiausio pagrindo manyti, kad reikia keisti struktūras.
<P>
Tačiau yra problemų, kurias vis dar turime spręsti. Mes, europiečiai, neturime nepriklausomos galimybės naudotis kosmosu. Mes negalime siųsti žmonių į kosmosą arba sugrąžinti juos atgal. Mes turime nuspręsti, ar perspektyvoje norime, ar nenorime tapti nepriklausomi. Nenoriu slėpti savo nuomonės nuo jūsų. Europai reikia nepriklausomų ir saugių išėjimo į kosmosą priemonių. Be to, mes turime pagalvoti, kokią formą turėtų įgyti kitos svarbios saulės sistemos tyrinėjimo misijos. Mano nuomone, kitos didelio masto misijos gali būti laikomos tik kaip užduotys, atliekamos visos žmonijos vardu. Mes turėtume vengti visų rūšių nacionalinių arba regioninių varžybų. Bet kuriuo atveju mūsų politikos tikslas - pasiekti kuo aukštesnį bendradarbiavimo lygį. Tai bus konferencijos, apie kurią ką tik kalbėjo Jean-Pierre Jouyet ir kurią kitais metais organizuoja Komisija, tema.
<P>
Siekdami užtikrinti, kad tai būtų aišku visiems, norime apsvarstyti, kokia bus kita svarbi misija, kuri išeis už visiškai techninio kosminių technologijų pritaikymo ribų. Kokia bus kita didelio masto misija, kitas svarbus tikslas, kuris patenkins žmonių potraukį tyrinėti kosmosą? Kosminės technologijos yra būtinai reikalingos mūsų civilizacijai, visuomenei ir ekonomikai. Jums tik reikia pagalvoti apie visas mūsų ryšių technologijas arba finansų rinkas, kurios iš viso negali funkcionuoti be palydovų.
<P>
Būtų teisinga, kad šioje politikoje atsirastų saugumo aspektas. Mes nesiekiame nepaisyti to. Mes sugebėjome pradėti reguliarų ir struktūriškai apibrėžtą Tarybos ir Komisijos dialogą, kuriame dalyvauja Europos gynybos agentūra ir ES palydovų centras. Šiuo dialogu siekiama pagerinti civilinės, saugumo ir su gynyba susijusios veiklos kosmoso srityje koordinavimą.
<P>
Žiūrint iš aplinkos apsaugos perspektyvos šiuo metu kuriama GMES (Pasaulinaplinkos ir saugumo stebėjimo sistema) sistema yra Europos reakcija į pasaulinę aplinkosauginę krizę. Ši sistema pateiks mums reikiamus duomenis ir informaciją, kad įvykus nelaimei galėtume veikti ir reaguoti įžvalgiai. Žinoma, mūsų geriausi projektai - GMES ir GALILEO - reikšmingai prisideda prie Lisabonos strategijos įgyvendinimo užtikrindami, kad Europoje būtų tvirtas pramoninis ir technologinis pagrindas kosminiams pritaikymams.
<P>
O dėl GMES esu labai patenkintas galėdamas pasakyti jums, kad tik prieš kelias dienas Komisija mano pasiūlymu priėmkomunikatą, susijusį su finansavimo organizavimu ir su bendradarbiavimo su GMES klausimais. Konkurencingumo taryba nuspręs per kelias dienas. Reikia pripažinti, kad GMES yra teisingame kelyje. Pirmieji parodomieji projektai pradėti ir, mano supratimu, sugebėsime laikytis grafiko. Mes visiškai sutinkame su EKA dėl GMES kosminės infrastruktūros. EKA jau padardidelę pažangą kurdama Europos palydovus, kurių reikia šiai sistemai. Taigi, perspektyvos geros.
<P>
Tačiau vis dar reikia išspręsti vieną problemą. Bendrijos biudžete numatytas mokslinių tyrimų finansavimas tik GMES. Mes neturime veiklos fondų. Kitais metais mums pirmą kartą reikės nedidelės sumos veiklai finansuoti ir tai jau buvo išsiaiškinta su biudžeto valdymo institucija. Tačiau mums reikia ilgalaikio sprendimo, nes aišku, kad GMES nebus sistema, kuri finansuosis pati. Ji duos pajamų, bet pajamos niekada nepadengs išlaidų. GMES yra Europos infrastruktūros projektas ir kalbama apie tai, kaip mums reikėtų žiūrėti į jį siekiant užtikrinti, jog atsirastų galimybpasinaudoti ilgalaikiu finansavimu.
<P>
Kitais metais parengsime tikslų būsimo GMES iniciatyvos įgyvendinimo tvarkaraštį ir veiksmų planą. 2009 m. Komisija pateiks pasiūlymą dėl pirminio GMES dislokavimo 2011 m. remdamasi išsamiu poveikio vertinimu bei sąnaudų ir naudos analize.
<P>
GALILEO jau buvo svarstomas. Čia tik noriu pasakyti, kad dėl veiksmingo institucijų bendradarbiavimo dabar GALILEO ir EGNOS programos turi tvirtą teisinį pagrindą ir gali būti pradėtos įgyvendinti. GALILEO ir EGNOS įgyvendinimas taip pat sudaro plano dalį, bet, žinoma, mums reikia išsiaiškinti, ar pramontaip pat gali įvykdyti GNSS reglamente pateikiamą reikalavimą užbaigti GALILEO sistemą iki 2013 m. Tai išaiškės per konkurso procedūrą.
<P>
Norėčiau paraginti Europos kosmoso pramonę pasinaudoti didele GALILEO teikiama galimybe kuo glaudžiau bendradarbiauti su mumis ir mobilizuoti visus savo išteklius. Mums GALILEO yra vienas iš svarbiausių, jeigu ne svarbiausias pramonės politikos projektas. Todėl mes turime užtikrinti, kad jis vyktų sklandžiai.
<P>
Tai apima rezoliucijoje keliamus klausimus, pvz., konkurencijos klausimus, kurie kyla dėl tarptautinio verslo praktikos ir viešųjų pirkimų rinkų. Reikia pripažinti, kad viešųjų pirkimų praktikai kosmoso pramonėje turi įtakos nevienodi tarptautiniai reglamentai. Šios praktikos skiriasi priklausomai nuo to, ar perkamos paslaugos ar prekės, bet visų pirma priklauso nuo to, kurios šalys pasirašatitinkamus susitarimus. Teisių suteikimo atlikti GALILEO dislokavimo etapo sutartyje numatytus darbus proceso metu Komisija griežtai taikabipusiškumo principą. Todėl tikimės, kad suteiks stimulą deryboms su trečiosiomis šalimis dėl savitarpiško rinkų atvėrimo.
<P>
Vienas klausimas - ir aš labai dėkingas, kad Parlamentas atsižvelgį jį - yra mažų ir vidutinių įmonių įtraukimo į Europos kosmoso veiklą klausimas. Man tai labai svarbu, nes kosmoso pramonėje yra tik keli didelio masto Europos dalyviai, tik vos kelios Europos šalys, kurios iš tikrųjų gali dalyvauti. Tačiau daugelis kitų įneša savo indėlį. Todėl labai džiaugiuosi galėdamas matyti, kad daugelyje valstybių narių, ypač naujosiose valstybėse narėse, kosmoso technologijų specialistus vis dažniau ugdo mažos ir vidutinės įmonės, kurios dažnai teikia nepaprastai sudėtingus ir labai pažangius produktus ir paslaugas. Todėl mums svarbu užtikrinti, kad mažoms ir vidutinėms įmonėms būtų perduodama atitinkama užsakymų dalis pagrindiniuose projektuose. Šis santykis nustatytas 40 % dydžio ir Komisija darys viską, kas nuo jos priklauso, kad užtikrintų, jog būtų laikomasi šio santykio.
<P>
Tai ne vien tik ekonominis klausimas, bet ir politinis, nes suteiks galimybę mums užtikrinti, kad Europos kosminveikla nebūtų laikoma tik kelių didelių Europos šalių privilegija, bet suvokiama kaip tokia veikla, kurioje dalyvauja ir gali turėti naudos visos dvidešimt septynios šalys.
<SPEAKER ID="232" NAME="Etelka Barsi-Pataky">
PPE-DE frakcijos vardu. - (HU) Ačiū už suteiktą žodį, gerb. pirmininke. Mūsų parlamentinės diskusijos pavadinimas yra "Kaip panaudoti kosmoso teikiamas galimybes Žemėje?". Ponios ir ponai, vidutinis Europos pilietis pasinaudoja 50 palydovų per dieną. Kosmoso panaudojimas visiškai nepastebimai tampa kasdieninio gyvenimo dalimi. Klausimas toks: ar Europa gali padėti šiam procesui ir aktyviai panaudoti kosmosą?
<P>
Kelios pastabos. Kosmosas yra mūsų bendras ir visuotinis turtas. Todėl tarptautinis bendradarbiavimas turi milžinišką reikšmę Europai. Tačiau Europa galėtų dalyvauti prasmingai tik tuo atveju, jeigu būtų įtvirtinusi savo savarankiškumą politinėje, technologinėje ir veiklos srityje. Taigi, tai aktualu Parlamentui.
<P>
Pasaulinės finansų ir jau iš dalies ekonominės krizės kontekste dabar galime aiškiai matyti, kad naujausių technologijų iniciatyvos, pvz., kosmoso panaudojimas, suteikia papildomą didelį pranašumą mūsų konkurencingumui.
<P>
Be to, įvertindami iššūkius, su kuriais susiduriame, ir su jais susijusius uždavinius vis labiau pasikliaujame kosminėmis technologijomis, pvz., kad galėtume suprasti arba stebėti klimato kaitą arba užtikrinti saugumą, užkirsti kelią dažnoms katastrofoms arba teikti vis įvairesnes ryšių ir navigacijos paslaugas.
<P>
Taigi, čia sprendžiame strateginius klausimus. Europos Parlamentas nori vaidinti svarbų vaidmenį šiame procese pirmiausia skatindamas struktūriškai apibrėžtą ES ir vyriausybinių institucijų dialogą. Mano nuomone, tai suteiks visoms valstybėms narėms galimybę dalyvauti ir įgyti atvirą ir sąžiningą priėjimą.
<P>
GALILEO, mūsų bendras Europos projektas, buvo pradininkas daugeliu atžvilgių. Paminėsiu vos keletą: jame nustatomas veikiantis GALILEO tarpinstitucinės grupės modelis, siekiant glaudesnio bendradarbiavimo, o didesnių projektų atveju sugebėjome užtikrinti bendrą finansavimą, įtrauktą į Bendrijos biudžetą. Tačiau tai tik pradžia. GALILEO programa, kaip minėjo Komisijos narys G. Verheugenas, užtikrino MVĮ dalyvavimą, nes mes jau žinome, kad nuo pagrindinės įmonės atsiskyrusios antrinės įmonės yra kaip tik tos, kurios geriausiai sugeba atlikti didelius dalykus modernių technologijų pasaulyje.
<P>
Europos liaudies partija ir Europos demokratai pateikbegalę siūlymų, iš dalies susijusių su mūsų pramonės politika, kurios srityje mes vis dar turime daug nuveikti siekiant įveikti atsilikimą. Be to, mes turime didinti savo vaidmenį mokslinių tyrimų ir plėtros srityje. Šios kompetencijos taip pat yra būtinos gynybos ir saugumo politikai. Tokiu būdu Europos kosmoso politika taps Europos identiteto dalimi. Ačiū už suteiktą žodį.
<SPEAKER ID="233" NAME="Silvia-Adriana Ţicău  " AFFILIATION="PSE">
PSE frakcijos vardu. - (RO) Palydovinės navigacijos sistemos ir palydoviniai telekomunikacijų tinklai, paslaugos ir pritaikymai yra priemonės, į kurias Europos Sąjungai reikia investuoti.
<P>
Moksliniai tyrimai yra vienas iš pagrindinių ramsčių, į kuriuos remiasi Lisabonos strategija. GALILEO programa yra vienas iš prioritetinių Europos mokslinių tyrimų projektų, atsižvelgiant į jo galimą panaudojimą eismo valdymui, klimato kaitos poveikio stebėjimui ir įsikišimui į situacijas, susijusias su skubiais atvejais ir gaivalinėmis nelaimėmis.
<P>
Praėjusiais metais Europos Parlamentui, kartu su Komisija ir Taryba, pavyko nustatyti finansavimo šaltinius GALILEO projektui, kuris buvo laikomas vienu iš strateginių Sąjungos projektų. Norėčiau pabrėžti kosmoso pramonės politikos svarbą.
<P>
Be to, norėčiau priminti jums, kad reglamentu dėl GALILEO nustatoma gairMVĮ įtraukimui į Europos kosmoso pramonės politiką. Europai laikas kurti bendrą kosmoso tyrimo viziją ir strateginį planavimą.
<SPEAKER ID="234" NAME="Anne Laperrouze" LANGUAGE="FR">
Gerb. pirmininke, Komisijos nary, ponios ir ponai, atrodo, kad mes visi čia sutariame dėl to, kad kosmoso politika tampa svarbia mūsų visuomenės ateities dalimi.
<P>
Mes galėtume apibendrinti tris svarbias kryptis: saugumo ir gynybos, apsaugos nuo aplinkosauginių krizių ir naujų paslaugų teikimo žmonių veiklai.
<P>
Taip, ponios ir ponai, mes, europiečiai, turime pripažinti, kad kosmosas įgyja strateginę gynybinę svarbą. Aš žinau, kad kai kurie mano kolegos nariai tuo abejoja. Taip, perspektyvoje turi būti užtikrintas planetos stebėjimas, kad būtų galima tirti jos lėtus ir dinamiškus pokyčius ir visų pirma tuos, kuriuos lemia žmonių veiksmai, turintys poveikį klimato kaitai, gamtiniams ištekliams ir biologinei įvairovei.
<P>
Tuo pat metu daugybei viešosios politikos grupių ir ekonominės veiklos sektorių reikia informacijos ir prognozių, gaunamų iš kosmose dislokuotų stebėjimo sistemų. Tai visų pirma yra Europos GMES reikšmpasaulio GEO procese. Taip, kosmoso politika turi vis didesnį poveikį moksliniams tyrimams, technologinėms naujovėms ir, be to, vaizduotės sužadinimui. Šiuo atžvilgiu nuo šio momento kosmoso ir planetų tyrimo programos turi vaidinti svarbų vaidmenį.
<P>
Telefonija ir televizija, GPS, taip pat orų prognozarba net nuotolinmedicininpriežiūra dramatiškai pakeitmūsų gyvenimo būdą. Mes nebegalime įsivaizduoti, kas atsitiktų, jeigu nustotų dirbti palydovai.
<P>
Patirtis, įgyta kosmoso technologijų srityje - ypač raketos "Ariane" sėkm- savaime pateisina tikros Europos kosmoso politikos įgyvendinimą. Norint reaguoti į mūsų nepriklausomybės siekį, bus būtina užtikrinti ne tik gerą valdymą, bet ir, žinoma, gerą finansavimą.
<P>
Taigi, kosmoso politika, kurią vykdo Europa, parodys jos pasiryžimą arba likti įtakinga veikėja pasaulio arenoje, - tačiau viena iš tų, kurios vaidmuo daugiau ar mažiau susiveda į partnerės vaidmenį - arba būti stipria Europa, labai svarbia pasaulio valdymo dalyve, sugebančia spręsti svarbiausias problemas, kurios laukia žmonijos ateityje.
<SPEAKER ID="235" NAME="Patrick Louis">
IND/DEM frakcijos vardu. - (FR) Gerb. pirmininke, ponios ir ponai, būdamas savo ankstesniame Transporto komiteto pranešėjo poste laikiausi entuziastingo požiūrio į GALILEO projektą.
<P>
Šiandien mes suvokiame, kad šis svarbiausias projektas įklimpo dėl mūsų institucijų visagalybės ir technokratinės inercijos. Kiekvieną kartą, kai Sąjunga atsisakydavo laisvo ir kintamo valstybių bendradarbiavimo, ji padarydavo bevaise privačią iniciatyvą, didindavo išlaidas ir stabdydavo konkurencingų, kompetentingų ir darnių konsorciumų atsiradimą. Kiekvienu atveju, kai valstybės laisvai susivienydavo, projektai pasisekdavo.
<P>
Taigi, čia, kaip bet kur kitur, mūsų institucijų vaidmuo yra palaikyti paprastą pakaitinį vaidmenį, trokštant vadovauti viskam, nors turime būti nedaugelio dalykų garantais. Turime nepamiršti vieno dalyko - spręsdama kosmoso klausimus Europa visų pirma turi stovėti ant žemės.
<SPEAKER ID="236" NAME="Giles Chichester" AFFILIATION="PPE-DE">
Gerb. pirmininke, aš vaikystėje troškau būti vienu iš kosmoso pionierių, - turbūt daugelis kitų vaikų troško to paties - kai užaugau, 1969 m. mane įkvėptie nusileidimo mėnulyje vaizdai, ypač televizinis Žemės vaizdas iš kosmoso. Dabar kosmosas rečiau pasitaiko antraštėse, bet jis yra nepaprastai svarbus dėl visų priežasčių, kurias pateikkiti kolegos. Aš džiaugsmingai pritariu Europos Sąjungos kosmoso politikai.
<P>
Prieš metus lankiausi "NASA Goddard" centre, esančiame Vašingtone, ir labai neseniai lankiausi EKA, Europos kosmoso agentūros centre, esančiame Romoje, ir man dėl ten sukauptų vaizdų kosmosas yra kaip niekada įdomus. Faktiškai kuo daug žmonių mato šiuos vaizdus, tuo daugiau panaudosime kosmoso teikiamas galimybes žemėje. Tačiau taip pat man naujai pasirodkosmoso panaudojimo tinkamumas mokslui, moksliniams tyrimams ir ekonomikai, palydovų, ir jų nešėjų svarbumas.
<P>
Komisijos nary, aš buvau informuotas apie nerimą, kurį jaučia palydoviniai operatoriai dėl būtinybės laikytis tarptautinių susitarimų spektro naudojimo ir palydovų stebėjimo zonų srityje. Nerimaujama, kad toleruojant bet kokius tarptautinių susitarimų pažeidimus, kiti regionai darys juos taip pat. Man atrodo, kad veiksmingas kosmoso panaudojimas ypač priklauso nuo bendrai sutartų taisyklių ir principų laikymosi, todėl tikiuosi, kad Komisija gali nuraminti mus ir juos. Mes galime papasakoti apie pasiekimus ir perspektyvas kosmoso srityje.
<SPEAKER ID="237" NAME="Teresa Riera Madurell" AFFILIATION="PSE">
(ES) Gerb. pirmininke, Komisijos nary, P. Pribetichai, mano nuomone, jūsų pasiūlymas yra labai išsamus ir pasvertas. Todėl noriu padėkoti, kad geriau nušvietėte tai, jog mes galėtume matyti žvaigždes.
<P>
Europos Sąjunga, be abejo, turi būti atsakinga už Europos politinių siekių kosmoso srityje nustatymą, naudoti kosmosą Europos žmonėms ir ekonomikai ir užtikrinti nepriklausomą ir patikimą priėjimą prie jo.
<P>
Be to, esu patenkinta rugsėjo mėn. Tarybos išvadomis, kuriose prisiimamas politinis įsipareigojimas plėtoti Europos kosmoso politiką.
<P>
Prioritetas aiškiai turi būti GALILEO ir EGNOS programų bei Pasaulinės aplinkos ir saugumo stebėjimo sistemos programos pritaikymas. Jos padės įvertinti ir įgyvendinti Europos politikos sritis, turinčias poveikį aplinkai.
<P>
Finansavimo srityje turime rasti Europos kosmoso politikai tinkamas priemones, kurios kartu su Septintojoje pagrindų programoje nustatytomis priemonėmis suteiks vidutinės trukmės ir perspektyvinio planavimo galimybę. Galimas konkretaus skyriaus įtraukimas į biudžetą įrodys Europos Sąjungos dėmesį šiai politikai ir padidins jos aiškumą ir skaidrumą laukiant Lisabonos sutarties nuostatų įsigaliojimo.
<SPEAKER ID="238" NAME="Janusz Onyszkiewicz" AFFILIATION="ALDE">
(PL) Gerb. pirmininke, džiaugiuosi, kad mes turime savo kosmoso programą bendradarbiaudami su rusais. Tačiau turime nepamiršti, kad antrame plane yra kitas partneris, su kuriuo mums reikia pradėti bendradarbiauti, - Ukraina. Geriausios tarybinės raketos buvo sukurtos Ukrainoje. Potencialas šioje srityje milžiniškas. Aš manau, kad mums reikia pripažinti jį ir panaudoti savo bendrai gerovei.
<P>
Kita mano pastaba susijusi su GALILEO programa. Turime nepamiršti, kad ši programa taip pat gali ir turėtų būti neparastai svarbi mūsų karinėms operacijoms ir karinėms misijoms. Svarbu, kad šios sistemos panaudojimas kariniams tikslams turi būti atitinkamai garantuojamas, siekiant užtikrinti, kad kitos programos dalyvės - visų pirma mąstau apie Kiniją - nežinotų, kaip blokuoti ją ir neturėtų turėti galimybės tai padaryti.
<SPEAKER ID="239" NAME="Pirmininkas">
Prieš perduodamas žodį Tarybai, prašau leisti atkreipti jūsų, ponios ir ponai, dėmesį į tai, kad šiame Parlamente yra trys nariai, gimę rugpjūčio 5 d., kitaip tariant, Neilo Armstrongo gimimo dieną. Pasitaikproga būti vienu iš jų. Būtent todėl žinau apie tai. Aš paliksiu jums apgalvoti, kol klausysitės Tarybos.
<SPEAKER ID="240" NAME="Jean-Pierre Jouyet">
Tarybos pirmininkas. - (FR) Tai manęs nestebina, gerb. pirmininke, ir labai džiaugiuosi dėl jūsų, nes jūs esate pagrįstai vertas!
<P>
Gerb. pirmininke, Komisijos pirmininko pavaduotojau, gerbiamieji Parlamento nariai, kalbėsiu labai trumpai, nes jau daug buvo pasakyta.
<P>
Pirma, mūsų pasisakymai ir diskusijos parodParlamento susitelkimą Europos kosmoso politikos klausimu. Mes ieškome vienijančio Europos projekto. Mes ieškome Europos projektų, kurie iš tikrųjų skatintų ir užtikrintų, kad naujos europiečių kartos galėtų dalyvauti šiame unikaliame nuotykyje.
<P>
Mes, kaip buvo pabrėžta, ieškome projektų, kuriais būtų siekiama gerinti faktinį mūsų bendrapiliečių gyvenimą. Mes ieškome projektų, kurių tikrasis tikslas būtų didinti konkurencingumą, įtraukti įvairius Europos pramonės partnerius ir palaikyti veiklą šiuo nuosmukio laikotarpiu. Mes ieškome projektų, kuriais būtų siekiama patobulinti mokslinius tyrimus, plėtrą ir naujovių diegimą. Mes ieškome projektų, - kad būčiau iš tiesų išsamus - kurie padarytų Europą dar labiau pastebimą ir padarytų ją pasaulinio masto veikėja, kuri būtų įtakinga siekiant įveikti globalinius iššūkius, o jie laukia mūsų, ar tai būtų kova su klimato kaita, plėtros klausimai, ar strateginpusiausvyra kitų mūsų partnerių atžvilgiu.
<P>
Manau, kad jūsų diskusijos aiškiai parodo, jog mes neturime nkiek susilpninti savo pastangas. Priešingai, mes turime sutelkti visas savo priemones ir visus savo bendradarbiavimo sugebėjimus šio labiausiai simboliško Europos projekto - Europos kosmoso politikos - srityje.
<SPEAKER ID="241" NAME="Günter Verheugen">
Komisijos pirmininko pavaduotojas. - (DE) Gerb. pirmininke, ponios ir ponai, esu dėkingas už šia diskusija pademonstruotą didelį Europos kosmoso politikos palaikymą. Labai norėčiau, kad šis didelis palaikymas būtų pademonstruotas kuriant finansinius pagrindus nuolatiniam ir ilgalaikiam Europos dalyvavimui kosmose. Norėčiau atkreipti jūsų dėmesį į tai, kad mūsų konkurentai nesėdi nieko neveikdami. Kiti pasaulio regionai jau yra toli priekyje, kai kalbama, ką reikėtų daryti toliau. Jeigu mes negalėsime sukurti naujų projektų ir naujųjų technologijų, nesugebėsime išsaugoti savo pirmaujančių pozicijų kosminių taikomųjų technologijų srityje, nes paprasčiausiai neturėsime būtinų pagrindų mokslo ir mokslinių tyrimų srityje.
<P>
Todėl norėčiau pakartoti, kad buvau labai dėkingas, kad visa tai buvo išsiaiškinta šiandien. Jeigu mes galime dirbti kartu siekiant padidinti visuomenės sąmoningumą, galime papasakoti visiems Europos piliečiams G. Chichesterio mintis, pagal kurias Europos kosmoso projektai gali būti motyvas, sutelksiantis mus visus.
<SPEAKER ID="242" NAME="Pirmininkas">
Diskusijos baigtos.

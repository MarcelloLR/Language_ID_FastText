<CHAPTER ID="019">
Pažangiųjų transporto sistemų veiksmų planas - Pažangiosios kelių transporto sistemos ir sąsajos su kitų rūšių transportu (diskusijos) 
<SPEAKER ID="497" NAME="Pirmininkė">
Kitas klausimas - bendros diskusijos dėl
<P>
Anne E. Jensen pranešimo Transporto ir turizmo komiteto vardu dėl pažangiųjų transporto sistemų veiksmų plano ir
<P>
Anne E. Jensen pranešimo Transporto ir turizmo komiteto vardu dėl pasiūlymo dėl Europos Parlamento ir Tarybos direktyvos, kuria nustatomi kelių transportui ir jo sąsajoms su kitų rūšių transportu skirtų pažangiųjų transporto sistemų diegimo pagrindai - C6-0512/2008 -.
<SPEAKER ID="498" NAME="Anne E. Jensen">
pranešėja. - (DA) Gerb. pirmininke, nesu tikra, ar galiu kalbėti su tokiu pačiu entuziazmu kaip G. Savary, tačiau pažangiosios transporto sistemos yra laba įdomi tema. Taigi, kas yra pažangiosios transporto sistemos? Į šį klausimą ne taip paprasta atsakyti, nes kalbame apie visą daugybę skirtingų sistemų: sistemas, kurios gali saugiau, veiksmingiau ir ekologiškiau vežti, pasinaudodamos šiuolaikine informacine ir ryšių technologija. Todėl PTS, kaip dar vadinamas pažangusis transportas, yra pirminsąvoka, apimanti daug įvairių dalykų. PTS galima rasti tokių skirtingų dalykų kaip sistema "eCall", kuri eismo įvykio atveju automatiškai skambina į pagalbos skambučių centrą, kelių mokesčių rinkimo sistemos ir jau plačiai žinomos GPS sistemos, kurias daugelis iš mūsų turi savo automobiliuose ir kurios mums padeda rasti kelią nežinomoje vietovėje.
<P>
Vis dėlto PTS turi daug kitų neatskleistų galimybių: galimybę palaikyti ryšį tarp transporto priemonių, tarp transporto priemonės ir kelio, taip pat tarp transporto priemonės ir informacijos centro. Taigi kodėl tiesiog nepradedame naudoti šios technologijos dideliu mastu, jei ji tokia gera? Čia susiduriame su klausimu, kas buvo pirmas - višta ar kiaušinis. Ar automobilyje įdiegta technologija, kuri gali palaikyti ryšį su pakelėje esančiu siųstuvu, turėtų būti pirma? Automobilių gamintojai žino apie šias galimybes, tačiau jie negalės pritraukti investicijų į tokias technologijas, jei pirmiausiai nebus pakelės siųstuvų. Kita vertus, valdžios institucijos nenori investuoti į siųstuvus, kol automobiliai nebus su signalų priėmimo įranga. Vis dėlto kažkas turės įvykti ir mes turėsime priversti reikalus pajudėti.
<P>
Šiuo atžvilgiu Komisija parengpažangiųjų transporto sistemų veiksmų planą ir pateikpasiūlymą dėl direktyvos, kuri turėtų skatinti PTS naudojimą vėl stiprinant jų standartizaciją. Turėtume Komisiją už tai pagirti. Ši iniciatyva yra reikalinga. Du pranešimai dėl pažangiųjų transporto sistemų, apie kuriuos šiandien diskutuosime - veiksmų planas ir direktyva - yra neatskiriamai tarpusavyje susiję. Taip ir turėtų būti, nes veiksmų planas be direktyvos mums nieko labai naujo neduotų. Daugelis į veiksmų planą įtrauktų dalykų yra projektai, kurie jau vykdomi. Vis dėlto labai svarbu turėti direktyvą, nes ji paskatins svarbių ES standartų kūrimą. Kita vertus, veiksmų planas yra parengtas siekiant apibrėžti direktyvos taikymo sritį ir užtikrinti, kad standartizacijai perduotume patirtį, kurios sukaupėme bendruose projektuose.
<P>
Bendri standartai, kuriuos patvirtina Europos PTS komitetas, apima keturias konkrečias sritis: optimalų kelių, eismo ir kelionės duomenų naudojimą; antra, eismo ir krovinių valdymo PTS paslaugų tęstinumą Europos transporto koridoriuose ir miestų aglomeracijose; trečia, kelių saugą ir saugumą; ir ketvirta, transporto priemonės integravimą į transporto infrastruktūrą. Be to, mes taip pat susiduriame su labai svarbiu duomenų saugumo klausimu. Mes nenorime turėti visuotinio stebėjimo visuomenės, todėl į standartus iš pat pradžių būtina įtraukti reikalavimus dėl duomenų saugumo ir asmenų teisių apsaugos. Kitas ypač svarbus kausimas yra atsakomybir atsakomybės pasidalijimas. Jei kas nors nepavyktų, mes privalome turėti galimybę nustatyti, dėl ko kilo problema - dėl vairuotojo, palydovinės navigacijos sistemos ar transporto priemonėje įdiegtos technologijos. Kitaip mes nepasieksime tolesnės pažangos. Ir dėl to mes neužtikrinsime būtinų investicijų.
<P>
Norėčiau padėkoti pagalbiniams kitų frakcijų pranešėjams už jų glaudų bendradarbiavimą. Mūsų nuomonės truputį išsiskyrdėl to, kiek dėmesio turėtume skirti kelių transportui alternatyvioms transporto rūšims, tačiau manau, kad mes pasiekėme pusiausvyrą tarp PTS technologijos naudojimo kelių transporte užtikrinimo ir jos sąsajos su kitų rūšių transportu. Naudojant informacines technologijas galima nesunkiai palyginti įvairius būdus patekti iš taško A į tašką B ir gauti suvestinę apie greičiausius, pigiausius ir aplinkai mažiausiai kenkiančius keliavimo būdus. Norėjau, kad šiuo klausimu greitai pasiektume susitarimą Taryboje, bet tai buvo neįmanoma. Tarybai pirmininkaujanti Čekija labai gerai dirbo, tačiau aš tikiuosi, kad dėl to, kaip mes sustiprinome Komisijos pasiūlymą, direktyva Tarybai patiks labiau, nes tai direktyva, kurios taip siekiame.
<SPEAKER ID="499" NAME="Antonio Tajani" LANGUAGE="IT">
Gerb. pirmininke, ponios ir ponai, norėčiau padėkoti Parlamentui, ypač pranešėjai A. E. Jensen ir visiems pagalbiniams pranešėjams už jų puikų darbą ir už tai, kaip jie sutiko Komisijos pasiūlymus.
<P>
Žinoma, man malonu dėl pasirinktų dalykų ir pasižymiu siūlomus direktyvos projekto pakeitimus. Labiausiai esu laimingas matydamas, kad Parlamentas patvirtino EGNOS ir "Galileo" palydovinių padėties nustatymo sistemų taikymo pažangiosiose transporto sistemose (PTS) svarbą. Vis dėlto norėčiau Parlamentui užduoti keletą klausimų ir bandyti pateikti atsakymus, kodėl Komisija pateikdirektyvą, kuria siekiama skatinti PTS diegimą ir, antra, ar vietos ir valstybių narių šios srities iniciatyvos yra nepakankamos.
<P>
Komisija nuo 1988 m. finansavo konkrečias pažangiųjų transporto sistemų mokslinių tyrimų ir plėtros programas, kurios davneabejotinai teigiamų rezultatų ir įkvėppateikti nemažai rekomendacijų. Šie mokslinių tyrimų ir plėtros projektai sukūrsvarbų pagrindą, būtiną technologijų pažangai, koordinuotiems veiksmams ir apskritai skatinant pirminį diegimą pavieniais atvejais.
<P>
Todėl dabar atėjo laikas pereiti nuo rekomendacijų prie konkrečių veiksmų siekiant gauti naudos iš pažangiųjų transporto sistemų taikymo: naudos, kuri gali pasireikšti saugumu keliuose, mažėjančiomis transporto spūstimis ir mažėjančiu kelių sistemos poveikiu aplinkai. Šiuo labai svarbios direktyvos projektu siekiama skatinti priemones, kurių tikslas pašalinti kliūtis didesnio masto ir geriau koordinuotam PTS diegimui.
<P>
Norėčiau pateikti keletą pavyzdžių, kurie padės paaiškinti, kodėl ne visada pakanka savanoriškų ar vietos strategijų: šiandien vežėjas, keliaujantis iš Barselonos į Frankfurtą, yra aprūpintas ne tik mobiliuoju telefonu ir transporto priemonėje įrengta navigacijos sistema, bet ir ne mažiau kaip trimis skirtingais elektroniniais mokesčių rinkimo terminalais, naudojamais tose šalyse, per kurias jis turės keliauti, arba skirtais išvengti važiavimo per gyvenamuosius rajonus. 2001 m. Komisija rekomendavo, kad valstybės narės paskelbtų išsamią informaciją apie tinklo kelių rūšis ir ribojamo eismo zonas. Deja, matėme vos keletą vietos ar valstybių narių valdžios institucijų, kurios atsižvelgį šią rekomendaciją. Dėl to galų gale atsitinka taip, kad vairuotojai, besinaudojantys navigacijos sistemomis, naudojasi visų kelių tinklu ir perdaug dažnai sunkiosios krovininės transporto priemonės nukreipiamos visiškai netinkamais keliais ar pavojingais maršrutais, pvz., šalia mokyklų ar keliais su labai stačiomis įkalnėmis.
<P>
Naujoji direktyva leis imtis būtinų priemonių siekiant išvengti tokių situacijų, taip mažindama visas problemas, su kuriomis susiduriame. Komisija laukia Parlamento ir Tarybos susitarimo dėl direktyvos projekto, kuri yra pagrindinpriemonįgyvendinant veiksmų planą.
<P>
Glaudžiai bendradarbiausime ir su jumis, ir su Taryba, kad kaip įmanoma greičiau pasiektume susitarimą, ir aš tikiu, kad kitą savaitę Litoměřico mieste Čekijos Respublikoje vyksiantis neoficialus Tarybos susitikimas, į kurio darbotvarkę įtrauktas klausimas dėl PTS, šiuo atžvilgiu bus naudingas. A. E. Jensen buvo pakviesta ir todėl, manau, ji dalyvaus, nors tik neoficialiai, tačiau svarbiausia tai, kad galėsime palyginti Komisijos, Parlamento ir Tarybos pozicijas, kad galėtume paspartinti tai, kas, tikiuosi, bus lengvas susitarimas, kad galėtume duoti praktišką atsakymą piliečiams ir kaip įmanoma greičiau patvirtinti bendrą dokumentą.
<SPEAKER ID="500" NAME="Giovanni Robusti">
Regioninės plėtros komiteto nuomonės referentas. - (IT) Gerb. pirmininke, ponios ir ponai, stebėjau PTS planą būdamas Regioninės plėtros komiteto nuomonės referentu. Mūsų komiteto nuomonė, kuri buvo patvirtinta vienbalsiai, beveik sutapo su Transporto ir turizmo komiteto nuomone ir buvo parengta bendradarbiavimo dvasia, kuria mes vadovaujamės kurdami ilgalaikius projektus. Norėčiau padėkoti visiems tiems, kurie prisidėjo savo darbu ir idėjomis.
<P>
Visi stengėmės išvengti griežtų ir ilgų žodžių, kurie per dažnai apibūdina principines deklaracijas. Bandėme aiškiai pasakyti, kad nediskutuojame, kiek ar kokių kelių planuoti, o tiesiog sprendžiame, kaip galime labiau koordinuotai, saugiau, patogiau, ekologiškiau ir todėl pažangiau keliauti, ir tai savaime yra didelis darbas. Bandėme parodyti technologijų, saugumo, periferinių zonų, vandens kelių vaidmenį, o visų svarbiausia - derinimo su struktūriniais fondais vaidmenį, kad numatyti grafikai ir tikslai būtų nuoseklūs ir suderinti. Bandėme numatyti vis didėjantį saugumo ir integruoto valdymo, o ne vien transporto vaidmenį, tačiau visų pirma - vežamų žmonių vaidmenį. Manau, kad man pavyko pateikti nuoseklų ir įtikinamą požiūrį.
<P>
Dabar tikiuosi dviejų dalykų: kad Komisija ne vien "pasižymės" ir tada judės bet kuria kryptimi, kurią ji laikys tinkama, kai ateis laikas priimti sprendimus dėl veiksmų, ir kad plane nurodytos veiklos strategijos taps pasirinkimo pagrindu visiems kitiems su panašia veikla susijusių programų rengėjams. Per dažnai mes žiūrėjome į krištolo rutulius ir matėme daug nuostabių planų, tačiau vienas buvo labiau nepasiekiamas už kitą.
<P>
Būtų apmaudu, jei toliau finansuotume kelius, kai nusprendėme, kad keliuose turėtų būti mažiau automobilių, būtų apmaudu, jei toliau finansuotume transporto priemones, sukurtas neatsižvelgiant į sąsajas su kitų rūšių transportu ar pasyviąją saugą ir ne tik naudojančias degalus, bet ir teršiančias aplinką, būtų apmaudu, jei kartu planuotume eiti vienu keliu, o pinigai ir ištekliai, už kuriuos esame atsakingi, patektų kitur ir būtų panaudoti nesuderinus laiko.
<SPEAKER ID="501" NAME="Etelka Barsi-Pataky">
PPE-DE frakcijos vardu. - (HU) Gerb. pirmininke, Europos liaudies partijos (krikščionių demokratų) ir Europos demokratų frakcija laikosi požiūrio, kad vienas iš svarbiausių Europos transporto politikos ramsčių yra pažangiosios transporto technologijos. Prieš dvejus metus, kai Parlamente diskutavome šiuo klausimu, svarstydami Baltosios knygos dėl transporto politikos laikotarpio vidurio apžvalgą, o aš buvau pranešėja, vienu iš svarbiausių tikslų mes nustatėme pažangiųjų technologijų diegimą kaip priemonę, padėsiančią gerinti mūsų kelių veiksmingumą ir kelti paslaugų lygį. Vis dėlto tokių pažangių projektų, dėl kurių mūsų keliai taps saugesni, o kelių transportas bus ekologiškesnis, yra jau dabar.
<P>
Vis dėlto siekiant užtikrinti mūsų technologinių pasiekimų diegimą reikia šio veiksmų plano ir direktyvos. Reglamente siūliau, kad nustatytume mažiausią pažangių prietaikų lygį, kad galėtume suteikti mūsų TEN-T tinklui bent jau mažiausią lygį. Tada šios prietaikos padidins veiksmingumą ir saugą. Aišku, kad tikimės Komisijos pasiūlymų dėl finansavimo tiems pažangiesiems sprendimams, kurie nebus įgyvendinami panaudojant privačiųjų subjektų finansavimą. Mes taip pat tikimės Komisijos pasiūlymų dėl to, kaip išorės sienas kertantis transporto eismas galėtų būti sklandžiai priderintas prie Europos pažangiosios infrastruktūros, kurią tikimės turėti. Kalbant apie direktyvą Europos Komisijai buvo suteikta neįprastai daug atsakomybės atsižvelgiant į tai, kad ši direktyva yra pagrindų direktyva. Būtent todėl svarbu, kad rengiant vykdomuosius reglamentus Parlamentas dalyvautų kaip komitologijos procedūrų dalis.
<P>
Gerb. pirmininke, šiandien balsavome dėl Žaliosios knygos dėl būsimosios TEN-T politikos peržiūros. Galime būti tikri, kad Europos TEN-T tinklo ateitis yra pažangus transportas. Labai jums ačiū.
<SPEAKER ID="502" NAME="Silvia-Adriana Ţicău" LANGUAGE="RO">
Gerb. pirmininke, Komisijos nary, ponios ir ponai, norėčiau pradėti pasveikindama A. E. Jensen, ji atliko kokybišką darbą, ir ir parengdu pranešimus.
<P>
Pažangiosios transporto sistemos yra šiuolaikinės prietaikos, kuriomis siekiama pasiūlyti naujoviškų paslaugų transporto rūšių ir eismo valdymo požiūriu, taip pat suteikti įvairiems naudotojams daugiau informacijos ir saugumo, daugiau koordinavimo ir galimybių "sumaniau" naudotis transporto tinklais. Vis dėlto manau, kad svarbu, jog pažangiosios transporto sistemos būtų susijusios su visų rūšių transportu, o ne tik su miesto transportu, ir būtent todėl apie tai galvodama pateikiau pakeitimų. Be to, miesto transportas ir judumas mieste yra labai svarbi miestų plėtros dalis. Todėl man malonu, kad salėje taip pat yra mūsų kolega iš Regioninės plėtros komiteto. Manau, kad svarbu, jog pažangiųjų transporto sistemų naudojimas galėtų veiksmingai prisidėti mažinant degalų sunaudojimą ir atitinkamai gerinant oro kokybę miestuose, taip pat valdant transporto eismo srautus.
<P>
Manau, kad svarbu keleiviams teikti informaciją, apsaugoti asmens duomenis ir, žinoma, užtikrinti, kad duomenys būtų anoniminiai, kad būtų galima apsaugoti naudotojus. Paskutinis, bet ne mažiau svarbus sakinys - manau, kad tai yra žingsnis į priekį, tačiau šiame sektoriuje būtinos didelės investicijos.
<SPEAKER ID="503" NAME="Sepp Kusstatscher">
Verts/ALE frakcijos vardu. - (DE) Gerb. pirmininke, iš esmės reikia sutikti su pagrindiniu direktyvos tikslu. Geresnės informacijos sistemos keleiviams ir kelių infrastruktūros operatoriams, kuriomis siekiama, pvz., sumažinti kelių eismo įvykių skaičių ir sumažinti transporto kainą bei padidinti jo veiksmingumą, yra tikrai gera idėja, kaip ir aplinkos duomenų rinkimo įranga. Vis dėlto man susirūpinimą kelia trys pagrindiniai dalykai.
<P>
Pirma, tikėjimas vadinamosiomis sumaniosiomis technologijomis lengvai suvilioja žmones perkelti savo atsakomybę mašinoms ir prietaisams.
<P>
Antra, kyla vis didesnis pavojus, kad bus piktnaudžiaujama visais surinktais duomenimis. Asmenų privatumui kyla vis didesnis pavojus.
<P>
Trečia, direktyva yra per daug orientuota į automobilius. Sąveika su kitų rūšių transporto sistemomis, pvz., visuomeniniu transportu, būtų daug svarbesnnei tas sudėtingas žaidimas, kurį pramonbando su mumis žaisti.
<SPEAKER ID="504" NAME="Dieter-Lebrecht Koch" AFFILIATION="PPE-DE">
(DE) Gerb. pirmininke, besąlygiškai remiu Komisijos siekį kurti teisinę sistemą koordinuotam pažangiųjų transporto sistemų diegimui ir naudojimui kelių transporto srityje. Mano asmeninilgalaikkova už plataus masto elektroninės pagalbos iškvietimo sistemos "eCall" diegimą man beveik kasdien primena šio klausimo skubumą, o pažangiosios transporto sistemos tikrai gali daug daugiau. Jos padeda palaikyti aplinkos tvarumą, gerinti keleivinio ir krovininio kelių transporto veiksmingumą, didinti jo saugumą ir nediskriminuojantį konkurencingumą. Jos skatina įvairiarūšį transportą taip pat kurdamos sąsajas su kitų rūšių transportu, pvz., geležinkeliais, laivyba ir oro transportu, kurie jau seniai pradėjo diegti pažangiąsias transporto sistemas.
<P>
Viso to valstybės narės negali pasiekti vienos. Tai įmanoma tik užsibrėžus tikslą Bendrijos lygmeniu. Pažangiosios transporto sistemos, pagrįstos ES privalomomis pagrindinėmis normomis ir taisyklėmis, gerina aplinką naujovėms ir leidžia saugiai planuoti, ypač mažosioms ir vidutinėms įmonėms. Ypač džiaugiuosi numatoma atvirąja integruota transporto priemonių platforma pažangiųjų transporto sistemų paslaugoms.
<P>
Veiksmų plane pagaliau pateikiamas kiekvienos sistemos diegimo grafikas: a) kelių transporto saugos sistemų, pvz., ESP ir "eCall", b) eismo valdymo tęstinumą užtikrinančių sistemų, pvz., informacija apie perkrovos valdymo mokesčius ar stovėjimo vietų valdymą mažina važinėjančių ir stovėjimo vietos ieškančių automobilių skaičių, c) kelių, eismo ir kelionės duomenis tikruoju laiku naudojančių sistemų, kurios bus naudingos ir profesionaliems sunkvežimių vairuotojams, ir visiems kitiems kelių naudotojams.
<P>
Direktyvoje nustatyti išsamūs visoje ES galiojantys reikalavimai privalomam ir koordinuotam pažangiųjų transporto sistemų diegimui ir taikymui valstybėse narėse. Ji taip pat saugo asmens duomenų naudojimą. Vis dėlto būkime atsargūs, nes pažangiųjų transporto sistemų diegimas brangiai kainuos, nes į infrastruktūrą ir transporto priemones reikės įdiegti būtinas informacines ir ryšių technologijas. Vis dar per mažai žinome apie tai, ar galimi vartotojai nori ir gali už tai mokėti.
<SPEAKER ID="505" NAME="Gilles Savary" AFFILIATION="PSE">
(FR) Gerb. pirmininke, pirmiausia norėčiau padėkoti A. E. Jensen už jos puikų darbą, nes jis yra labai atviras ir labai atidžiai atsižvelgiama į visas išreikštas nuomones.
<P>
Norėčiau pradėti pasakydamas, kad pažangiosios transporto sistemos finansuojamos iš tų pačių Europos lėšų ir aš šiek tiek nustebau sužinojęs, kad šios lėšos beveik visos buvo nukreipiamos automobiliams finansuoti.
<P>
Manau, kad automobiliai turi gerųjų pusių. Automobilių pramonės sektorius yra labai stiprus Europos ekonomikos sektorius. Vis dėlto manau, kad mums reikia pažangos visų rūšių transporte.
<P>
Aš negaliu nepastebėti, kad turime ERTMS geležinkeliams, taip pat SESAR ir GALILEO, tačiau, mano požiūriu, mums trūksta į naudotoją nukreipto požiūrio kalbant apie naudotojo informavimą, apie prieinamumą riboto judumo asmenims ir esamas galimybes pritaikyti miesto transporto priemones, apie energiją taupiai naudojančios miesto transporto priemonės kūrimą, apie saugumą transporto ir ypač visuomeninio transporto srityje, kuris yra labai svarbi problema, taip pat kalbant apie informacijos teikimą ir bilietų pardavimą naudotojui - sritis, kuriose dažnai reikia didelės pažangos.
<P>
Todėl manau, kad ateinančiais metais būtina įvairinti išteklių skyrimą. Ypač norėčiau, kad būtų atkreiptas dėmesys į pagarbą asmens duomenims; turime užkirsti kelią padėčiai, vaizduojamai G. Orwello knygoje "1984", kurioje bandome įgyvendinti fantastinę idėją - žmones visiškai pakeisti mašinomis. Matėme, kas praėjusią žiemą atsitiko Hudsono upėje: be piloto, be abejonės, nebuvo kito mechanizmo, kuris galėtų tiesiai nukreipti lėktuvą. Baigdamas noriu pasakyti, kad tikiu, jog pirmenybę taip pat reikia teikti kitų rūšių transportui, ne tik automobiliams.
<P>
Nepaisant šių abejonių, remiu pateiktą pranešimą.
<SPEAKER ID="506" NAME="Zita Gurmai" AFFILIATION="PSE">
(HU) Gerb. pirmininke, Komisijos nary, ponios ir ponai, pažangiųjų transporto sistemų įgyvendinimas suteikia gausios ir akivaizdžios naudos. Dėl šių sistemų Europos transportas taps saugesnis ir veiksmingesnis, jos taip pat skatins aplinkos apsaugą ir energijos vartojimo efektyvumą. Taip pat turėtume pripažinti Komisijos veiksmų planą ir aiškų galutinį terminą, kuris buvo nustatytas. Taip pat manau, kad įdiegus sistemas svarbu taikyti su suderinamumu, nuoseklumu ir reguliavimu susijusius aspektus. Kalbant apie vartotojus, be prieinamumo, jiems taip pat turi būti suteikta galimyblaisvai rinktis, taip pat turi būti priimti tinkami įstatymai, kurie užtikrintų, kad visiškai neliktų galimybės piktnaudžiauti privačių asmenų duomenimis. Turi būti įdiegta logiška, aukšto lygio, pažangi sistema, kuri gali būti toliau tobulinama ir gali veiksmingai diegti naujus technologijų pasiekimus. Tai turi tapti tikrove visų mūsų labui. Kartu Europos automobilių pramonei taip pat yra labai svarbu, kad galėtume judėti. Norėčiau padėkoti pranešėjai už nuveiktą darbą.
<SPEAKER ID="507" NAME="Den Dover" AFFILIATION="PPE-DE">
Gerb. pirmininke, kalbu kaip statybos inžinierius, o mano sūnus turi transporto stebėjimo verslą, kuris apima visą Jungtinę Karalystę.
<P>
Ši tema yra labai svarbi, nes Europoje galime įsitikinti, kad naujausia technologija turi poveikį visų rūšių kelių transporto naudingumui ir veiksmingumui. Tai metai po metų labai auganti sritis. Netgi esant recesijai, iki 2020 m. mes numatome apie 55 proc. krovininių automobilių augimą ir 35 proc. keleivinių ir panašių automobilių augimą bei su tuo susijusį suvartojamo energijos kiekio augimą.
<P>
Būdami EP nariai, mes taip dažnai keliaujame savo rinkimų apygardose ir atsiduriame transporto spūstyse ir taip dažnai turime skambinti telefonu, kad sužinotume apie padėtį priekyje. Turime matyti daugiau duomenų ant savo automobilio prietaisų skydelio, kad galėtume veiksmingiau pasirinkti išeitį.
<P>
Poniai A. E. Jensen ir Komisijos nariui linkiu sėkmės.
<SPEAKER ID="508" NAME="Antonio Tajani" LANGUAGE="IT">
Gerb. pirmininke, gerb. EP nariai, manau, kad turėtume žvelgti į ateitį optimistiškai, nes kalbant apie direktyvos patvirtinimą manau, kad greta intensyvaus bendradarbiavimo su Tarybai pirmininkaujančia Čekija, taip pat Tarybai pirmininkausianti Švedija rodo pasiryžimą pasiekti konstruktyvaus Komisijos, Parlamento ir Tarybos susitarimo. Todėl tai teikia daugiau vilčių ir manau, kad netgi galėtų įkvėpti Parlamentą rytoj balsuoti už dokumentą, dėl kurio diskutuojame.
<P>
Norėčiau atsakyti į kai kurias išsakytas pastabas ir dar kartą užtikrinti S.-A. Ţicău dėl mūsų tikslų: pradėję nuo veiksmų plano ir direktyvos, kuri bendrai žvelgia į transporto sistemą, ir laikydamiesi šio požiūrio mes pažvelgsime į miestų problemą ir sutelksime į ją dėmesį, bet pirmiausia ją turime nagrinėti bendrai, kad galėtume prieiti prie konkrečių dalykų.
<P>
Taip pat norėjau atsakyti S. Kusstatscher dėl kelių sektoriaus ir kitų transporto sistemų. Šiuo metu neturime nuoseklios Europos sistemos, skirtos kelių sektoriuje diegti ir naudoti pažangiąsias transporto sistemas (PTS), o kitoms transporto rūšims, kaip nurodG. Savary, buvo sukurti konkretūs planai: oro eismo naujos kartos valdymo sistema (SESAR), upių transporto sistema (RIS) ir jūrų transporto sistema (VTMIS), nepamirštant geležinkelių transporto sistemos (RTMS). Todėl PTS veiksmų planas pirmiausia susijęs su kelių sektoriumi, bet taip pat apima konkrečias priemones ir iniciatyvas, kuriomis siekiama užtikrinti ir gerinti kelių transporto suderinamumą su kitų rūšių transportu taikant atitinkamas sąsajas.
<P>
Labai norėjau atkreipti dėmesį, ir ne vien tik pono G. Savary, kad PTS veiksmų planas aiškiai apima ne tik vyresnio amžiaus vairuotojams skirtas priemones, bet ir priemones vadinamiesiems "pažeidžiamiems" kelių naudotojams, būtent motociklininkams ir pėstiesiems. Šios priemonės yra pateiktos greta kitų priemonių sąraše, kurį Komisija galbūt patvirtins direktyvoje nurodytoms pažangiosioms transporto sistemoms. Šios priemonės ypač susijusios su PTS naudojimu gerinant naudotojų saugumą, pvz., naudojant silpnaregiams skirtus pažangiuosius ženklus.
<P>
Atsižvelgiant į tai priimdami direktyvą galime nustatyti tam tikras taisykles, tačiau problema yra ta, kad vairuotojai turi būti protingi. Nepakanka turėti pažangių sistemų - mes taip pat turime užtikrinti, kad bet kuris vairuotojas, sėdintis prie automobilio ar sunkvežimio vairo, ar vairuojantis motociklą arba dviratį, juo naudotųsi protingai. Gaila, bet to negalime reguliuoti direktyva, reglamentu ar veiksmų planu. Mes turime tiesiog priimti geras taisykles, kurios įtikintų Europos piliečius vadovautis protu ir vairuojant nevartoti alkoholio ar narkotinių medžiagų.
<SPEAKER ID="509" NAME="Anne E. Jensen">
pranešėja. - (DA) Gerb. pirmininke, manau, kad Komisijos narys A. Tajani ką tik visa tai priminė, nes būtent apie tai ir kalbame. Turime priversti vairuotojus elgtis protingiau. Apie tai kalbėjome labai išsamiai ir S. Kusstatscher taip pat įvairiomis progomis sakė, kad mes turime ne leisti šioms sistemoms priversti mus elgtis kvailiau, o turime užtikrinti, kad jos iš tikrųjų mums padėtų gauti daugiau informacijos ir protingiau elgtis. Tai labai svarbu. Taip pat manau, kad svarbu, jog turėtume atsiminti po visą Europą važinėjančio sunkvežimio pavyzdį - šiandien sunkvežimių vairuotojai skundžiasi, kad netrukus jie nieko negalės matyti pro priekinį stiklą dėl visų prietaisų, kurių jiems reikia ryšiui su kelių rinkliavų ir mokesčių už įvažiavimą sistemomis, taip pat su kitomis informacinėmis sistemomis. Mums reikia bendros sistemos, kad bet kokie duomenys, įvesti į kompiuterį, sunkvežimio vairuotojui būtų grąžinami jo gimtąja kalba. Tam galimybių yra. Iš tikrųjų yra labai daug gerų galimybių.
<P>
Kurį laiką taip pat diskutavome dėl šiam reikalui skiriamo finansavimo dydžio. Mes sužinojome, kad tai turėtų būti apie 300 mln. eurų, iš kurių didesndalis bus nukreipiama į "EasyWay" - pirmiausiai ir daugiausiai tai darys Komisija. Galbūt minėjau, kad mano šalyje, Danijoje, ką tik patvirtintas planas per ateinančius penkerius metus PTS skirti 40 mln. eurų. 40 mln. mažai valstybei, turinčiai 5 milijonus gyventojų, yra didelsuma, tačiau ji iš tikrųjų leis mums pasiekti didelę pažangą. Todėl manau, kad jei mes pradėsime žvalgytis į įvairias valstybes nares, šiuo klausimu įmanoma užsitikrinti tam tikrą perspektyvą. Turime pajudėti, ir aš tikiuosi, kad būtent ši tema bus įtraukta į transporto ministrų darbotvarkę, kai 29 d. sušauksime susitikimą.
<P>
Baigdama norėčiau tarti keletą žodžių dėl pakeitimų: sulaukėme plačios paramos dėl šio pasiūlymo dėl direktyvos ir rytdienai liko tik keturi pranešimo pakeitimai. Asmeniškai aš pritariu 57 pakeitimui, kurį pateikSocialistų frakcija, ir 59 pakeitimui, kurį pateikŽalieji, tačiau prieštarauju 58 ir 60 pakeitimams. Manau, kad tai, jog turime tiek nedaug pakeitimų, įrodo Parlamento paramos mastą. Taigi, pone A. Tajani, jūs pajudėjote, turėdamas tvirtus įgaliojimus deryboms.
<SPEAKER ID="510" NAME="Pirmininkė">
Diskusijos baigtos.
<P>
Balsavimas vyks rytoj.
<P>
Raštiški pareiškimai (Darbo tvarkos taisyklių 142 straipsnis)
<SPEAKER ID="978" NAME="Mieczysław Edmund Janowski  " LANGUAGE="PL">
Šiandiena ir šis amžius reikalauja greitai priderinti transportą prie eksponentiškai augančio jo naudojimo ir visuomenės lūkesčių. Todėl manau, kad Pažangiųjų transporto sistemų (PTS) diegimas yra labai naudingas. Turėtume žinoti, kad esama padėtis kelių transporto srityje kelia didelį nerimą. Tai rodo tokie statistiniai duomenys:
<P>
2006 m. mirčių skaičius ES keliuose siek43 000, iš jų 5 500 Lenkijoje;
<P>
per metus nuostoliai dėl kelių eismo spūsčių ES siekia apie 1 proc. BVP;
<P>
kelių transporto išmetamas CO2 kiekis sudaro 70 proc. viso su transportu susijusio išmetamo CO2 kiekio.
<P>
Todėl būtina užtikrinti:
<P>
optimalų kelių, eismo ir kelionės duomenų naudojimą;
<P>
eismo ir krovinių valdymo PTS paslaugų tęstinumą Europos transporto koridoriuose ir miestų aglomeracijose;
<P>
telematikos prietaikų, kurios transporto problemas sprendžia pasitelkdamos informacines technologijas ir telekomunikacijas, plataus masto naudojimą didmiesčių zonose;
<P>
spartų ir suderintą prietaikų, kurios didina kelių transporto eismo saugumą, pvz., "eCall", ADAS ir kt., diegimą;
<P>
geresnį transporto infrastruktūros ir transporto priemonių integravimą ir geresnį integravimą tarp transporto priemonių;
<P>
Europos masto koordinavimą, pasinaudojant pirmaujančių šalių gerąja patirtimi ir praktika.
<P>
Todėl pabandykime įgyvendinti PTS visoje ES, visų rūšių transporte ir visiems keleiviams, taip pat ir visuomeninėse, ir asmeninėse transporto priemonėse.

<CHAPTER ID="006">
Bendradarbiavimo su trečiųjų valstybių specialistais audiovizualinėje srityje programa MEDIA Mundus (diskusijos) 
<SPEAKER ID="010" NAME="Pirmininkas">
Pirmuoju punktu pažymėtas Kultūros ir švietimo komiteto vardu R. Hieronymi skaitomas pranešimas dėl Europos Parlamento ir Tarybos sprendimo pasiūlymo dėl bendradarbiavimo su trečiųjų valstybių specialistais audiovizualinėje srityje programos MEDIA Mundus sukūrimo - C6-0011/2009 -.
<SPEAKER ID="011" NAME="Ruth Hieronymi" LANGUAGE="DE">
Gerb. pirmininke, komisare, ponios ir ponai, man ypač malonu, kad sėkmingai sudarėme ir priėmėme naują Europos filmų paramos programą, skirtą remti Europos Sąjungos ir pasaulio kultūrai bei ekonomikai, per trumpą laikotarpį - vos per šešis mėnesius - dar nepasibaigus šiai parlamento kadencijai.
<P>
Tai pavyko tik dėl ypač gero bendradarbiavimo, už kurį noriu nuoširdžiai padėkoti. Labai Jums ačiū, komisare. Komisijos pasiūlymas dėl MEDIA Mundus programos sukūrimo buvo išties puikus. Puikiai bendradarbiavome su pirmininkaujančia Čekija ir ypač gerai su Kultūros ir švietimo komitetu. Tik taip buvo galima pasiekti šį tikslą per tokį trumpą laiką.
<P>
Europos filmai buvo labai sėkmingai propaguojami Europos Sąjungoje naudojant MEDIA programą jau apie 15 metų. Devyniasdešimt procentų visų Europos filmų, kurie buvo rodomi užsienio šalyse, propaguojami naudojant MEDIA programą. Vis dėlto ši programa iki šiol buvo skirta propaguoti projektams tik Europoje, bet tokios skatinimo programos jau nepakanka rinkų ir naujų technologijų globalizacijos sąlygomis.
<P>
Atsiveria naujos galimybės, bet drauge ir nauji iššūkiai. MEDIA Mundus programa, apie kurią šiandien kalbame, yra nuostabus atsakas. Tai atsakas į galimybes, kurias siūlo Europos kino pramonei naujos už Europos ribų esančios rinkos. Tai taip pat atsakas į poreikį ir galimybes propaguoti filmus ir pačius filmus naudoti remiant ir skatinant tarpkultūrinį dialogą.
<P>
Todėl norėčiau pareikšti padėką už tai, kad buvo pradėti bandomieji MEDIA Mundus projektai. Tam buvo skirti 7 mln. EUR. Didelpaklausa nekėlabejonių. Bandomaisiais projektais buvo remiami mokymai, rinkodara ir platinimas pasauliniuose tinkluose, atsiradusios audiovizualinės pasaulio rinkos - Indijoje, Brazilijoje, Pietų Korėjoje, Kanadoje - pateikišskirtinius projektus.
<P>
Šiuo požiūriu, turėdami Kultūros ir švietimo komiteto balsą, mes mielai balsuojame už šį pasiūlymą. Norėčiau paprašyti viso Parlamento balsuoti už šią ateinančių metų programą turint pakankamą finansavimą, siekiant tikslo remti Europos filmus kaip mūsų kultūrinių vertybių ambasadorius pasaulyje.
<P>
Tai mano paskutinkalba Europos Parlamente. Jaučiuosi labai laiminga galėdama užbaigti šią programą su jūsų pagalba ir norėčiau pasakyti tokią mintį. Ateityje prašau atminti, kad kultūros prekės Europoje neturi tapti vien ekonominėmis prekėmis, bet turi išlikti ir kultūrinėmis, ir ekonominėmis.
<P>
Ypač norėčiau padėkoti visiems savo kolegoms Kultūros ir ekonomikos komitete, sekretoriatuose, ir jums, komisare, bei generaliniam direktoriui Gregory Paulger už dešimt metų puikaus bendradarbiavimo audiovizualinėje srityje. Labai ačiū.
<SPEAKER ID="012" NAME="Viviane Reding">
Komisijos narė. - Gerb. pirmininke, negalėčiau niekam labiau pritarti nei tam, ką pasakR. Hieronymi, o pastarieji dešimt metų darbo kartu su ja ir kitais Kultūros ir švietimo komiteto nariais buvo labai produktyvūs ir, asmeniniu požiūriu, labai praturtinantys. Taigi dėkoju visiems - kad ir kuriai šaliai atstovautumėte, išties dirbote siekdami, kad kultūra taptų svarbi ir pati galėtų prabilti į žmones.
<P>
Labai džiaugiuosi, kad Parlamentas pateikkeletą pasiūlymų dėl šio pranešimo, kurie padėjo tobulinti mano pateiktą pasiūlymą, darydami jį aiškesnį ir paprastesnį.
<P>
Kaip žinote, parengiamosios priemonės MEDIA International pagrindu buvo sukurta MEDIA Mundus ir dėl to taip pat esu dėkinga Parlamentui, kuris 2008 m. skyr2 mln. EUR, o 2009 m. - 5 mln. EUR parengiamajai priemonei finansuoti.
<P>
MEDIA Mundus bus pradėta taikyti 2011 m. ir pakeis MEDIA International. Šio projekto tikslas -stiprinti kultūrinius ir komercinius Europos ir visų kitų pasaulio valstybių kino pramonės specialistų santykius. MEDIA Mundus sąvoka yra nauja, ambicinga ir novatoriška, kadangi ji skatina specialistų bendradarbiavimą, o to Europos programos paprastai neapima, ir priešingai jau egzistuojančioms programoms, ji pagrįsta abipuse nauda ne tik mūsų, bet ir trečiųjų valstybių skirtingų sričių kino filmų kūrėjams. Pirmoji nauda yra mokymas, įskaitant stažuotojus ir instruktorius iš Europos ir trečiųjų valstybių. Tai pagerins patekimą į trečiųjų valstybių rinkas ir didins pasitikėjimą bei užmegs ilgalaikius komercinius santykius: ir tai natūralu. Jei jūs mokykloje mokotės kino pramonės dalykų drauge su žmogumi iš Azijos, Afrikos arba iš Pietų ar Šiaurės Amerikos, natūralu, kad vėliau savo profesiniame gyvenime turėsite paskatą dirbti kartu.
<P>
Todėl mes taip pat remiame forumų, skirtų tarptautiniams bendros gamybos produktams kurti, organizavimą. Mes šiuos specialistus mokome kartu ir tikimės, kad jie kartu ir dirbs. Taigi mums reikalingi forumai, skirti tarptautiniams bendros gamybos produktams kurti.
<P>
Be to, turime pagerinti Europos audiovizualinio meno platinimą, sklaidą ir matomumą trečiosiose valstybėse. Tai visada užtikrins abipusiškai naudingą padėtį trečiųjų valstybių žmonėms Europos Sąjungos ribose. Tai labai geras pavyzdys tokios Europos, kuri yra ne "Europos tvirtovė", bet atvira Europa, tokia Europa, kuri duoda, ima ir dalijasi.
<P>
Turime gerinti visuomenės daugiakultūrinio audiovizualinio turinio poreikį, kuris labai svarbus, todėl mes turime skatinti jaunimą, ypač jaunąją visuomenę, žiūrėti Europos filmus.
<P>
Aš esu įsitikinęs, kad MEDIA Mundus padidins vartotojų pasirinkimo galimybes, kad jaunimas turėtų galimybę matyti Europos filmus. Tai suteiks kultūrinės įvairovės Europos rinkoms pateikiant daugiau kokybiškų filmų iš mažesnių rinkų, esančių už Europos Sąjungos ribų, ir tai suteiks galimybę Europos filmams patekti į tarptautines rinkas. Taigi tai kurs naujas verslo galimybes specialistams iš Europos ir viso pasaulio. Tai, be abejo, labai svarbus indėlis į ekonomiką. Tai ne tik konkurencingumo klausimas, bet būtent kultūrinės įvairovės klausimas - tokios kultūrinės įvairovės, kuri yra pati vertingiausia mūsų prekė, ir tokios kultūrinės įvairovės, kuri yra kituose žemynuose gyvenančių žmonų labai svarbi prekė. MEDIA Mundus mums suteiks puikią progą visu tuo dalytis.
<SPEAKER ID="013" NAME="Doris Pack" LANGUAGE="DE">
Gerb. pirmininke, gerb. komisare, R. Hieronymi, MEDIA Mundus programa yra projektas, remiamas mūsų komitete, būtent dėl Kultūros ir švietimo komitete kilusios idėjos. Kaip tik čia jis išvydo dienos šviesą. Visų pirma mes jį tvirtai remiame ir, be abejo, jis turi ne tik komisarės įspaudą, bet ir R. Hieronymi, kurią mes visi, dirbantys Kultūros ir švietimo komitete, mielai rėmėme.
<P>
Mes daug išmokome iš "Erasmus Mundus" projekto, kuris atvėrduris mūsų studentams, norintiems vykti į trečiąsias valstybes, ir atvirkščiai. Vykstant globalizacijos procesams tai išties būtina, ir MEDIA Mundus veikia ta pačia kryptimi dėl kino filmų kūrėjų. Tai puikus pavyzdys, kaip galima organizuoti tarpkultūrinį dialogą šioje srityje, kuri, žinoma, nors turi ir komercinį aspektą, bet pirmumas visada teikiamas kultūriniam dialogui.
<P>
MEDIA Mundus taip pat rems ir įgyvendins UNESCO konvenciją, skatinančią kultūrinę įvairovę Europoje ir visame pasaulyje, kuriant dialogą ir siekiant išlaikyti pusiausvyrą interesų, susijusių su ekonomika ir ekonomija.
<P>
Žinoma, MEDIA Mundus padės mums stiprinti filmų, filmų kūrėjų ir studentų mobilumą ir galiausiai atsitiks tai, ką mums nuolat primena daryti Wim Wenders, būtent mes suteiksime Europai naują veidą, paversime europietiškąją svajonę tikrove. Amerikietiškoji svajonbuvo mums perduodama per filmus ištisais dešimtmečiais, ir tai vis dar tebevyksta šiandien. Jei mes galiausiai pasieksime tai, kad pasauliui galėsime pateikti europietiškąją svajonę bendradarbiaudami su trečiosiomis valstybėmis vaizdiniais būdais, būsime padarę daug daugiau, siekdami stabilizuoti Europos Sąjungą, nei būtume to pasiekę daugeliu kitų būdų.
<P>
Jei dirbsime drauge šiandienos globalizuotame pasaulyje, mes galėsime priversti amerikiečius atsitraukti pasaulinėje rinkoje ir savo svajonę nuspalvinti šiek tiek gražesnėmis spalvomis. Esu įsitikinęs, kad mus rems trečiosios valstybės, galbūt Pietų Korėja arba Pietų Amerikos valstybės, kurioms mes, tiesą sakant, norime padėti, kad jų mažais kiekiais gaminama produkcija taptų labiau matoma Europos rinkoje.
<P>
Apskritai šis projektas yra visapusiškai naudingas. Jis padeda trečiųjų valstybių ir Europos kino pramonei. Atėjo pats laikas tam įvykti. Mano požiūriu, MEDIA Mundus yra tinkamas atsakas į pasaulinius technikos ir socialinius bei ekonominius iššūkius. Norėčiau užbaigti šiais žodžiais: "Kas padės išlaikyti mūsų įvairovę, sustiprins mūsų identitetą".
<SPEAKER ID="014" NAME="Christa Prets" LANGUAGE="DE">
Gerb. pirmininke, komisare, R. Hieronymi, norėčiau pareikšti nuoširdžius sveikinimus dėl šio pranešimo. Visi mes, dirbantys Kultūros ir švietimo komitete, galime būti dėkingi ir didžiuotis tuo, ką įgyvendinome per tokį trumpą laikotarpį. Mes parodėme, kad galime lanksčiai dirbti ir nesame suvaržyti procedūrų, bet skiriame reikiamą dėmesį atstovaudami interesams tų, kurie dirba kino pramonės srityje ir laukia, kad kuo skubiau ir sėkmingiau būtų įgyvendinta ši politika. Mes paskubinome darbą, kad galėtume toliau sėkmingai dirbti patvirtinę šią politiką ir priėmę sprendimą. Mes nereikalavome svarstyti. Tie, kurie nuolat kritikuoja mūsų darbą ir šmeižia teigiamus dalykus, kuriuos mes padarėme, turi tai turėti galvoje.
<P>
Džiaugiuosi, kad kūrybiškumo ir novatoriškumo metais mes padedame kūrybiškiems tapti dar labiau novatoriškiems ir padėti jiems toliau mokytis ir tapti labiau globaliai integruotiems. Skaitmeniniame pasaulyje kasdien viskas keičiasi, atsiranda naujų technologijų, išteklių ir naujų iššūkių. Todėl būtina kurti naują tinklą. Tam reikia finansinės paramos, kurią suteikiame. Jei norime, kad mūsų Europos kino pramontoliau vystytųsi ir skatintų Europos idėją, mums reikės ne tik geresnės kokybės, kuri ir taip jau labai gera, nors, žinoma, visada gali būti dar geresnė, bet ir suteikti finansinę paramą mūsų kūrybiškiems menininkams.
<P>
Kol visi kalba apie ekonominę krizę, naujų darbo vietų kūrimas kino pramonėje, sudarant sąlygas novatoriškumui, geresniam dalijimuisi informacija, moksliniams ir rinkos tyrimams, yra didelis indėlis į darbo vietų kūrimą. Čia slypi didelis potencialas siekiant plėsti darbo rinką.
<P>
Dėl tarpvalstybinio bendradarbiavimo ir sklaidos trečiosiose valstybėse norėčiau pateikti vieną pavyzdį. Man Lūšnynų milijonierius yra sėkmės pavyzdys. Filmas, kuris buvo rodomas visame pasaulyje, pagal MEDIA Mundus programą buvo paremtas 830 000 EUR ir sulaukpasaulinio masto sėkmės; jis leido mums susipažinti su kritine padėtimi konkrečioje šalyje. Jis taip pat parodir bendradarbiavimo tarpvalstybiniu pagrindu reikšmę. Būtent todėl manau, kad ši programa yra puiki ir džiaugiuosi, kad ją be jokių trukdžių baigėme per tokį trumpą laikotarpį.
<P>
Ypač norėčiau padėkoti R. Hieronymi ir palinkėti jai geriausios kloties. Ji buvo puiki kolegir žiniasklaidos ekspertė. Ačiū Jums, R. Hieronymi, linkiu geriausios kloties.
<SPEAKER ID="015" NAME="Zdzisław Zbigniew Podkański" LANGUAGE="PL">
Gerb. pirmininke, MEDIA 2007 programos tikslas buvo išsaugoti Europos tapatumą, įvairovę ir kultūrinį paveldą, gerinti Europos audiovizualinių darbų sklaidą ir didinti Europos audiovizualinio sektoriaus konkurencingumą. MEDIA Mundus programa toliau plėtojama tikintis, kad abipusnauda bus pasiekta propaguojant ir atveriant audiovizualines rinkas ir Europos Sąjungoje, ir trečiosiose valstybėse. Žinoma, tai gera idėja.
<P>
Tačiau ši tema verčia mus apsvarstyti dar kai ką. Aš turiu galvoje Europos kultūros įtaką pasaulyje - ši įtaka, regis, mažėja, o tai mane ypač neramina. Aš taip pat pastebiu, kad mūsų žemynas nedalyvauja tarpkultūriniame dialoge kaip lygiavertis partneris. Krikščioniškosios tradicijos, kurios suformavo Europą, šiandien apskritai kvestionuojamos ir atrodo, kad Europa neturi kitos savo pačios tapatumo sąvokos. Todėl nenuostabu, kad ji pralaimi. Europos menka dalis pasaulinėje audiovizualinių darbų sklaidoje yra esminis to pavyzdys.
<P>
Galime apgailestauti dėl to, kad drauge su mažėjančia ekonomine svarba, Europos vaidmuo bus vis menkesnis. Vis dėlto mums nereikia prarasti vilties. Tokios iniciatyvos, kaip ši aptariamoji programa, yra nedidelis, bet reikalingas žingsnis. Be to, mums priešakyje dar penkeri metai Europos Parlamente, todėl tikimės, kad Europos Parlamento nariai per kitą kadenciją padarys Europos balsą labiau girdimą.
<P>
Paskutinis posėdis, paskutinkalba - norėčiau pareikšti nuoširdžią padėką visiems savo kolegoms už bendradarbiavimą, ypač Kultūros ir švietimo komiteto nariams, su kuriais kasdien dirbau. Sveikinu R. Hieronymi dėl pranešimo. Ačiū jums visiems.
<SPEAKER ID="016" NAME="Helga Trüpel" LANGUAGE="DE">
Gerb. pirmininke, komisare, ponios ir ponai, iš tiesų mūsų kultūros ir žiniasklaidos politika yra susijusi su dvasingumo poreikiu ir būtinybe jį perteikti Europai.
<P>
Komisijos pirmininkas J. M. Barroso, be kita ko, teisingai pasakė, kad žmonės vidaus rinkos nepamils - ir tai svarbu - bet norės matyti ir mėgautis kultūrine įvairove, Europos kultūriniu paveldu. Jie taip pat nori, kad kultūrinįvairovtaptų Europos ambasadore pasaulyje.
<P>
D. Pack buvo teisi cituodama Wim Wenders, kad mums reikia Europos vaizdų, kurie pasakotų apie Europą, parodytų Europos istorijos įvairovę ir Europos žmonių jausmus. Kur slypi Europos istorijos tragizmas ir su kuo siejamos taikios ir geresnės ateities didžiosios viltys? Tai tokia yra esminEuropos Sąjungos kultūros samprata, kurią mes ne tik norime ugdyti pačioje Europoje, bet ir turime skleisti už jos ribų esančiam pasauliui. Todėl Europos kultūros politika, ypač kino politika, visada yra Europos tapatumo ambasadorė. Todėl aš džiaugiuosi, kad mums pavyko įgyvendinti šią programą.
<P>
Norėčiau iš pat pradžių pasakyti, kad per kitą Parlamento kadenciją ši programa turi būti išplėsta, pagyvinta ir labiau finansuojama siekiant, kad MEDIA Mundus programa galėtų išties įgyvendinti savo tikslus, atskleidžiant tarptautinio bendradarbiavimo plotmėje Europos vertybes ir Europos kultūrinę įvairovę. Taip pat reikia užtikrinti bendros gamybos produktų kūrimą, bendradarbiavimą, mokymus tikrąja žodžio prasme, visiems naudingą kitokią padėtį, kuri praturtintų abi puses. Šiame globalizacijos ir skaitmeniniame amžiuje tai bus Europos politikos prekinis ženklas kultūros atžvilgiu.
<P>
Šiandien norėčiau pasinaudoti galimybe ir padėkoti R. Hieronymi už labai gerą bendradarbiavimą ir už sėkmingą aiškinimą šiam Parlamentui, kad, nors kultūra turi ekonominę pusę, ji visada yra daugiau nei tiesiog prekė. Kalba išties eina apie tapatumą, įvairovę, kultūrines priešpriešas - gerąja šio žodžio prasme. Būtent tai jaudina žmonių širdis ir protus. Mūsų įsipareigojimas ateičiai turi būti siekti didesnio pasitikėjimo Europa, nei turime ligi šiol. Todėl R. Hieronymi noriu pareikšti nuoširdžią padėką už gerą bendradarbiavimą ir palinkėti geriausios kloties ateityje.
<P>
(Aplodismentai)
<SPEAKER ID="017" NAME="Věra Flasarová" LANGUAGE="CS">
Gerb. pirmininke, komisare, ponios ir ponai, dėkoju R. Hieronymi už puikų darbą ir linkiu jai daug sėkmingų metų. Tarptautinės audiovizualinės aplinkos kūrimas turi būti mūsų dėmesio centre, kadangi tai įdomi veiklos sritis ir ji atveria daug erdvės bendradarbiauti Europos Sąjungos lygmeniu ir su kitomis pasaulio valstybėmis. Tolesnis šio bendradarbiavimo stiprinimas, įskaitant 15 mln. EUR lėšų, skirtų MEDIA Mundus 2011-2013 m. laikotarpiu, vartotojams suteiks daugiau galimybių rinktis, daugiau pristatys įvairių kultūrinių produktų į Europos ir tarptautines rinkas. Tuo pat metu tai skatins savitarpio supratimą žmonių, turinčių skirtingas kultūrines tradicijas. Kiti šių ES projektų labai vertingi aspektai yra vykstantys audiovizualinės srities specialistų mokymai, įvairios skatinimo veiklos rūšys, kurių dėmesio centre yra kinematografija, ir galimybės didinti filmų sklaidą. Taip pat akivaizdu, kad audiovizualinsritis pirmiausia yra jaunosios kartos sritis, naudojančios televiziją ir priemones, veikiančias per internetą ir daugiakanalę skaitmeninę televiziją kaip vieną iš svarbiausių informacijos šaltinių, įskaitant kitas interneto technologijas. Todėl šių sistemų rėmimas rengiant ES projektus gali padėti gerinti paslaugų kokybę šiems vartotojams.
<P>
Tačiau šioje srityje norėčiau pabrėžti ką kita, ką aš manau esant ypatingos svarbos. Visa interneto žiniasklaida pateikia neribotą alternatyvą tradicinėms priemonėms. Deja, net ir demokratiškose visuomenėse šios tradicinės ryšių priemonės dažnai būna nesėkmingos dėl komercinių interesų arba dėl to, kad jos priklauso konkrečiai politinei aplinkai ir netiesiogiai įpareigoja darbuotojus vadovautis vidine cenzūra. Dėl šios priežasties dideldalis auditoriją pasiekiančios informacijos yra būna iškreipta arba atrinkta. Priešingai tam, didelis interneto paplitimas ir internetu platinami filmai bei informacija siūlo tikrai nepriklausomą, pliuralistinę žiniasklaidos aplinką be monopolių ir kartelių. Todėl mes turime remti visus projektus, kurie stiprina šią pagrindinio žiniasklaidos pasaulio alternatyvą, ir džiaugiuosi, kad Čekijos pirmininkavimas prisidėjo prie sėkmingo MEDIA Mundus projekto įgyvendinimo.
<SPEAKER ID="018" NAME="Ljudmila Novak" AFFILIATION="PPE-DE">
(SL) Parengę MEDIA Mundus programą, mes einame teisingu keliu daug veiksmingiau remdami Europos kiną ir Europos žinią. Filmas yra terpė, leidžianti įrašyti, saugoti, vaizduoti ir perteikti Europos kultūrinę įvairovę. Tačiau, esant sparčiai modernių technologijų plėtrai, mums taip pat būtinas nuolatinis švietimas ir mokymasis. Tektų apgailestauti, jei trečiosios valstybės arba žemesnio išsivystymo lygio žemynai būtų priversti nustoti kurti filmus, vaizduojančius jų tautų gyvenimus, įdomias istorijas, gamtą, kultūrinį paveldą ir istoriją tik todėl, kad jie mažiau išsilavinę ir jiems trūksta žinių.
<P>
Dėl JAV kino dominavimo, kuris užima didelę rinkos dalį, Europos kinas susiduria su didesne konkurencija pasaulinėje rinkoje nepaisant to, kad jis turi daug daugiau privalumų nei daugelis JAV sentimentalių ar populiarių filmų. Kaip tik todėl MEDIA Mundus yra puiki platforma sudaryti sutartis su filmų kūrėjais ir platintojais trečiosiose valstybėse ir keistis žiniomis bei informacija, susijusia su filmais. Tuo labiau, kad šioje srityje Europos Sąjunga taip pat įgyvendina funkciją suartinti skirtingus žemynus ir vienyti įvairių šalių kino žiūrovus.
<P>
Mes įgyjame naują sėkmingą programą, bet prarandame pranešėją, šios srities specialistę. Norėčiau asmeniškai padėkoti jums, R. Hieronymi, už visą darbą, kurį padarėte, už jūsų daug aprėpiančią viziją ir bendradarbiavimą. Kai prieš penkerius metus tapau nauja Parlamento nare, R. Hieronymi buvo pirmasis žmogus, į kurį kreipiausi patarimo ir informacijos, o ji visada buvo pasirengusi padėti ir suprasti. Taigi, leiskite man dar kartą pareikšti jums širdingą padėką ir palinkėti laimės šeimyniniame ir profesiniame gyvenime, kadangi žinau, jog jūs ir toliau nesėdėsite sudėjusi rankų.
<P>
Kai kurie iš jūsų žinote, kad grįšite atgal. Aš taip pat norėčiau sugrįžti, bet nežinau, ar taip nutiks. Todėl leiskite man čia ir dabar pareikšti padėką visiems Komiteto nariams, Biurui ir Parlamentui už tai, kad suteikman galimybę dirbti Kultūros ir švietimo komitete. Buvo malonu ir smagu dirbti su jumis. Nepaisydami politinių pažiūrų dirbome siekdami naudos kultūrai, švietimui, jaunimui ir sportininkams. Be to, nors aš esu kilusi iš nedidelės valstybės, Komitetas pritarmano idėjoms, o vėliau jas patvirtino ir Parlamentas. Dėkoju už bendradarbiavimą.
<SPEAKER ID="019" NAME="Mikel Irujo Amezaga" AFFILIATION="Verts/ALE">
(ES) Gerb. pirmininke, Visuotinėje UNESCO deklaracijoje dėl kultūrinės įvairovės rekomenduojama, kad, be visa kita, mes skatintume aukštos kokybės audiovizualinių produktų kūrimą, ypač skatindami bendradarbiavimo mechanizmų, leidžiančių mums platinti šią produkciją, kūrimą; Europos Komisija, imdamasi šios iniciatyvos, vadovavosi būtent šiuo pareiškimu.
<P>
Savaime suprantama, kad MEDIA Mundus pasinaudos didėjančiu susidomėjimu ir galimybėmis, kurias sukūrpasaulinis bendradarbiavimas audiovizualinėje pramonėje, ir praplės galimybių įvairovę vartotojams, pateikiant įvairesnius kultūrinius produktus į Europos ir tarptautines rinkas bei sudarant naujas verslo galimybes audiovizualinės srities specialistams Europoje ir visame pasaulyje.
<P>
Mano įsitikinimu, ir tai mums neturi kelti abejonių, Komisija tvarkys biudžetą taip, kad būtų gautas didžiausias galimas poveikis, neišskiriant atskirų projektų. Kaip yra pasakęs autoritetingas profesorius, MEDIA Mundus programa, skirta plėtoti bendradarbiavimui su trečiosiomis valstybėmis audiovizualinėje srityje, įrodo, kad tarptautinaudiovizualinplotmlabai pasikeitė, ypač technologijų prasme. Ši iniciatyva skirta plėsti bendradarbiavimo galimybes audiovizualinės srities rinkoje, skatinant tyrimus ir mokymą, taip pat finansuojant bendros gamybos produktų kūrimo projektus, siekiant stiprinti audiovizualinės srities specialistų bendradarbiavimą.
<P>
Norėčiau baigdamas pareikšti dėkingumą. Buvo labai malonu dirbti su visais kolegomis Kultūros ir švietimo komitete per pastaruosius dvejus metus. Dėkoju jums ir iki pasimatymo.
<SPEAKER ID="020" NAME="Elisabeth Morin" AFFILIATION="PPE-DE">
(FR) Gerb. pirmininke, pirmiausia norėčiau nuoširdžiai padėkoti R. Hieronymi bei Kultūros ir švietimo komitetui. Europos kino pramonės plėtra pasauliniu mastu tapo galima dėl šios naujos MEDIA Mundus programos.
<P>
Tiesą sakant, ši programa įdiegta ir politikoje. Ji buvo sukurta pagal priemonę MEDIA International, kurios dėmesio centre nuo 2007 m. buvo Europos Sąjungos ir trečiųjų šalių audiovizualinės srities rinkų plėtra. Šios priemonės tikslas buvo tenkinti trečiųjų valstybių neatidėliotinus poreikius ir gerinti bendrą MEDIA 2007 veiksmingumą. Buvo svarbu imtis naujų problemų ir iššūkių, kuriuos lėmrinkų globalizacija, paveikusi Europos audiovizualinės srities sektorių.
<P>
Taigi ši parengiamoji priemonparodkelią Europos Sąjungos pagalbos programai siekiant skatinti pasaulinio masto bendradarbiavimą audiovizualinės pramonės srityje. Tada labai greitai Europos Komisija - kurią sveikinu - priėmpasiūlymą sukurti MEDIA Mundus programą. Skyrus 15 mln. EUR lėšų 2011-2013 metų laikotarpiu, programa įgis naujų naujų galimybių skatinti tarptautinį bendradarbiavimą ir tinklo kūrimą - o ši tinko kūrimo sąvoka ypač svarbi - tarp Europos Sąjungos ir trečiųjų valstybių audiovizualinės srities specialistų. Audiovizualinžiniasklaida yra labai populiari tarp jaunimo. Tai įneša didelį indėlį skatinant kultūrinį dialogą, taip pat šiame sektoriuje keliamas tikslas nustatyti naują Jungtinių Valstijų bei kitų žemynų, pagrindinių gamintojų, ir Europos, kuri turi užimti teisėtą vietą, santykį.
<P>
Programa atvira partneryste grįstiems projektams, siekiant įtraukti bent tris partnerius, kurių kiekvieno partnerystę koordinuotų specialistas iš Europos Sąjungos. Dalijimosi informacija, mokymosi ir išsamių žinių apie rinkas plėtimas, konkurencingumo ir tarpvalstybinio audiovizualinių darbų platinimo pasauliniu mastu gerinimas, audiovizualinių darbų sklaidos ir matomumo pasaulyje spartinimas ir visuomeninio poreikio kultūrinei įvairovei didinimas - visa tai numatyta šioje programoje.
<P>
Mes remiame Komisijos pasiūlymą, kadangi tai reiškia, kad ši visų šalių sutikimu grindžiama programa, kurią sukūrėme, gali būti įgyvendinta. Aš dedu daug vilčių į šį dokumentą; pritariu jam, kadangi jis rodo mano tvirtus įsitikinimus dėl pagarbos, dėl tarpkultūrinio dialogo ir dėl paramos kūrybiškam darbui, mokymuisi ir audiovizualinės srities pramonei. Norėčiau pareikšti nuoširdžią padėką R. Hieronymi. Žinau, kad per kitą Parlamento kadenciją mes jai būsime įsipareigoję tęsti darbą šioje srityje.
<SPEAKER ID="021" NAME="Manolis Mavrommatis" AFFILIATION="PPE-DE">
(EL) Gerb. pirmininke, komisare, ponios ir ponai, Komisijos pasiūlymui dėl MEDIA Mundus programos pritaria visi tie, kurie nori matyti, kaip Europos audiovizualinės srities sektorius plečiasi, kaip jis tampa stipresnis ir konkurencingas ir eksportuojamas į kitas pasaulio šalis. Europos audiovizualinės srities pramonper pastaruosius metus labai paspartėjo, o per pastaruosius 20 metų pagerėjo ir pasikeittarptautiniu mastu, ypač dėl technologijų vystymosi. Tai lėmintensyvią ekonominę plėtrą ir investicijas ir todėl padidėjusią audiovizualinės produkcijos paklausą trijose rinkose. Deja, atsirado kliūčių, kurios darpoveikį Europos prekybai užsienyje, įskaitant nepakankamą Europos audiovizualinės srities įmonių finansavimą.
<P>
Skiriant Bendrijos paramą, audiovizualiniam sektoriui atsižvelgiama į tą faktą, kad Europos Sąjunga ir jos valstybės narės skatintų bendradarbiavimą su trečiosiomis valstybėmis ir kompetentingomis tarptautinėmis organizacijomis kultūros sektoriuje, kadangi jis apima pagarbos svarbą skirtingiems kultūriniams aspektams siekiant skatinti įvairovę ir galiausiai todėl, kad platinimo sektorius nustato audiovizualinių darbų įvairovę ir vartotojų pasirinkimą. Dar nedaug turime Europos audiovizualinių darbų, kurių galima įsigyti tarptautinėje rinkoje, tuo tarpu audiovizualiniai darbai iš trečiųjų valstybių, išskyrus JAV darbus, susiduria su panašiomis ribotos prieigos Europos rinkose problemomis. Europos platintojai yra iš esmės nedidelės įmonės, turinčios ribotas priemones patekti į tarptautines rinkas. Dėl tos priežasties naujoji programa leidžia naudoti fondus taip, kad būtų galima imtis priemonių gerinant Europos audiovizualinių darbų platinimą, rinkodarą ir skatinimą trečiosiose valstybėse ir, aiškinant plačiau, trečiųjų valstybių Europoje atžvilgiu.
<P>
Galiausiai norėčiau pasveikinti R. Hieronymi atlikus dar vieną nepaprastą darbą ir palinkėti jai sėkmės asmeniniame gyvenime ir būsimoje veikloje baigus išskirtinį darbą Europos Parlamente. Taip pat norėčiau pasinaudoti proga ir padėkoti komisarei V. Reding ir visiems Kultūros iš švietimo komiteto nariams už puikų bendradarbiavimą, kuriuo džiaugėmės per pastarųjų penkerių metų kadenciją.
<SPEAKER ID="022" NAME="Iosif Matula" AFFILIATION="PPE-DE">
(RO) Kultūros sritis, be abejonės, prisideda prie ekonominių tikslų siekimo atsižvelgiant į tai, kad joje dirba apie 5,8 milijonai žmonių. Tačiau ji taip pat prisideda prie socialinių tikslų įgyvendinimo propaguojant Europos Sąjungos vertybes visame pasaulyje, nekalbant jau apie vartotojų pasirinkimo galimybių plėtimą, ir audiovizualinės srities pramonės konkurencingumo skatinimą ES lygmeniu.
<P>
Analizuojamoji programa svarbi dar ir dėl to, kad joje atsižvelgiama į technologijų plėtros įtaką šioje srityje, kuri iš tikrųjų tampa dar stipresndėl vis didėjančios audiovizualinio turinio paklausos. Aš pritariu programai, skirtai skatinti Europos audiovizualinius darbus pasauliniu mastu, atsižvelgiant į rinkos fragmentavimą Europos lygmeniu, pavyzdžiui, lyginant su audiovizualinės srities pramone Jungtinėse Valstijose.
<P>
Mano giliu įsitikinimu, ne mažiau svarbu, kad būtų geriau naudojama pridėtinvertė, kurią sukurs valstybių narių kino pramonė. Leiskite jums pateikti pavyzdį iš kino pramonės mano valstybėje, Rumunijoje, kuri iki šiol pasirodydavo esanti verta aukščiausių apdovanojimų, laimėtų Europos ir pasaulio lygmeniu.
<P>
Sveikinu pranešėją ir linkiu jai sėkmės gyvenime baigus kadenciją Europos Parlamente.
<SPEAKER ID="023" NAME="Margarita Starkevičiūt" AFFILIATION="ALDE">
(LT) Ponios ir ponai, aš penkerius metus dirbau Ekonomikos ir pinigų politikos komitete. Tačiau remdamasi savo šalies, Lietuvos, patirtimi turiu pabrėžti programų, kurias jūs svarstote, svarbą šalies ekonomikai ir taip pat mažos šalies kultūrai.
<P>
Mūsų kino pramonprieš kelerius metus išgyveno sunkius laikus. Atsistoti ant kojų jai padėjo būtent bendradarbiavimas su trečiosiomis šalimis. Per tą laiką Lietuvos kino industrija sustiprėjo, sukūrekonominę bazę ir dabar įneša nemažą indėlį į darbo vietų kūrimą. Kita vertus, tai sudarterpę atsirasti talentingiems režisieriams ir šiuo metu Lietuvos kino režisieriai gauna tarptautinius apdovanojimus, yra plačiai žinomi pasaulyje ir Europoje.
<P>
Todėl norėčiau pabrėžti, kad Europos Sąjunga turėtų skirti daug dėmesio tokioms programoms įgyvendinti, nes tai padeda klestėti šalims ir kultūroms .
<SPEAKER ID="024" NAME="Erna Hennicot-Schoepges" AFFILIATION="PPE-DE">
(FR) Gerb. pirmininke, norėčiau pradėti pagerbdama pranešėją R. Hieronymi, kuri vadovavo Kultūros iš švietimo komitetui perteikdama visą patirtį šioje specifinėje srityje. Ačiū, R. Hieronymi, už visa tai, ką jūs padarėte.
<P>
Komisare, jums ir vėl pavyko įgyvendinti šį projektą; tai svarbus projektas, bet jį reikia pasverti atsižvelgiant į jo svarbą, o tai, žinoma, neatitinka jūsų siekių finansavimo prasme. Todėl reikia imtis priemonių kitai finansinei perspektyvai, didinant šios programos lėšas. Žmonėms, kurie keliauja, būtina suteikti visas įmanomas galimybes ir laisvę, ir būtent dėl to mes vis dar dažnai susiduriame su neišspręstomis problemomis dėl vizų, socialinės apsaugos ir menininko padėties. Vis dar reikia daug nuveikti, siekiant užtikrinti tikrąjį menininkų mobilumą.
<P>
Kita vertus, manau, kad kinas yra geriausia priemonkultūros įvairovei užtikrinti. Todėl turime remti šį sektorių, kuris vis dar išgyvena ankstyvąją stadiją. Galbūt turima garantinio fondo idėja galėtų būti priemonremti finansavimą, kuris šiek tiek neatitinka mūsų ambicijų.
<SPEAKER ID="025" NAME="Ewa Tomaszewska" AFFILIATION="UEN">
(PL) Gerb. pirmininke, trečiųjų valstybių filmai yra gana dažnai platinami Lenkijoje. Jie retai būna aukštos kokybės, o tuo tarpu Europos filmams pasiekti trečiųjų valstybių rinkas ir žiūrovus yra daug sunkiau. Šiuo metu ypač svarbu remti ir platinti mūsų kultūrą. Būtina propaguoti Europos filmus kitose valstybėse. Svarbu užtikrinti geresnę vietą šiems filmams trečiųjų valstybių rinkose. Be to, kino pramonės stiprinimas taip pat užtikrins, kad rodomi filmai būtų aukštesnės kokybės. Tai taip pat būtų svarbi vertybė.
<P>
Manau, kad svarbus veiksnys yra sinergijos efektas, pasiekiamas dėl mobilumo ir bendradarbiavimo su trečiosiomis valstybėmis. Intelektinės nuosavybės apsaugos stiprinimas yra svarbus programos klausimas, taip pat susijęs su parama UNESCO konvencijai įgyvendinti.
<P>
Norėčiau labai padėkoti R. Hieronymi už darbą įgyvendinant šią programą ir už tai, kad ji sugebėjo pabaigti jį prieš pasibaigiant kadencijai. Šį darbą mes atlikome kartu, bet jos indėlis buvo didžiausias. Norėčiau nuoširdžiai padėkoti visiems Kultūros iš švietimo komiteto nariams, su kuriais teko dirbti per šią kadenciją.
<SPEAKER ID="026" NAME="Viviane Reding">
Komisijos narė. - Gerb. pirmininke, dėkoju visiems, kurie prisidėjo prie mūsų kultūrinės įvairovės skatinimo ne tik Europoje, bet ir tarpvalstybiniu mastu. Baigdama kalbą norėčiau pateikti keletą konkrečių pavyzdžių, kaip tai gali būti įgyvendinta ir kaip tai jau buvo įgyvendinta.
<P>
Mes sukūrėme 11 mokymosi partnerysčių su Lotynų Amerika, Indija, Kanada, Turkija, Ukraina, Moldova ir Gruzija, apimančių filmus, televizijos laidas, animaciją, dokumentinius filmus. Pavyzdžiui, buvo bendrai kuriami animaciniai filmai tarp ES ir Lotynų Amerikos bei Kanados, organizuojant animacinių filmų specialistų mokymą ir ugdymą. Pavyzdžiui, suorganizuotas seminaras "Prime Exchange", skirtas kūrėjams ir prodiuseriams iš Indijos ir Europos, siekiant geriau suprasti filmų finansavimo ir rinkodaros elementus. Be to, Europos prodiuserių klubas, kuris organizavo bendros gamybos seminarus Kinijoje ir Indijoje, skatino platinimą.
<P>
"Dolma" organizavo dokumentinių filmų mėnesį Čilėje, "Paris Project" bendrai kūrkūrinius su Japonija, Pietų Korėja ir Europa, o "EuropaCinema" sudartinklą, kuris apėm230 Europos kino teatrų ir 148 kino teatrus visame pasaulyje, kad būtų galima tarpusavyje keistis filmais. Taigi galime matyti labai konkrečius veiksmus. Tai ne tik didžiavimasis, bet ir konkretūs darbai siekiant padėti specialistams patiems daryti tai, ką jie geriausiai išmano: kurti filmus, rodyti filmus, leisti filmams plisti. Ačiū visiems, kurie padėjo tam virsti tikrove.
<SPEAKER ID="027" NAME="Ruth Hieronymi">
pranešėja. - (DE) Gerb. pirmininke, ačiū už palaikomą dalykišką diskusiją. Esu įsitikinusi, kad esant tokiai paskatai MEDIA Mundus programa, apie kurią šiandien teisingai buvo kalbama, ne tik sulauks didelės sėkmės, bet ir galės pritraukti papildomos paramos ateinančiais metais.
<P>
Visi, kurie apgailestauja dėl Europos kultūros trūkumo ar jos nepakankamumo pasaulyje, o tai jie turi pagrindo daryti, gali tik pritarti MEDIA Mundus programai ir už ją entuziastingai balsuoti. Tai puikus pavyzdys to, kaip mes galime skleisti žinią apie savo kultūrą pasaulyje. Todėl aš nuoširdžiai prašau jūsų ryžtingai perduoti šią žinią mūsų vyriausybėms. Europos kultūros skatinimas bendradarbiaujant nereiškia mūsų šalių ir Europos Sąjungos valstybių narių mažesnio nacionalinio tapatumo. Priešingai, tai stiprina ypatingą tautinį tapatumą ir suartina mūsų Europos kultūrą, kad taptume veiksmingesniais ambasadoriais pasaulyje.
<P>
Taip pat norėčiau padėkoti ir jums visiems. Kviečiu visus tuos, kurie norėtų aptarti, kaip galėtume tai padaryti, į Parlamento narių bufetą.
<SPEAKER ID="028" NAME="Pirmininkas">
Diskusijų pabaiga.
<P>
Balsavimas vyks šiandien vidurdienį, 12 val.

<CHAPTER ID="013-01">
1. Sutarties dėl Europos Sąjungos veikimo nuostatos dėl stabilumo mechanizmo, taikytino valstybėms narėms, kurių valiuta yra euro, dalinis keitimas (
<SPEAKER ID="036" NAME="Elmar Brok" LANGUAGE="DE">
Pone pirmininke, ponios ir ponai, šis Europos stabilumo mechanizmas reikalingas norint ne tik suteikti ilgalaikį teisinį patikinimą ir užtikrinti solidarumą su problemų turinčiomis šalimis, bet ir apsaugoti eurą, garantuoti reikiamą biudžetinę drausmę ir sudaryti sąlygas bendrai reaguoti į ekonomikos augimo problemas.
<P>
Atsižvelgiant į tai, kiek laiko būtų užtrukusi įprasta procedūra, taip pat siekiant išvengti referendumo kai kuriose valstybėse narėse, tai galima sureguliuoti tik taikant supaprastintą Sutarties persvarstymo procedūrą. Tačiau Parlamentas sako, kad tai neturėtų tapti nuolatine procedūra ir kad iš tikrųjų turėtume taikyti įprastą Sutarties persvarstymo procedūrą.
<P>
Pradiniuose pasiūlymuose teigiama, kad tai turėtų būti tik tarpvyriausybinis metodas, kurį taikant Komisija vargu ar atliktų kokį nors vaidmenį, o Europos Parlamentas apskritai neatliktų jokio vaidmens. Šiandien galime pranešti, kad, atsižvelgiant į mūsų derybas su Komisija, Europos Centriniu Banku, Europos Vadovų Tarybos pirmininku ir euro grupės pirmininku, beveik visais klausimais dėl modelių, bandymų ir sprendimų priėmimo pagrindų, visais atitinkamais aspektais dėl sistemos apibrėžimo ir šios srities reglamento siūlymo pagal Bendrijos procedūrą iki šiol Europos Vadovų Taryba ir Finansų ministrų taryba sutiko, kad Europos Parlamentas šiame procese irgi gali atlikti tam tikrą vaidmenį ir šiais klausimais tikrai jį atliks.
<P>
Taigi, iš pradžių labai nesidžiaugėme, tačiau manau, kad jeigu bus naudojamasi Bendrijos institucijomis ir, kaip anksčiau, galėsime pradėti nuo tarpvyriausybinių procedūrų, atėjus tinkamam laikui bus lengva pereiti prie aiškios Bendrijos politikos. Kadangi institucinės sąlygos dabar jau sudarytos, galime pasiūlyti pritarti šiai Europos Vadovų Tarybos teikiamai Sutarties persvarstymo procedūrai ir ją pradėti. Todėl, vienbalsiai pritarus Konstitucinių reikalų komitetui, pateikėme atitinkamus pakeitimus. Turime suvokti, kad mūsų aiškinimams pritarir juos savo raštuose patvirtino euro grupės pirmininkas, už pinigų politiką atsakingas Komisijos narys ir Europos Vadovų Tarybos pirmininkas. Manau, kad tai - patikimas pagrindas, kad šią poziciją dabar patvirtintume, taip apsaugodami eurą, kuris yra didelEuropos sėkmė, ir kartu judėdami toliau.
<SPEAKER ID="037" NAME="Roberto Gualtieri">
pranešėjas. - (IT) Pone pirmininke, ponios ir ponai, pranešime, už kurį rengiamės balsuoti, vis tiek dar yra išlygų dėl sprendimo patvirtinti persvarstytą Sutarties variantą - sprendimo dėl tarpvyriausybinio mechanizmo pobūdžio, tačiau mes vis tiek jam pritariame, nes, kaip aiškino E. Brok, mūsų atliktos derybos mums leido pasiekti svarbių tikslų, susijusių daugiausia su tuo, kad pagalbos sąlygos bus nustatytos reglamentu, taigi - pagal bendro sprendimo procedūrą.
<P>
Todėl sąžininga balsuoti už, ir norėčiau padėkoti daugeliui kolegų EP narių, prisidėjusių prie šio rezultato, paminėti man tekusią garbę dirbti su E. Broku, itin naudingus M. Pirillo patarimus ir darbą, kurį atliko du Ekonomikos ir pinigų politikos komiteto (ECON) pranešėjai - E. Scicluna ir J. P. Gauzès, A. Schade, G. Häfner, frakcijų koordinatoriai ir, žinoma, frakcijų pirmininkai, suteikę mums tokią didelę politinę paramą, ačiū.
<SPEAKER ID="038" NAME="Pirmininkas">
Norėčiau pasveikinti čia, pas mus, atvykusius Europos Komisijos pirmininką ir Komisijos pirmininko pavaduotoją, taip pat Tarybos pirmininką. Vyks labai svarbus balsavimas, tai labai gerai žinome, tad dėkoju, kad dalyvaujate tokiu svarbiu momentu.
<P>
Ponios ir ponai, pastabas dėl balsavimo galėsite pateikti rytoj. Dabar - ne laikas paaiškinimams dėl balsavimo, tad prašau neteikti tokių pastabų. Rytoj po balsavimo bus laikas vienu metu teikti pastabas visais klausimais - ir šiandienos, ir rytojaus klausimais.

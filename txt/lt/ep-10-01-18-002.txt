<CHAPTER ID="002">
Pirmininko pareiškimai
<SPEAKER ID="006" NAME="Pirmininkas">
Labai liūdna, kad turiu jus informuoti, jog P. J. Boal, Europos Sąjungos delegacijos Haityje vadovo pavaduotoja, deja, vis dar yra dingusi be žinios. P. J. Boal paieška tęsiama. Prieš tai ji dirbo Europos Parlamente. Šiandien visų mūsų mintys yra apie didžiulės žemės drebėjimo sukeltos nelaimės sukrėstą Haičio tautą. Europos valstybės, taip pat ir visa Europos Sąjunga įsipareigojo suteikti didžiulę finansinę paramą Haičiui, kartu išsiųsdama 150 policijos pareigūnų, kaip dalį Europos žandarmerijos. Ten dirba ir pavienių ES šalių išsiųstos pajėgos. Tai didžiausia nelaimHaičio istorijoje ir viena skaudžiausių per visą žmonijos istoriją. Be to, jos metu žuvo daugybmūsų piliečių, Europos Sąjungos piliečių, taip pat nemažai laikomi dingusiais be žinios. Pagerbkime šios nesuvokiamos nelaimės aukas tylos minute. Prašau, atsistokite.
<P>
Taip pat labai liūdna sužinoti, kad, kaip man pranešta, Kinijoje įvykdyta mirties bausmJungtinės Karalystės piliečiui Akmalui Shaikhui. Jis yra vienas iš beveik 7 000 žmonių, kuriems šioje šalyje įvykdyta mirties bausmė. Jis taip pat yra pirmasis Europos Sąjungos pilietis, kuriam nuo 1951 m. buvo įvykdyta mirties bausmKinijoje. Europos Parlamentas smerkia ir visada smerkmirties bausmės vykdymą, ir toliau sieks moratoriumo dėl mirties bausmės.
<P>
Vakar Ukrainoje vyko pirmasis prezidento rinkimų turas. Europos Parlamento atstovai stebi rinkimus, stebėjo ir vakarykščius įvykius. Dar neturime oficialios informacijos apie rinkimų eigą. Mūsų kolegos neatsiuntjokios oficialios informacijos, bet tikimės jos sulaukti bet kurią minutę. Tikimės, kad ja bus patvirtinta, kad rinkimai vykdomi sąžiningai ir kad taip bus ir per antrąjį turą, vyksiantį vasario mėn. pradžioje.
<P>
Sausio 1 d. Ispanija pradėjo pirmininkauti Europos Sąjungos Tarybai. Esu įsitikinęs, kad remdamasi naująja Sutartimi ir bendradarbiaudama su naujuoju Europos Vadovų Tarybos Pirmininku, Ispanija sėkmingai pirmininkaus ir pasieks užsibrėžtus tikslus. Mūsų sesijos darbotvarkėje numatytas susitikimas su ministru pirmininku J. L. R. Zapatero, su kuriuo diskutuosime apie Trejeto programą. Todėl kalbėsime ne tik apie Ispaniją, bet ir apie Belgiją bei Vengriją.
<P>
Ponios ir ponai, galiausiai norėčiau nuoširdžiai palinkėti gerovės ir sėkmės naujais 2010 metais. Tegu šio naujo dešimtmečio pradžia suteikia mums įkvėpimo uoliai dirbti savo piliečių labui. Kaip minėjau prieš savaitę Briuselyje - nauji metai, nauja Sutartis ir naujas Europos Sąjungos etapas. Mūsų Parlamentas prisiima ypatingą atsakomybę už Europos Sąjungos ateitį. Visi tai žinome.

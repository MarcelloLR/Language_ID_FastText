<CHAPTER ID="021">
Vienos minutės kalbos (pagal Darbo tvarkos taisyklių 144 straipsnį) 
<SPEAKER ID="186" NAME="Pirmininkė">
Kitas klausimas - vienos minutės kalbos svarbiais politiniais klausimais.
<SPEAKER ID="187" NAME="Tunne Kelam" AFFILIATION="PPE-DE">
Ponia pirmininke, praėjusių metų spalio 7 d. prisiminsime kaip dramatinį kreipimąsi atsibusti ir pažvelgti į įvykius Rusijoje. Tą dieną žiauriai nužudyta gyvu garbingo žurnalistikos pavyzdžiu laikoma Ana Politkovskaja. Prezidentas V. Putinas Anos Politkovskajos vaidmenį priskyrmarginaliniam; byloje kaltinamieji nenustatyti.
<P>
Šio Parlamento nariai praėjusių metų spalio mėn. ragino Komisiją ir valstybes nares pagerbti Anos Politkovskajos atminimą ir su laisvos žiniasklaidos Rusijoje atkūrimu susieti pirmąją tolesnės mūsų santykių plėtros sąlygą, nes sąlygos Rusijoje pradės keistis tik tuomet, kai aiškiai parodysime, kad labiau nei naftą ir dujas vertiname Anos Politkovskajos tiesos ir laisvės siekimą.
<P>
Be abejonės, mes Europoje laikomės tų pačių vertybių, kurioms savo gyvybę paaukojo Ana Politkovskaja. Deja, neatrodo, kad šios vertybės būtų artimos Prezidentui V. Putinui. Iš pagarbos Anai Politkovskajai privalome tai aiškiai pareikšti Prezidentui V. Putinui artėjančiame aukščiausio lygio susitikime.
<SPEAKER ID="188" NAME="Eduard Raul Hellvig" AFFILIATION="ALDE">
(RO) Kalbėsiu apie zoologijos parkų Rumunijoje problemą.
<P>
Kaip matyti iš kai kurių šioje srityje veikiančių tarptautinių nevyriausybinių organizacijų atliktų įvertinimų, Rumunija yra viena iš pirmaujančių valstybių narių pagal direktyvos dėl zoologijos parkų perkėlimą į Rumunijos teisės aktus.
<P>
Tačiau atrodo, kad praktiškai neįmanoma pasiekti Europos standartų 41 Rumunijos zoologijos parke iki galutinio nustatyto termino.
<P>
Jaučiu šio galutinio termino ir dabartinės viešojo ir privataus sektoriaus partnerystės sąlygų spaudimą, todėl sutinku su tuo, kaip svarbu nedelsiant įgyvendinti bendrą veiksmų planą, apimantį šiuos prioritetinius žingsnius atlikti nacionalinę studiją dabartiniams zoologijos parkams klasifikuoti, organizuoti pagalbos neatidėliotinais atvejais komandą ir laikinai užkirsti kelią gyvūnams dauginti.
<P>
Manau, kad taip pat būtina suteikti tam tikrą laikotarpį šiam planui įgyvendinti prieš priimant sprendimą uždaryti teisės aktų reikalavimų neatitinkančius zoologijos parkus.
<SPEAKER ID="189" NAME="Andrzej Tomasz Zapałowski" AFFILIATION="UEN">
(PL) Ponia pirmininke, nepaisant daugelio šiame Parlamente M. Schulzui skirtų pastabų jis ir toliau tęsEuropos Sąjungos narių puolimą ir įžeidinėjimą; šios kalbos nevertos šio Parlamento.
<P>
Šis svarbias pareigas Bendrijos institucijoje einantis asmuo kišasi į valstybės narės vidaus reikalus ir nuolat įžeidinėja jos atstovus. Daugelis Parlamento narių niekada net nepagalvotų apie kišimąsi į ES gyventojų demokratinius rinkimus. Man būtų įdomu žinoti, kaip šis ponas jaustųsi, jei EP narys paragintų Vokietijos tautą pakeisti savo kanclerį, nes šiuo metu yra teisėtai veikianti organizacijų, skleidžiančių nacistinį mąstymą ir siekiančių paminti Europos valstybių sienas. Manau, šiam ponui apmaudu, kad jis gimtaip vėlai, netinkamu istoriniu laikotarpiu.
<SPEAKER ID="191" NAME="Gerard Batten" AFFILIATION="IND/DEM">
Pone pirmininke, šiandien kiek anksčiau H. G. Pottering pasisakapie pasaulinę ir Europos dieną prieš mirties bausmę ir nurodnepritariantis bet kokia forma vykdomai mirties bausmei.
<P>
Atrodo, kad jis daro prielaidą, jog mes visi su juo sutinkame. Deja, aš nesutinku. Praėjusį sekmadienį vos per vieną mylią nuo mano namų Londone, West Ham parke, buvo nudurtas nekaltas septyniolikmetis jaunuolis Rizwan Dabar, nes, kaip pranešama, jis priešinosi užpuolikams, bandantiems atimti draugo mobilųjį telefoną.
<P>
Šis atvejis nėra išskirtinis Didžiojoje Britanijoje. Nekalti žmonės vis dažniau šaudomi, nuduriami ir mirtinai sumušami. Kodėl? Nes nusikaltėliai nebijo įstatymo. Net suimti jie dažnai susilaukia labai švelnios bausmės. Aš norėčiau vėl įvesti mirties bausmę Didžiojoje Britanijoje tokių nužudymų vykdytojams.
<P>
Be abejonės, tai įmanoma tik nebūnant Europos Sąjungos nare, ir tai dar viena priežastis iš jos išstoti.
<SPEAKER ID="192" NAME="Jim Allister" AFFILIATION="NI">
Pone pirmininke, šiandien apie Libiją jau buvo kalbėta, bet norėčiau grįžti prie šio klausimo. Libija pagrįstai buvo priversta sumokėti už ties Lokerbiu įvykdytus teroristų žiaurumus, bet terorizmą remianti Libija dar nėra atlyginusi visos žalos. Airijos respublikonų armijos (IRA) žiaurumas labiausiai pasireiškaprūpinus jį Libijos sprogmenimis "Semtex" ir ginklais, todėl Martin McGuiness ir kiti žiaurūs armijos tarybos lyderiai pradėjo klastingiausią savo veiksmų etapą. Jei ne Libijos įsikišimas, būtų išsaugota šimtai nekaltų gyvybių. Todėl šį vakarą Parlamente noriu paremti dabartinę aukas jungiančios grupės kampaniją Šiaurės Airijoje (grupvadinasi FAIR), pareikalauti tarptautinės Libijos atsakomybės ir priversti ją sumokėti kompensaciją kaip ir Lokerbio atveju. ES jau yra dariusi spaudimą Libijai slaugytojų iš Bulgarijos atveju, todėl reikėtų paremti ir siekius vykdyti teisingumą dėl IRA aukų ir priversti Libiją susitarimu užbaigti jos atžvilgiu FAIR iškeltą bylą Jungtinėse Amerikos Valstijose.
<SPEAKER ID="193" NAME="Monica Maria Iacob-Ridzi" AFFILIATION="PPE-DE">
(RO) Europos komitetas biudžeto komiteto dėka priėmypač svarbų sprendimą.
<P>
Nustatėme 30 proc. administracinių išlaidų rezervą Europos socialiniam fondui, Europos regioninės plėtros fondui ir sanglaudos fondui; tai - mūsų aiškus signalas Europos Komisijai.
<P>
Veiklos programos turėtų būti tvirtinamos Europos direktyvose nurodytu terminu - šiuo atveju per keturis mėnesius.
<P>
Nors Rumunija viena iš pirmųjų jau spalio mėn. pateikšiuos dokumentus, kol kas dvi iš svarbiausių veiklos programų dar nepatvirtintos. Kalbu apie darbų programą, skirtą administraciniams pajėgumams vystyti ir veiksmų programą žmogiškų išteklių srityje.
<P>
Atsižvelgiant į tai, kad mūsų padėtis šiuo požiūriu anaiptol nėra išskirtintarp valstybių narių, norėčiau žinoti priemones, jei šios nėra biurokratinės, dėl kurių Komisija buvo priversta nukelti jų tvirtinimą iki lapkričio mėn. Pagal mūsų bendrą su Taryba priimtą pareiškimą po liepos 13 d. sutaikinimo, Komisija turėtų užtikrinti, kad valstybių narių programos ir projektai bus greitai patvirtinti ir pateiktų jų priėmimo planą.
<SPEAKER ID="194" NAME="Marian Harkin" AFFILIATION="ALDE">
Pone pirmininke, džiaugiuosi galimybe iškelti į šviesą pranešimą apie darbo santykius pašto sektoriuje, kurį paskelbEuropos gyvenimo ir darbo sąlygų gerinimo fondas. Išties, noriu pateikti šį pranešimą susipažinti prieš balsuojant pašto paslaugų klausimu. Bet ir dabar yra tinkamas laikas atkreipti visų šalių vyriausybių, kurios ketina privatizuoti savo pašto paslaugas ateityje, dėmesį.
<P>
ES esame prisiėmę įsipareigojimus pagal Lisabonos darbotvarkę ir siekiame sukurti daugiau ir geresnių darbo vietų. Deja, šiame pranešime teigiama, kad privatizavus pašto sektorių darbo vietų sukurta mažiau ir svarbiausia prastesnėmis darbo sąlygomis.
<P>
Pranešime teigiama, kad pradėjus sektoriaus liberalizavimą, visose, išskyrus tris, valstybėse darbo užmokestis šiame sektoriuje nebesiekvidutinio. Svarbiausia visų šalių atžvilgiu tai, kad pagrindiniams teikėjams ir naujiems darbuotojams ar alternatyvių paslaugų teikėjams mokamas skirtingas darbo užmokestis.
<P>
Jei nesiimsime veiksmų padėčiai pagerinti, tai, kaip teigiama pranešime, darbo sąlygos pablogės ir susiformuos prieštaringi darbo santykiai. Kol kas pašto sektoriaus privatizavimas neišlaikišbandymo Lisabonos darbotvarke.
<SPEAKER ID="195" NAME="Urszula Krupa" AFFILIATION="IND/DEM">
(PL) Pone pirmininke, per šią Europos Parlamento kadenciją jau keletą kartų kreipiausi su prašymu nutraukti lenkų, pirmiausia - katalikų diskriminavimą. Štai vėl nagrinėjame prašymą tam tikrų žiniasklaidos priemonių neskirti socialinės ir žiniasklaidos universitetui subsidijos, o tai aiškiai išreiškia diskriminaciją ir motyvaciją, pagrįstą tikrai ne jai būdingais nuopelnais.
<P>
Šiai institucijai tam tikrų žiniasklaidos priemonių reiškiami kaltinimai prilygsta šmeižtui, suformuluotam žmonių, kurie vienu metu buvo pavergę Lenkiją ir lenkus. Dabar, demokratiniu laikotarpiu, jie negali susitaikyti su absoliučios galios praradimu. Universitetas, kuris kreipiasi dėl finansinės paramos, vykdo švietimą ir mokymus pagal visuotinę vertybių sistemą ir priima pirmiausia iš neturtingų šeimų kilusius studentus.
<P>
Mūsų manymu, sugriežtinę kriterijus ir atsisakę skirti lėšas dėl žiniasklaidoje vykdomos raganų medžioklės, ypač visuotinių lygių galimybių metais, ne tik parodytume religijos ir įsitikinimo diskriminaciją, bet tai iš tiesų būtų totalitarinių metodų taikymo simptomas, kuris prieštarauja deklaruojamoms vertybėms standartams ir Europos teisės reikalavimams.
<SPEAKER ID="196" NAME="Sylwester Chruszcz" AFFILIATION="NI">
(PL) Pone pirmininke, norėčiau atkreipti dėmesį į labai svarbią Europos Komisijos problemą, nuolat pamirštamą Europos Parlamento susirinkime: ji susijusi su transporto ryšiais.
<P>
Trumpiausias transporto maršrutas iš Skandinavijos, Šiaurės Europos į Pietus (Turkiją, Graikiją ir Bulgariją) eina per Vidurio Europos transporto koridorių. Šis koridorius prasidėtų Istado mieste Švedijoje, eitų per Lenkijos miestus Ščeciną ir Vroclavą, Čekijos miestą Prahą, Slovakijos miestą Bratislavą, Vieną ir toliau per Konstantą, Salonikus ir Triestą. Šis maršrutas ir toliau ignoruojamas, o, mano manymu, įtraukus jį į Europos kelių ir geležinkelių maršrutus šioje linijoje transporto maršrutai sutrumpėtų ir pagreitėtų ir tai būtų teigiamas postūmis visam Vidurio Europos koridoriui bei visiems šioje linijoje esantiems miestams ir regionams.
<SPEAKER ID="197" NAME="Mairead McGuinness" AFFILIATION="PPE-DE">
Pone pirmininke, šiandien Europos saugaus eismo taryba pateikpranešimą apie ES pažangą mažinant aukų keliuose skaičių per pusę iki 2010 m. Pranešime pateikiama keletas gerų ir blogų naujienų.
<P>
Iš tiesų šalys padartam tikrą pažangą ir tai sveikintina, tačiau bendras žuvusiųjų keliuose skaičius yra pernelyg didelis ir ES, atsižvelgiant į dabartines tendencijas, nepavyks įgyvendinti užsibrėžtų tikslų - sumažinti mirčių keliuose skaičiaus. Šį tikslą turėtų pasiekti tik trys valstybės narės: Liuksemburgas, Prancūzija ir Portugalija. Šioms šalims pavyko sumažinti žuvusių keliuose skaičių daugiau nei 8 proc. per metus.
<P>
Turėkime omenyje, kad per pastaruosius 12 mėnesių ES keliuose žuvo daugiau nei 39 000 žmonių. Jei mums būtų pavykę pasiekti užsibrėžtų tikslų, šiandien būtume išgelbėję 5 000 žmonių. Deja, mano gimtoji Airija vis dar lieka antrojoje sąrašo pusėje šių būtinų patobulinimų įgyvendinimo srityje.
<P>
Galėtume pasimokyti iš geriausiai pasirodžiusių šalių. Jos parodtvirtą pasiryžimą ir politinę valią padaryti pokyčius daugelyje svarbiausių sričių. ES yra likę vos treji metai priemonėms, uždaviniams per pusę sumažinti keliuose žuvusiųjų skaičių, įgyvendinti. Patirtis rodo, kad tai įmanoma, tačiau norint to pasiekti reikalingas naujas postūmis ES lygmeniu.
<SPEAKER ID="198" NAME="Pierre Pribetich" AFFILIATION="PSE">
(FR) Pone pirmininke, orėčiau atkreipti Parlamento dėmesį į Kosovo problemą ir pirmiausia - Europos Parlamento poreikį atsakyti už šią Europos vidaus problemą ir užtikrinti, kad iš tiesų galima gerbti tautos teisę spręsti savo ateitį. Kyla daug politinių elementų ir siekiama spaudimu sukelti Kosovo padalijimą, nors tai ir nėra atsakymas. Tai mums visiškai aišku, pirmiausia kalbant apie problemas, susijusias su Palestiniečių teritorija ir jos padalijimu 1946 m. Todėl Europos Parlamentas turėtų parodyti tvirtą spaudimą, kad šioje srityje pavyktų išvengti konflikto ir leisti tautai spręsti savo ateitį, siekiant užtikrinti Europos Parlamento dalyvavimą, dalyvautų Europos scenoje ir mūsų teritorijoje.
<SPEAKER ID="199" NAME="Marios Matsakis" AFFILIATION="ALDE">
Pone pirmininke, deja, man baigus kalbėti du žmonės jau bus atsisveikinę su savo gyvybėmis. Pasaulyje kas 30 sekundžių įvyksta savižudybė. Didžiulis vieną milijoną siekiantis žmonių skaičius, tarp jų nemažai jaunimo ir moterų, kiekvieną dieną palieka gyvenimą. Savižudybės problema yra labai svarbi ES, nes penkios iš dešimties šalių, skaičiuojant pagal savižudybių rodiklius, yra ES valstybės narės: Lietuva, Estija, Vengrija, Slovėnija ir Latvija. Iš tiesų Lietuva pirmauja pagal savižudybių skaičių pasaulyje.
<P>
Ši ES statistika labai liūdina, nes daugeliu atvejų savižudybėms galima užkirsti kelią. ES turi pareigą savo piliečių atžvilgiu nedelsdama sumažinti savižudybių skaičių valstybėse narėse. Prašau jūsų, pone pirmininke, asmeniškai kreiptis į visų ES šalių narių vyriausybes ir šalių parlamentus, visų pirma į penkių minėtų šalių, ir primygtinai paraginti jas padvigubinti savo pastangas užkirsti kelią savo šalių piliečių savižudybėms. Taip išgelbėtume tūkstančius gyvybių.
<SPEAKER ID="200" NAME="Maria Petre" AFFILIATION="PPE-DE">
(RO) Iš neseniai atlikto tyrimo matyti, kad Rumunijoje apie 170 000 vaikų nuo 5 iki 8 klasės auga šeimose, kur vienas ar abu tėvai yra išvykę dirbti į užsienį.
<P>
Didelis su seneliais, šeimomis likusių gyventi vaikų skaičius kiekvieną dieną didėja naujosiose Europos Sąjungos valstybėse narėse ir šalyse kandidatėse.
<P>
Dėl šios priežasties norėčiau pabrėžti poreikį sukurti tinkamas struktūras, kurios padėtų vaikams ir tėvams būti kartu, ir poreikį parengti socialinę politiką, kurioje daugiausia dėmesio būtų skiriama solidarumui.
<P>
Manau, kad šeimos susijungimo, ekonominio ir socialinio integracijos veiksnio skatinimas turėtų būti esminis teisėtos migracijos politikos sričių aspektas.
<P>
Taip pat prašau Europos Komisijos parengti strategiją dėl vaikų, likusių savo kilmės šalyse tėvams išvykus, padėties ir teikti paramą tinkamoms struktūroms valstybėse narėse sukurti, norint padėti vaikams ir tėvams prisitaikyti prie naujos padėties šeimoje.
<SPEAKER ID="201" NAME="Pirmininkas">
Vienos minutės kalbos baigtos.

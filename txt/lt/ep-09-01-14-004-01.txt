<CHAPTER ID="004-01">
1. Pasų ir kelionės dokumentų apsauginės savybės ir biometrikos standartai (
<P>
Po balsavimo dėl Carloso Coelho pranešimo
<SPEAKER ID="099" NAME="Francesco Enrico Speroni" AFFILIATION="UEN">
(IT) Gerb. pirmininke, gerb. Parlamento nariai, norėčiau užduoti darbotvarkės klausimą. Pranešėte mums, kad gerbiamos žurnalistų grupės prašymu paskelbsite visus balsus, tačiau man atrodo, kad Parlamento darbo taisykles turėtų nustatyti ne žurnalistai, o Parlamento nariai. Norėčiau sužinoti, gal ši asociacija yra aklųjų žurnalistų, nes balsavimo rezultatus jie gali puikiai matyti ekranuose. Kita vertus, jei balsu pranešite balsavimo rezultatus, keblumų gali kilti kurtiems žurnalistams.
<P>
(Plojimai)
<SPEAKER ID="100" NAME="Pirmininkas">
Gerb. F. E. Speroni, man nėra lengva išsakyti savo asmeninę nuomonę apie žurnalistų darbo sunkumus. Kadangi šį kartą prašymas buvo nusiųstas į biurą, manau, - ir greičiausiai mano nuomonsutaps su Jūsų - kad atsakyti į jį turėtų taip pat biuras. Jau buvo nuspręsta, kad atsakymo klausimas bus įtrauktas į kito biuro posėdžio darbotvarkę.
<SPEAKER ID="101" NAME="Edward McMillan-Scott" AFFILIATION="PPE-DE">
Gerb. pirmininke, pritariu F. E. Speroni pozicijai. Pripažįstu, kad atsidūrėte sudėtingoje situacijoje, tačiau norėčiau pasakyti, kad jis teisus. Ekranuose matyti kiekvienas balsas. Perskaityti balsu balsavimo dėl kiekvieno pakeitimo rezultatus užimtų marias laiko, ypač jei balsavimas truktų taip ilgai, kaip šiandien. Siūlyčiau Jums paprašyti biuro persiųsti šį klausimą atsakingam komitetui, o mes apsvarstysime jį vėlesnei balsavimo sesijai. Aišku, jei tai šiems Rūmams priimtina.
<P>
(Plojimai)
<SPEAKER ID="102" NAME="Pirmininkas">
Kaip jau minėjau, šis svarstomas klausimas bus perduotas biurui, nes jis galėtų duoti aiškų atsakymą.
<P>
Todėl toliau tęsime balsavimą.

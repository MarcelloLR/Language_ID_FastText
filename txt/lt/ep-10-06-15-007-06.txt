<CHAPTER ID="007-06">
6. Regioninės politikos ir jos finansavimo skaidrumas (
<P>
- Prieš balsavimą:
<SPEAKER ID="160" NAME="Michail Tremopoulos">
pranešėjas. - (EL) Pone pirmininke, ponios ir ponai, parengti šį pranešimą dėl regioninės politikos skaidrumo ir jos finansavimo paskatino tai, kad skelbiant visą ES lėšų gavėjų sąrašą atsiranda galimybįtraukti visuomenę į prasmingas diskusijas dėl to, kaip Europos viešosios lėšos leidžiamos. Tai būtina tinkamam demokratijos veikimui Europos lygmeniu.
<P>
Šiame pranešime, kurį parengti man pavedRegioninės plėtros komitetas, pateikiamos rekomendacijos, kurios turėtų būti įtrauktos į būsimus reglamentus dėl struktūrinių fondų, pvz., dėl papildomos informacijos teikimo skelbiant lėšų gavėjų sąrašus ir pakankamai įpareigojančių partnerystės taisyklių.
<P>
Pvz., siūlome, kad įgyvendinant mūsų sanglaudos programas būtų padaryta štai kas:
<P>
kad Komisija nustatytų išsamesnį ir labiau norminį informacijos pateikimo formatą, kuriame būtų reikalaujama nurodyti teiktinos informacijos struktūrą, formą ir turinį;
<P>
kad Europos skaidrumo iniciatyva būtų susieta su finansų kontrole ir auditu;
<P>
kad auditoriai būtų paraginti griežčiau taikyti ryšių palaikymo ir informacijos teikimo reikalavimus, įskaitant reikalavimų nevykdančių asmenų - ypač vyriausybės subjektų - nurodymą ir viešą paskelbimą, taip pat reikalavimą ištaisyti finansines klaidas, jeigu sukčiavimo faktas patvirtinamas;
<P>
kad regioninės ir vietos valdžios institucijos ir kiti suinteresuotieji partneriai būtų paraginti aktyviau dalyvauti visuose sanglaudos programavimo ir įgyvendinimo etapuose ir jiems sudarytos galimybes naudotis visais projekto dokumentais;
<P>
kad Komisija nustatytų daugiau gairių, nurodančių, kaip praktiškai įgyvendinti partnerystės sąlygą vykdant dabartines programas, ir kad būtų didinamas skaidrumas vykdant didelės apimties projektus, kuriems skiriamos ES lėšos.
<P>
Norėčiau dar kartą padėkoti šešėliniams pranešėjams iš kitų frakcijų už šį galutinį tekstą, kurį mums pavyko parengti.

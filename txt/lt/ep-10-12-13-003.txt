<CHAPTER ID="003">
Pirmininko pareiškimai
<SPEAKER ID="007" NAME="Pirmininkas">
Prieš prasidedant posėdžiui, norėčiau pateikti kelias preliminarias pastabas. Norėčiau jums priminti, kad praeitą ketvirtadienį Pirmininkų sueiga nusprendė, kad rytoj, antradienį, 16 val. vyks diskusijos dėl S. E. Jędrzejewskos ir H. Trüpel pranešimų dėl naujojo 2011 m. biudžeto projekto. Planuojama, kad balsavimas dėl pranešimų vyks trečiadienį. Antra, rytoj taip pat vyks diskusijos dėl 16-osios klimato kaitos konvencijos šalių konferencijos rezultatų. TarptautinbendruomenKankūne padartam tikrą pažangą. Derybose taip pat dalyvavo pakankamai dideldelegacija iš Europos Parlamento, ir šie kolegos šiandien yra čia su mumis. Su Komisijos nare C. Hedegaard apsvarstysime, kiek mus tenkina parengtas susitarimas ir kokių tolesnių priemonių turėtų būti imtasi šiuo klausimu prieš konferenciją Pietų Afrikos Respublikoje.
<P>
Trečia, spalio 21 d. sužinojome, kas laimėjo šių metų Europos Parlamento Sacharovo premiją už minties laisvę. Tikriausiai prisimenate, kad laimėtojas - Kubos disidentas Guillermo Fariñas. Deja, G. Fariñasui bus sudėtinga atvykti ir atsiimti savo premiją asmeniškai kitą trečiadienį, nepaisant to, kad aš asmeniškai ėmiausi priemonių šiuo klausimu nusiųsdamas laišką Kubos prezidentui Rauliui Castro. Tikimės, kad į G. Fariñaso sunkumus atkeliauti į Strasbūrą dėmesį atkreips ledi C. Ashton, kuri į tai atsižvelgs tolesniuose santykiuose su Kuba. Mes vis dar tikimės, kad mūsų premijos laureatui pavyks atvykti pas mus. Jei jis išskristų iš Kubos per kelias ateinančias valandas, jam dar pavyktų tai padaryti iki mūsų posėdžio trečiadienį.
<P>
Ketvirta, taip pat norėčiau priminti, kad prieš 30 metų, jei tiksliau, 1981 m. gruodžio 13 d., Lenkijoje buvo paskelbta karo padėtis - taip komunistų valdžios institucijos bandnuslopinti vis daugiau galios įgaunantį Solidarumo judėjimą. Buvo suimta tūkstančiai opozicijos aktyvistų ir daugiau nei 100 žmonių žuvo. Praėjus beveik trims dešimtmečiams po šių įvykių, prisiminkime tuos, kuriems pakako drąsos rizikuoti savo gyvybėmis, kad išlaisvintų Europą nuo komunizmo jungo. Ir galiausiai - penkta, atsižvelgdamas į G. Bloomo elgesį per lapkričio 24 d. plenarinę sesiją ir turint omenyje, kad jis nepasinaudojo trimis jam skirtais raginimais atsiprašyti už savo žodžius, nusprendžiau, remdamasis Darbo tvarkos taisyklių 9 ir 153 straipsniais, skirti jam sankciją - septynias dienas jis neteks teisės gauti pragyvenimo lėšų. Apie savo sprendimą G. Bloomą jau informavau.
<P>
Dabar keletas skelbimų: teisės aktų, priimtų pagal įprastą teisėkūros procedūrą, pasirašymas. Šiuo skelbimu informuoju jus, kad trečiadienį aš ir Tarybos Pirmininkas pasirašysime kitus 10 teisės aktų, priimtų pagal įprastą teisėkūros procedūrą, atsižvelgiant į darbo tvarkos taisyklių 74 straipsnį. Šių teisės aktų pavadinimai bus paskelbti šio posėdžio protokole. Antra, P. Gruny raštu mane informavo, kad jos, kaip Europos Parlamento narės, mandato galiojimas baigėsi, nes ji išrinkta į Prancūzijos nacionalinę asamblėją. Parlamentas į tai atsižvelgia ir, remdamasis Akto dėl Europos Parlamento narių rinkimų remiantis tiesiogine visuotine rinkimų teise 7 straipsnio 2 dalimi ir Darbo tvarkos taisyklių 4 straipsnio 1 ir 4 dalimis, patvirtina, kad nuo 2010 m. gruodžio 14 d. bus laisva vieta. Ir galiausiai trečia: gavau Liberalų ir demokratų aljanso už Europą frakcijos prašymą paskirti J. Cornelisą van Baaleną į Tarpparlamentinę delegaciją ryšiams su Afganistanu vietoj C. Haglundo. Ar yra pastabų? Matau, kad nėra. Paskyrimas patvirtintas.

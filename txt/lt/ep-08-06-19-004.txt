<CHAPTER ID="004">
Oficialus pasveikinimas
<SPEAKER ID="052" NAME="Pirmininkė">
Dabar norėčiau oficialiai pasveikinti iš oficialios galerijos posėdį stebinčią Šveicarijos Federalinės asamblėjos delegaciją. Jai vadovauja Brigitta Gadient.
<P>
(Plojimai)
<P>
Džiaugiuosi, galėdama pasveikinti jus visus atvykus į Europos Parlamentą Strasbūre, kur vakar ir šiandien dalyvaujate 27-ajame Europos Sąjungos ir Šveicarijos tarpparlamentiniame posėdyje.
<P>
Man žinoma, kad dalyvavote kelete įdomių diskusijų dėl bendradarbiavimo ir dabartinės padėties, taip pat dėl būsimų Šveicarijos ir Europos Sąjungos ryšių iššūkių. Buvo ypač pabrėžtos Šveicarijos ir Europos Sąjungos derybos dėl mokesčių klausimų, laisvo asmenų judėjimo, patirtis, įgyta po naujausio Europos Sąjungos išsiplėtimo, paslaugų nepaisant sienų peržiūra, Šengeno ir Dublino susitarimai, finansinis Šveicarijos indėlis į Europos Sąjungos išsiplėtimą bei laisva prekyba žemės ūkio produktais.
<P>
Mūsų parlamentus sieja ilgas - beveik trijų dešimtmečių - bendradarbiavimas, ir dėl jo naudingos patirties gavo tiek Europos Sąjunga, tiek Šveicarija. Esu įsitikinusi, kad keitimasis nuomonėmis, kuris sėkmingai vyko šią savaitę, dar labiau paskatins mūsų parlamentų bendradarbiavimą.
<P>
(Plojimai)

<CHAPTER ID="018">
Nauji pokyčiai viešųjų pirkimų srityje (trumpas pristatymas)
<SPEAKER ID="168" NAME="Pirmininkas">
Kitas klausimas - trumpas Heides Rühle pranešimo Vidaus rinkos ir vartotojų apsaugos komiteto vardu dėl naujų pokyčių pirkimų srityje pristatymas [2009/2175 (INI)] -.
<SPEAKER ID="169" NAME="Heide Rühle" LANGUAGE="DE">
Pone pirmininke, norėčiau padėkoti visiems šešėliniams pranešėjams už jų dalykišką bendradarbiavimą ir gerus rezultatus, iki šiol pasiektus komitete. Leiskite pakartoti ir pabrėžti svarbiausius savo pranešimo klausimus.
<P>
Pirmiausia, siekiant geresnio reglamentavimo, visoms dalyvaujančioms šalims - perkančiosioms organizacijoms ir rangovams - reikia didesnio teisinio tikrumo. Mano pranešime pabrėžiama, kad per krizę viešieji pirkimai turi ypač didelę reikšmę. Tačiau mano pranešime taip pat kritikuojama tai, kad dėl sudėtingos Europos teisės aktų sąveikos ir perkėlimo į nacionalinę teisę viešieji pirkimai nesupaprastinti ir biurokratija šioje srityje nesumažinta, nors iš tikrųjų toks buvo 2004 m. peržiūros tikslas, bet daugėja darbo, didėja išorinės teisinių konsultacijų išlaidos ir vilkinamos procedūros. Deja, dėl to nukenčia inovacijos ir kokybė. Tai tapo aišku atlikus daugybę tyrimų. Pernelyg dažnai teisinio aiškumo trūkumas lemia ne geriausio, o pigiausio pasiūlymo pasirinkimą.
<P>
Nors Komisija jau teikia pagalbą aplinką tausojančių viešųjų pirkimų srityje, tokia pagalba neteikiama socialine atsakomybe grindžiamų viešųjų pirkimų, sąžiningos prekybos ar inovacijų skatinimo pasinaudojant viešaisiais pirkimais srityse. Čia Komisija turi skubiai atlikti pertvarką.
<P>
Be to, skubiai reikalingas geresnis koordinavimas Komisijos viduje. Europos Teisingumo Teismas neseniai priimtais sprendimais panaikino daug teisinių neaiškumų ir sustiprino perkančiųjų organizacijų vaidmenį, pvz., nurodydamas, kad direktyvų taikymo sritis neturėtų būti išplėsta įtraukiant tokias sritis, kaip miestų planavimas. Šiais sprendimais perkančiosioms organizacijoms ne suteikiama veiksmų laisvė, bet greičiau nustatoma aiški joms skirta sistema. Šį dalyką taip pat norėjau pakartoti savo pranešime.
<P>
Lieka vienas paskutinis aspektas: viešųjų paslaugų koncesijų klausimas, kuriuo mūsų nuomonės komitete labai skyrėsi. Mano pozicija šiuo klausimu nepakito. Viešųjų paslaugų koncesijos sąmoningai pašalintos iš viešųjų pirkimų srities reglamentavimo direktyvų, kad būtų užtikrina didesnveiksmų laisvšiose srityse ir atsižvelgiama į kultūrinius skirtumus. Šiai pozicijai taip pat pritarvisi suinteresuotieji subjektai, su kuriais kalbėjau: ar tai būtų savivaldybės susivienijusios organizacijos, valstybės įmonės, - visų pirma vandens pramonės įmonės, - pramonės asociacijos, profesinės sąjungos, ar ypač nevyriausybinės organizacijos. Šį dalyką taip pat norėjau aiškiai pakartoti savo pranešime.
<P>
Turiu paminėti dar vieną aspektą, kuris man labai svarbus: atrinktos institucijos neturėtų dėl viešųjų pirkimų netekti savo demokratinių teisių. Jei matome, kad daugelyje savivaldybių priimant sprendimus dėl viešųjų pirkimų - dėl kavos ar kitų produktų pirkimo - dabar kaip į svarbų kriterijų atsižvelgiama į sąžiningą prekybą, tuomet, mano manymu, svarbu tai paremti. Šiuo atveju labai svarbu, kad Komisija padėtų savivaldybėms, o joms suklydus duotų reikiamų patarimų. Užuot taip dariusi, Komisija būtent dėl tokių klaidų iškėlnaują bylą prieš Nyderlandus. Manau, tokie dalykai duos priešingų rezultatų, nes tai prieštarauja politinių institucijų priimtiems politiniams sprendimams.
<SPEAKER ID="170" NAME="Pirmininkas">
Matau, kad keli Parlamento nariai nori pareikšti savo nuomonę. Nepamirškite, kad kiekvienam iš jūsų skirta po vieną minutę.
<SPEAKER ID="171" NAME="Frank Engel" AFFILIATION="PPE">
(FR) Pone pirmininke, pradžioje norėčiau pasveikinti pranešėją ir padėkoti jai už išsamų darbą bei gebėjimą atsižvelgti į kitų nuomones. Buvo malonu su ja rengti šį pranešimą. Manau, šio darbo rezultatas - suderintas pranešimas, kuriame teisinio tikrumo didinimas laikomas svarbiausiu dalyku. Todėl dabar siekiama ne siūlyti bet kokia kaina rengti daugiau teisės aktų, o užtikrinti, kad galiojantys teisės aktai būtų prieinamesni ir aiškesni.
<P>
Vienas konkretus klausimas, kurį reikia iškelti, - H. Rühle jau minėjo jį, - viešųjų paslaugų koncesijų klausimas. Tai labai opus klausimas, dėl kurio Komisijoje kilo keletas nesutarimų. Norėčiau dar kartą pabrėžti, kad tiek, kiek mums žinoma, jog Komisija ketina mums siūlyti patvirtinti naujus teisės aktus, susijusius su šiuo klausimu, tai darydama ji turėtų atsižvelgti į būtinybę pagerinti bendrosios rinkos veikimą. Šiuo metu nėra jokio kito dalyko, kuriuo būtų galima pateisinti pagrindines teisėkūros iniciatyvas šiuo klausimu.
<SPEAKER ID="172" NAME="Evelyne Gebhardt" AFFILIATION="S&amp;D">
(DE) Pone pirmininke, ponios ir ponai, mano frakcija iš tikrųjų norėjo paremti H. Rühle pranešimą, nes jame esama daug labai teigiamų elementų.
<P>
Deja, yra trys aspektai, kurie, mūsų manymu, neįtraukti į pranešimą arba įtraukti mums nepriimtinu būdu. Pirma, H. Rühle nepritarnuomonei, kad mums iš tikrųjų reikia bendrų ekonominių interesų paslaugų teisinės sistemos ir, antra, ji aiškiai nenurodė, kad tai - visų pirma didesnio teisinio tikrumo socialinių paslaugų teikimo srityje klausimas. Tai - šio pranešimo trūkumas, dėl kurio, žinoma, labai apgailestaujame.
<P>
Vienas mums visiškai nepriimtinas dalykas yra viešųjų paslaugų koncesijų atsisakymas. Negalime tiesiog pasakyti, kad to nenorime. Teisingumo Teismas jau išaiškino visus šiuos dalykus. Tai labai nepolitiška. Jei žinome, kad Europos Komisija rengia teisės akto tekstą, labai svarbu, kad visiškai aiškiai pasakytume, ko norime. Svarbu paraginti Europos Komisiją laikytis labai teigiamos pozicijos, kurios šiuo klausimu laikosi Teisingumo Teismas, ir taip kartu užtikrinti teisinį tikrumą. Toks yra mūsų reikalavimas, todėl pateikėme alternatyvią rezoliuciją. Prašome savo kolegų Parlamento narių palaikyti šią alternatyvią rezoliuciją.
<SPEAKER ID="173" NAME="Cristian Silviu Buşoi" AFFILIATION="ALDE">
(RO) Norėčiau pasidžiaugti dėl visų pastangų, kurias pranešėja įdėjo rengdama šį pranešimą. Visiškai sutinku, kad reikia paprastinti Europos viešųjų pirkimų srities teisės aktus ir didinti skaidrumą. Esu susirūpinęs dėl daugybės ginčų dėl viešųjų pirkimų, kurių kyla daugelyje valstybių narių.
<P>
Pvz., Rumunijoje dėl nepaprastai sudėtingos teisės aktų sistemos padaroma procedūrinio pobūdžio klaidų, o neteisingai taikant viešųjų pirkimų taisykles gali būti trukdoma naudotis struktūrinių fondų lėšomis. Štai kodėl mums reikia paprastesnės ir aiškesnės teisės aktų sistemos abiejų pusių darbui palengvinti.
<P>
Taip pat norėčiau pareikšti nuomonę dėl mažiausios kainos problemos. Sutinku, kad viešųjų pirkimų sutartis neturėtų būti sudaroma su tiesiog mažiausią kainą pasiūliusiu subjektu. Taip pat pritariu pranešėjai, kad svarbiausi veiksniai turėtų būti ne tik kaina, bet ir konkurso kokybės ir kainos santykis bei ekonominnauda. Todėl persvarstant teisės aktus privalu į tai atsižvelgti ir suteikti perkančiosioms organizacijoms daug didesnę veiksmų laisvę. Tačiau tai darydami turime būti labai atsargūs, nes jei nepavyks nustatyti aiškių kriterijų, atversime tikrą Pandoros skrynią ir kils pavojus, kad sudarysime sąlygas naujiems teisiniams neaiškumams ir netgi korupcijai atsirasti.
<SPEAKER ID="174" NAME="Malcolm Harbour" AFFILIATION="ECR">
Pone pirmininke, kaip savo frakcijos šešėlinis pranešėjas ir atsakingo komiteto pirmininkas taip pat norėčiau padėkoti Heidei Rühle už tikrai svarbų pranešimą. Iš tikrųjų apmaudu, kad pagal gana keistas šio Parlamento taisykles dėl tokio svarbaus pranešimo apie svarbiausią bendrosios rinkos veiksnį ir viešąją politiką leidžiama kalbėti tik po vieną minutę.
<P>
Manau, sveikintina, kad čia dalyvauja A. Tajani, nes noriu jam pasakyti, kad viešieji pirkimai yra pagrindinpriemonvisos Europos Sąjungos novatoriškoms įmonėms skatinti. Žinome, kad M. Barnier ketina nagrinėti strategiją, ir tikiuosi, kad jis pasirinks daugelį šių dalykų.
<P>
Tačiau, kolegos, problemos esmta, kad dabar yra sistema, kuri, kaip sakoma pranešime, nesuprantama ir sudėtinga ir pagal kurį daugybvaldžios institucijų traktuojamos ne kaip galimybė, o kaip piktnaudžiavimas biurokratija. Pone Komisijos nary, galime naudotis viešaisiais pirkimais tokioms sritims kaip mažosios ir vidutinės įmonės skatinti, galimybėms diegti naujoves, ekologiškus produktus ir paslaugas didinti ir iš tikrųjų visai inovacijų darbotvarkei remti. Šiuos tikslus turime pasiekti, tačiau, kad būtų įgyvendintos šiame pranešime pateiktos rekomendacijos, prireiks suderintų visų Komisijos tarnybų pastangų.
<SPEAKER ID="175" NAME="Jaroslav Paška" AFFILIATION="EFD">
(SK) Viešieji pirkimai - veiksmingas būdas pirkti prekes ir paslaugas viešajam sektoriui, leidžiantis nustatyti priimtinas kainas ir sumažinti korupcijos įtarimus. Tačiau ateityje būtų tikslinga siekti supaprastinti viešųjų pirkimų proceso mechanizmus, taip pat pasistengti sutrumpinti sprendimų priėmimo laiką.
<P>
Mano manymu, turėtume paremti pagrindinį šio tikslo principą. Tačiau patirtis rodo, kad taip pat naudinga skelbti sutartis internete, nes taip platesnei visuomenės daliai suteikiama galimybsusipažinti su šiomis sutartimis ir galima įtikinti ją šias sutartis esant naudingas. Tai visų pirma patvirtina vietos valdžios institucijų patirtis, kai labai dažnai piliečiai akylai prižiūrėjo bendruomenės turto valdymą, o pradėjus skelbti visas sutartis internete žmonės tapo labiau patenkinti ir labiau pasitikėjo vietos valdžios institucijomis.
<SPEAKER ID="176" NAME="Zuzana Roithová" AFFILIATION="PPE">
(CS) Manau, šis pranešimas dėl viešųjų pirkimų, kuris Vidaus rinkos ir vartotojų apsaugos komitete patvirtintas absoliučia balsų dauguma, taps puikiomis rekomendacijomis Komisijai persvarstant direktyvą. Mūsų tikslas - užtikrinti, kad viešieji pirkimai taptų daug prieinamesni mažosioms ir vidutinėms įmonėms, o konkursai - mažiau biurokratiški ir kartu lengviau kontroliuojami. Daugiausia viešųjų pirkimų iš ES fondų siejama su pastatais, kur dažnai kyla įtarimų - o kartais kur kas daugiau nei tik įtarimų - dėl korupcijos.
<P>
Apgailestauju, kad balsuodami dėl šio pranešimo nebalsuosime dėl mano pasiūlymo Komisijai sukurti viešą portalą, kuriame būtų galima stebėti sėkmingai sudarytų sutarčių ir tikrų statybos išlaidų įgyvendinus projektą kainų skirtumus. Portale turėtų būti galima stebėti ir kartu atskleisti įtartinus kainų skirtumus, pvz., siejamus su vieno kilometro ilgio greitkelio tarp valstybių narių statyba. Esu tvirtai įsitikinusi, kad tik visiškai panaikinus korupciją MVĮ bus suteiktos galimybės patekti į iš tikrųjų atvirą viešųjų pirkimų sistemą.
<SPEAKER ID="177" NAME="Silvia-Adriana Ţicău" AFFILIATION="S&amp;D">
(RO) Viešųjų pirkimų rinka ES lygmeniu sudaro 16 proc. ES bendrojo vidaus produkto. Vidaus rinkoje laikomasi prielaidos, kad bet kuri Europos bendrovgali teikti paraiškas dėl bet kurioje valstybėje narėje skelbiamų viešųjų pirkimų. Paslaugų direktyvoje užtikrinta, kad bet kuri Europos bendrovgali teikti paslaugas bet kurioje kitoje valstybėje narėje, įskaitant elektroninėmis priemonėmis teikiamas paslaugas.
<P>
Reikia užtikrinti e. vyriausybės sistemos, taigi, ir skaitmeninio parašo bei elektroniniu būdu valdomų konkursų sistemų, sąveiką vidaus rinkoje. Palankiai vertinu Komisijos pradėtą vykdyti bandomąjį projektą PEPPOL dėl viešųjų pirkimų internete, taip pat sprendimą dėl įgaliotų sertifikavimo paslaugų teikėjų sąrašo sudarymo ir Europos planą įsteigti skaitmeninio parašo tvirtinimo tarnybą.
<P>
Norėčiau atkreipti dėmesį į tai, kad 2005 m. valstybių narių vyriausybės įsipareigojo iki 2015 m. 50 proc. viešųjų pirkimų sandorių Europoje sudaryti elektroniniu būdu. Rumunijoje viešųjų pirkimų internete sistema įgyvendinta dar 2002 m., ir tai leido sumažinti viešąsias išlaidas, padidinti skaidrumą ir galimybes MVĮ patekti į viešųjų pirkimų rinką.
<SPEAKER ID="178" NAME="Andreas Schwab" AFFILIATION="PPE">
(DE) Pone pirmininke, Komisijos nary, aš taip pat norėčiau padėkoti H. Rühle ir šešėliniams pranešėjams už šį svarbų pranešimą. Europos liaudies partijos (krikščionių demokratų) frakcija patenkinta dauguma pranešime pateiktų pasiūlymų. Taip pat susitarėme dėl kompromiso vienu ar dviem klausimais, nes tokiame Parlamente, kaip šis, niekada negali gauti visko, ko nori. Apskritai šis pranešimas yra geras tolesnių diskusijų su Europos Komisija daugeliu klausimų pagrindas.
<P>
H. Rühle jau atkreipdėmesį į klausimą, kaip galima padėti perkančiosioms organizacijoms, institucijoms ir valdžios institucijoms atsižvelgti į socialinius kriterijus ir nepažeisti vidaus rinkos principų vykdant viešuosius pirkimus. Antra, - į tai dėmesį atkreipF. Engel, - kaip galime sudaryti viešųjų paslaugų koncesijas, kad ilgainiui būtų imta laikytis vidaus rinkos principų?
<P>
Visiškai sutinku su F. Engeliu ir H. Rühle, kad priimti naujus teisės aktus galime tik jeigu jie duos vidaus rinkai aiškią ir apčiuopiamą naudą. Atsižvelgdami į tai pasiekėme gerą kompromisą, ir, žinoma, man būtų malonu, jei socialdemokratai galiausiai taip pat galėtų jį paremti.
<SPEAKER ID="179" NAME="Elena Băsescu" AFFILIATION="PPE">
(RO) Atsižvelgdama į pasaulinę ekonomikos ir finansų krizę mano šalies vyriausybturėjo sumažinti valstybės tarnautojų atlyginimus, pensijas ir bedarbio pašalpas, taip pat sumažinti subsidijas. Siekiant užtikrinti, kad viešosios lėšos būtų leidžiamos tinkamai ir veiksmingai, ir turint omenyje šias ypač griežtas priemones, viešieji pirkimai turi būti vykdomi kuo skaidriau ir kuo greičiau.
<P>
Be to, turėtų būti skatinama naudotis internetine konkursų sistema, kuri padės panaikinti korupciją ir sukčiavimą viešųjų pirkimų sistemoje. Dėl dabartinių administravimo procedūrų, painios ir sudėtingos teisinės sistemos ir poreikio išaiškinti apeliacijų, siejamų su viešųjų pirkimų sutarčių sudarymu, procedūras strigo kai kurių svarbių sutarčių sudarymas. Pasikonsultavusi su TVF Rumunijos vyriausybiš dalies pakeitsavo viešųjų pirkimų įstatymą, kuris turėtų įsigalioti birželio 1 d.
<SPEAKER ID="180" NAME="Lara Comi" AFFILIATION="PPE">
(IT) Pone pirmininke, Komisijos nary, ponios ir ponai, per ekonomikos ir finansų rinkų krizę išryškėjo pagrindinis viešųjų pirkimų, kuriais siekiama plėtoti didelio masto darbus, skatinti inovacijas ir, žinoma, vidaus ir išorės konkurenciją Europoje, vaidmuo.
<P>
Manome, kad būtina supaprastinti standartus ir užtikrinti didesnį teisinį tikrumą. Tai neabejotinai padidintų konsultacinio komiteto viešųjų pirkimų klausimais, už kurio veiklą atsakinga Komisija, sudėties ir darbo skaidrumą.
<P>
Palankiai vertiname įteisintos viešojo ir privačiojo sektorių partnerystės vaidmenį suteikiant palankesnes galimybes smulkiosioms ir vidutinėms įmonėms, kurios yra mūsų ekonomikos pagrindas. Turime dėti daugiau pastangų ir užkirsti kelią diskriminacijai, kuri dažnai smogia Europos mažosioms ir vidutinėms įmonėms. Sveikinu savo kolegas Parlamento narius atlikus savo darbą ir sakau, kad rytoj jie gali tikėtis mano paramos.
<SPEAKER ID="181" NAME="Seán Kelly" AFFILIATION="PPE">
Pone pirmininke, manau, ieškant ekonomikos nuosmukio, kurį dabar patiriame, priežasčių visiškai pagrįstai bedama pirštu į bankininkus, statybininkus, reguliuotojus, spekuliantus ir t. t. Vis dėlto manau, kad daugybproblemų kilo ir dėl viešųjų pirkimų srities, kurioje būta "darbo vietų vaikinams" elemento ir stokota skaidrumo bei vientisumo. Sutartys, kaip ir reikėjo tikėtis, buvo pasirašomos su tais pačiais žmonėmis, kurie, be abejo, metai iš metų praleisdavo nustatytus teminus ir viršydavo nustatytus biudžetus, tačiau jie niekada nebuvo nubausti.
<P>
Palankai vertinu šias naujoves, kurios mums leis užtikrinti didžiausią galimą šio proceso skaidrumą. Tačiau taip pat turime užtikrinti, kad šias sutartis vertinantys asmenys turėtų didžiausią patirtį, būtų labiausiai nepriklausomi ir nebūtų paskirti valdančiųjų partijų.
<P>
Galiausiai norėčiau pasakyti, kad, žinoma, labai svarbu supaprastinti procedūras, nes nėra prasmės skirti tiek daug laiko ir pinigų labai svarbiam, tačiau, šiaip ar taip, parengiamajam nagrinėjimui.
<SPEAKER ID="182" NAME="Antonio Tajani" LANGUAGE="FR">
Pone pirmininke, ponios ir ponai, Komisija ir visų pirma Komisijos narys M. Barnier, kurį šį vakarą pavaduoju, labai atidžiai stebėjo Parlamento savo iniciatyva parengto pranešimo dėl naujovių viešųjų pirkimų sistemoje rengimą ir diskusijas dėl pakeitimų.
<P>
Kaip sakS. A. Ticau, L. Comi ir M. Harbour, gera drausmviešųjų pirkimų sistemoje yra esminis dalykas siekiant užtikrinti, kad viešosios lėšos būtų kuo geriau panaudojamos piliečių ir mažųjų bei vidutinių įmonių gerovei, ypač esant dabartinei įtemptai biudžeto padėčiai.
<P>
Į pranešime pateiktas pastabas bus tinkamai atsižvelgta rengiant naujas iniciatyvas. Jau pradėta rengti kai kurias iniciatyvas, kurios yra atsakas į tas pastabas. Komisijos tarnybos pradėjo viešųjų pirkimų direktyvų ex post vertinimą. Šiuo metu rengiamas komunikatas, kuriame bus išaiškinta, kaip, naudojantis viešaisiais pirkimais, skatinti tvarų vystymąsi, socialinę įtrauktį ir inovacijas. Taip pat Teismo praktikos, susijusios su viešojo sektoriaus subjektų bendradarbiavimu, analizė, ir tai mums leis nustatyti viešojo sektoriaus subjektų bendradarbiavimo taikymo sritį, t. y. ar ji įtraukta į Europos viešųjų pirkimų teisės taikymo sritį.
<P>
Kalbant apie galimą viešųjų sutarčių koncesijos iniciatyvą, Komisija prisiima įrodinėjimo pareigą ir rengia poveikio tyrimą, kuris bus baigtas 2010 m. Šis vertinimas - būtina bet kokios teisėkūros iniciatyvos šiuo klausimu sąlyga. Jei paaiškės, kad dabartinteisinsistema trukdo ekonominei plėtrai ar plėtoti naujas kokybiškesnes visuotinės svarbos paslaugas, tuomet, be abejo, turėsime ją ištaisyti ir užtikrinti didesnį galiojančių taisyklių skaidrumą, teisinį tikrumą ir aiškumą.
<P>
Tarptautiniu lygmeniu darome viską, ką galime, kad atvertume viešųjų pirkimų rinkas didžiausių pasaulio šalių ekonomikai. Siekdami užtikrinti Europos pramonės konkurencingumą, visas savo derybas grindžiame abipusiškumu. Norime glaudžiai bendradarbiauti su Parlamentu ir kviečiame jus išlaikyti dalykišką ir atvirą požiūrį į diskusijas.
<SPEAKER ID="183" NAME="Pirmininkas">
Diskusijos baigtos.
<P>
Balsavimas vyks rytoj (2010 m. gegužės 18 d., antradienį).

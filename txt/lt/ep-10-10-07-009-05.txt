<CHAPTER ID="009-05">
5. ES veiksmai, susiję su naftos paieška ir gavyba Europoje (balsavimas)
<SPEAKER ID="133" NAME="Corien Wortmann-Kool" AFFILIATION="PPE">
Pone pirmininke, 7 dalyje raginama persvarstyti ES pajėgumus skubiai reaguoti į avarijas ir parengti Europos veiksmų planą. Antroje šios dalies dalyje daroma speciali nuoroda į Arkties regioną. Žodiniu pakeitimu papildoma minėta antra dalis ir pakeitimas skamba taip: "be to, pažymi, kad reikia atsižvelgti ir į Viduržemio jūros, Baltijos jūros ir Šiaurės jūros regionus".
<SPEAKER ID="135" NAME="Vytautas Landsbergis" AFFILIATION="PPE">
Pone pirmininke, prašau įtraukti nedidelį patikslinimą dėl gręžinių eksploatavimo, kad būtų išvengta neteisingo aiškinimo tais atvejais, kai dalyvauja ir trečiosios šalys. Norėčiau, kad prie gręžinių eksploatavimo būtų įterpti žodžiai "ES ir trečiųjų šalių vykdomo". Prašom tam pritarti.
<SPEAKER ID="137" NAME="Bogusław Sonik" AFFILIATION="PPE">
(PL) Kaip pranešėjas, norėčiau jums padėkoti už balsavimą. Bendradarbiaujant su Europos Komisija, buvo siekiama apibrėžti aukščiausius galimus naftos gręžinių eksploatavimo standartus Europos vandenyse.
<P>
Be to, norėčiau pareikšti užuojautą ir solidarumą kolegoms parlamento nariams iš Vengrijos dėl Vengrijoje įvykusio nuodingų medžiagų išsiliejimo. Taip pat turėtume nustatyti aukščiausius galimus standartus pavojingoms atliekoms Europoje.

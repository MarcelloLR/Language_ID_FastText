<CHAPTER ID="002">
Pirmininko pareiškimas
<SPEAKER ID="006" NAME="Pirmininkas">
Praėjusią savaitę nutiko taip, kad pirmą kartą ES operacijoje, vykdomoje pagal Europos saugumo ir gynybos politiką, žuvo karys. Eidamas tarnybines pareigas reguliarioje kariuomenėje žuvo seržantas Gilles Polin - Tarptautinių ginkluotųjų daugianacionalinių ES pajėgų (EUFOR) narys iš Prancūzijos. Jis netyčia kirto Čado ir Sudano sieną vairuodamas savo visureigį. To paties incidento metu buvo sužeistas dar vienas Prancūzijos kareivis.
<P>
Kartu su Sudano valdžios institucijomis EUFOR dabar tiria, kaip ši nelaimgalėjo atsitikti. Norėčiau išreikšti giliausią mūsų užuojautą velionio seržanto šeimai ir visiems artimiesiems.
<P>
Norėčiau Parlamentui priminti, kad ES operacijos Čado ir Centrinės Afrikos Respublikose tikslas yra ginti pabėgėlių stovyklas, įkurtas srityse, kur šių šalių sienos po Darfūro konflikto ribojasi su Sudanu.

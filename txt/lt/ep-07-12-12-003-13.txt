<CHAPTER ID="003-13">
13. Kova su terorizmu (balsavimas)
<P>
- Pasiūlymas dėl rezoliucijos
<P>
- Prieš balsavimą dėl 3 pakeitimo:
<SPEAKER ID="081" NAME="Claudio Fava" AFFILIATION="PSE">
(IT) Gerb. pirmininke, ponai ir ponios, mūsų frakcija žodžiu siūlo pakeisti žodžius "visų formų garbinimas" žodžiu "gynimas". Mes manome, kad žodis "gynimas" geriau atspindi elgesį, kurį būtina pažaboti. Jeigu A. Díaz de Mera sutinka su tokiu pakeitimu, mes balsuosime "už".
<P>
(Pritarta žodiniam pakeitimui)
<P>
- Prieš balsavimą dėl 27 pakeitimo:
<SPEAKER ID="083" NAME="Cristiana Muscardini" AFFILIATION="UEN">
(IT) Gerb. pirmininke, ponai ir ponios, vadovaujantis Darbo tvarkos taisyklių 151 straipsnio 3 dalimi, jūs, kaip Pirmininkė, galite nuspręsti dėl 6 pastraipos, dėl kurios mes dabar balsuosime, leistinumo. Šioje konstatuojamoje dalyje teigiama, kad terorizmo išnaikinti nebeįmanoma. Ar įmanoma, kad šiuose Rūmuose būtų oficialiai teigiama, kad terorizmo negalima išnaikinti? Manau, kad kai kuriuose tekstuose galėjo įsivelti vertimo klaida, arba tai yra labai rimtas klaidingas politinvertinimas. Būtent dėl to aš ir prašau jūsų, gerb. pirmininke, priimti sprendimą dėl šios pastraipos leistinumo.
<SPEAKER ID="084" NAME="Pirmininkė">
C. Muscardini tarnybos atliko patikrinimus tinkamumui nustatyti ir pakeitimų projektus pateikti buvo leidžiama, todėl manau, kad teks dirbti esant tokiai padėčiai.
<P>
- Prieš balsavimą dėl 33 pakeitimo:
<SPEAKER ID="085" NAME="Claudio Fava" AFFILIATION="PSE">
(IT) Gerb. pirmininke, ponai ir ponios, norėčiau paklausti, ar pasiūlyto pakeitimo autorius sutiktų išbraukti dvi frazes "kai kuriais retais atvejais" ir "kurie negali būti teisėti". Jei šios dvi frazės bus išbrauktos iš sakinio, mes šiam pakeitimui pritarsime.
<P>
(Pritarta žodiniam pakeitimui)

<CHAPTER ID="022">
Kai kurių teisės aktų suderinimas su reguliavimo procedūra su tikrinimu, "Omnibuso" reglamento antroji dalis - Teisės aktų derinimas su naujuoju sprendimu dėl komitologijos (trumpas pristatymas)
<SPEAKER ID="159" NAME="Pirmininkas">
Kitas klausimas yra jungtinės diskusijos dėl šių pranešimų:
<P>
Józsefo Szájerio, teisės reikalų komiteto vardu, dėl pasiūlymo dėl Europos Parlamento ir Tarybos reglamento dėl kai kurių teisės aktų, kuriems galioja Sutarties 251 straipsnyje nustatyta tvarka, nuostatų, susijusių su reguliavimo procedūra su tikrinimu, suderinimo su Tarybos sprendimu 1999/468/EB su pakeitimais, padarytais sprendimu 2006/512/EB. Antroji dalis - C6-0476/2007 - ir
<P>
Józsefo Szájerio, teisės reikalų komiteto vardu, su rekomendacijomis Komisijai dėl teisės aktų derinimo pagal naująjį sprendimą dėl komitologijos.
<SPEAKER ID="160" NAME="József Szájer">
pranešėjas. - (HU) Žmonijai jau seniai žinoma, kad sprendimus priimanti institucija ir ypač juos įgyvendinanti, negali veikti be parlamentinės kontrolės. Šiandien, turint omenyje Lisabonos sutarties rengimą, dažnai tenka išgirsti apie vadinamąjį Europos Sąjungos demokratinį deficitą. Tai pat daug girdime apie biurokratiją Briuselyje.
<P>
Įdomiausia tai, kad Lisabonos sutartį šiandien remia ne tie asmenys, kurių interesus tenkintų visi šie pakeitimai, ar tie, kurie mano, kad Lisabonos sutartis užtikrina veiksmingesnę įgyvendinančios institucijos, Europos Komisijos ir vadinamosios Europos biurokratijos kontrolę. Tegul tai įvertina manantys, kad Lisabonos sutartis nėra reikalinga.
<P>
Esu įsitikinęs, kad suteikdami didesnių galių tiesiogiai piliečių išrinktam Europos Parlamentui, o ne Europos Komisijai, mes šį tikslą įgyvendinsime. Ypač kai Parlamentas ir Taryba ar įstatymų leidžiamoji institucija vis daugiau įgaliojimų suteikia Europos įgyvendinančiai institucijai, Europos Komisijai vis dažniau sukuriant detalias taisykles.
<P>
Dažnai turime veikti nedelsdami, neveikiant sudėtingam Europos teisės aktų leidybos mechanizmui, nesant galimybės Tarybai ir Parlamentui susitikti. Todėl tokiais atvejais nelieka nieko kito, kaip įgaliojimus perduoti Komisijai siekiant veikti greitai ir veiksmingai.
<P>
Tai vis dar vyksta. Šiuose pranešimuose kalbama apie 2006 m. Europos Parlamento ir Komisijos sudarytą susitarimą, pagal kurį Europos Parlamento įtaka ir galios apims ir Komisijos priežiūrą teisės aktų įgyvendinimo srityse. Iki šiol tokią galimybę turėjo tik teisės aktų leidžiamasis organas - Taryba.
<P>
Europos Komisija pateikketuris dokumentų rinkinius, iš kurių du buvo priimti per vasaros sesiją. Trečiasis yra teikiamas dabar. Mano iniciatyva parengtame pranešime kalbama apie šio proceso įgyvendinimo principus ir šios priežiūros fiksavimą.
<P>
Taip pat norėčiau pasakyti, kad šiomis diskusijomis buvo pasiektas naudingas kompromisas. Tačiau Parlamento vardu norėčiau paaiškinti, kad tai nėra laikoma precedentu šiuo metu rengiamų komiteto procedūrų atžvilgiu ar būsimų ateityje.
<P>
Priežiūros galios atiteks Parlamentui, neatsižvelgiant į Lisabonos sutartį. Kitaip tariant, panašias galias užtikrinanti Lisabonos sutartis pažengšiek tiek toliau. Ir mes jau įgyvendiname šias galias.
<P>
Parlamento laukia milžiniškas darbas, todėl būtina užtikrinti tam visas reikalingas priemones. Todėl jau ėmiausi priemonių ir dėl biudžeto, kad atsisakę biurokratijos, suteiktume Parlamentui galimybę užbaigti šią naują užduotį. Kitaip tariant, Parlamentas taip pat privalo pasirengti užbaigti šią užduotį. Manau, kad po šio žingsnio Europos Sąjunga taip pat taps demokratiškesnir skaidresnė. Imsimės priemonių padaryti taip, kad įgyvendinančią instituciją prižiūrėtų įstatymų leidžiamoji institucija, turėdama suverenumą tarp europinių institucijų. Dėkoju už dėmesį.
<SPEAKER ID="161" NAME="Ján Figeľ">
Komisijos narys. - Gerb. pirmininke, Komisijos vardu norėčiau pritarti J. Szájerio pateiktiems dviem pranešimams ir dėkoju pranešėjui už darbą. Köszönöm szépen Jóska.
<P>
Pirmuoju svarstymu buvo pasiektas susitarimas dėl vadinamojo antrojo "Omnibuso". Šios papildomos įstatymų leidžiamosios priemonės bus pateiktas svarstyti su peržiūrėtu sprendimu dėl komitologijos. Tai reiškia stipresnį Parlamento vaidmenį ir išsamesnį demokratišką nagrinėjimą. Komisijai labai malonu matyti, kad darbai vyksta gana sparčiai ir bus priimti teisingi trijų institucijų sprendimai - Tarybos, Parlamento ir Komisijos.
<P>
Antruoju pranešimu Parlamentas iš tikrųjų paragino Komisiją pateikti naujų pasiūlymų dėl tolesnių riboto skaičiaus įstatymų priėmimo. Galiu jus užtikrinti, kad Komisija ketina nuodugniai išnagrinėti Jūsų pranešime pateiktas rekomendacijas. Po to, kai įvertinimas bus atliktas, galėsime nuspręsti, kaip geriausia būtų reaguoti į Parlamento rekomendacijas.
<P>
Galiausiai taip pat norėčiau tikėtis, kad Tarybos nagrinėjimas ir kitas Parlamento "Omnibusas" taip pat vyks sparčiai ir sklandžiai.
<SPEAKER ID="162" NAME="Pirmininkas">
Diskusijos baigtos.
<P>
Balsavimas vyks rytoj.

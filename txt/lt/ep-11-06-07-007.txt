<CHAPTER ID="007">
Sunkiasvorių krovinių transporto priemonių apmokestinimas (diskusijos) 
<SPEAKER ID="065" NAME="Pirmininkas">
Kitas klausimas - Rekomendacija antrajam svarstymui dėl per pirmąjį svarstymą priimtos Tarybos pozicijos, siekiant priimti Europos Parlamento ir Tarybos direktyvą 1999/62/EB dėl sunkiasvorių krovinių transporto priemonių apmokestinimo [(15145/1/2010 - C7-0045/2011 - - Transporto ir turizmo komitetas. Pranešėjas: Saïd El Khadraoui.
<SPEAKER ID="066" NAME="Saïd El Khadraoui" LANGUAGE="NL">
Pone pirmininke, Komisijos nary, kai, tikiuosi, netrukus plenariniame posėdyje didele balsų dauguma bus patvirtintas susitarimas, dėl kurio vedėme derybas institucijose, prisidėsime prie reikšmingos akimirkos Europos transporto sektoriuje - svarbaus žingsnio, kuris galbūt nulems politikos kryptį ateinančiais dešimtmečiais. Apčiuopiamas vietos lygmens poveikis, be abejonės, priklausys nuo valstybių narių politinės valios pasinaudoti ar nepasinaudoti naujomis galimybėmis. Nieko nenorime primesti. Tik sudarome galimybes, o konkrečiau - galimybę taikyti principą "teršėjas moka", kuriam šiame Parlamente pritariame jau daugelį metų, taip pat internalizuoti išorines sąnaudas.
<P>
Kai kurie iš narių, vadinamieji "veteranai", žino, kad sunkiai dėl to kovojame dar nuo 2006 m., kai C. Wortmann-Kool vadovavo ankstesnei peržiūrai. Po to, 2008 m. Komisija pateikpasiūlymą, prie kurio dirbame jau trejus metus. Nariai, kurie stebėjo šio dokumentų rinkinio rengimą, žino, kaip sunku buvo pasiekti tokį rezultatą. Tai tarpinstitucinis kompromisas, kurį, pvz., Taryboje parėmmažiausia galima dauguma, ir kuriam nepritaria kai kurie šio Parlamento nariai. Kai kuriems atrodo, kad jis nepakankamai plačių užmojų, o kiti nariai mano, kad juo gerokai "perlenkėme lazdą". Tai derybų komandos ir visų pirma šešėlinių pranešėjų, kurie kartu su manimi, Tarybos personalu ir Komisija pasiekšią trapią pusiausvyrą, nuopelnas.
<P>
Prašau jūsų visų paremti šį mūsų pasiektą paketą kaip žingsnį teisinga linkme. Juo valstybėms narėms pirmą kartą suteikiama galimybtaikyti mokestį už triukšmą ir oro taršą, neskaitant jau taikomų infrastruktūros mokesčių, kurie, be kita ko, šiuo metu nėra visur renkami nuosekliai ir skatinant, pvz., atnaujinti parką. Kartu valstybėms narėms suteikiama galimybtaikyti įvairesnį apmokestinimą, atsižvelgiant į tai, kokiu paros metu sunkvežimis važiuoja keliu. Tai suteikia vyriausybėms kontrolės galimybes, siekiant pagerinti judumą.
<P>
Kartu yra ir tvirtas - kuo tvirčiausias - valstybių narių įsipareigojimas pakartotinai investuoti gautas pajamas į transporto sistemą, siekiant padaryti ją tvaresnę, taip pat investuoti bent 15 proc. pajamų į transeuropinį transporto tinklą. Be to - tai irgi buvo svarbus klausimas Europos Parlamentui - pasiektas aiškumas dėl skaidrumo reikalavimo. Valstybės narės turi nurodyti, kiek pajamų gavo iš šių mokesčių ir kaip jos ketina panaudoti šias lėšas, kad pagerintų transporto sistemą.
<P>
Paketas taip pat turi būti taikomas didžiajai daliai parko, o visų pirma visoms 3,5 t ar sunkesnėms transporto priemonėms. Toks yra principas. Toks yra standartas. Dėl to jau susitarta. Paketas taip pat turi būti taikomas visam greitkelių tinklui. Itin pabrėžiame sistemos sąveikumo svarbą. Tai reiškia, kad per visą Europą vienoje krovininėje transporto priemonėje bus vežama viena maža dėžutė, o ne 25 ar 26. Tai griežtai įtvirtinta teisės aktuose.
<P>
Galiausiai, norėčiau aptarti dar vieną klausimą, susijusį su atitikties lentelėmis. Apie tai ganėtinai daug diskutuota. Regis, mūsų pasiūlyto sprendimo, pagal kurį trys institucijos teiktų kelias deklaracijas, turėtų pakakti, kad nebūtų sukurtas precedentas.
<P>
Baigdamas norėčiau pažymėti, kad Eurovinjetnėra stebuklingas sprendimas. Be abejo, remdamiesi vien ja judumo problemos neišspręsime. Vis dėlto tai svarbi sprendimo, kuriuo siekiama sukurti tvaresnę transporto sistemą, dalis. Skatinimas taupyti bus labai svarbus, tačiau mums dar teks daug ką nuveikti. Kita vertus, tai žingsnis teisinga linkme, todėl aš ir visi nariai, kurie su manimi dirbo, prašome jūsų paramos.
<SPEAKER ID="067" NAME="Enikő Győri">
einanti Tarybos pirmininko pareigas. - (HU) Pone pirmininke, Komisijos nary, S. El Khadraoui, ponios ir ponai, kai Tarybai pradėjo pirmininkauti Vengrija, pažadėjome dirbti stiprios Europos, kurioje didžiausias dėmesys būtų skiriamas žmonėms, labui. Labai džiaugiuosi, kad ketiname priimti direktyvą, dėl kurios Europos piliečių gyvenimo kokybpagerės. Visa širdimi džiaugiuosi dėl to, kad mums pavyko pasiekti susitarimą su Europos Parlamentu dėl Eurovinjetės direktyvos. Pasiūlymo dėl kelių rinkliavos, kuria bus apmokestintos sunkiasvorių krovinių transporto priemonės už naudojimąsi tam tikromis infrastruktūromis, tikslas - teisingai nustatyti transportui taikomus mokesčius, kad juose tiksliau atsispindėtų faktinės išlaidos, susijusios su oro tarša, triukšmu, eismo spūstimis ir klimato kaitos poveikiu, kuriuos sukelia sunkiasvorių krovinių transporto priemonės.
<P>
Komercinis kelių transportas - vienas iš lemiamų ekonomikos sektorių šiuolaikinėse visuomenėse, ir tai teisybė. Tai, kad problemų, siejamų su kelių transportu, pvz., oro tarša, triukšmu ir eismo spūstimis, mastas yra didesnis nei kada nors anksčiau, irgi yra teisybė. Todėl naujoviškos ir profesionalios politikos priemonės, pvz., skatinimas naudoti aplinkai palankias transporto priemones ar kurti maršruto planavimo programas, tampa vis svarbesnės. Taikant priemones, kuriomis siekiama internalizuoti išorines išlaidas, ekonominis našumas greičiausiai padidės, o neigiamas poveikis aplinkai sumažės. Dėl Eurovinjetės direktyvoje siūlomos teisingos kelių apmokestinimo sistemos galėsime savo menkus išteklius naudoti tvariau. Ši priemontaip pat labai svarbi, visų pirma turint omenyje neseniai Europos Komisijos paskelbtą Baltąją knygą "Bendros Europos transporto erdvės kūrimo planas. Konkurencingos efektyviu išteklių naudojimu grindžiamos transporto sistemos kūrimas".
<P>
Ši priemon- tai pirmas žingsnis internalizuojant išorines visų vežimo būdų sąnaudas. Tarybos nuomone, šis pasiūlymas - viena iš svarbiausių priemonių transporto srityje. Žinome, kad šiuo klausimu Parlamentas su mumis sutinka. Labai sunkiai dirbome kartu, kad pasiektume šį kompromisą. Todėl Tarybai pirmininkaujanti Vengrija dėkoja pranešėjui S. El Khadraoui visų pirma už tai, kad jis buvo pasirengęs konstruktyviai bendradarbiauti su Taryba, ir už tai, kad jis su atsidavimu stengėsi pasiekti sėkmę. Paskutinis atviras derybų klausimas buvo susijęs su atitikties lentelėmis. Tarybai pirmininkaujanti Vengrija patenkinta šios problemos sprendimu, taigi norėčiau perskaityti atitinkamą Tarybai pirmininkaujančios Vengrijos pareiškimą, kuriam pritaria Tarybai pirmininkausiančios Lenkija, Danija ir Kipras.
<P>
einanti Tarybos pirmininko pareigas. - Kad mano žodžiai nebūtų klaidingai išaiškinti ir kad nebūčiau klaidingai suprasta, skaitysiu angliškai: "Skelbiama, kad per 2011 m. gegužės 23 d. trišalį dialogą pasiektas Tarybos ir Europos Parlamento susitarimas dėl Europos Parlamento ir Tarybos direktyvos, kuria iš dalies keičiama Direktyva 1999/62/EB dėl sunkiasvorių krovinių transporto priemonių apmokestinimo už naudojimąsi tam tikra infrastruktūra ("Eurovinjetė") neturi įtakos tarpinstitucinių derybų dėl atitikties lentelių rezultatams".
<P>
(HU) Pone pirmininke, ponios ir ponai, tai itin svarbus klausimas, kuris neabejotinai turės įtakos kasdieniam mūsų piliečių gyvenimui. Todėl palankiai vertiname šių dviejų institucijų pasiektą susitarimą. Manau, transporto politikos srityje tai vienas svarbiausių rezultatų, kurių pasiekta Vengrijos pirmininkavimo Tarybai laikotarpiu, ir su viltimi laukiame rytoj vyksiančio balsavimo, tikėdamiesi, kad šią direktyvą parems didžioji dauguma atstovų. Dar kartą dėkoju visiems, kurie padėjo pasiekti šį kompromisą, ir ne tik pranešėjams, bet ir šešėliniams pranešėjams, taip pat teisininkams už tai, kad padėjo rasti sudėtingo atitikties lentelių klausimo sprendimą.
<SPEAKER ID="070" NAME="Siim Kallas">
Komisijos Pirmininko pavaduotojas. - Pone pirmininke, gerbiami Parlamento nariai, po trejus metus trukusių derybų galiausiai priartėjome prie tos akimirkos, kai bus priimta iš dalies keičiama direktyva dėl sunkiasvorių krovinių transporto priemonių apmokestinimo, vadinamoji "Eurovinjetės" direktyva.
<P>
Tai platesnės strategijos, kuria siekiama internalizuoti išorines visų transporto rūšių išlaidas, dalis siekiant nustatyti teisingas transporto kainas. Norėčiau padėkoti Tarybai pirmininkavusiai Belgijai už tai, kad pralaužledus Taryboje. O Tarybai pirmininkaujanti Vengrija meistriškai derėjosi su labai maža Tarybos dauguma.
<P>
Norėčiau padėkoti, visų pirma, pranešėjui S. El Khadraoui. Kartu su šešėliniais pranešėjais ir Transporto ir turizmo komiteto nariais jam pavyko antrajam svarstymui pateikti gerokai patobulintą dokumentą. Tikiuosi, Parlamentas priims šią direktyvą dėl dviejų pagrindinių priežasčių.
<P>
Pirmiausia, tai padėtų mums siekti mūsų tikslų kuriant tvaresnę ekologišką transporto sistemą ir įgyvendinti principą "teršėjas moka". Pagal šią direktyvą valstybės narės galėtų apmokestinti sunkvežimius ne tik už infrastruktūros sąnaudas, kaip šiuo metu, bet ir už triukšmą ir oro taršą. Šia direktyva taip pat būtų sudarytos sąlygos veiksmingiau taikyti įvairius mokesčius, todėl sumažėtų transporto spūstys spūsčių valandomis.
<P>
Antra, šiuo metu, kai viešasis finansavimas yra menkas, apmokestinus išorines sąnaudas pagal šią naująją direktyvą būtų gaunamos pajamos ir atsirastų naujų finansinių išteklių, kuriuos būtų galima panaudoti transporto infrastruktūros plėtrai. Komisija šį susitarimą vertina palankiai.
<P>
Atkreipiau dėmesį į jūsų oficialų pareiškimą dėl atitikties lentelių. Visiškai jums pritariu šiuo klausimu. Komisijos vardu taip pat norėčiau padaryti oficialų pareiškimą:
<P>
"Komisija primena savo įsipareigojimą užtikrinti, kad valstybės narės parengtų atitikties lenteles, kuriose būtų pateiktos jų patvirtintų perkėlimo į nacionalinę teisę priemonių ir ES direktyvos sąsajos, ir vadovaudamosi nuostatomis dėl ES teisės aktų perkėlimo į nacionalinę teisę pateiktų jas Komisijai, siekiant užtikrinti piliečių interesus, geresnę teisėkūrą bei didesnį teisinį skaidrumą ir padėti atlikti nacionalinių taisyklių ir ES nuostatų atitikties patikrinimą.
<P>
Komisija apgailestauja, kad trūko pritarimo į pasiūlymą dėl Europos Parlamento ir Tarybos direktyvos, kuria iš dalies keičiama Direktyva 1999/62/EB dėl sunkiasvorių krovinių transporto priemonių apmokestinimo už naudojimąsi tam tikra infrastruktūra ("Eurovinjetė") įtrauktai nuostatai dėl privalomo atitikties lentelių rengimo.
<P>
Komisija, siekdama kompromiso ir užtikrinti, kad tas pasiūlymas būtų priimtas nedelsiant, gali pritarti tekste pateiktos nuostatos dėl privalomo atitikties lentelių rengimo pakeitimui atitinkama konstatuojamąja dalimi, kuria valstybės narės būtų skatinamos laikytis šios praktikos. Ji per 12 mėnesių nuo šio susitarimo patvirtinimo plenariniame posėdyje informuos ir perkėlimo į nacionalinę teisę laikotarpio pabaigoje parengs ataskaitą dėl valstybių narių praktikos, susijusios su jų atitikties lentelių parengimu savo reikmėms ir Sąjungos bendrojo intereso labui, kuriose kuo išsamiau bus parodoma šios direktyvos ir perkėlimo į nacionalinę teisę priemonių atitiktis ir kurios bus paskelbtos viešai.
<P>
Tačiau Komisijos pozicija, kurios ji laikosi dėl šio dokumento, neturi būti laikoma precedentu. Komisija toliau dės pastangas, kad kartu su Europos Parlamentu ir Taryba rastų tinkamą šio horizontaliojo institucinio klausimo sprendimą."
<SPEAKER ID="071" NAME="Corien Wortmann-Kool" LANGUAGE="NL">
Pone pirmininke, Eurovinjetės direktyva svarbi, nes ja nustatomos pagrindinės Europos mokesčių už vieną kilometrą taisyklės, užtikrinant vienodas sąlygas visam kelių transportui Europos Sąjungoje. Todėl net neketinu slėpti to, kad mano frakcijos nepatenkino pirminis Komisijos pasiūlymas ir pranešėjo pozicija, pateikta per pirmąjį svarstymą. Laimei, pranešėjas žengkelis svarbius žingsnius mūsų pageidaujama kryptimi, ir mes, be abejo, turėtume padėkoti Tarybai ir jai pirmininkaujančiai Vengrijai, kuriai galiausiai pavyko ne tik pasiekti tvirtą daugumą Taryboje, bet ir įtikinti Parlamentą paremti šią poziciją.
<P>
Mano frakcijos dauguma taip pat pritars šiam susitarimui, nes jis byloja apie pirmus žingsnius principo "teršėjas moka" taikymo linkme, ir tai daroma protingai. Pirmiausia, ir svarbiausia yra tai, kad ketinama skatinti tvarumą, o ne tik didinti mokesčius. Didesnių mokesčių taikymo spūsties valandomis ir jų kompensavimo važiuojant ne spūsties valandomis tvarka dabar yra labiau išplėtota, palyginti su Tarybos pozicija. Tai reiškia, kad bendras rinkliavos dydis turėtų likti toks pat. Atleidimai nuo EURO V ir EURO VI taip pat vertinami palankiai, kaip ir tai, kad valstybės narės vėl įsipareigojo reguliuoti rinkliavos sistemų sąveikumą, nes tai, kad šios taisyklės dar neįgyvendintos, yra tarsi krislas akyje.
<P>
Parlamentui taip pat svarbus lėšų skyrimo klausimas. Norėtume, kad šiuo klausimų būtų padaryta didesnpažanga, bet, neabejotinai, tai labai svarbus žingsnis. Tai aptardama turiu galvoje ne tik lėšų, kurios nuo šiol bus skiriamos, procentą, bet ir valstybių narių įsipareigojimą teikti ataskaitas. Tikimės, kad tai bus pirmas žingsnis įgyvendinant tolesnę šių lėšų skyrimo procedūrą.
<SPEAKER ID="072" NAME="Ismail Ertug" LANGUAGE="DE">
Pone pirmininke, ponios ir ponai, po derybų maratono S. El Khadraoui ir Tarybos bei Komisijos atstovams pavyko užbaigti patobulintą sunkiasvorių krovinių transporto priemonių apmokestinimo Europoje priemonių paketą. Esu labai dėkingas visiems dalyvavusiems ir, visų pirma, mūsų pranešėjui už tai, ką jiems pavyko pasiekti.
<P>
Pripažinus išorinių sanaudų internalizavimo principą, užtikrinus dalinį lėšų skyrimą transporto infrastruktūrai ir numačius paskatas parkui atnaujinti, mums pavyko įvykdyti svarbius baltosios knygos dėl transporto politikos tikslus. Be to, manau, kad privalome rimčiau vertinti skaidrumo įsipareigojimus, kurie galiausiai privalo būti taikomi ir Tarybai.
<P>
Labai gaila, kad kelios valstybės narės itin stengėsi, net ir užbaigus trišales derybas, viską sugadinti svarstant atitikties lentelių klausimą, taip siekdamos užkirsti kelią šiai direktyvai. Nepaisant to, baigdamas norėčiau paraginti visus kolegas narius pritarti šiam kompromisui ir nestatyti į pavojų šių ilgų ir sunkių derybų rezultatų, nes toks elgesys būtų naudingas tik netinkamiems žmonėms. Dėkoju, kad remiate šį kompromisą.
<SPEAKER ID="073" NAME="Dirk Sterckx" LANGUAGE="NL">
Pone pirmininke, nepaisant atkaklių ir tvirtų pranešėjo pastangų, dėl jų ir norėčiau jį pasveikinti, tokiu svarstomu pranešimu nelaimėtume jokio grožio konkurso.
<P>
Svarbiausias ir kebliausias klausimas buvo lėšų skyrimas. Kam valstybės narės panaudos iš šių mokesčių gautas pajamas? Ar jos panaudos jas tam, kad sukurtų veiksmingesnį transporto ūkį? Ar ketiname įpareigoti jas taip elgtis? Mums to padaryti nepavyko. Taigi, mums nepavyko šiuo atžvilgiu pasiekti tai, ko tikėjomės. Tokia padėtis, kai valstybės narės siekia išsikovoti galimybę išlaikyti šias pajamas, kartu išlaikant ir išorines sąnaudas, yra iškreipta. Šiuo mokesčiu iš tikrųjų turėtume kuo labiau apriboti išorines sąnaudas, o dar geriau būtų, jei sumažintume jas iki nulio. Taigi, šios lėšos iš tikrųjų turėtų būti naudojamos, pvz., infrastruktūrai gerinti ir ekologiškų krovininių transporto priemonių moksliniams tyrimams atlikti.
<P>
Man susirūpinimą kelia dar vienas klausimas. Jei už naudojimąsi keliais spūsties valandomis bus apmokestinama skirtingai, kaip spręsite eismo spūsčių problemą, jei su visais, kurie sudaro tas spūstis, nesielgiama vienodai? Šis klausimas per pirmąjį svarstymą buvo pateiktas labai aiškiai, bet Taryba nenorėjo to žinoti. Taigi, kai kurių mūsų darbų veiksmingumas dabar nėra šimtaprocentinis. Šiuo metu esame pasiekę - apie tai jau kalbėjo I. Ertug - didesnį skaidrumą. Valstybės narės turi teikti ataskaitas apie tai, kiek pajamų jos gauna iš šių mokesčių ir kokių veiksmų ėmėsi, kad pagerintų sistemą. Todėl tikiuosi, kad mokėtojai, kelių krovinių sektoriaus atstovai ir vyriausybės diskutuos apie šių lėšų panaudojimą ir jų panaudojimo veiksmingumą.
<P>
Tai vienas iš teigiamų dalykų. Nesu entuziastas, bet gyniau tai savo frakcijoje, nes pirmą kartą į Europos teisės aktus įtraukėme labai svarbų principą - išorinių sąnaudų internalizavimą. Tai reiškia, kad galime pradėti apmokestinti visų rūšių transporto priemones už visas išorines sąnaudas, kad būtų pagerintas transporto ūkis ir jo tvarumas. Komisijos narys į baltąją knygą, kuriai įgyvendinti šis žingsnis yra būtinas, įtraukkelias priemones. Jei jų nepatvirtinsime, negalėsime pasiekti kelių baltojoje knygoje iškeltų tikslų. Vis dėlto gana retai nutinka taip, kad būtų itin sunku pasiekti susitarimą Taryboje. Pone pirmininke, nekaltinu Tarybai pirmininkaujančios Vengrijos; ji padarviską, ką galėjo. Tai svarbus ir būtinas pirmasis žingsnis ilgame kelyje.
<SPEAKER ID="074" NAME="Roberts Zīle" LANGUAGE="LV">
Pone pirmininke, ir aš pirmiausiai norėčiau padėkoti Tarybai ir Komisijai už šį pasiektą kompromisą, tačiau visų pirma norėčiau padėkoti Saïd El Khadraoui už tai, kad šios derybos vyko tinkamai, neužmirštant tikslų. Europos konservatorių ir reformuotojų frakcija (ECR) parems kompromisinį susitarimą, nes daugelis sprendimų iš tikrųjų reiškia gerus laimėjimus. Vertinant Tarybos poziciją, šis kompromisas buvo labai trapus, todėl suprantama, kad kai kurie klausimai, pvz., šios direktyvos taikymo sritis arba lėšų rinkimas ir surinktų lėšų paskirstymas valstybėms narėms, išliko opūs iki pat derybų pabaigos. Manau, toliau derantis dėl kompromiso būtų pasiektas blogesnis rezultatas arba rezultatas iš viso nebūtų pasiektas. Dabar svarbiausia eiti toliau, įgyvendinti principą "teršėjas moka", susijusį su kelių mokesčio rinkimu. Už aplinkai padarytą žalą privalo būti atlyginta, infrastruktūra turi būti pagerinta ir, kaip jau minėjo D. Sterckx, tai pirmas Europos teisės aktas, į kurį įtrauktas šis principas. Šis principas ir apmokestinimas turi būti įgyvendinti visose valstybėse narėse. Deja, daugelyje valstybių vis dar nėra taikomas "Eurovinjetėje 1” numatytas apmokestinimas už naudojimąsi infrastruktūra, ir labai tikėtina, kad tos pačios valstybės itin vangiai įgyvendins "Eurovinjetę 2". Tai iškraipo vežimo kelių transportu rinkos srautus ir, tiesą sakant, kai keliai prižiūrimi valstybių narių ir Europos Sąjungos mokesčių mokėtojų lėšomis, naudą gauna trečiųjų šalių vežėjai, infrastruktūra lieka neišvystyta, o išorinės sąnaudos - nepadengtos. Tikėkimės, kad valstybės narės parodys didesnį pasiryžimą. Dėkoju.
<SPEAKER ID="075" NAME="Eva Lichtenberger" LANGUAGE="DE">
Pone pirmininke, ponios ir ponai, Eurovinjetir derybų rezultatai - tai pavyzdys, bylojantis apie tai, kaip šiuo metu Taryba stengiasi suvaržyti ir susilpninti visus Parlamento pasiūlymus, ypač transporto politikos srityje. Kiekvieną sekmadienį valstybių narių transporto ministrai reikalauja rengti tvarią ir į ateitį nukreiptą Europos Sąjungos transporto politiką, o visomis kitomis savaitės dienomis visaip stengiasi užkirsti kelią, kad tokia politika nebūtų įgyvendinama.
<P>
Aišku tai, kad triukšmas ir išmetamosios dujos kenkia ir žmonėms, ir gamtai. Dėl jų padidėja sąnaudos, o šias sąnaudas šiuo metu apmoka ne tie, kurie atsakingi už jų atsiradimą, o mokesčių mokėtojai. Parlamento pasiūlymas, ir taip itin menkas ir sudėtingas Europos viduryje ir jos pakraščiuose įsikūrusių šalių kompromisas, buvo dar labiau susilpnintas.
<P>
Pvz., išorinių sąnaudų paskirstymas tapo ne privalomas, o savanoriškas. Sąnaudos paskirstomos ne pagal visus žalingus padarinius, o tik pagal nedaugelį veiksnių. Galiausiai, nuėjus ilgą kelią, už paskirstytų sąnaudų sumą galima nusipirkti vos kelis dešrainius ir alaus. Manau, tai labai mažai. Ši tvarka taikoma tik sąlyginai krovininėms transporto priemonėms, sveriančioms daugiau nei 3,5 tonos. Vokietija pasieksavo, siūlydama 12 tonų, o kalnuotose vietovėse apmokestinamos tik tokios krovininės transporto priemonės, kurių ten net nerasite, nes tokiomis sunkiomis transporto priemonėmis paprasčiausiai negalima užvažiuoti į dideles įkalnes.
<P>
Galiausiai Italija norėjo viską sužlugdyti, pasitelkdama biurokratines subtilybes. Iš esmės tai puikus pavyzdys, kad, deja, į transporto politiką nežiūrima pakankamai rimtai. Žaliųjų frakcijos / Europos laisvojo aljanso nariai vis tiek balsuos už, nes pageidaujame prisidėti prie daugumos, kad išorinių sąnaudų apmokestinimo principas bent jau būtų išlaikytas ateičiai, kai valstybių narių transporto ministrų kėdes užims blaiviau mąstantys žmonės.
<SPEAKER ID="076" NAME="Jaromír Kohlíček" LANGUAGE="CS">
Pone pirmininke, norėčiau pasveikinti pranešėją baigus itin daug pastangų reikalaujantį darbą.
<P>
"Eurovinjetė" - viena iš direktyvų, kuria turėtų būti laipsniškai sudarytos vienodos sąlygos kelių ir geležinkelių transporto veiklai. Daugelį metų ES valstybių narių geležinkelių transporto vykdytojai buvo nepalankioje padėtyje dėl to, kad naudotojai turėjo mokėti už naudojimąsi transporto maršrutais. Dėl kelių infrastruktūros, mokesčiai už naudojimąsi šia infrastruktūra buvo labiau simboliniai.
<P>
Jei šį klausimą nagrinėsime vien tik techniniu aspektu, nekreipdami dėmesio į jokius kitus veiksnius, suprasime, kad aukščiausios kategorijos keliai, kitaip tariant, greitkeliai ir pirmos kategorijos keliai, yra labiausiai pritaikyti sunkiasvorių krovinių transporto priemonėms. Direktyvoje šios logikos nesilaikoma ir didžiausi mokesčiai nustatomi žemiausios kategorijos keliams, kitaip tariant, vietinės reikšmės keliams. Priešingai, didžiausias dėmesys skiriamas kai kurių išorinių sąnaudų apmokestinimui, remiantis principu "teršėjas moka", ir tik aukščiausios kategorijos kelių, taigi, greitkelių, pirmos kategorijos kelių ir kelių su dviem skiriamąja juosta atskirtomis važiuojamosiomis dalimis, atveju.
<P>
Taikant mokesčius turi būti taikoma kuo mažiau išimčių, ir turi būti apmokestintos vadinamosios išorinės kelių transporto sąnaudos, įskaitant triukšmą ir, visų pirma, išmetamus teršalus. Man iš tikrųjų smalsu, kaip atskiros valstybės narės pagrįs savo nenorą taikyti mokesčius, bent jau pagal 1 lentelę, kuri yra itin sušvelninta versija, palyginti su ta, kurios pageidavo tikri aplinkosaugininkai.
<P>
Neatsižvelgiant į tai, kad šiuo metu svarstomos rekomendacijos prieštarauja logikai, Europos vieningųjų kairiųjų jungtinfrakcija / Šiaurės šalių žalieji kairieji remia pranešėjo poziciją.
<P>
(Kalbėtojas sutiko atsakyti į klausimą, pateikiamą pakeliant mėlynąją kortelę pagal Darbo tvarkos taisyklių 149 straipsnio 8 dalį.)
<SPEAKER ID="077" NAME="Jörg Leichtfried" AFFILIATION="S&amp;D">
(DE) Pone pirmininke, pone J. Kohlíčekai, gali būti, kad ne taip jus supratau. Norėčiau kai ką išsiaiškinti. Šiaip ar taip, palyginti aišku, kad tai menkas kompromisas, kad sunkiasvorių krovinių transporto priemonės ir toliau turės pranašumą keliuose ir kad apmokestinimo lygis gerokai per mažas. Tačiau iš pradžių teigėte, kad šia direktyva galbūt pavyks sudaryti vienodas sąlygas kelių ir geležinkelių transporto veiklai. Nemanau, kad pavyks sudaryti vienodas sąlygas. Gali būti, kad ne taip jus supratau. Norėčiau, kad paaiškintumėte.
<SPEAKER ID="078" NAME="Jaromír Kohlíček" AFFILIATION="GUE/NGL">
(CS) Pone pirmininke, manau, tai pirmas žingsnis užtikrinant vienodas sąlygas, nes jei daug moku už naudojimąsi geležinkelio infrastruktūra ... (kalbėtojas toliau kalba vokiškai)
<P>
(DE) ... tai pirmas žingsnis geležinkelių ir kelių transporto sąlygų suvienodinimo linkme, nes šiuo metu už tolimą kelionę geležinkeliu reikia mokėti, o už naudojimąsi keliais mokame labai mažai. Taigi, tai mažas žingsnelis siekiant suderinti geležinkelių ir kelių transporto sąlygas.
<SPEAKER ID="080" NAME="Juozas Imbrasas" LANGUAGE="LT">
Pirmiausia norėčiau padėkoti pranešėjui už atliktą didelį ir labai svarbų darbą. Kaip žinia, transporto sektorius atlieka labai svarbų vaidmenį užtikrinant judumą ir socialinį bei ekonominį Europos vystymąsi ir norint išspręsti ekonomikos augimo ir tvarumo problemas, būtina tobulinti transporto sektoriaus infrastruktūrą. Visi nerimaujame dėl klimato kaitos padarinių, aplinkos išsaugojimo, įvairių su sveikata ir socialine gerove susijusių klausimų, kurie neatsiejami nuo racionalaus transporto naudojimo. Sutinku, kad principo "teršėjas moka” taikymas ir viešojo intereso gynimas skatina ir turi paskatinti priemones, kuriomis visų pirma būtų siekiama mažinti aplinkos taršą, triukšmą, kraštovaizdžio niokojimą, socialines sąnaudas, atsirandančias dėl sveikatai daromos žalos, nes visa tai skatina dideles ekonomines sąnaudas, kurių našta tenka visai bendruomenei, taigi ir visos Europos piliečiams. Gerai, kad kelių transporto srityje pagaliau siekiame taikyti principą "teršėjas moka”. Neabejoju, kad tai suteiks valstybėms narėms papildomų galimybių padaryti savo nacionalines kelių rinkliavų sistemas veiksmingesnes, t. y. bus galima sukurti veiksmingesnę transporto poreikių valdymo priemonę. Tačiau vis dėlto manau, kad priemonės, dėl kurių šiandien diskutuojama ir kurios bus priiminėjamos artimiausiu metu, nevisai adekvačios ir ekonomiškai naudingos tik centrinėms tranzitinėms Europos Sąjungos valstybėms narėms, jos ne visiškai arba daug mažiau palankios nemažai daliai Europos valstybių, esančių prie išorinių Europos Sąjungos sienų. Iš esmės pritardamas projektui manau, kad šį aspektą, kurį ką tik paminėjau, vertėtų visapusiškai dar kartą įvertinti, dar kartą pasverti ir tik tada priimti.
<SPEAKER ID="081" NAME="Mike Nattrass" AFFILIATION="NI">
Pone pirmininke, vadinasi, ES siekia padidinti ES pajamas, apmokestindama sunkvežimius? Ką gi, teiraudamasi Junginės Karalystės rinkėjų, ką jie mano apie ES, dažniausiai išgirstu tokį atsakymą: "Nemanau, kad turėtume prisijungti".
<P>
JungtinKaralystšiuo metu yra politiškai užgrobta. Jungtinės Karalystės teisės aktai priimami Strasbūre, didžiulbiurokratizmo gamykla žlugdo pramonę, o dabar dar atsirado ir nauji mokesčiai, apie kuriuos žmonėms nepranešama, nes tai - ne futbolo tema. Jungtinės Karalystės žiniasklaida vengia atskleisti ES realybę, piliečiams rodomos tik TV muilo operos, o reporteriai tvirtina, kad ES neturi įtakos sprendžiant vietines problemas. ES neperteikia reikiamų žinių.
<P>
Šiuo pranešimu siekiama padidinti mokesčius iš sunkvežimiams taikomų rinkliavų, iš dalies finansuojant transeuropinį TEN-T projektą, kuris apima greitųjų ES traukinių jungtis. Taigi, kai ES padidins mokesčius Jungtinėje Karalystėje, ar žmonės į tai atsakys pasipriešinimu, balsais ES balsadėžėse? Ne, nes jie neinformuojami. Paskutinės ES supervalstybės perėmimas įvyks slapta, miegant patiems mokesčių mokėtojams. Gynyba sužlugdyta, žiniasklaidai nerūpi, JungtinKaralystmiega, taigi apmokestinkite nelaimėlius sunkvežimių vairuotojus.
<SPEAKER ID="082" NAME="Mathieu Grosch" AFFILIATION="PPE">
(DE) Pone pirmininke, pirmiausia norėčiau pasveikinti ir padėkoti pranešėjui ir prisidėjusiems kolegoms nariams už jų darbą. Šiuo klausimu pasiekti kompromisą nebuvo lengva. Taip yra todėl, kad daugelis žmonių, įskaitant šio Parlamento narius, savaime suprantama, nevisiškai pritaria rezultatams. Kai kurie šiam kompromisui pritarė, kiti prieštaravo. Vis dėlto, iš pat pradžių norėčiau įspėti apie absurdišką padėtį, kai nariai, kurie tikisi daugiau, prisijungia prie tų narių, kurie nieko nesitiki, o tarpiniu rezultatu žlugdomas visas reikalas. Todėl tikiuosi, kad nariai, kurie pageidauja, kad sąnaudos būtų internalizuotos, ir kurie netgi mano, kad šis susitarimas reiškia labai mažą pažangą, parems šį kompromisą.
<P>
Toks Europos liaudies partijos (krikščionių demokratų) frakcijos, jei ne visų delegacijų, požiūris, nes remiame visų transporto rūšių sąnaudų internalizavimą, taip pat pritariame tam, kad ištekliai būtų panaudojami judumui skatinti. Mums tai buvo vienas iš svarbiausių klausimų. Nemanome, kad esminis dalykas - pabranginti transportą, kaip ką tik minėta. Transporto pabranginimas nereiškia, kad jis taps veiksmingesnis. Mums tai reiškia, kad bus sukurta tinkama pusiausvyra, nes iš dalies iš judumo gaunami ištekliai bus taip pat investuojami į tą sritį.
<P>
Kitas mums svarbus veiksnys - sąveikumas. Nesiekiame, kad Europoje būtų taikomos techniškai skirtingos apmokestinimo sistemos. Galimybė, kad ateityje bus taikomos 27 skirtingos sistemos, yra nepriimtina. Esu kilęs iš pasienio teritorijos ir pusantros valandos pavažinėjus šioje teritorijoje gali tekti susimokėti kelių rinkliavas šešis kartus! Tokia sistema nėra tvari. Taryba šiuo atžvilgiu turi būti lankstesnnei praeityje. Pabrėžiame ir aplinkai nekenksmingas krovinines transporto priemones. Tai reiškia, kad šiuo klausimu taip pat nurodome kryptį ir, kaip jau minėta, šiuo atžvilgiu nustatyta tvarka nėra privaloma, todėl tie, kurie palankiai vertina sąnaudų internalizavimą, be abejonės, nėra tuo patenkinti. Aš taip pat norėčiau, kad tai būtų privaloma visose valstybėse narėse.
<P>
Apie tai jau daug kartų diskutuota šiame Parlamente. Ko siekiame rytoj? Ar siekiame, kad būtų taikomos 27 skirtingos apmokestinimo sistemos, ar siekiame, kad visos valstybės narės laikytųsi vienodų taisyklių? Ar turime sulaukti kitų krizių, kad vėl išgirstume raginimą imtis veiksmų Europos lygmeniu? Dėl Eurovinjetės man paaiškėjo vienas dalykas - atsakymą gali pateikti tik Europa. Problemų negali išspręsti atskiros valstybės narės, taikydamos skirtingus mokesčius.
<P>
(Plojimai)
<SPEAKER ID="083" NAME="Jörg Leichtfried" AFFILIATION="S&amp;D">
(DE) Pone pirmininke, Komisijos nary, ponios ir ponai, manau, šiose diskusijose didelės sėkmės pavyko pasiekti tik pranešėjui. Tikrai manau, kad rengdamas šį dokumentą, pranešėjas turėjo įveikti itin didelį pasipriešinimą ir kad jam pavyko šiuo klausimu pasiekti viską, kas įmanoma.
<P>
Tiesa, kad šiame Parlamente nėra daugumos, remiančios išties ekologišką transportą. Pirmas dalykas, kurį reikia padaryti - tai išspręsti šią problemą. Visiškai aišku, kad daugumai transporto ministrų Taryboje aplinkos apsauga nerūpi. Lygiai taip pat aišku, kad Tarybos daugumai nerūpi žmonės, kurie gyvena ir dirba šalia kelių, ir kad Tarybos dauguma pritaria tam, kad vartotojai pirktų seną šlamštą, vežamą toli ir dideliu mastu, o ne aukštos kokybės regioninę produkciją. Atsižvelgdamas į šią padėtį, galėčiau pažymėti, kad pasiektas geriausias įmanomas rezultatas.
<P>
Pirmiausia - išorinių sąnaudų principas. Tai buvo pagrindinis, sunkus žingsnis, kuriam ypač stipriai pasipriešinta. Pirmą kartą turime galimybę apmokestinti išmetamąsias dujas. Turime galimybę apmokestinti triukšmą. Be abejo, šie mokesčiai per daug riboti, o apmokestinimo lygis pernelyg žemas. Jei pažvelgsite į lenteles, pamatysite, kad iš tikrųjų tai tik lašas jūroje. Be to, paaiškėjo, kad galima, tiesą sakant, išplėsti koridorius, tačiau mums nepavyko apmokestinti CO2. Tai nesuprantama. Transporto sektorius - vienas didžiausių išmetamo CO2 šaltinių Europoje ir už tai nemokami jokie mokesčiai. Tuo esu iš tikrųjų nepatenkintas.
<P>
Todėl pritariu tam, ką pasakkiti nariai, kurie mano, kad turime balsuoti už, nes kitaip viskas nueis veltui. Sunkia širdimi balsuosiu už, nors ir palankiai vertinu tai, kad nuėjome taip toli, tačiau ateityje būtina siekti didesnės pažangos.
<SPEAKER ID="084" NAME="Gesine Meissner" AFFILIATION="ALDE">
(DE) Pone pirmininke, ponios ir ponai, baltojoje knygoje Komisijos narys S. Kallas išdėsto įvairias transporto sektoriaus galimybes ateityje. Pvz., aptaria būtinybę kurti paskatų sistemas, kad transportas taptų mažiau kenksmingas aplinkai, taip pat tvirtina, kad reikia naujų finansavimo šaltinių, pvz., tam, kad būtų galima veikti pagal principą "teršėjas moka". Vienas iš būdų šiems dviem tikslams pasiekti - Eurovinjetės direktyva, apie kurią šiandien diskutuojame.
<P>
Manau, galima sakyti, kad ši direktyva buvo pasiekta dėl didelių Belgijos pastangų, kai šį klausimą Belgijos pirmininkavimo Tarybai laikotarpiu ėmėsi spręsti trys svarbūs Belgijos atstovai, ir visų pirma, pranešėjas, kuriam pavyko pristatyti naują požiūrį. Tikėjausi, kad po tokių didelių Belgijos pastangų pavyks pasiekti kur kas daugiau.
<P>
Mums pavyko pasiekti tik mažą ir menką kompromisą. Nors nuo šiol lėšos bus itin ribotai paskirstomos, - 15 proc. nuo infrastruktūros sąnaudų ir 15 proc. nuo išorinių sąnaudų privalo būti skiriama TEN-T tinklams, - tai gerokai per mažai. Visi nacionalinės transporto politikos atstovai teigia, kad reikia didelių išteklių siekiant išlaikyti mūsų infrastruktūros tinklus. Savaime suprantama, iš šio sektoriaus surinktas lėšas turėtų būti galima vėl investuoti ten pat. Šiuo klausimu visi galime būti nusivylę. Tiesa tai, kad vis tiek žengėme žingsnį teisinga kryptimi, o didesnę pažangą galėsime padaryti vėliau. Todėl ketiname balsuoti už šį kompromisą.
<P>
Tai buvo sunki kova. Galėjo nutikti ir taip, kad dabar nebūtų ką svarstyti, nes kelios valstybės narės buvo linkusios nepritarti niekam. Todėl tai jau yra sėkmė, ir šiandien paremsime šį pranešimą per balsavimą.
<P>
(Plojimai)
<SPEAKER ID="085" NAME="Oldřich Vlasák" AFFILIATION="ECR">
(CS) Pone pirmininke, svarstomoje direktyvoje Komisija pasiūlgalimybę apmokestinti išorines sąnaudas, pvz., oro taršą, triukšmą ir eismo spūstis, siekiant internalizuoti išorines sąnaudas remiantis principu "teršėjas moka". Pritariu šio principo taikymui, nes manau, kad jis yra svarbus poveikio aplinkai ir žmonių sveikatai atžvilgiu, taip pat ir tam, kad nacionaliniu, regioniniu ir vietos lygmeniu būtų naudojamas įvairesnis transportas. Tai naudinga ir savivaldybėms, kurios dažnai nukenčia, visų pirma nuo neigiamo tranzito kelių poveikio.
<P>
Atsižvelgdamas į besitęsiančią ekonomikos krizę ir į vis didėjančią finansinę transporto operatorių naštą, tvirtai tikiu, kad valstybėms narėms turėtų būti suteikta galimyblaikui bėgant imti plačiau taikyti išorinių sąnaudų apmokestinimą pagal atskiras rūšis. Pagal naująją sistemą taip pat turėtų būtų sudarytos galimybės pakeisti atgyvenusį transporto parką, taikant mažesnius tarifus išorinėms sąnaudoms, kai investuojama į aplinkai nekenksmingas transporto priemones.
<SPEAKER ID="086" NAME="Isabelle Durant" AFFILIATION="Verts/ALE">
(FR) Pone pirmininke, šiandien nėra kuo džiaugtis: kaip jau minėta, ekologiška transporto sistema išlieka tolimu tikslu. Kas šiame tekste aptariama? Kas jame sprendžiama? Paprasčiausiai juo leidžiama valstybėms narėms savanoriškai pradėti taikyti sistemą "teršėjas moka". Be to, sistema tokia suvaržyta ir apribota, kad, viską apsvarsčius, mokesčiai padidės vos trimis ar keturiais centais.
<P>
Kaip galima manyti, kad trimis ar keturiais centais padidinus mokesčius, bus paskatintas perėjimas nuo vienų transporto priemonių prie kitų? Kitaip tariant, ši sėkmne tokia jau ir didelvertinant aplinkosaugos požiūriu. Štai kas liko iš šio garsaus išorinių sąnaudų internalizavimo principo po to, kai jis buvo griežtai apsvarstytas Taryboje - atsiprašau, E. Győri - po tokio didelio pasipriešinimo ir nepaisant didžiulių pranešėjo pastangų.
<P>
Vis tiek balsuosime už šį principą, nes jis svarbus. Šis principas toks kaip kiti - anksčiau aptarėme atsargumo principą, kuris liko Europos direktyvose. Balsuosime už šį principą. Tai tik vienas principas; laukia dar visas mūšis, ir toliau kovosime už tai, kad iš tikrųjų būtų pereita prie kitų transporto priemonių ir kad būtų sukurta ekologiškesntransporto sistema, kuria būtų galima veiksmingiau apsaugoti žmonių sveikatą ir kovoti su klimato kaita.
<SPEAKER ID="087" NAME="Laurence J.A.J. Stassen" AFFILIATION="NI">
(NL) Pone pirmininke, dabartinis pasiūlymas dėl Eurovinjetės paremtas idėja, kad veiksminga Europos kelių transporto sistema turėtų būti subsidijuojamas neveiksmingas geležinkelių sektorius. Didžiausią susirūpinimą kelia tai, kad Parlamentas šį pasiūlymą laiko tik pirmu žingsniu. Reikia pažymėti, kad tai būtų pirmas žingsnis, tačiau klaidinga linkme, kuris reikštų, kad dabartinvalstybių narių teisįgyvendinti šį teisės aktą taptų prievole, kad mokestis už kilometrą tik didės, ir, visų pirma, kad tas pats laukia ir lengvųjų automobilių vairuotojų.
<P>
Šio Parlamento nariai aptaria bendrą sistemą visose valstybėse narėse. Tačiau priėmus šį pasiūlymą vežėjai turėtų ruoštis savo sunkvežimių kabinose pradėti vežiotis naują dėžę ir, be abejo, mokėti su tuo susijusius naujus mokesčius. Aišku tai, kad šiuo pasiūlymu Europos Parlamentas, pasidavęs isterijai dėl klimato, išsunks visą gyvastį iš kelių transporto. Transporto sektoriui ir taip sunku, ir nesitikima, kad Europa galėtų užkrauti naujus mokesčius.
<SPEAKER ID="088" NAME="Antonio Cancian" AFFILIATION="PPE">
(IT) Pone pirmininke, E. Győri, S. Kallasai, pirmiausia vertinu pranešėjo S. El Khadraou, kuris padarviską, kad surastų įmanomą kompromisą, atliktą darbą ir jam pritariu.
<P>
Būtent todėl manau, kad turėtume laikytis įprastos tvarkos. Vis dėlto šiam dokumentui turėjo būti taikoma taikinimo procedūra, nes į galutinį susitarimą nebuvo įtrauktos atitikties lentelės. Tai būtų buvusi ideali galimybpasiekti išsamų susitarimą. Deja, kaip jau pabrėžiau, tai nėra vien smulkmena.
<P>
Principas "teršėjas moka" yra teisingas, pagrįstas ir dėl jo yra susitarta; kad būtų išvengta abejonių, norėčiau pažymėti, kad pritariu tam, jog transportas taptų ekologiškesnis. Tačiau ši priemon- Eurovinjet- yra pernelyg šališka ir neveiksminga, taip pat neteisinga. Tokiomis ekonominių sunkumų, kuriuos patiriame šiuo metu, sąlygomis vienintelis šio sprendimo smogti tam ekonomikos sektoriui, kuris palaiko mūsų rinką, tikslas - gauti pinigų, net jei šie pinigai vargu ar būtų panaudoti transporto infrastruktūros plėtrai.
<P>
Manau, pasiūlytas pernelyg sudėtingas mechanizmas, visų pirma apskaičiuojant mokesčių sumą. Todėl kritiškai vertinu šį dokumentą, nes manau, kad Europos ekonominės ir teritorinės sanglaudos aplinkybėmis, nėra priimtina tai, kad geografiškai labiau nutolusios valstybės narės atsidurtų nepalankioje padėtyje.
<P>
Šios priemonės veiksmingumas nebuvo įrodytas, o dėl transporto srautų modeliavimo iškyla problemų esamo ir būsimo finansinio planavimo atžvilgiu, nes mokesčių dydis nuolat kinta. Man buvo pranešta, kad valstybės narės gali pačios pasirinkti, ar taikyti šį papildomą mokestį, ar ne. Tačiau tarpvalstybinio vežimo atveju priklausome ir nuo kitų valstybių sprendimų, todėl mums reikia pasiekti susitarimą. Todėl esu įsitikinęs, kad bet kokia kaina pasiekto susitarimo negalima laikyti sėkme, nes krovinių vežimo priemonės patenka į nepalankią padėtį. Manau, laukia dar ilgas kelias, visų pirma turint omenyje teisingą apmokestinimą.
<SPEAKER ID="089" NAME="Inés Ayala Sender" AFFILIATION="S&amp;D">
(ES) Pone pirmininke, pirmiausia norėčiau pripažinti pranešėjo S. El Khadraoui atkaklumą, tačiau kartu turiu pažymėti, kad nuo pat pradžių pabrėžiau tam tikrą atokesnių šalių sofistiką ir skandalingą alternatyvų nebuvimą - įvertinkite tebesančias kliūtis Pirėnuose, tarp Ispanijos ir Prancūzijos, kurios trukdo plėtoti reguliarų tarpvalstybinį geležinkelių eismą. Be to, pasinaudodama tuo, kad čia yra ir S. Kallas, norėčiau pažymėti, jog Komisijai kyla abejonių dėl būsimos svarbiausios Pirėnų kalnų pervažos įjungimo į būsimą pagrindinį tinklą.
<P>
Kitaip tariant, tiesa tokia, kad dėl tokių geležinkelio alternatyvos problemų, susitarimu dėl Eurovinjetės bus sukurta dar didesnfinansinnašta vežant keliais produktus, kurie atokiose šalyse, visų pirma pietų ir rytų šalyse, turi mažą arba ribotą pridėtinę vertę. Šiuo metu, kai ką tik įveikėme krizę arba vis dar patiriame krizės agurkų klausimu poveikį, sukūrę problemą (tarkime, gandą), kad reikia pridėti net kelis santimus, - keturi centai I. Durant visiškai nieko nereiškia - ir būtent dėl šių neatsakingų ir melagingų kaltinimų be jokių įrodymų jie sudavnegailestingą smūgį tūkstančiams Ispanijos šeimų, ne tik ūkininkams, bet ir vežėjams, nes dėl šių kelių santimų, esant tūkstančiams kilometrų ir vežant tokius produktus kaip ispaniški agurkai, iškyla didelproblema, turint omenyje jų tiekimą pagrindinei rinkai, būtent iš kurios ir kyla šie kaltinimai.
<P>
Ne, pone S. El Khadraoui, iš pradžių pasirodkelios pradinės ataskaitos, iš kurių tapo aišku, kad dėl mokestinės naštos problemų pagausėjo, o vėliau ataskaitos tiesiog dingo. Visuomet klausiau, kodėl šie tyrimai daugiau nebuvo atliekami. Tiesa ta, kad tai kėlsusirūpinimą, todėl ši problema buvo nuolat keliama.
<P>
Tačiau vis tiek aš - kaip ir jie - būčiau pasirengusi pasiaukoti, jei tokios svarbios problemos kaip transporto spūsčių būtų išspręstos. Tačiau reikia pažymėti, kad dabartiniame susitarime lengvieji automobiliai nepriskiriami prie eismo spūsčių kaltininkų. Turiu omenyje pagrindines problemas, pvz., infrastruktūros būklę ir tai, kad reikalai gerėja, įskaitant triukšmo ir kitos taršos mažėjimą. Netgi dabar žinome, kad tai nebus įmanoma, nes tam neturime visai jokių alternatyvų.
<P>
Todėl Ispanijos socialistų delegacija jaučia pareigą balsuoti prieš šį susitarimą.
<SPEAKER ID="090" NAME="Nathalie Griesbeck" AFFILIATION="ALDE">
(FR) Pone pirmininke, bendrą mūsų darbo atmosferą ir nuotaiką Parlamente galima apibendrinti dviem žodžiais: "galiausiai" ir, kita vertus, "šiek tiek apmaudu".
<P>
"Galiausiai" apibendrinimą pateikiau todėl, kad po itin ilgų derybų pasiekėme kompromisą, ir principas "teršėjas moka" dabar iš tikrųjų pradeda įgauti formą šiame dokumente.
<P>
"Šiek tiek apmaudu" apibendrinimą pateikiau todėl, kad net jei valstybės finansų padėtis valstybėse narėse ir yra sudėtinga, turėjome dėti visas pastangas, kad surinktos pajamos būtų reinvestuojamos, pvz., į prioritetinius Transeuropinio transporto tinklo (TEN-T) projektus. Pone S. Kallasai, Komisija turi viską atidžiai stebėti. "Apmaudu" dar ir dėl to, kad asmeniškai aš apgailestauju, jog pasiektas toks minimalus susitarimas, turint omenyje transporto grūsčių mažinimą: nors siūlomame susitarime išliko ne didžiausių spūsčių meto principas, būdai, kuriais valstybės narės privalo jį įgyvendinti, yra "silpni". Komisija šiuo klausimu taip pat privalo suteikti postūmį.
<P>
Trečia, nors dabartinėje direktyvoje nustatyta, kad 3,5 t sveriančios sunkiasvorių krovinių transporto priemonės turi būti įtrauktos nuo 2012 m., šiuo susitarimu suteikėme galimybę padaryti joms išimtį. Tokia nuolaida žalinga. Pone S. Kallasai, čia Komisija taip pat turi atlikti svarbiausią vaidmenį. Trumpai tariant, nors tai kuklus kompromisas ir nedidelis žingsnelis, tai vis dėlto žingsnelis. Todėl balsuosime už.
<SPEAKER ID="091" NAME="Ryszard Czarnecki" AFFILIATION="ECR">
(PL) Pone pirmininke, E. Lichtenberger teigė, kad Europos Sąjungos valstybėse narėse yra protingai mąstančių ministrų. Būčiau dėkingas, jei ji galėtų pasakyti man jų vardus, nors suprantu, kad sąrašas būtų labai trumpas. Norėčiau padėkoti pranešėjui už itin kruopštų darbą, tačiau gerai, kad galime apie jį diskutuoti, nes dokumente yra keletas labai prieštaringų dalykų. Už sunkvežimius reikės mokėti daugiau, o tai reiškia, kad transporto įmonių savininkai taip pat turės mokėti daugiau. Krizės laikotarpiu tai sukels problemų šioms įmonėms, ir negalime apsimesti, jog taip nebus. Klausimas toks: kam tie pinigai bus išleisti? Tai tikra dilema, nes jei pinigai bus skirti dar kvailesniems nedidelių grupių projektams finansuoti, bus negerai. Jie turi būti skiriami transporto sektoriui ir tam, kad transportas būtų plėtojamas, tokiu atveju mokesčių padidinimas būtų suprantamas. Priešingu atveju tai tarsi plėšimas, patvirtintas Europos Sąjungos ir Europos Parlamento antspaudu. Manau, susidaro iš tikrųjų prieštaringa padėtis.
<SPEAKER ID="092" NAME="Michael Cramer" AFFILIATION="Verts/ALE">
(DE) Pone pirmininke, ponios ir ponai, transportas Europoje pernelyg pigus. Per daug brangus tik aplinkai nekenksmingas transportas. Visa tai lėmpolitiniai pasirinkimai, ir šia direktyva to nepakeisime. Konkurencija nesąžininga. Mokestinės privilegijos, kurios taikomos sunkiasvorių krovinių transporto priemonėms, nebus apribotos. Kiekvienas sunkvežimis daro 60 000 kartų didesnę žalą nei automobilis, tačiau jam taikomi mokesčiai nėra 60 000 kartų didesni.
<P>
Jau dešimtmečius Europos Sąjungoje geležinkelių transportui taikomos privalomos rinkliavos. Už kiekvieną lokomotyvą - ar jis vežtų keleivius, ar prekes - reikia mokėti mokestį pagal kiekvieną nuvažiuotą kilometrą. Keliuose ši rinkliava yra savanoriška. Jai nustatyta riba. Daugeliu atveju mokestis taikomas tik už naudojimąsi greitkeliais ir tik toms transporto priemonėms, kurios sveria 12 tonų ir daugiau. Geležinkeliuose nėra jokių apribojimų. Tai neteisinga, nes aplinkai nekenksmingai geležinkelių veiklai kliudoma, o aplinkai kenksmingai kelių transporto veiklai - padedama.
<P>
Žinome, kad pokyčiai judumo srityje būtini siekiant apsaugoti klimatą. Žaliųjų frakcija / Europos laisvasis aljansas siekia saugoti klimatą ir užtikrinti judumą ateityje, todėl reikia sąžiningos konkurencijos. Ši Eurovinjet- tik mažytis žingsnelis į priekį šio tikslo linkme.
<SPEAKER ID="093" NAME="John Bufton" AFFILIATION="EFD">
Pone pirmininke, krovinių vežimas sunkiasvorių krovinių transporto priemonėmis - neatskiriama tiekimo proceso, kuris yra labai svarbus gerai veikiančiai ekonomikai, dalis. Jei papildomi mokesčiai bus pradėti taikyti visoje Europoje, šios papildomos išlaidos galiausiai bus užkrautos vartotojui.
<P>
Jungtinės Karalystės vyriausybnagrinėja sunkiasvorių krovinių transporto priemonių mokesčio klausimą, ketindama suderinti mūsų sistemą su Europa iki 2015 m. Neturime mokamų kelių tinklo, papildomais mokesčiais neapmokestiname sunkiasvorių krovinių transporto priemonių, išskyrus kelių mokestį. Susiduriame su nesąžininga užsienio šalių sunkvežimių, kurių skaičius vis auga ir kurie užima didesnę nei priimtina sąžiningumo požiūriu tarpvalstybinių vežimų dalį, konkurencija. Užsienio vežėjai nemoka už naudojimąsi mūsų keliais, o litras dyzelio Jungtinėje Karalystėje kainuoja 23 pensais daugiau, todėl konkurentai turi 15 proc. pranašumą. Tačiau remiantis ES teise, JungtinKaralystnegali apmokestinti tik užsienio šalių transporto priemonių.
<P>
Jei šia direktyva bus išplėstos jų galimybės, bet kokį Jungtinės Karalystės žingsnį įvesti mokesčius sunkiasvorių krovinių transporto priemonėms nustelbs nepageidaujamas netiesioginis mokestis, kurį Komisija pasilieka teisę padaryti privalomą 2013 m. Kaip ir visais su mokesčiais susijusių pasiūlymų atvejais, šiam pasiūlymui Taryba turėtų pritarti vienbalsiai, tačiau pradžia šiam teisės aktui padaryta Lisabonos sutarties nuostatose dėl transporto. Toks netiesioginis mokestis įvedamas slapčia, ir už jį neturėtų balsuoti nvienas narys, kuris vertina demokratiją.
<SPEAKER ID="094" NAME="Christine De Veyrac" AFFILIATION="PPE">
(FR) Pone pirmininke, savo strategijoje "Europa 2020" Europos Sąjunga išsikėltikslą pasiekti, kad ekonomika taptų ekologiškesnė, o transportas - šiuolaikiškesnis. Visos Europos institucijos, įskaitant mūsų Parlamento daugumą, pritaršiam tikslui, kaip ir beveik visos valstybės narės.
<P>
Todėl gaila, kad kelios valstybės narės nuo 2008 m. itin stengėsi sužlugdyti darbą rengiant šios naujos Eurovinjetės direktyvos turinį ir sustabdyti šio dokumento priėmimą.
<P>
Vis dėlto šiandien mūsų pranešėjo - norėčiau padėkoti S. El Khadraoui - ir šešėlinių pranešėjų atkaklumo vedant derybas su Taryba dėka galiausiai turime kompromisą. Reikia pripažinti, kad šis dokumentas ne tokių plačių užmojų, koks buvo pradinis pasiūlymas, tačiau jame pirmą kartą galėsime įgyvendinti principą "teršėjas moka" ir internalizuoti išorines transporto sąnaudas, pvz., susijusias su triukšmu ir išmetamaisiais CO2 teršalais.
<P>
Siekiant užtikrinti, kad šia Eurovinjete būtų ne tik įvedamas mokestis, bet ir iš tikrųjų prisidedama prie transporto Europoje gerinimo, valstybės narės skatinamos pakartotinai investuoti surinktas pajamas į transporto rūšių modernizavimą. Parlamentas taip pat sėkmingai užtikrino, kad rinkliavų sistemų sąveikumo srityje būtų padaryta tikra pažanga ir kad būtų skatinama naudoti mažiau teršiančias sunkiasvorių krovinių transporto priemones.
<P>
Nuoširdžiai tikiuosi, kad siekiant ir toliau laikytis politikos tikslų, kuriuos mūsų institucija išsikėlė, pritarsime šiam per antrąjį svarstymą pateiktam kompromisui ir tuo praskinsime kelią tvaresnei transporto politikai.
<SPEAKER ID="095" NAME="Gilles Pargneaux" AFFILIATION="S&amp;D">
(FR) Pone pirmininke, E. Győri, Komisijos nary, ponios ir ponai, galiausiai turime kuo džiaugtis: kelių transportui taikoma rinkliava, kuriai nustatytos ribos šioje naujoje Eurovinjetės direktyvoje, ateityje gali apimti su oro ir akustine tarša susijusias sąnaudas.
<P>
Galime džiaugtis dar ir dėl to, kad šiuo S. El Khadraoui pranešimu - sveikinu jį parodžius tokį atkaklumą - aiškiai išreiškiame savo troškimą įtraukti principą "teršėjas moka" į kelių transporto sąnaudas. Tačiau turime išlikti budrūs: po trejus metus trukusių tarpinstitucinių derybų reikia įtikinti tam tikras valstybes nares, kad per šį trišalį dialogą pasiekta pusiausvyra galima siekti ir tikros aplinkos apsaugos politikos, taip pat ekonominės politikos, kuria būtų sėkmingai plėtojamas Europos geležinkelių tinklas. Be to, privalome užtikrinti, kad dalis surinktų pajamų būtų iš tikrųjų skirta infrastruktūrai ir Transeuropinio transporto tinklo projektams, kaip ir nurodyta.
<P>
Be to, norėčiau pažymėti, kad man labai gaila dėl to, jog į šį kompromisą nebuvo įtrauktas privalomasis principo "teršėjas moka" pobūdis. Nekalbant apie pranešėjo S. El Khadraoui atkaklumą, norėčiau jį pasveikinti parodžius tokį atkaklumą, Komisijos narys ir Europos Komisija vėl pralaimėjo kovą dėl tam tikrų nacionalinių pozicijų ir sentimentų.
<SPEAKER ID="096" NAME="Olle Schmidt" AFFILIATION="ALDE">
(SV) Pone pirmininke, norėčiau labai padėkoti pranešėjui už puikų darbą itin sudėtingu klausimu. Kaip jau daugelis pabrėžė, šiomis naujomis taisyklėmis valstybės narės viso labo raginamos panaudoti gautas pajamas aplinkai gerinti, todėl svarbu, kaip ir minėjo D. Sterckx, kad Europos Parlamentas nuolat primintų mūsų vyriausybėms, kaip svarbu laikytis šių rekomendacijų.
<P>
Mūsų ketinimas, be abejonės, nėra priversti vairuotojus ir vežėjus mokėti už triukšmą ir poveikį aplinkai, jeigu kartu nesiimame priemonių, skirtų tokioms problemoms kaip kelių priežiūra spręsti, ir kitų triukšmo mažinimo priemonių. Kaip pabrėžkelios valstybės narės, labai svarbu, kad šie mokesčiai netaptų nauju sunkiasvorių krovinių transporto priemonėms taikomu mokesčiu. Privalome ir toliau stengtis pagerinti aplinką ir sumažinti anglies dioksido kiekį Europoje, todėl svarbiausia užtikrinti, kad su aplinkos rodikliais susijusios rinkliavos būtų iš tikrųjų panaudojamos iškylančioms aplinkos problemoms mažinti ir šalinti.
<P>
(Plojimai)
<SPEAKER ID="097" NAME="Peter van Dalen" AFFILIATION="ECR">
(NL) Pone pirmininke, priimdama sprendimą dėl Eurovinjetės, Europa žengia žingsnį teisinga linkme, kad galėtų taikyti principą "teršėjas moka" kelių transportui. Galiausiai pasiekėme susitarimą, kuriuo remdamiesi galime perkelti vežėjui sąnaudas už naudojimąsi infrastruktūra, už akustinę ir oro taršą. Tikiuosi, kad šią sistemą priims daugelis ES valstybių narių, įskaitant Nyderlandus. M. Rutte vyriausybNyderlanduose pagrįstai planuoja įvesti "mokėjimą už judumą kitaip". Šie planai puikiai dera su šios dienos susitarimu.
<P>
Tikiuosi, kad Komisija periodiškai teiks pasiūlymus apmokestinti už šias sąnaudas ir kitas transporto priemones. Be abejo, šiuo atveju būtina atsižvelgti į konkrečias kiekvieno sektoriaus ypatybes. Taigi, vidaus laivyba - ne vienintelis sektorius, kuriame naudojamas upių vanduo; tai akivaizdu šiomis didelės sausros dienomis. Galiausiai žemės ūkyje automatiniai purkštuvai šiuo metu veikia visu pajėgumu. Tačiau dabar padarėme svarbią pažangą ir turime žengti dar toliau.
<SPEAKER ID="098" NAME="Luis de Grandes Pascual" AFFILIATION="PPE">
(ES) Pone pirmininke, Ispanija, Italija, Graikija, Airija, Portugalija ir kitos šalys nepageidauja priimti vadinamosios Eurovinjetės, ir tai nėra sutapimas.
<P>
Šią bendrą kritišką poziciją lėmtai, kad esame atokios šalys ir galiausiai būtent mes mokėsime šią pakankamai išskirtinę rinkliavą, o mokesčius susirinks valstybės narės, kurios geografiniu požiūriu išsidėsčiusios Europos Sąjungos centre.
<P>
Eurovinjetės pagrindimas yra kupinas prieštaravimų, o požiūris, kuriuo jai pritariama, kasdien silpnėja. Nei jei ir pritartume tam, kad būtų racionalu iš pradžių internalizuoti išorines sąnaudas, negalima pateisinti siekio mažinti transporto grūstis ir bausti vien tik už naudojimąsi sunkiasvorių krovinių transporto priemonėmis, darant išimtį paprastiems lengviesiems automobiliams, nes taip seno principo "teršėjas moka" įgyvendinimas būtų diskriminacinis.
<P>
Be to, ponios ir ponai, vos 15 proc. lėšų, surinktų įgyvendinant Eurovinjetę, kuri laikyta infrastruktūros finansavimo šaltiniu, bus panaudojama transeuropiniams tinklams finansuoti. Ir tai nėra reikalavimas, o tik rekomendacija. Taigi, finansų ministerijos, atsižvelgdamos į savo šalių interesus, paskirstys šias lėšas plačiai infrastruktūros sričiai taip, kaip joms atrodys tinkama. Galutinis rezultatas bus toks, kad kelių krovinių transportui, kuris yra vienintelsąlyga vidaus rinkai veikti, bus sudaryta dar viena kliūtis.
<P>
Ponios ir ponai, tokia realybė, kuri ekonomikos krizės sąlygomis yra dar akivaizdesnė. Jei siekiame, kad europietiški produktai būtų konkurencingi pasaulio rinkose, negalime leisti sau tokių eksperimentų, kurie, užkrovus papildomas išlaidas, gali dar labiau pakenkti ir taip jau silpnai Europos ekonomikai.
<P>
Galiausiai, maisto krizė, dėl kurios beatodairiškai apkaltinti ispaniški produktai, lėmtai, kad krovinių vežėjai ir pagrindinių kultūrų augintojai buvo neteisingai nubausti ir patyrdidžiulių nuostolių, ir tai yra subjektai, kurie dėl Eurovinjetės atsiduria nepalankioje padėtyje.
<P>
Ponios ir ponai, būtent todėl Europos liaudies partijos frakcijos Ispanijos delegacija balsuos prieš šį direktyvos projektą.
<SPEAKER ID="099" NAME="Spyros Danellis" AFFILIATION="S&amp;D">
(EL) Pone pirmininke, bendras principas, nustatytas direktyvoje dėl krovinių transporto, turiu omenyje išorinių sąnaudų internalizavimą, yra pats svarbiausias, o jo reikšm- simbolinė. Tai šiuolaikiškas ir kartu lankstus pagrindas principui "teršėjas moka" taikyti, taip pat priemoneismo grūsčių pagrindiniuose nacionaliniuose greitkeliuose problemoms spręsti.
<P>
Būtent todėl reikia įveikti daugelio kalbėtojų reiškiamą susirūpinimą - kuris kartais yra pagrįstas - dėl pusiausvyros nebuvimo, nes šio principo taikymas atsilieps Europos Sąjungos regionams ir kelių transporto sektoriui. Šiuo kompromisu, kuris iš esmės pasiektas S. El Khadraoui dėka, siekiama laipsniškai pradėti taikyti svarstomus mokesčius, kad šiais naujais mokesčiais būtų prisidėta prie laipsniško Europos transporto priemonių parko atnaujinimo.
<P>
Tačiau siekiant įveikti prieštaravimus ir praskinti kelią tam, kad Eurovinjetės programa būti pripažinta ir taptų veiksminga, reikia užtikrinti, pirma, kad ši direktyva griežtai, skaidriai ir greitai būtų pradėta taikyti visose valstybėse narėse ir, antra, kad visos pajamos kaip papildomi ištekliai būtų nukreipiamos į transporto infrastruktūras, o ne naudojamos gerai žinomoms spragoms užlopyti.
<SPEAKER ID="100" NAME="Hubert Pirker" AFFILIATION="PPE">
(DE) Pone pirmininke, kaip visi žinome, ši direktyva yra kompromisas. Tačiau tai neabejotinai - geras kompromisas, nes bent jau tam tikru mastu jis pasitarnaus abiem šalims: ir vežėjams, ir piliečiams, kurie kenčia nuo triukšmo ir išmetamųjų dujų. Kokie šios direktyvos pranašumai? Mano manymu, jų yra trys.
<P>
Visų pirma, iš kelių mokesčių surinktos pajamos bus skiriamos investicijoms į geresnę transporto infrastruktūrą, kuri yra svarbi visuotinei ekonomikai ir dėl kurios padidėtų saugumas ir atsirastų geresnių transporto maršrutų. Antra, standartizuojamas mokesčių rinkimas, todėl sumažės išlaidos ir bus užkirstas kelias transporto grūstims. Trečia - ir tai labai svarbu - valstybėms narėms suteikiama galimybir laisvateityje įtraukti sąnaudas už triukšmą ir išmetamuosius teršalus į jų taikomus kelių mokesčius. Tai kontrolės mechanizmai.
<P>
Tie, kurie važiuos ne spūsčių ir ne didžiausių transporto srautų valandomis, mokės mažiau, o tie, kurie vairuos ekologiškas ir tyliai veikiančias krovinines transporto priemones galės džiaugtis mažesnėmis sąnaudomis. Tikiuosi, kad šios paskatos reiškia, jog ateityje bus išvengta didelių transporto srautų, o krovininių transporto priemonių parkai bus atnaujinti. Šiaip ar taip, suprantame, kad derantis ne visi norai gali būti patenkinti, tačiau šie teigiami aspektai, kuriuos per derybas sugebėjome pasiekti dėl tvirtos Parlamento pozicijos, turėtų atnešti trokštamų palankių rezultatų.
<P>
Be to, tikiuosi, kad įgyvendinant šią direktyvą nebus pernelyg daug biurokratijos, nes tai sugadintų visą procesą.
<SPEAKER ID="101" NAME="Silvia-Adriana Ţicău" AFFILIATION="S&amp;D">
(RO) Pone pirmininke, įtraukus išorinėmis sąnaudomis paremtą mokestį į rinkliavos mokestį, valstybės narės galėtų įvesti jį už naudojimąsi Transeuropiniu kelių tinklu ar tam tikromis jo dalimis, taip pat bet kokiomis kitomis jų pačių greitkelių, nepriklausančių Transeuropiniam kelių tinklui, dalimis.
<P>
Nepritariame sąmoningam mokestinių kliūčių taikymui, nes dėl to padidėtų vežėjų iš atokių valstybių narių sąnaudos ir, platesniu požiūriu, vežamų produktų kainos. Nors šia direktyva neturėtų būti leidžiama diskriminacija vežėjo tautybės pagrindu, 7k straipsnyje valstybėms narėms, kurios įveda rinkliavų ir (arba) infrastruktūros naudotojų mokesčių sistemą, leidžiama siūlyti atitinkamą mokesčių kompensaciją, kuri gali iškraipyti konkurenciją.
<P>
Manau, pajamos, gautos iš infrastruktūros naudotojų mokesčio ir iš išorinėmis sąnaudomis paremto mokesčio, privalo būti panaudojamos Transeuropiniam kelių tinklui remti, kelių saugumui didinti ir saugioms automobilių stovėjimo teritorijoms plėsti, nes tai absoliučiai būtina, jei siekiame laikytis taikytinų socialinės teisės aktų.
<SPEAKER ID="102" NAME="Carlo Fidanza" AFFILIATION="PPE">
(IT) Pone pirmininke, ponios ir ponai, visi sutinkame, kad reikia tvaresnio krovinių vežimo, tačiau šį rezultatą galima iš esmės pasiekti investuojant į infrastruktūrą ir laipsniškai atnaujinant esamą parką.
<P>
Realybėje už šios aplinkosaugos dvasia persmelktos Eurovinjetės ir principo "teršėjas moka" slypi grėsmkai kurioms valstybėms narėms atsidurti konkurencijos atžvilgiu itin nepalankioje padėtyje, palyginti su kitomis valstybėmis, o tai skaudžiai atsilieps ne tik jų krovinių vežimo verslui, kurį iš esmės sudaro mažosios ir vidutinės įmonės, bet ir jų nacionalinėms sistemoms. Tai nutiks, jei nebus privalomo pakankamų išteklių perskirstymo, kad būtų pagerinta transporto infrastruktūra ir padidintas krovinių vežimo verslo efektyvumas ir aplinkosaugos veiksmingumas, o tai ir turėtų būti esminiai šios direktyvos rezultatai.
<P>
Derybose pasiekta kelių nereikšmingų teigiamų rezultatų, - turiu galvoje sąveikumą ir labai mažų transporto priemonių nuomos rinkodarą kalnuotose vietovėse, - tačiau bendras rezultatas nėra patenkinamas. Manau, taikinimo procedūra būtų geriausias būdas išspręsti likusias problemas.
<SPEAKER ID="103" NAME="Andrew Henry William Brons" AFFILIATION="NI">
Pone pirmininke, pasiūlyta direktyva gali visiškai sužlugdyti Didžiosios Britanijos kelių transporto sektorių. Šis verslas per pastarąjį dešimtmetį nuolat smuko. Per pastaruosius trejus metus vairuotojų, turinčių leidimą vykdyti vežimo veiklą, skaičius sumažėjo 8 proc. Užsienio sunkvežimiai šiuo metu kontroliuoja 80 proc. vežimo per Lamanšo sąsiaurį veiklos. Per pastarąjį dešimtmetį 20 proc. šalyje esančių įmonių perėmužsienio vežėjai. Šalyje yra daug (ir jų skaičius vis auga) nuolat gyvenančių užsienio vežėjų, naudojančių užsienio transporto priemones ir mokančių tik kuklius jų šalyse nustatytus transporto priemonių mokesčius, ir jie perima vis daugiau ir daugiau šalies įmonių.
<P>
Gali pasirodyti, kad Didžiosios Britanijos vežėjai praranda savo įmones dėl konkurencijos, labai mėgstamo žodžio ES žodyne. Tačiau ši konkurencija nėra sąžininga. Didžiosios Britanijos kelių mokesčio liudijimas yra kur kas brangesnis, o kuro mokestis - didesnis nei kitose šalyse. Užsienio vežėjai krovinius Jungtinėje Karalystėje veža naudodami 1 000 litrų bake atsivežtą kurą. Nors siūlomas mokestis bus taikomas visoms transporto priemonėms, Didžiosios Britanijos vežėjų verslui tokia našta būtų lemtinga. Šiai direktyvai būtina pasipriešinti.
<SPEAKER ID="104" NAME="Herbert Dorfmann" AFFILIATION="PPE">
(DE) Pone pirmininke, nėra jokios abejonės, kad vidaus rinka - vienas didžiausių Europos Sąjungos laimėjimų ir kad veiksmingos transporto struktūros - jos dalis. Tačiau aš pats gyvenu tokiame ruože, per kurį kasmet pervežama 50 mln. tonų prekių, todėl manau, kad žmonės ne tik turi teisę į veiksmingą transportą, bet ir teisę į apsaugą nuo transporto poveikio ir įtakos, visų pirma asmenys, kurie gyvena prie tokių kelių. Todėl, be abejonės, šis pasiūlymas - tai mažas žingsnelis teisinga linkme, jei tik gautos lėšos bus investuojamos į apsaugos nuo triukšmo gerinimą, šiuolaikinių sunkiasvorių krovinių transporto priemonių naudojimo skatinimą ir, visų pirma, šiuolaikinių geležinkelių tinklų ir geležinkelių transporto priemonių plėtojimą.
<P>
Be to, palankiai vertinu tai, kad kalnuotose vietovėse galima bus taikyti didesnį mokesčio tarifą. Tačiau man kelia abejonių tai, kad šioje srityje planuojama ir toliau taikyti savanoriškumo principą, kitaip tariant, kaip ir anksčiau, valstybės narės, nepageidaujančios prisidėti prie Eurovinjetės, nebus verčiamos to daryti. Tai ne tik lems diskriminaciją Europoje, - tokia politika yra labai ginčytina poveikio žmonėms atžvilgiu.
<SPEAKER ID="105" NAME="Seán Kelly" AFFILIATION="PPE">
Pone pirmininke, bendra šios direktyvos tendencija yra teigiama, nes gyvename tokiu laikotarpiu, kai turime spręsti klimato kaitos ir kitas problemas visose įmanomose srityse; reikia keisti visus būdus, kurie lemia taršą. Be abejonės, protinga didžiausią dėmesį skirti sunkiasvorių krovinių transporto priemonėms, jei svarstome rinkliavų taikymą, ir pan.
<P>
Visų pirma, yra vienas klausimas, kurį sprendžiant reikia daryti pažangą. Kalbu apie tai, kad turėtume sukurti technologiją, pagal kurią galėtume gaminti tokius variklius, kuriems reikėtų vis mažiau ir mažiau kuro, kitaip tariant, kad būtų galima nuvažiuoti daugiau mylių vienai myliai sunaudojant mažiau degalų. Be abejo, tai viena sričių, kurioje reikia atlikti daug mokslinių tyrimų; padidinti galima ne tik sunkiasvorių krovinių transporto priemonių, bet ir visų kitų transporto priemonių našumą. Tai nėra plačiai aptariama, tai nėra pakankamai skatinama, ir šioje srityje neatliekama pakankamai mokslinių tyrimų.
<SPEAKER ID="106" NAME="Jacky Hénin" AFFILIATION="GUE/NGL">
(FR) Pone pirmininke, tai, kad galiausiai sprendžiame krovininio kelių transporto apmokestinimo ir Eurovinjetės klausimą, jau savaime yra gera žinia visiems europiečiams. Nepaisant to, turėsime nueiti dar ilgą kelią, kol kelių krovinių transportas prisiims pagrįstą dalį sąnaudų, kurias dėl jo patiria visuomenė: infrastruktūros nusidėvėjimas, tarša, visuomenės sveikata ir nelaimingi atsitikimai. Kadangi gyvenu mieste, pro kurį kasmet pravažiuoja milijonai sunkiasvorių krovinių transporto priemonių, galiu patvirtinti, kad retai atsižvelgiama į suinteresuotųjų gyventojų kančias.
<P>
Be to, yra klausimų, kurių niekas šiame Parlamente nenori spręsti: itin mažas vairuotojams mokamas darbo užmokestis, siaubingos darbo sąlygos ir nepriimtinas važiavimo laikas, dėl kurio kiekvieno asmens saugumui iškyla pavojus. Nkiek neperdedu, vadindamas juos vergais keliuose.
<P>
Taigi, būtina taikyti patį didžiausią mokesčių tarifą, kad būtų skatinamos trumpos kelionės, automobilinių priekabų vežimas geležinkelių transportu, jūrų transportas ir laivyba vidaus vandenų keliais, taip pat būtina priversti visą Europos Sąjungą ir kaimynines šalis siekti geriausių įmanomų socialinių sąlygų. Tačiau svarbu apmokestinti protingai, kad mokėtų ne mažosios ir vidutinės vežimo įmonės, vairuotojai ir juo labiau ne vartotojai, o stambūs vežėjai ir pagrindiniai klientai, pvz., didelio masto platinimo sektorius.
<SPEAKER ID="107" NAME="Siim Kallas">
Komisijos narys. - Pone pirmininke, labai dėkoju gerbiamiems nariams už jų pastabas ir norėčiau pateikti kelias įžvalgas.
<P>
Pirmiausia, Eurovinjetnėra europinis mokestis. Tai reikia pabrėžti labai aiškiai. Šia reikšme tai blogas pavadinimas. Priešingai, šia direktyva ribojami ir reguliuojami nacionaliniai mokesčiai. Yra 22 šalys, kurios skirtingoms transporto priemonėms - sunkiasvorių krovinių transporto priemonėms ir asmeniniams lengviesiems automobiliams - taiko skirtingus mokesčius ir rinkliavas. Šias rinkliavas moka visi naudotojai iš įvairių šalių, vos tik jie patenka į šį tinklą.
<P>
Antra, raginu pritarti šiam kompromisui. Jis kur kas platesnis ir sudėtingesnis nei atrodo. Už jo slypi dvi pagrindinės besitęsiančios kovos.
<P>
Pirma kova vyksta dėl principo, kas turėtų mokėti už naudojimąsi infrastruktūra ir, konkrečiai, už ką turėtų mokėti. Taigi, einame teisinga linkme. Principų "naudotojas moka" ir "teršėjas moka" neišvengiamai bus laikomasi ir toliau. Būtent ta linkme ir krypsta reikalai.
<P>
Kita kova tęsiasi daug ilgau ir yra daug aršesnė. Kalbu apie konfliktą tarp šalių, kuriose vyksta intensyvus tranzitinis eismas, ir kurios, be abejonės, siekia didesnio lankstumo sprendžiant su jų infrastruktūra susijusias problemas ir pageidauja padalyti naudojimosi infrastruktūra naštą mokesčių mokėtojams ir visiems naudotojams; pabrėžiu "visiems naudotojams", nes jokios diskriminacijos negali būti.
<P>
Be abejonės, yra grupšalių, kurios tam aršiai priešinasi. Tai itin aiškiai matėsi ir per šias diskusijas. Privalau jums priminti, kad spalio 15 d. Taryba pritarpolitiniam kompromisui. Jai pritrūko blokuojančios mažumos, ir kova dabar tęsiasi čia.
<P>
S. El Khadraoui atliko didžiulį darbą, kad pasiektų tinkamą kompromisą ir pateiktų puikų pasiūlymą dėl šio kompromiso. Nuoširdžiai jūsų prašau paremti šį kompromisą. Pasirodo, kad jame yra daug smulkmenų, kurios skirtingais požiūriais nėra patenkinamos ir kuriomis nėra patenkinti įvairūs žmonės, tačiau iš tikrųjų tai didelis žingsnis. Šis klausimas nebuvo sprendžiamas ilgus metus. Dabar žengiame žingsnį pirmyn.
<SPEAKER ID="108" NAME="Enikő Győri">
einanti Tarybos pirmininko pareigas. - (HU) Pone pirmininke, ponios ir ponai, pirmiausia norėčiau padėkoti jums už šias vertingas diskusijas, per kurias pateikta daug argumentų ir prieštaravimų. Tai irgi rodo, kaip jau minėjo Komisijos narys, kad kompromisas buvo pasiektas. Nepaisant to, po didelių sunkumų, problemų ir pastangų, esu įsitikinusi, kad tai yra Europos laimėjimas, kaip jau minėjo J. Leichtfried. Taip pat dėkoju už gerus Tarybai pirmininkaujančios Vengrijos įvertinimus.
<P>
Kaip ir priimant bet kokius kitus kompromisus, labai smarkiai ieškota pusiausvyros. Reikėjo suderinti aplinkos ir ekonomikos tvarumą. Nepritariu nuomonei, kad Tarybai nebuvo svarbi aplinkos apsauga. Jei ji nebūtų buvusi svarbi, šios direktyvos visai nebūtume svarstę. Be to, reikėjo pasiekti atokias ir centre esančias valstybes patenkinančią pusiausvyrą, ir tai ypač norėčiau pabrėžti L. De Grandes Pascualiui. Tiesa, kad Taryboje vyko karštos diskusijos apie tai, kaip užtikrinti, kad atokios valstybės narės nesijaustų atskirtos, ir galiausiai Taryboje ir, tikiuosi, Parlamente - kaip, manau, parodšios diskusijos - pasiekta kvalifikuota dauguma.
<P>
Galėtume teigti, jog tai tik lašas jūroje, tačiau manau - ir džiaugiuosi, kad diskusijose tai pripažino daugelis - žengėme itin svarbų žingsnį sąnaudų internalizavimo ir pajamų grąžinimo į šį sektorių linkme, net jei šis kompromisas, kaip ir visi kompromisai, nėra pats tobuliausias. Esu įsitikinusi, kad ateityje galėsime padaryti didesnę pažangą.
<P>
Norėčiau aptarti tris konkrečias svarstomas problemas, dėl kurių iškilo keli klausimai. Pirma problema - pajamų panaudojimas, ir norėčiau grįžti prie D. Sterckx'o pastabos. Susitarime pateikiamos išsamios rekomendacijos valstybėms narėms, būtent dėl pajamų panaudojimo, ir nurodoma, inter alia, kad 15 proc. gautų pajamų - tai ypač pabrėžiu G. Meissner - turėtų būti panaudojama Transeuropinio transporto tinklo projektams finansuoti. Be to, norėčiau pridurti, kad tai tinkamo kompromiso rezultatas ir, kaip jau minėjo Dirk Sterckx, tai geras ir tinkamas kompromisas, nors galbūt tai tik pirmas žingsnis teisinga linkme.
<P>
Antrą konkretų klausimą dėl eismo srautų ir grūsčių sąnaudų taip pat pateikD. Sterckx. Susitarime, pasiektame su Europos Parlamentu, šis klausimas taip pat nagrinėjamas, nes šiuo susitarimu valstybėms narėms suteikiama galimybnustatyti skirtingus mokesčius už naudojimąsi keliais, remiantis naudojimosi vieta ir laiku. Kaip visi žinote, valstybėms narėms suteikta galimybnustatyti didesnius infrastruktūros mokesčius didžiausių spūsčių valandomis. Dėl tokio didesnio infrastruktūros mokesčių diferencijavimo atsiranda alternatyva kovojant su grūstimis dėl eismo srautų ir, nors skaičiuodami išorines sąnaudas įtraukiame tik oro taršą ir triukšmą, direktyvoje nustatytu diferencijavimo mechanizmu galime veiksmingai prisidėti prie Europos keliams būdingų eismo srautų mažinimo.
<P>
Galiausiai, norėčiau aptarti trečią klausimą dėl išorinių sąnaudų, kurį iškėlE. Lichtenberger. Taryba priėmsavo poziciją per pirmąjį svarstymą šių metų vasario 14 d. , vėliau Parlamento prašymu į direktyvą įtraukėme nuostatą, kuria piliečiams perduodama politinžinia apie sunkiasvorių krovinių transporto priemonių aplinkosaugos savybes. Todėl įtraukėme galimybę, be papildomos kalnuotose vietovėse taikomos rinkliavos, išorines sąnaudas pridėti ir EURO 0, I, II ir III transporto priemonėms. Kadangi EURO III transporto priemonės mažiau teršia aplinką nei kitos labiausiai aplinką teršiančios transporto priemonės, įtrauktos į EURO teršalų kategorijas, dviguba mokesčių sistema joms bus pradėta taikyti vėliau, o tokia sistema bus pradėta taikyti kitoms kategorijoms, įsigaliojus šiai direktyvai. Be to, susitarime su Europos Parlamentu numatytos paskatos dėl mažiau aplinką teršiančių transporto priemonių, įtrauktų į EURO V ir VI kategorijas, siekiant paskatinti transporto priemonių parko atnaujinimą.
<P>
Pone pirmininke, ponios ir ponai, per šios dienos diskusijas paaiškėjo, kad priėmus Eurovinjetės direktyvą transporto sektoriuje bus padaryta itin svarbi pažanga. Konkreti rekomendacija dėl sunkiasvorių krovinių transporto priemonių svarbi ne tik pati savaime, bet ir turi simbolinę reikšmę. Tai pirmoji direktyva, kuria bus pradėtas taikyti principas "teršėjas moka" (džiaugiuosi, kad tai patvirtinote savo pastabose), ir dėl jos prasidėjo ilgos diskusijos bei įgyvendinimo procesas, per kurį bus internalizuotos visų transporto priemonių išorinės sąnaudos.
<P>
Pone pirmininke, Tarybai pirmininkaujanti Vengrija džiaugiasi, kad pavyko pasiekti šį susitarimą su Europos Parlamentu, ir esu įsitikinusi, kad ši priemonė, dėl kurios dabar diskutuojame ir kurią dar turi patvirtinti Parlamentas, gali padėti padidinti ekonominį veiksmingumą ir sumažinti neigiamą transporto sektoriaus poveikį, taip pat kad priėmus šią direktyvą Europos Sąjungos piliečiai tik laimės.
<SPEAKER ID="109" NAME="Saïd El Khadraoui" LANGUAGE="NL">
Pone pirmininke, dėkoju jums visiems už išreikštą paramą ir komentarus, neišskiriant ir tų, kurie šiam pranešimui nepritarė. Transporto sektorius yra svarbus mūsų ekonomikai. Vis dėlto, dėl jo atsiranda ir sąnaudų: ne tik infrastruktūros sąnaudų, bet ir kitų sąnaudų, pvz., susijusių su kietosiomis dalelėmis ore, triukšmu, eismo srautais ir pan.
<P>
Šia persvarstyta direktyva galiausiai sukursime Europos sistemą, pagal kurią valstybėms narėms bus suteikta galimybbent iš dalies atgauti sąnaudas iš tų subjektų, dėl kurių tos sąnaudos kilo. Kartu valstybės narės taip galės gauti išteklių, kuriuos galėtų pakartotinai investuoti į transporto sektorių siekiant padaryti jį tvaresnį ir taip sumažinti šias išorines sąnaudas. Tada galėsime užtikrinti visuomenei geresnes gyvenimo sąlygas, padidinti sektoriaus veiksmingumą ir prisidėti prie vienodų sąlygų įvairių rūšių transportui kūrimo, kad suteiktume ir didesnes galimybes geležinkelių ir vidaus vandenų transportui.
<P>
Dar įžanginėje kalboje pabrėžiau, kaip sunku buvo pasiekti šį kompromisą. Be to, Komisijos baltojoje knygoje nustatytas tikslas iki 2020 m. pasiekti privalomą išorinių sąnaudų internalizavimą. Per pastaruosius keletą metų šie pažadai įžiebne vieną diskusiją.
<P>
Tikiuosi, jog šiame plenariniame posėdyje sulauksime pakankamos paramos, kad galėtume tęsti ir parodyti, jog Europa taip pat gali priimti sprendimus, kurie naudingi mūsų piliečiams. Antra, tikiuosi, kad kai kurios valstybės nuo šiol iš tikrųjų galės pasinaudoti naujomis galimybėmis ir, pasiekusios gerų rezultatų, paskatins prisijungti ir kitas valstybes nares. Taip sukursime didesnę paramos bazę, kad galėtume daryti dar didesnę pažangą. Taigi šia direktyva Komisijai užduodama labai daug darbo. Per ateinančius metus reikia išnagrinėti kitų išorinių sąnaudų internalizavimo, privalomo internalizavimo ir kitų transporto priemonių rūšių įtraukimo klausimus. Tačiau šis darbas dar ateityje. Visų pirma privalome žengti šį žingsnį.
<SPEAKER ID="110" NAME="Pirmininkas">
Diskusijos baigtos.
<P>
Balsavimas vyks šiandien, 12.00 val.
<P>
Raštiški pareiškimai (Darbo tvarkos taisyklių 149 straipsnis)
<SPEAKER ID="110" NAME="Bogdan Kazimierz Marcinkiewicz" LANGUAGE="PL">
Manau, labai svarbu, kad šiandien per antrąjį svarstymą baigėme direktyvos dėl sunkiasvorių krovinių transporto priemonių apmokestinimo - Eurovinjetės direktyvos - parengimo darbus. Pagrindinir svarbiausia nuostata yra ta, kuria nustatomas principas "teršėjas moka", pagal kurį sunkiasvorių krovinių transporto priemonės, kurios labiau teršia aplinką ir kelia didesnį triukšmą nei tos, kurių varikliai atitinka Euro V ir Euro VI standartus, privalės mokėti rinkliavas už naudojimąsi kelių infrastruktūra. Be to, suteikta galimybtaikyti didesnį rinkliavos tarifą toms transporto priemonėms, kurios važiuoja didžiausių spūsčių (grūsčių keliuose) valandomis, tačiau nustatyta daugiausia penkios valandos per dieną. Manau, šiuo sprendimu bus sėkmingai skatinama vengti naudotis kai kuriomis kelių atkarpomis didžiausių spūsčių valandomis. Be to, valstybės narės galės nurodyti, kam bus panaudojamos iš šių rinkliavų gautos pajamos, tačiau bent 15 proc. šių pajamų turės būti skirta TEN-T projektams finansuoti, kad būtų padidintas transporto tvarumas.
<SPEAKER ID="111" NAME="Vilja Savisaar-Toomast" LANGUAGE="ET">
Džiaugiuosi galėdama pažymėti, kad galiausiai per antrąjį svarstymą priimta Eurovinjetės direktyva. Šiame pranešime įtvirtinta pagrindinfraz"teršėjas moka", kuri reiškia, kad pasikeitus kelių transporto rinkliavų taisyklėms, galėsime įtraukti realias sunkvežimių keliamos oro ir akustinės taršos sąnaudas į mokesčius ir rinkliavas, kuriais apmokestinamos sunkiasvorių krovinių transporto priemonės už naudojimąsi greitkeliais. Be to, direktyvoje nustatyta, kad taip surinktos lėšos turėtų būti panaudojamos veiksmingiau ir aplinkai nekenksmingoms transporto sistemoms finansuoti. Kartu, 15 proc. surinktų mokesčių privalo būti investuojama į Transeuropinio transporto tinklus: ne tik į kelių, bet ir į geležinkelių ir vidaus vandenų transportą.
<P>
Nors ši direktyva bus taikoma visoms transporto priemonėms, sveriančioms daugiau nei 3,5 t, manau, kad ši nuostata yra pernelyg griežta, nes tokios transporto priemonės daugiausia eksploatuojamos regioniniu mastu, todėl tai neturėtų būti reguliuojama Europos lygmeniu. Kartu valstybei narei suteikta teistaikyti išimtį transporto priemonėms, sveriančioms mažiau nei 12 t, ir tikiuosi, kad Estija pasinaudos šia galimybe.
<P>
Aptariant padėtį Estijoje, manau, šia direktyva bus pakeista susidariusi padėtis, kai mūsų sunkvežimiai moka kitose šalyse, o transporto priemonės iš kitų šalių nemoka už naudojimąsi mūsų keliais. Tikiuosi, kad vyriausybatsisakys tokio nevienodo požiūrio ir sudarys visiems vienodas sąlygas. Direktyvoje taip pat numatytos paskatos parkui atnaujinti: juo naujesnir mažiau teršianti transporto priemonė, tuo mažesnius mokesčius už ją reikės mokėti. Tai pareikalaus didelių transporto įmonių investicijų, kurios iš tikrųjų ganėtinai greitai atsipirks, nes reikės mokėti mažesnius kelių mokesčius ir bus sunaudojama mažiau kuro.
<SPEAKER ID="111" NAME="Dominique Vlasto" LANGUAGE="FR">
Persvarstyti Eurovinjetės direktyvą buvo būtina siekiant veiksmingiau integruoti kelių transporto priemonių keliamos taršos sąnaudas. Nuo šiol tai bus įmanoma, nes sudarytos galimybės valstybėms narėms nustatyti rinkliavos mokesčius sunkiasvorių krovinių transporto priemonėms, atsižvelgiant į oro ir akustinę taršą ir grūstis keliuose tam tikrais maršrutais.
<P>
Tokiuose regionuose, kaip regionas, kuriame gyvenu ir kuriame tarptautinės krovinių transporto priemonės užkemša kelius per Alpes, tai ilgai laukta priemonė.
<P>
Šis persvarstymas taip pat yra pirmas žingsnis atkuriant sąžiningą konkurenciją tarp Europos vežėjų keliais, nes kai kurios valstybės narės, pvz., Prancūzija ir Vokietija, jau taiko principą "teršėjas moka" ir pageidauja, kad ES pradėtų taikyti jį visose kitose šalyse.
<P>
Šiuo metu svarbiausia, kad iš Eurovinjetės gautos pajamos iš tikrųjų būtų skiriamos infrastruktūros gerinimo, taršos mažinimo ir aplinkos apsaugos, projektams finansuoti.
<P>
Todėl palankiai vertinu valstybių narių įsipareigojimą dalį šių pajamų skirti TEN-T, svarbiausiam projektui, kuriuo siekiama užtikrinti teritorinę Europos sanglaudą ir pagerinti susisiekimą tokiuose regionuose, pvz., Alpėse, kuriuose infrastruktūra nėra pakankama, kad būtų galima pereiti nuo kelių transporto prie kitų transporto rūšių.
<SPEAKER ID="112" NAME="Artur Zasada" LANGUAGE="PL">
Esu įsitikinęs, kad Europos Sąjungai reikia suderintų gairių, pagal kurias valstybės narės galėtų apmokestinti išorines sąnaudas, prie kurių susidarymo prisideda transporto sektorius. Tačiau privalome neužmiršti, kad transporto įmonės, ypač krizės laikotarpiu, negalės sau leisti sparčiai pertvarkyti savo parkų ir įsigyti Euro V ir Euro VI standartus atitinkančių transporto priemonių. Todėl negalime vežėjų bausti už išorinius veiksnius, kuriems jie negali turėti įtakos. Manau, reikia pasistengti kuo ilgiau pratęsti laikotarpį, per kurį bus taikomos paskatos naudoti ekologiškai švariausias transporto priemones. Transporto įmonėms, investuojančioms į išmetamuosius teršalus mažinančias technologijas, turi būti suteikta teisį atitinkamą laikotarpį, per kurį jų investicijos būtų garantuojamos ir per kurį jos turėtų mokėti mažiausius mokesčius arba jų iš viso nemokėti.
<P>
Galiausiai, labai dažnai Parlamente pabrėžiame, kad svarbiausia - žmonės. Todėl nepamirškime, kad Europos Sąjungos transporto sektoriuje susidaro ne tik pernelyg didelis triukšmas ar išmetamas pernelyg didelis CO2 kiekis, o, visų pirma, sukuriama šimtai tūkstančių darbo vietų ir didelBVP dalis daugelyje valstybių narių.
<P>
(Posėdis trumpam sustabdytas.)

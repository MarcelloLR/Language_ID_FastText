<CHAPTER ID="014">
A napirend módosítása
<SPEAKER ID="386" NAME="Elnök">
Hölgyeim és uraim! Mivel ma én ülök az elnöki székben, fel kell olvasnom egy közleményt, amelyben az áll, hogy a Külügyi Bizottság a március 9-i, hétfői ülésén jóváhagyott egy állásfoglalási indítványt a Sri Lanka-i humanitárius helyzet romlásáról, és az ottani riasztó helyzet fényében azt kérte, hogy az állásfoglalási indítvány az eljárási szabályzat 91. cikkével összhangban kerüljön a mostani plenáris ülés napirendjére.
<P>
Az állásfoglalási indítványt elfogadottnak fogják tekinteni, amennyiben holnap, szerdán délig legalább 40 képviselő nem nyújt be írásbeli tiltakozást ellene, amely esetben vitára és szavazásra bocsátják a mostani plenáris ülésen.

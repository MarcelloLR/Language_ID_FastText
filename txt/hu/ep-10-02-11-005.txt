<CHAPTER ID="005">
Az elnök nyilatkozata
<P>

<SPEAKER ID="078" NAME="Elizabeth Lynne" AFFILIATION="ALDE">
Elnök úr, csak szeretném bejelenteni, hogy a vágóhídra szánt lovak Európai Unióban való szállításáról szóló 0054/2009. sz. írásbeli nyilatkozathoz összegyűlt a megfelelő számú aláírás. Szeretném ezt minden aláírónak megköszönni. Ez remek hír számunkra.
<P>

<SPEAKER ID="079" NAME="Elnök">
Kedves kollégák, ma van a 20. évfordulója annak, hogy 27 év letöltése után Nelson Mandela kiszabadult dél-afrikai börtönéből, ahová az 1984-es rezsim zárta be.
<P>
(Taps)
<P>
Amint talán Önök is tudják, Mandela úr nyerte el először a Parlament által 1988-ban alapított Szaharov-díjat.
<P>
Nelson Mandela börtönből való szabadulásának 20. évfordulójára emlékezvén Jerzy Buzek, az Európai Parlament elnöke a következőt mondta: "Nelson Mandela inspirációt jelent, és rengeteg ember őrzi őt szívében és emlékezetében úgy Európában, mint Afrikában és szerte a világon. Nelson Mandela neve mindörökre egybeforrt a szabadságért, az igazságért és a demokráciáért folytatott harccal. Nelson Mandela állhatatossága, amellyel kiállt a demokratikus élet tisztességességéért, az emberi jogokért és a múltbeli ellenségekkel való megbékélésért, mindannyiunk számára a legmagasabb szintű, követendő és elérendő példát állította.
<P>
(Taps)
<P>
"Nelson Mandela folyamatos küzdelme és a HIV/AIDS leküzdése érdekében folytatott jótékonysági tevékenysége azt jelenti, hogy ő továbbra is emberek milliói számára jelent reménysugarat világszerte.
<P>
"Húsz év elteltével, mi is megerősítjük Nelson Mandela üzenetét, miszerint: "a mi kezünkben van”.”
<SPEAKER ID="080" NAME="Michael Cashman">
(S&D), a dél-afrikai kapcsolatok bizottságának elnöke. - Elnök úr, nagyon rövid leszek, mert nem szeretném feltartani a tisztelt Házat.
<P>
Amint azt mondta, Nelson Mandela 20 évvel ezelőtt szabadult a börtönből, ahol 27 évet töltött politikai fogolyként. A világ végignézte utolsó erőfeszítéseit a szabadsághoz vezető út során. Az a nap megváltoztatta Dél-Afrikát, és talán ez vitatható, de az egész világot is. Nelson Mandela alapította meg az új, modern Dél-Afrikát. Tette ezt harag, neheztelés és keserűség nélkül, ami azt mutatja, klasszisokkal magasodik más államférfiak fölé. Véleményem szerint ő az élő példa arra, hogy vagy bebörtönöz minket a történelmünk, vagy felszabadít. Szabadulásával egy országot szabadított fel, a történelem süllyesztőjébe küldve az apartheidet, és sokfajú demokráciává téve Dél-Afrikát. Üdvözöljük!
<P>
(Taps)

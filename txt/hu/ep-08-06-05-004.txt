<CHAPTER ID="004">
Az előző ülés jegyzőkönyvének elfogadása
<SPEAKER ID="074" NAME="Monica Frassoni" AFFILIATION="Verts/ALE">
(IT) Elnök úr, hölgyeim és uraim! A Szlovéniában, Krsko településen bekövetkezett, még mindig csak nagyvonalakban ismert meghibásodást követően, a biztos úr a tegnapi napon meghúzta a radioaktív riasztási rendszer ravaszát. A riasztás nyilvánosságra hozatalának módját szokatlannak jellemezték, de okai és következményei még mindig teljesen zavarosak és tisztázatlanok.
<P>
Ezért felszólítjuk a soros szlovén elnökséget és a Bizottságot, hogy tartsa fenn a Bizottság által szorgalmazott átláthatósági szintet, és közölje az Európai Parlamenttel és a nyilvánossággal, hogy valójában mi is történt és mi történik most, mivel jelenleg több olyan rémhír is terjed, amely se nem világos, se nem teljesen egyértelmű. Ezért tehát követeljük, hogy az európai hatóságok tisztázzák a helyzetet.
<SPEAKER ID="075" NAME="Roberto Musacchio" AFFILIATION="GUE/NGL">
(IT) Elnök úr, hölgyeim és uraim! Képviselőtársam kérését kívánom nagyon röviden megerősíteni. Egy nagyon súlyos problémával állunk szemben egy olyan atomerőműben, amelyben már korábban is jelentkeztek problémák. Maximális átláthatóságra van szükség, annál is inkább, mert tudjuk, hogy egy atomerőmű bezárása és biztonságossá tétele nem egy egyszerű ügy. Ami az én országomat illeti, mi csak néhány tíz kilométerre vagyunk Szlovéniától, amely jelenleg az elnökséget is betölti.
<SPEAKER ID="076" NAME="Elnök">
Két felszólalót is hallottunk ebben a témában, úgy gondolom ez elég lesz.
<SPEAKER ID="077" NAME="Günter Verheugen">
a Bizottság alelnöke. - Elnök úr! Az Európai Közösség radiológiai veszélyhelyzet esetén alkalmazandó közösségi sürgősségi információcsere-rendszere (ECURIE) keretében kapott információ alapján és az elővigyázatosság elvéből kiindulva, a Bizottság nyilvános közleményt adott ki a Szlovéniából június 1-én, helyi idő szerint 17.38-kor érkező riasztási üzenetről. A közleményben tudatta, hogy a Szlovénia délnyugati részén működő Krsko atomerőmű elsődleges hűtőrendszerében bekövetkezett meghibásodás miatt hűtőfolyadék folyt el.
<P>
A szlovén hatóságoktól kapott legutolsó információ szerint a krskoi atomerőmű reaktorát szerdán, június 4-én 19 óra 30 perckor teljesen leállították. A viszonylag kis szivárgás az atomerőmű épületén belül maradt. A szlovén hatóságok megerősítették, hogy a környezetet nem érintette a szivárgás. Azt lehet mondani, hogy a helyzetet teljesen ellenőrzés alatt tartják.
<P>
A Bizottság az eljárásnak megfelelően, azonnal továbbította az információt a tagállamoknak, és kibocsátott egy második nyilvános közleményt. Az esettel kapcsolatos információ az Európai Közösség radiológiai veszélyhelyzet esetén alkalmazandó közösségi sürgősségi információcsere-rendszerétől érkezett. Az ECURIE-rendszer megköveteli a tagállamoktól, hogy azonnal értesítsék a Bizottságot és a potenciálisan veszélyeztetett tagállamokat, amennyiben a lakosság védelme érdekében szükséges ellenlépéseket szándékoznak tenni egy radiológiai vagy nukleáris baleset hatásainak kiküszöbölésére. Az Európai Közösségnek azonnal továbbítania kell a tagállamokhoz ezt az értesítést.
<P>
Mind a 27 tagállam, valamint Svájc is aláírta az ECURIE-megállapodást. A Bizottság hangsúlyozza, hogy az ECURIE-rendszer a nukleáris balesetek esetén alkalmazandó információcsere rendszere, és a Bizottság úgy véli, hogy nukleáris üzemzavarok esetén egy teljesen átlátható megközelítés jelenti a legmegfelelőbb reakciót.
<SPEAKER ID="078" NAME="Rebecca Harms" AFFILIATION="Verts/ALE">
(DE) Elnök úr, biztos úr, hölgyeim és uraim! A közelmúltban sugárzást mérő adatokat kaptam egy krskói radioaktivitást mérő állomástól, amelyek tulajdonképpen kimutatták, hogy megdöbbentő csúcsot mértek a sugárzási szintekben a riasztás kiadása előtti napon. Erre magyarázatot kell adni.
<SPEAKER ID="079" NAME="Elnök">
Ezzel, lezárjuk ezt a különleges napirendi pontot. A Bizottság tudomásul veszi. Most folytatjuk a szokásos menetrendet.
<P>
(Az előző ülés jegyzőkönyvének elfogadása)

<CHAPTER ID="006-17">
17. A romákról szóló második európai csúcstalálkozó
<P>
A szavazás előtt:
<SPEAKER ID="100" NAME="Jean Lambert">
a Verts/ALE képviselőcsoport nevében. - Elnök úr, egy szóbeli módosítást szeretnék előterjeszteni, amely az (új) 7a bekezdés lenne. Ez szerepel a szavazólistán és amennyiben jól értem, az állásfoglalást együttesen aláíró képviselőcsoportok támogatását élvezi. Ez adja a 7. bekezdés jelentőségét.
<P>
Tehát az új 7a bekezdés szövege a következő lenne: "Ennélfogva, újból arra szólítja fel a Bizottságot, hogy dolgozzon ki a romák integrációjára irányuló átfogó európai stratégiát, amely az európai romák megkülönböztetése és társadalmi kirekesztése elleni küzdelem eszköze lenne”.
<SPEAKER ID="102" NAME="Cornelia Ernst">
a GUE/NGL képviselőcsoport nevében. - (DE) Elnök úr, nagyon szépen köszönöm. Két módosításunk van, az egyik a módosítás módosítása. Mindkettőt szeretném ismertetni. Azt szeretnénk, hogy "a Tanács és” szavakat töröljék. A jelenlegi vita tárgyát képező módosítás végső szövege tehát a következő lenne:
<P>
"felszólítja a tagállamokat, hogy tartózkodjanak a kisebbségek kényszer-visszatelepítésétől, ha a kisebbségek a hajléktalanságnak, illetve az oktatás, a szociális védelem és foglalkoztatás területén való megkülönböztetésnek vannak kitéve azt követően, hogy visszatérésre kényszerítették őket”.
<SPEAKER ID="105" NAME="Hannes Swoboda">
az S&D képviselőcsoport nevében. - (DE) Elnök úr, egy előző módosítást is visszautasítottuk túl erőteljes szövege miatt. Probléma van azonban néhány olyan országgal, ahol a romákat hazatelepítik, és ahol nincsenek biztosítva megfelelő körülmények ahhoz, hogy szabadságban, biztonságban és emberi méltósággal éljenek.
<P>
A mi szövegünk mérsékeltebb, többek között azért, mert láttuk, hogy néhány országban a vízumliberalizációt helytelenül használják a menedékjog iránti kérelmek benyújtása céljára az előfeltételek megléte nélkül. A mi szövegünk a következő lenne:
<P>
olyan nyugat-balkáni országokba, "ahol a hajléktalanság, és az oktatás, a szociális védelem és foglalkoztatás területén megkülönböztetés fenyegetheti őket”.
<P>
(DE) Remélem, hogy, azok a képviselők, akik eredetileg elutasították a másik módosítást, támogatják és elfogadják ezt a mérsékeltebb szöveget.

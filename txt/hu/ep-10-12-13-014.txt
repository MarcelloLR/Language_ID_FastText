<CHAPTER ID="014">
Ügyrend
<SPEAKER ID="019" NAME="Elnök">

<P>
Szétosztják az Elnökök Értekezletének 2010. december 9-i, csütörtöki ülésén, az eljárási szabályzat 137. és 138. cikkének megfelelően elkészített napirendtervezet végleges változatát.
<P>
Az alábbi módosításokat javasolják:
<P>
Szerda
<P>
Az Európai Néppárt (Kereszténydemokraták) képviselőcsoport kérelmet nyújtott be arra vonatkozóan, hogy Szájer úr a Bizottság végrehajtási hatásköreinek gyakorlására vonatkozó tagállami ellenőrzési mechanizmus szabályaival kapcsolatos jelentése szerepeljen az ügyrendben.
<SPEAKER ID="020" NAME="József Szájer" AFFILIATION="PPE">
Elnök úr, ahogy említette, a képviselőcsoportunk azt kéri, hogy a végrehajtási aktusokra vonatkozó rendelet szerepeljen a napirenden. Kissé kényelmetlenül érzem magam, mert ez nem csak az én képviselőcsoportom kérése; számos más képviselőcsoport is támogatja az ötletet. A Jogi Bizottságban egyhangúlag megszavaztuk ezt a jelentést, és a hozzá csatolt közös megegyezéseket és nyilatkozatokat.
<P>
Szeretném emlékeztetni képviselőtársaimat, hogy a Lisszaboni Szerződés egy évvel ezelőtt lépett hatályba. A végrehajtási aktusokra vonatkozó szóban forgó rendelet egy éven át tartó, kemény tárgyalás után született meg egy olyan területen, ahol az új felhatalmazáson alapuló és végrehajtási aktusok nagyon fontos kérdést jelentenek e Parlament számára. Egy év után, úgy gondolom, teljes mértékben gyakorolhatjuk ezt a jogot. Ezért lenne jó, ha megvitatnánk és elfogadnánk ezt az új rendeletet.
<P>
Szeretném továbbá tájékoztatni, hogy - mint ahogyan azt kollégáink is tudják - nagyon nehéz helyzet alakult ki a Tanácsban két blokkoló kisebbség miatt. Ez tehát egy nagyon érzékeny ügy, épp ezért úgy gondolom, hogy a legjobb lenne, ha minél hamarabb túljutnánk rajta. A jelentés a Parlament minden jogának megfelel. Kérem az összes többi képviselőcsoport támogatását.
<SPEAKER ID="021" NAME="Elnök">
Köszönöm, Szájer úr. Támogatják ezt a javaslatot?
<SPEAKER ID="022" NAME="Hannes Swoboda" AFFILIATION="S&amp;D">
(DE) Tisztelt Elnök úr! Nincsen ellenvetésünk a téma napirendre kerülését illetően. Mindazonáltal szeretném felhívni a figyelmét arra, hogy néhány bizottság tagjainak - és úgy gondolom, nem csak az én képviselőcsoportomból - továbbra is fenntartásai vannak az egyedi szabályokkal kapcsolatosan. Természetesen szükség van egy határidőre a módosítások benyújtásához, hogy legkésőbb csütörtökön szavazhassunk. Ugyanakkor szeretném megjegyezni, hogy az egyeztetés még folyamatban van, így nem tudom előre megmondani, hogy a képviselőcsoportunk a jelentés mellett fog-e szavazni. A viták még nem zajlottak le. Mindamellett nincs ellenvetésünk azt illetően, hogy a téma napirendre kerüljön.
<SPEAKER ID="023" NAME="Elnök">
Azt javaslom, hogy a következőképpen járjunk el: a vitát szerdán tartjuk, és az ülést 21 órakor berekesztjük. A módosítások előterjesztésének határideje szerda 10 óra. A szavazásra csütörtökön kerül sor.
<P>
(A Parlament egyetért a javaslattal)
<SPEAKER ID="024" NAME="Catherine Trautmann" AFFILIATION="S&amp;D">
(FR) Tisztelt Elnök úr! Az én képviselőcsoportom azt szeretné, ha mind a Van Rompuy-munkacsoport jelentésével, mind pedig a hat gazdasági kormányzásról szóló bizottsági jogalkotási csomaggal foglalkozó szóbeli kérdés visszakerülne az ügyrendbe.
<P>
Először is, intézményi okból, mivel a Lisszaboni Szerződés 9. cikke előjogot és felhatalmazást ad számunkra, hogy alkalmazzuk a horizontális szociális záradékot, különösen az olyan mélyreható intézkedések, irányelvek és döntések szociális hatásának vizsgálatánál, amelyek állampolgáraink számára következményekkel járnak.
<P>
Jong Monks úr, az Európai Szakszervezetek Szövetségének főtitkára aggodalmáról tájékoztatott írásban, miszerint a gazdasági megszorítási terveknek közvetlen hatásuk van a munkavállalók jövedelmére, bérére és nyugdíjára. Elnök úr, a képviselőcsoportom nevében beterjesztett kérés mögött az a politikai ok áll, hogy rá kell mutatnunk, hogy a piacszabályozás megvitatása során nemcsak a piacról hozunk döntést, hanem polgártársaink érdekében szavazunk és hozunk jogszabályokat.
<P>
Szeretném, ha a tisztelt Ház úgy érezné, hogy támogatni tudja ezeknek a szóbeli kérdéseknek a visszahelyezését.
<SPEAKER ID="025" NAME="Elnök">
Kíván-e valaki felszólalni mellette? Ki kíván felszólalni mellette?
<SPEAKER ID="026" NAME="Francesco Enrico Speroni" AFFILIATION="EFD">
(IT) .
<P>
Tisztelt Elnök úr, Hölgyeim és Uraim! Pontosan amiatt a kapcsolat miatt, amelynek fenn kell állnia a három intézmény - a Tanács, a Bizottság és a Parlament között, helyénvalónak találom, hogy támogassam képviselőtársam indítványát.
<SPEAKER ID="027" NAME="Elnök">
Kíván-e valaki szót emelni a javaslat ellen? Nem látok senkit, aki ellene szólalna fel. Következésképp szavazásra bocsájthatjuk.
<P>
(A Parlament jóváhagyja a javaslatot)
<P>
Elnök. Ez a két szóbeli kérdés bekerül a szerda délutáni ügyrendbe. Az ülés kb. 21.00 óráig fog tartani.
<P>
(Az ügyrendet elfogadják)

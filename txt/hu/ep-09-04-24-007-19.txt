<CHAPTER ID="007-19">
19. A tagállamok fizetési mérlegéhez középtávú pénzügyi támogatást nyújtó mechanizmus létrehozása
<P>
- A szavazás előtt
<SPEAKER ID="142" NAME="Pervenche Berès" AFFILIATION="PSE">
(FR) Elnök asszony, azért kérek most szót, mert a Gazdasági és Monetáris Bizottságban komoly vitát folytattunk a kölcsönnel kapcsolatos kérdésekről, és az Európai Néppárt (Kereszténydemokraták) és az Európai Demokraták Képviselőcsoportja benyújtott egy módosítást, amely szerint az Európai Unió által nyújtandó támogatásnak nincs jogalapja.
<P>
A Langen úrral elért megállapodást követően, aki annak ellenére, hogy e tárgyban nem töltött be árnyékelőadói szerepet, a PPE képviselőcsoport fő tárgyalója volt, megállapodtunk egy módosításról, amely megfogalmazza, hogy a közösségi kölcsönnek semmilyen konkrét alapja nincs. Ilyen körülmények között nyújtottuk be a 2. módosítást, ezért igencsak meglepő számomra, hogy jól értesült szakértők szerint a PPE listáján egy mínusz jel szerepelt a módosítás mellett, és meg szeretném adni Langen úrnak a lehetőséget a lista kijavítására.
<SPEAKER ID="143" NAME="Werner Langen" AFFILIATION="PPE-DE">
(DE) Elnök asszony, nincs okom magyarázkodni azzal kapcsolatban, hogyan állítjuk össze képviselőcsoportom szavazati listáját. Megvitattuk a kérdést, és az ismételt tanulmányozást követően teljes mértékben támogatjuk az indítványt.

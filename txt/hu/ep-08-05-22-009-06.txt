<CHAPTER ID="009-06">
6. Az Európai Unió és az Amerikai Egyesült Államok között a vízummentesség ügyében folytatott tárgyalások (szavazás) 
<P>
- A 1. bekezdés szavazását megelőzően:
<SPEAKER ID="099" NAME="Stavros Lambrinidis">
a PSE képviselőcsoport nevében. - Tisztelt elnök úr, egy változtatást szeretnék javasolni az 1. bekezdésben, hozzá kellene adni az "ideértve” szót, hogy a szöveg a következőképpen szóljon: "Figyelembe veszi, hogy tilos az európai polgárok közötti, bármilyen közvetlen vagy közvetett formában történő megkülönböztetés, ideértve a nemzetiség alapján történő megkülönböztetést is”.
<P>
- A 8. módosítás szavazását megelőzően:
<SPEAKER ID="101" NAME="Urszula Gacek">
, a PPE-DE képviselőcsoport nevében. - Tisztelt elnök úr, a teljes szóbeli módosítás a szavazólistán található. Alapvetően egy tárgyi tévedést javít ki, amelyre a görög kollégák hívták fel a figyelmet. A vízumkérelmek elutasításának küszöbértékére vonatkozik, amely annak az alapját képezi, hogy az országokat továbbra is vízummentesség körén kívül tarthassák. Görögország esetében az elutasítási arány a valóságban csak 1%, tehát egy tárgyi tévedést javítunk ki, és szeretném a támogatásukat kérni a módosításhoz.
<P>
(A szóbeli módosítást elfogadják)

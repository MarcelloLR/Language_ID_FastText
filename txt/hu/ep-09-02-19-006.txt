<CHAPTER ID="006">
Köszöntés
<SPEAKER ID="073" NAME="Elnök">
Hölgyeim és uraim, örömmel tájékoztatom Önöket, hogy a Mongólia parlamenti képviselőiből és további mongóliai látogatókból álló delegáció, valamint az Európai Unióhoz küldött mongol küldöttség helyet foglalt a kitüntetett vendégek galériáján. Nagy örömmel üdvözlöm őket ma itt.
<P>
(Taps)
<P>
A delegáció tagjai a 7. Európai Unió - Mongólia Interparlamentáris Találkozó alkalmából vannak Brüsszelben európai parlamenti kollégáikkal. A találkozó tovább mélyítette az Európai Parlament és a Mongol Parlament egyre fontosabbá váló kapcsolatát. A látogatóknak lehetősége nyílik közvetlen tapasztalatokat szerezni Parlamentünk munkájáról. Minden jót kívánok a delegáció tagjainak európai uniós látogatásuk hátralévő idejére.

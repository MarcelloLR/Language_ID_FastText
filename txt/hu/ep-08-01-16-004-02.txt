<CHAPTER ID="004-02">
2. (
<P>
- A szavazás előtt:
<SPEAKER ID="097" NAME="Meglena Kuneva">
a Bizottság tagja. - Elnök asszony, szeretném megragadni az alkalmat, hogy tisztázzak egy kérdést, amely a fogyasztóihitel-irányelvre vonatkozó javaslat tegnapi vitájában merült fel. Ez a kérdés a fogyasztók hitelképességének értékelésére irányuló kötelezettséggel foglalkozó 8. cikk új változatát érinti. A 46. és a 45. módosítás egyaránt azt irányozza elő, hogy azok a tagállamok, amelyeknek a jogszabályai a hitelezők számára előírják, hogy a vonatkozó adatbázis alapján a fogyasztók hitelképességét értékeljék, megtarthassák ezt az előírást. Az én értelmezésem szerint ez azt is jelenti, hogy a nemzeti jogszabályokban az ilyen előírásokat nem teljesítő hitelező esetében előirányzott szankciók is megtarthatók lennének.
<SPEAKER ID="098" NAME="Kurt Lechner">
előadó. - (DE) Elnök asszony, erről az iránymutatásról már hat éve folyik az intézményekben a vita, mégis szeretnék néhány megjegyzést tenni. Először is azt mondanám, hogy - ezt ne vegyék kritikának - ez a hosszadalmas időszak mutatja, hogy az európai jogalkotók igen komolyan foglalkoztak ezzel a bonyolult témával, és hogy a fogyasztóvédelem mennyire közel esik szívünkhöz Európában. Bízom benne, hogy a jogalkotási folyamat a mai szavazással befejeződik, ez egyébként az ügyben itt-ott meglevő összes nézetkülönbség dacára az én szándékom is. Kifejezetten szeretném rögzíteni, hogy az itt fekvő valamennyi közös módosítás nézetem szerint kivétel nélkül javít a Tanács szövegén, a közös állásfoglaláson. Ezek nagyrészt ugyancsak az én saját javaslataimhoz nyúlnak vissza.
<P>
Az érthetőség kedvéért el kell mondanom, hogy egyetértést akartunk elérni, és annak érdekében, hogy itt most megállapodjunk, beleértve a 16. cikk (2) bekezdését is, amit egészen a közelmúltig kizárólag a szövegezése miatt vitattak, úgy döntöttünk, hogy jóváhagyjuk a szocialisták és a liberálisok javaslatát, hogy a kérdést egyetértésben oldjuk meg; ugyancsak az egyetértés érdekében visszavontunk néhány más javaslatot is.
<P>
Szeretnék köszönetet mondani a Bizottságnak, a Tanácsnak és kifejezetten a képviselőknek - igen intenzív, sőt indulatos megbeszéléseink voltak - a kooperatív és kellemes együttműködésért. Ami a megmaradt javaslatokat illeti, fontosnak tartom leszögezni, hogy nézetem szerint ezek a közös álláspont további javítását jelentik, és semmiképpen nem csorbíthatják a fogyasztóvédelmet és azokat az előnyöket, amelyeket a fogyasztóvédelem az irányelvből kaphat, mert az számunkra is első számú kérdés.
<P>
Azzal szeretném befezezni, hogy remélem, az irányelvvel szemben támasztott származó pozitív elvárások teljesülnek majd.
<P>
(Taps)
<SPEAKER ID="099" NAME="Marios Matsakis" AFFILIATION="ALDE">
Elnök asszony, tegnap az IND/DEM képviselőcsoportja kérte, hogy minden szavazás legyen név szerinti szavazás. Megjegyzem, hogy a mai szavazások során valamennyi szavazás ismét név szerinti szavazás. Tegnap az elnök azt mondta, megvizsgálja, hogy tényleg van-e lehetősége az IND/DEM képviselőcsoportjának név szerinti szavazást kérni. Értsem ezt úgy, hogy ez lehetséges, és mostantól valamennyi szavazásunk név szerinti szavazás lesz?
<SPEAKER ID="100" NAME="Elnök">
Matsakis úr, ezt a kérdést holnap az elnökök konferenciáján tárgyaljuk meg, de azt mondanám, hogy ez egy igen fontos szavazás, így valószínűleg mindannyiunknak az áll az érdekében, hogy név szerinti szavazás legyen.
<P>
Bonde úr kért szót.
<SPEAKER ID="101" NAME="Jens-Peter Bonde">
az IND/DEM képviselőcsoportja nevében. - Elnök asszony, én már korábban szót kértem.
<P>
A tegnapi szavazásunk nagyon jól zajlott le. Gyorsabb volt, mint általában - gördülékeny, nyugodt, és egyetlen egy kérés sem merült fel az időt rabló és bosszantó ellenőrzésre. Így a csoportom azt javasolja, hogy továbbra is elektronikusan szavazzunk.
<P>
Mintegy hat hónappal ezelőtt azt ígérték nekem, hogy a szavazataink mellett a jelentések számát, illetve a módosítások számát is feltüntetik. Az új, jóval nagyobb képernyők képesek a teljes szavazási lista bemutatására, és így sokkal több időt takarítanak meg nekünk, mert azonnal tudunk szavazni, amikor meglátjuk a különféle színű számokat a képernyőn. Nem lesz szükség arra, hogy a tolmácsolásra várjunk. Elkerülhetjük azt a helyzetet, amikor a relay-n keresztül tolmácsolásra várók egy kérdésről szavaznak, míg azok, akiknél nincs relay, már a következő tételről szavaznak. Sok időt tudnánk megtakarítani.
<P>
(Taps)
<SPEAKER ID="102" NAME="Elnök">
Köszönöm, Bonde úr, ezt feljegyeztük. A munka ezen a projekten folyamatban van, most azonban úgy vélem, a Ház szeretne haladni a ma reggeli szavazással.

<CHAPTER ID="005-03">
3. - Az európai kkv-k szerepének erősítése a nemzetközi kereskedelemben (
<P>
A szavazás előtt
<SPEAKER ID="072" NAME="Cristiana Muscardini" LANGUAGE="IT">
Elnök úr, hölgyeim és uraim, elnézésüket kérem, és köszönöm a türelmüket.
<P>
Mint tudjuk, az Európai Parlament évek óta szeretné kifejezni véleményét a kis- és középvállalkozásokkal kapcsolatban, amelyeknek, bár az európai vállalatok 99%-át teszik ki és 75 millió munkahelyet teremtenek, ma csupán 3%-a fér hozzá a külpiacokhoz, és csak 8%-a van jelen a belső piacon is.
<P>
Ezért kérjük a Tanácsot és a Bizottságot, hogy vegye figyelembe ezeket a tényeket a külső piacokhoz való hozzáférésért folytatott két- és többoldalú tárgyalásai, a hamisítások elleni harc, a kereskedelmi védintézkedések alkalmazása, valamint a versenypályáztatás során. A konjunktúra kulcsa a kereskedelem.
<P>
Szeretnék köszönetet mondani a nemzetközi kereskedelmi bizottságbeli kollégáimnak, és legfőképpen a két legnagyobb frakcióban helyet foglaló előadótársaimnak, Saïfi asszonynak és Locatelli asszonynak, és fogadja szívből jövő köszönetemet a titkárság és, különösképpen, Dr Bendini. Úgy vélem, hogy a közösen végzett munka után ma mindannyiunk által vállalt gondolatokat és javaslatokat nyújtunk be a Bizottságnak egy olyan témában, amely Ashton biztos asszony szívéhez is közel áll, amint azt nyitóbeszédében is hallhattuk, és amellyel késlekedés nélkül foglalkoznunk kell, amennyiben szeretnénk, legalább részben megoldani a komoly, munkavállalóinkat és polgárainkat sújtó gazdasági és pénzügyi válság okozta problémákat.

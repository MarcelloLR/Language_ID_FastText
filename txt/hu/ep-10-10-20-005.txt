<CHAPTER ID="005">
Ünnepi ülés - Jerzy Buzek, az Európai Parlament elnöke félidős beszéde
<SPEAKER ID="121" NAME="Elnök">
Tisztelt képviselőtársaim! Egy rövid beszédet mondok, ahogyan egy évvel ezelőtt megígértem önöknek.
<P>
Elnökségem időszakának közepén járunk. Induláskor ígéretet tettem arra, hogy tájékoztatni fogom önöket tevékenységeimről.
<P>
Az Európai Parlament elnökeként valamennyiüket képviselem. Bárhová megyek, bármit teszek, mindig tudatában vagyok annak a megtiszteltetésnek és felelősségnek, amely azzal jár, hogy e nagy tiszteletnek örvendő Parlament nevében járok el.
<P>
Ez a beszéd azonban nem rólam szól: önökről és az önök tevékenységeiről szól. Mindannyiunkról szól, arról, amit az elmúlt 15 hónapban együtt elértünk az Európai Parlamentben, és ami még vár ránk.

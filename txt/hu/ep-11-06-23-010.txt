<CHAPTER ID="010">
A Parlament tagjai
<SPEAKER ID="134" NAME="Elnök">
Amint tudjuk, Stavros Lambrinidis úr tájékoztatott, hogy 2011. június 17-i hatállyal a görög kormányban külügyminiszterré nevezték ki.
<P>
A Parlament ezennel tudomásul veszi e tájékoztatást és az Európai Parlament képviselőinek közvetlen és általános választójog alapján történő választásáról szóló okmány 7. cikkének (1) bekezdése, valamint az eljárási szabályzat 4. cikkének (1) és (4) bekezdése szerint a képviselői helyet 2011. június 17-i hatállyal megüresedettnek nyilvánítja.
<P>
Folytatjuk munkánkat és volt kollégánknak a legjobbakat és sok szerencsét kívánunk.
<P>
Az illetékes görög hatóságok tájékoztattak Dimitrios Droutsas úr megválasztásáról, aki Lambrinidis úr helyébe lép. Az eljárási szabályzat 4. cikkének (1) bekezdése szerint a Parlament 2011. június 22-i hatállyal tudomásul veszi ezt az utódlást.
<P>
Üdvözlöm az új tagot...
<P>
(Taps)
<P>
... és hangsúlyozom, hogy a 3. cikk (2) bekezdése szerint képviselői mandátuma vizsgálatának befejezéséig, illetve bármely vitás ügyben történő határozat meghozataláig, és feltéve, hogy előzőleg aláírta a nyilatkozatot, hogy nincs más olyan tisztsége, amely összeférhetetlen az európai képviselői megbízatással, Dimitrios Droutsas úr elfoglalhatja helyét a Parlamentben és szerveiben, és minden ehhez kapcsolódó jog megilleti.
<P>
Biztos vagyok benne, hogy új kollégánknak is sok szerencsét kívánunk.
<P>

<SPEAKER ID="135" NAME="Gerard Batten" AFFILIATION="EFD">
Elnök asszony! Ügyrendi kérdéssel kapcsolatban, úgy látom, hogy a terem túloldalán politikai transzparenseket raktak ki e Házban.
<P>
Véleményem szerint ez ellentétes az eljárási szabályzattal. Személy szerint engem nem zavar, de számos alkalommal kértem már e Házban, hogy az eljárási szabályzat mindenkire egyformán vonatkozzon.
<P>
Ha a hölgyek és urak ott politikai transzparenseket rakhatnak ki, akkor nekem is jogom van arra, hogy asztalomra állandó jelleggel kitegyem a "Szavazzon az UKIP-ra” feliratú plakátot és mindenki másnak is joga van, hogy kitegye plakátját.
<P>
Lehetne egyféle szabályt alkalmazni?
<P>
(Taps)
<SPEAKER ID="136" NAME="Elnök">
Köszönöm szépen, Batten úr, hogy felhívta figyelmemet a transzparensekre. Kérem azokat, akik kirakták a transzparenseket, most vegyék le azokat.
<SPEAKER ID="137" NAME="Elizabeth Lynne" AFFILIATION="ALDE">
Elnök asszony! Függetlenül attól, hogy egyetértünk-e vagy sem a demonstrálókkal, teljes mértékben helytelen, hogy demonstrálókat engednek belépni a Parlamentbe, hogy akadályozzák az európai parlamenti képviselőket a szavazásban.
<P>
Lényegtelen, hogy egyetértünk-e vagy nem értünk-e egyet az okokkal; valamit tenni kell annak érdekében, hogy az európai parlamenti képviselők akadálytalanul szavazhassanak.
<P>
(Taps)
<SPEAKER ID="138" NAME="Elnök">
A szolgálatokat tájékoztatták a problémáról és ez nem fordulhat elő még egyszer.
<SPEAKER ID="139" NAME="Barry Madlener" AFFILIATION="NI">
(NL) Nagyon köszönjük, elnök asszony. Ügyrendi kérdéssel kapcsolatban szeretnék észrevételt tenni. Nevezetesen szeretnék bejelenteni egy örömteli eseményt, miszerint pártom vezetőjét, Geert Wilderst ma reggel felmentették az iszlám megsértésével kapcsolatosan ellene felhozott valamennyi vád alól. Hollandiában biztosították a szólásszabadságot.
<SPEAKER ID="140" NAME="Elnök">
Ennek semmi köze az itteni munkánkhoz.

<CHAPTER ID="006-08">
8. Az EK és Szerbia közötti stabilizációs és társulási megállapodás (
<P>
A 4. módosításra vonatkozó szavazás előtt
<SPEAKER ID="136" NAME="Ulrike Lunacek" AFFILIATION="Verts/ALE">
Elnök asszony! A 4. módosításhoz Brantner asszonnyal együtt szeretnék szóbeli módosítást benyújtani, amely az utolsó rész helyébe lép. Ennek szövege a következő: "felszólítja Szerbiát, hogy alakítson ki párbeszédet Koszovóval anélkül, hogy új tárgyalásokra tenne utalást Koszovó státuszára vonatkozóan”.
<P>
Remélem, hogy támogatják ezt a módosítást.
<SPEAKER ID="137" NAME="Bernd Posselt" AFFILIATION="PPE">
(DE) Elnök asszony! Mindössze szeretném javasolni, hogy ilyen körülmények között emellett szavazzunk.
<SPEAKER ID="139" NAME="Jelko Kacin" AFFILIATION="ALDE">
Elnök asszony! Figyelemmel az emberi jogok jelentőségére, szeretném, ha név szerinti szavazást tartanánk a 8. módosításról, amely a szerb kormány azon meglepő és szerencsétlen döntésével foglalkozik, hogy ne vegyenek részt a Nobel-békedíj oslói átadási ünnepségén. Ugyanakkor a módosítás méltatja a szerb ombudsman döntését, hogy a szerb nép nevében vegyenek részt az ünnepségen. Ez az üzenet Szerbiának és minden jövőbeli tagjelölt államnak szól, hogy az emberi jogokkal szembeni alku nem elfogadható.
<P>
E módosítás szélesebb támogatottságának megszerzése érdekében szeretnék benyújtani egy igen rövid szóbeli - alapvetően kompromisszumos - módosítást, amelyet eredetileg Maria Eleni Koppa asszony készített. Szeretném, ha a "kormány” és a "döntése” szavak közé beiktatnák az "eredeti” szót, azaz a szöveg a következő lenne: "sajnálatának ad hangot a kormány arra vonatkozó eredeti döntése miatt, hogy nem vett részt a Nobel-békedíj odaítélésének december 10-én Oszlóban megrendezett ünnepségén; ugyanakkor mint felelős és dicséretes döntést üdvözli az ombudsman kezdeményezését, hogy részt vett az ünnepségen”.
<P>
Minden kollégámat arra buzdítom, hogy támogassa ezt a módosítást.

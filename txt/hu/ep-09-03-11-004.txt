<CHAPTER ID="004">
Napirend
<SPEAKER ID="103" NAME="Elnök">
A Külügyi Bizottságnak a Srí-Lanka-i humanitárius helyzetről szóló állásfoglalásra irányuló indítványával kapcsolatban Robert Evans és további negyven aláíró írásban kifogást nyújtott be az ellen, hogy a nevezett állásfoglalási indítványt felvegyük az ülés napirendjére.
<P>
Az eljárási szabályzat 90. cikke (4) bekezdésének értelmében az állásfoglalásra irányuló indítványt vita és szavazás céljából vesszük fel ezen ülés napirendjére.
<P>
Ezért azt javaslom, hogy a vitát ma este a napirend utolsó pontjaként folytassuk le, és a szavazásra holnap délben kerüljön sor. A plenáris ülésen benyújtandó módosítások határideje ma délután 15.00.
<SPEAKER ID="104" NAME="Robert Evans" AFFILIATION="PSE">
Elnök asszony! Hétfő este a Külügyi Bizottság elfogadott egy indítványt a Srí Lanka-i humanitárius helyzet romlására vonatkozóan, a szabályzat 91. cikke értelmében.
<P>
A Srí Lanka-i helyzet vitathatatlanul igen súlyos, azonban az, hogy pontosan mi is történik a humanitárius helyzet vonatkozásában, már korántsem ennyire egyértelmű. Tudom, hogy nagyon sok eltérő vélemény van ezzel kapcsolatban itt a Házban. Ezért úgy vélem, hogy a legokosabb az lenne, ha megfelelően megvitatnánk ezt a kérdést, amit ezen az ülésszakon már nem tudunk komolyan beiktatni, viszont a következő ülésszak alkalmával, ami csupán tíz nap múlva lesz, lenne alkalmunk rá. Köszönöm Daul úrnak a PPE-DE képviselőcsoportból, hogy jelezte, képviselőcsoportja támogatja ezt az eljárást. Tekintettel arra, hogy ez egy komoly Parlament, azt javaslom, és arra kérem a kollégákat is, hogy támogassák a következő ülésszakon teljes körű részvétellel zajló és állásfoglalásra irányuló vitát, hogy a Srí-Lanka-i helyzetet komolyságának megfelelően kezeljük.
<SPEAKER ID="105" NAME="Daniel Cohn-Bendit" AFFILIATION="Verts/ALE">
(FR) Elnök asszony, amikor valaki javasol valamit, valakinek mindig van lehetősége felszólalni az ellen még a szavazás előtt.
<P>
Ezért csupán azt szeretném mondani, hogy a Srí Lanka-i helyzet rendkívül súlyos. 150 000 ember csapdába esett és nem tud menekülni. Ugyanaz a helyzet, mint Burmában volt. Ezért kell a mai napirenden tárgyalni Srí Lankát, hogy kifejezésre juttassuk elszántságunkat és támogatásunkat a csapdába esettek felé.

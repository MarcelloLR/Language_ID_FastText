<CHAPTER ID="001">
Az ülés megnyitása
<SPEAKER ID="005" NAME="Paul van Buitenen">
a Verts/ALE képviselőcsoport nevében. - (NL) Tisztelt elnök úr! A Zöldek/ az Európai Szabad Szövetség Képviselőcsoportja nevében szeretnék egy ügyrendi kérést beterjeszteni az Európai Csaláselleni Hivatal (OLAF) által lefolytatott vizsgálatokról szóló 1073/1999/EK rendelet - vagy más szóval a Gräßle-jelentés - holnapi vitájával és az azt követő szavazással kapcsolatban. Úgy tűnik, hogy a Bizottság a rendelet felülvizsgálatára irányuló, jelenleg folyó eljárás lezárását fontolgatja, tekintettel a nemrég nyilvánosságra került, OLAF-on belüli szabálytalanságokra, és ezért vissza akarja vonni a Parlamenttel folytatott együttdöntési eljárás kertében ez idáig előterjesztett javaslatokat.
<P>
A Zöldek képviselőcsoportja nevében arra kérem Önt, hogy egyeztessen a Bizottsággal arról, hogy valóban ez-e a helyzet, és hogy a Bizottság ad-e ki közleményt a holnapi vita előtt, hogy az Európai Parlament tisztában legyen azzal, hogy a vitának és a szavazásnak van-e még értelme.
<SPEAKER ID="006" NAME="Elnök">
Ezt a kérdést a Bizottságnak címezték. Ferrero-Waldner asszonynak lehetősége lesz a válaszadásra. Üdvözlöm Jouyet urat! Tehát mindannyian itt vagyunk, jöhet a következő napirendi pont.

<CHAPTER ID="006-06">
6. Az Európai Unió kapcsolatai az Öböl-menti Együttműködési Tanáccsal (
<SPEAKER ID="085" NAME="Dominique Baudis" LANGUAGE="FR">
Elnök úr! Szeretném megköszönni az árnyékelőadóknak a munkájukat, különösen Howitt úrnak, Brepoels asszonynak, Brantner asszonynak és Jäätteenmäki asszonynak, akikkel együtt készítettük elő ezeket a módosításokat. A módosításoknak köszönhetően olyan jelentés van előttünk, amely teljes egészében beszámol a Golf-öbölben lezajló eseményekről, és amely nagyon világosan kifejezi a Parlament álláspontját a régiót érintő elnyomásról.
<P>
Az első módosítás új 16. bevezető hivatkozása a következő:
<P>
" tekintettel a főképviselő 2011. március 10-i, 15-i és 17-i nyilatkozatára és a Tanács Bahrainről szóló 2011. március 21-i következtetéseire, és ezzel összefüggésben hangsúlyozva a véleménynyilvánítás szabadságának és a polgárok békés tüntetésre vonatkozó jogának teljes körű támogatását,”
<P>
Ez az első módosítás, és természetesen a kiosztott angol nyelvű változat tekintendő hitelesnek.
<SPEAKER ID="087" NAME="Dominique Baudis" AFFILIATION="PPE">
(FR) A második módosítás az A. preambulumbekezdés:
<P>
"mivel az EU-ÖET kapcsolatok állandó felülvizsgálatára és aktualizálására van szükség a közelmúltban bekövetkezett jelentős és gyorsan kibontakozó helyszíni eseményekre tekintettel, amelynek középpontjában az emberi jogok és a demokrácia iránti törekvésnek kell állnia.”
<SPEAKER ID="089" NAME="Dominique Baudis" AFFILIATION="PPE">
(FR) Az új B. preambulumbekezdés:
<P>
"B. mivel a tüntetők jogszerű demokratikus törekvéseknek adtak hangot több ÖET-államban; mivel a hatóságok által a bahreini tüntetésekre adott erőszakos válasz halálos áldozatokhoz, sebesülésekhez és bebörtönzésekhez vezetett; mivel Szaúd-Arábia, az Egyesült Arab Emírségek és Kuvait csapatai az ÖET égisze alatt érkeztek az országba a tüntetőkkel szembeni fellépésben való részvétel céljából,”
<SPEAKER ID="091" NAME="Dominique Baudis" AFFILIATION="PPE">
(FR) A 7. bekezdésben az első bekezdés utáni első franciabekezdés:
<P>
" az emberi jogok és alapvető szabadságok tiszteletben tartásának biztosítása érdekében, különös tekintettel a szólásszabadságra, a gyülekezési szabadságra és a békés tüntetéshez való jogra, és a tüntetők jogszerű követeléseinek figyelembe vétele és biztonságuk biztosítása érdekében;”
<SPEAKER ID="093" NAME="Dominique Baudis" AFFILIATION="PPE">
(FR) Az új 7a. bekezdés:
<P>
"7a. felhívja az Öböl-menti Együttműködési Tanácsban részt vevő valamennyi tagállamot, hogy ismerje el a demokratikus reformra irányuló és továbbra is folytatódó népmozgalmat a szélesebb térségben, és felszólítja őket az országaikban a szerveződő civil társadalmi csoportokkal szembeni teljes körű elkötelezettségre a ténylegesen megvalósuló, békés demokratikus átalakulásnak a térségben lévő partnerországokkal együttesen és az Európai Unió teljes körű támogatása mellett történő előmozdítása céljából;”
<SPEAKER ID="095" NAME="Dominique Baudis" AFFILIATION="PPE">
(FR) Az új 7b. bekezdés:
<P>
"7b. mély aggodalmát fejezi ki a bahreini hatóságok erőszakos válasza és a tüntetőkkel szemben alkalmazott erőszak, valamint a külföldi csapatoknak az ÖET égisze alatt a tüntetőkkel szembeni fellépése miatt; mivel ez éles ellentétben áll az ÖET által a szabadságot és demokráciát követelő líbiai polgárok védelméhez nyújtott támogatással; a békés tüntetőkkel szembeni erőszak azonnali megszüntetésére és olyan politikai párbeszédre hív fel, amely az országban szükséges további politikai reformokhoz vezethet;”
<SPEAKER ID="097" NAME="Dominique Baudis" AFFILIATION="PPE">
(FR) Az új 18a. bekezdés:
<P>
"18a. tudomásul veszi az ÖET Abu Dzabiban 2011. március 7-én megfogalmazott nyilatkozatát, amely szerint "a Miniszteri Tanács azt kéri, hogy a Biztonsági Tanács tegye meg a szükséges lépéseket a polgárok védelme érdekében, ideértve a líbiai repüléstilalmi övezet bevezetését", amely nyilatkozat hozzájárult az Arab Ligának, majd az Egyesült Nemzetek Biztonsági Tanácsának az ezen övezet iránti támogatásukat kifejező határozatához;”

<CHAPTER ID="005-13">
13. A határozatok kölcsönös elismerése elvének alkalmazása bűnügyekben (
<P>
- A szavazás előtt:
<SPEAKER ID="144" NAME="Armando França">
előadó. - (PT) Ez a jelentés jó példája volt a Parlamenten belüli egyetértésnek és együttműködésnek, valamint a Parlament és a Tanács közötti együttműködésnek. Köszönetet mondok tehát képviselőtársaimnak, a Tanács képviselőinek, a műszaki csapatnak és mindenkinek, aki közreműködött ennek az összetett és nehéz jelentésnek az elkészítésében.
<P>
A kerethatározatnak nagyon fontos szerepe lesz az EU büntető igazságszolgáltatásában. Előmozdítja a kölcsönös elismerés elvét, biztosítja a védelem jogainak és a vádlott garanciáinak megerősítését, gyorsabbá és hatékonyabbá teszi az érintett személy távollétében hozott határozatok végrehajtását, és segít az európai bűnözés elleni küzdelemben. A jövőbeni kerethatározat szintén segít majd megszilárdítani a jog és a jogállamiság elsőbbségét, és előmozdítja az európai integrációt. A LIBE Bizottságban elért határozott konszenzus döntő fontosságú volt, és jó lenne itt és most megismételni. Mindenkinek köszönöm.

<CHAPTER ID="006-09">
9. Tőkekövetelményekről szóló irányelvek (2006/48/EK és 2006/49/EK) (
<SPEAKER ID="189" NAME="Udo Bullmann">
a PSE képviselőcsoport nevében. - (DE) Elnök asszony, erről a jelentésről komoly vita folyt számos képviselőcsoportban és annak érdekében, hogy biztosítsuk a szavazás igazságosságát, arra szeretném kérni, adja meg nekem a szót mielőtt a (3) preambulumbekezdésről szavazunk, hogy elmondhassam véleményemet a szavazási sorrendről.
<SPEAKER ID="191" NAME="Udo Bullmann">
a PSE képviselőcsoport nevében. - (DE) Elnök asszony, a jelentés különböző elképzeléseket tartalmaz az elsődleges tőke szabályozására vonatkozóan, és a 91. és 92. módosítás még ennél is tovább megy, az elsődleges tőke egyértelműbb és pontosabb meghatározását adva, amely kevesebb munkát adna nekünk a jövőben. Ezért azt kérem, hogy először erről a két módosításról szavazzunk, és azt követően szavazzunk a (3) preambulumbekezdés 89. módosításáról. Remélem, hogy képviselőtársaim egyetértenek velem, és arra kérem Önöket, fogadják el, hogy a (3) preambulumbekezdés 89. módosításáról név szerinti szavazást tartsunk.
<SPEAKER ID="192" NAME="Othmar Karas">
előadó. - (DE) Elnök asszony, szeretném hangsúlyozni, hogy világossá tettük a vita során, hogy a módosításokat egyértelműen figyelembe vettük a kompromisszumban, meglehetősen részletes formában. Ezért azt kérem, hogy tartsuk meg ezt a sorrendet. Nincs kifogásom a név szerinti szavazás ellen.

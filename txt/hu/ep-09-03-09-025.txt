<CHAPTER ID="025">
Az éves és összevont (konszolidált) éves beszámolók jog szerinti könyvvizsgálatáról szóló 2006/43/EK irányelv végrehajtása (rövid ismertetés)
<SPEAKER ID="217" NAME="Elnök">
A következő napirendi pont a Doorn úr által az éves és összevont (konszolidált) éves beszámolók jog szerinti könyvvizsgálatáról szóló 2006/43/EK irányelv végrehajtásáról készített jelentés rövid ismertetése.
<SPEAKER ID="218" NAME="Bert Doorn">
előadó. - (NL) Elnök asszony, ez a jelentés az éves beszámolók jog szerinti könyvvizsgálatáról szóló nyolcadik irányelv végrehajtásáról szól. Jó, hogy a Parlament gondosabban ügyel az itt elfogadott jogszabályok végrehajtására és átültetésére. Itt a Parlamentben dönthetünk a legkiemelkedőbb szabályokról és rendeletekről, de ha ezeket a szabályokat és rendeleteket a tagállamokban nem hajtják végre és nem tartják be, csak az időnket vesztegetjük.
<P>
A nyolcadik irányelv átültetésében is sok dolog rosszul sikerült. A kulcsfontosságú meghatározásokat a különböző országokban különbözőképpen foglalták törvénybe, és azoknak a tagállamoknak a száma, ahol bevezették a független közfelügyeleti rendszert, messze nem éri el a 27-et. A jelentés felhívja a Bizottságot, hogy tegyen gyors lépéseket e hiányosságok korrigálására.
<P>
Azon is elgondolkoztunk, hogy a harmonizáció alkalmazott módszere, nevezetesen a minimális harmonizáció, valóban a helyes út-e a fő fogalmak egységes alkalmazásának megvalósításához. Talán újra át kell gondolnunk, hogy az ilyen fajta kulcsfontosságú fogalommeghatározások jelentik-e az előremutató utat, vagy hogy esetleg másik harmonizációs módszert kell használni, amely nem ad lehetőséget többféle értelmezésre.
<P>
Befejezésül, elnök asszony, a jelentés tárgyalja a könyvvizsgálók polgári jogi felelősségének korlátozásáról szóló bizottsági ajánlást. Amennyiben az európai konvergencia eléréséhez további intézkedésekre lenne szükség, számítunk a Bizottság javaslataira.
<P>
A célkitűzés továbbra is az, és az is marad, hogy törekedjünk a könyvvizsgálók hatékony és független könyvvizsgálatára. A gazdasági válság arra tanított minket, hogy a szigorú könyvvizsgálat és felügyelet nélkülözhetetlen.
<SPEAKER ID="219" NAME="Jacques Barrot">
a Bizottság alelnöke. - (FR) Elnök asszony, tisztelt képviselők, szeretném először is megköszönni Doorn úrnak a beszámolók jog szerinti könyvvizsgálatáról szóló irányelv alkalmazásáról szóló jelentését. Ugyancsak köszönetet szeretnék mondani a Gazdasági és Monetáris Bizottságnak, és még inkább van den Burg asszonynak, aki közreműködött e jelentés elkészítésében.
<P>
A gazdasági válsággal összefüggésben létfontosságú, hogy minden olyan tagállam, amelyik egyelőre le van maradva, gyorsan átültesse az irányelvet, hogy elérjük a kitűzött célokat. A Bizottság folyamatosan nyomon követi az irányelv átültetésének helyzetét a tagállamokban. A honlapunkon rendszeresen közzéteszünk egy eredményjelző táblát.
<P>
A tagállamok teljesítményére vonatkozó eredményeknek idén tavasszal egyértelműen javulniuk kellene. Doorn úr jelentése minden bizonnyal elősegíti az ilyen javulást. Mint a jelentésében hangsúlyozta, a Bizottság már elfogadta a minőségbiztosításról szóló ajánlást és a jog szerinti könyvvizsgálók polgári jogi felelősségének korlátozásáról szóló ajánlást. Köszönöm a Parlamentnek, hogy támogatja ezt a két kezdeményezést.
<P>
A jog szerinti könyvvizsgálók polgári jogi felelősségének korlátozásáról szóló ajánlás része a könyvvizsgálói piac koncentrációjának csökkentésére irányuló stratégiának. Annak érdekében, hogy ugyanezen elgondolások mentén más lehetőségeket is feltérképezzünk, novemberben egy konzultációt tettünk közzé a könyvvizsgáló cégek irányítási struktúráiról és ezek következményeiről a könyvvizsgálatra nézve.
<P>
Az Európai Parlament arra kéri a Bizottságot, hogy értékelje az irányelvet átültető nemzeti jogszabályokat, és tájékoztassa a tagállamok által meghozott intézkedések hatásairól a könyvvizsgálók polgári jogi felelősségének korlátozásáról szóló ajánlás nyomán. Megfelelő időben boldogan elkészítjük ezeket az értékeléseket, figyelembe véve a Doorn úr jelentésében felvetett kérdések mindegyikét. Ez McCreevy biztos úr kötelezettségvállalása, amit most örömmel tolmácsolok Önöknek. Doorn úrnak köszönöm, és merem remélni, hogy gyakorlati eredményeket is fogunk látni.
<SPEAKER ID="221" NAME="Elnök">
A napirendi pontot lezárom.
<P>
A szavazásra holnap kerül sor.

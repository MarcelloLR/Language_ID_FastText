<CHAPTER ID="006-06">
6. A Macedónia Volt Jugoszláv Köztársaság által elért haladásról szóló 2010. évi jelentés (
<P>
A szavazás előtt:
<SPEAKER ID="122" NAME="Nikolaos Salavrakos" AFFILIATION="EFD">
(EL) Elnök asszony, a 177. cikk alapján a vita elnapolására irányuló indítványt szeretnék benyújtani, mert Zoran Thaler úr, aki a jelentés előadója volt, a Sunday Timesban megjelent súlyos vádak miatt már nem ül a sorainkban. Véleményem szerint jár neki az ártatlanság vélelme; ugyanakkor az ellene felhozott vádak fényében a Macedónia Volt Jugoszláv Köztársaságról szóló jelentésnek nem jár a hitelesség vélelme. A jelentés legalábbis kételyeket ébreszt. Ezért a Parlament integritásának védelme érdekében indítványozom a vita elnapolását, egy új előadó kijelölését és a jelentés újbóli benyújtását három hónap múlva.
<SPEAKER ID="123" NAME="Elnök">
A jelentést valóban át is vette egy új előadó. Vigenin úr, ha szólni kíván, egy rövid időre megadom a szót.
<SPEAKER ID="124" NAME="Kristian Vigenin" AFFILIATION="S&amp;D">
Elnök asszony, nem szabadna tovább vinni ezt a propaganda-hadműveletet. A jelentés vitája lezajlott.
<P>
(Taps)
<P>
Az összes képviselőcsoport egyetértett a fő elemeivel. A Külügyi Bizottság hatalmas többséggel elfogadta. Tegnap jó vita zajlott róla, és azt kérném, hogy kerüljön sor most a szavazásra.
<SPEAKER ID="126" NAME="Eduard Kukan" AFFILIATION="PPE">
Elnök asszony, azt javaslom, hogy az állásfoglalás zárószavazása név szerinti szavazás legyen.
<SPEAKER ID="127" NAME="Elnök">
Várjuk meg, amíg eljutunk a zárószavazáshoz, és meglátjuk, hogy a Ház hogyan kíván szavazni.
<SPEAKER ID="130" NAME="Gerard Batten" AFFILIATION="EFD">
Elnök asszony, a szabályzatban az van, hogy a név szerinti szavazást 24 órával előre be kell jelenteni. Ha van egy másik cikk, amely ezt felülírja, és amely szerint a Parlamentben is lehet dönteni a név szerinti szavazásról, akkor kérem, közölje, hogy mi a száma. Máskülönben akárki kérhetne név szerinti szavazást, amikor csak kedve tartja.
<SPEAKER ID="131" NAME="Elnök">
A mai ülést levezető alelnökként jogom van eldönteni, hogy név szerinti szavazásra kerüljön-e sor. A 20. cikk ruház fel ezzel a jogkörrel, de ennek ellenére meg fogom kérdezni a képviselőket. Tartsunk kézfeltartásos szavazást. Kívánnak név szerinti szavazást tartani? Egyértelmű, hogy - saját szándékommal egybevágó módon - a Parlament is a név szerinti szavazást támogatja, tehát megnyitom az állásfoglalási indítvány szavazását.
<P>
(A Parlament elfogadta a külön szavazásra vonatkozó kérést.)

<CHAPTER ID="004-15">
15. A dohánygyártmányokra kivetett jövedéki adók szerkezete és adókulcsai (
<P>
- A szavazás előtt
<SPEAKER ID="118" NAME="Zsolt László Becsey">
előadó. - (HU) Hogy a mai szavazás ne legyen olyan unalmas, szót kértem azért is, mert nem tudtuk a plenárison ezt a kérdést megvitatni. Csak röviden azt szeretném mondani a kollégáimnak, hogy nagyon hosszú tárgyalás végén vagyunk. Ez egy nagyon érzékeny téma, és én szeretném elkerülni azt, ami az alkoholnál történt, hogy a Parlament nem adott véleményt.
<P>
Itt figyelembe veszünk egy áremelést egészségügyi szempontokból is, de nem lehetünk olyan fanatikusak, hogy olyan áremelést hozzunk ki, amelyet bizonyos tagállamok egyszerűen nem tudnak tartani, vagy amelyben a csempészést megerősítjük, főleg a periférián lévő tagállamoknál.
<P>
Ezért mindenkit kérek arra, hogy felelősséggel szavazzon, és egy moderált, de hangsúlyos áremelést vegyünk figyelembe a minimumnál. És ebből kifolyólag kövesse azt a szavazási ajánlást, amit én kértem ebben a kérdésben, és amely bizonyos kompromisszummal a Gazdasági Bizottságban is átment. Ennek megfelelően kérek minden kollégát egy felelősségteljes eljárásra és arra, hogy nagy többséggel tudjunk véleményt adni a Tanácsnak ebben a mindig vitatott kérdésben.

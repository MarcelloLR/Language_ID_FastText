<CHAPTER ID="003">
Az előző ülés jegyzőkönyvének elfogadása: lásd a jegyzőkönyvet 
<P>

<SPEAKER ID="008" NAME="Philip Claeys" AFFILIATION="ITS">
(NL) Elnök úr, csak egy széljegyzet az e heti üléshez. Mint tudja, hamarosan sor kerül a 2007-es Szaharov-díj megszavazásának első fordulójára. Öt jelölt volt. Az ITS képviselőcsoport is jelölt egy pályázót, a konstantinápolyi ökomenikus pátriárkát. Úgy találtuk, hogy a pátriárkára nyomást gyakoroltak, hogy ne pályázzon. Tudomásom szerint semmi ehhez hasonló nem történt azóta, amióta az Európai Parlament odaítéli a Szaharov-díjat. A pátriárka boldog volt, hogy a nevét továbbította a képviselőcsoportunk - Binev úr megkérdezte őt, és teljes mértékben támogatta a jelölést. Ez egy teljesen elfogadhatatlan dolog. Amennyire én tudom, még soha nem történt meg, hogy valakire nyomást gyakoroljanak, hogy visszavonja a jelölését, pusztán mert egy olyan csoport jelölte őt, amely az árral szemben evez. Nos, az effajta gyalázat, az ilyen alattomos politikai machináció elleni tiltakozásként, megmondhatom most Önnek, hogy az ITS képviselőcsoport nem fog részt venni a közelgő szavazáson.
<SPEAKER ID="009" NAME="Elnök">
Claeys úr, hallottam az eseményekről, amelyekről beszél, de nem alkothatok véleményt az Ön által elmondottakról. Ez nem az igazán megfelelő pillanat, hogy tájékoztassa a Parlamentet, ezt más formában kellene megtenni, hogy megvitathassuk a kérdést.

<CHAPTER ID="005-19">
19. Erdeink felkészítése az éghajlatváltozásra (
<SPEAKER ID="147" NAME="Kriton Arsenis">
előadó. - Elnök úr, nem tudom elképzelni, hogy a teremben jelen levők közül bárki is nemmel szavazna az olyan területeken történő építkezés tilalmára, amelyeken az erdőt illegális célú, szándékosan gyújtott tüzekkel égették fel. Ez nagyon fontos sok európai ország számára, és a 36. bekezdés második fele és a 37. bekezdés a legalitást igyekszik biztosítani, és igyekszik fellépni az európai erdők elleni illegális tevékenységekkel szemben. Erről a két szövegről név szerinti szavazást szeretnék kérni: a 36. bekezdés második részéről és a 37. bekezdésről.
<SPEAKER ID="148" NAME="Elnök">
A 36. bekezdés második részéről és a 37. bekezdésről név szerinti szavazást tartunk.

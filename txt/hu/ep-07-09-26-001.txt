<CHAPTER ID="001">
Az ülés megnyitása
<P>
(Az ülést délelőtt 9 órakor nyitják meg.)
<SPEAKER ID="004" NAME="Elnök">
Tisztelt képviselők, jó reggelt kívánok. A mai nap, szeptember 26-a, a Nyelvek Európai Napja. Kötelességünk emlékeztetni az embereket itt, az Európai Parlamentben, a nyelvek templomában, milyen fontos ez a nap az Európai Unió filozófiája és lényege, valamint az általunk végzett azon munka szempontjából, hogy olyan multikulturális Európát hozzunk létre, ahol az egyedi jellegzetességeket, kultúrákat és népeink szellemét tisztelet övezi.
<SPEAKER ID="005" NAME="Josu Ortuondo Larrea" AFFILIATION="ALDE">
- (ES) Elnök asszony, köszönöm a szót. Ma a Nyelvek Európai Napját ünnepeljük, így hát szeretnék hangot adni Spanyolország számos lakója érzéseinek, akik nem értik, miért éri őket hátrányos megkülönböztetés az Európai Parlament Elnöksége által, tekintve, hogy a katalánok, galíciaiak és a baszkok képviselői, mint jómagam is, nem használhatjuk saját nyelvünket a Parlamentben.
<P>
A Bizottsággal, a Tanáccsal és a Régiók Bizottságával ellentétben, ahol az emberek képviselői kifejezhetik magukat ezeken a társhivatalos nyelveken is, az Elnökség nem fogadja el a baszk, katalán és galíciai nyelvet, amelyek pedig társhivatalos nyelvek Spanyolországban.
<P>
Elnök asszony...
<P>
(A felszólaló baszk nyelven beszél)
<SPEAKER ID="006" NAME="Elnök">
Ortuondo úr, az Elnökség tájékozódni fog ebben a kérdésben, még úgy is, hogy számos alkalommal folyt már vita róla, és jól ismerjük a válaszokat.

<CHAPTER ID="006-01">
1. A Moldovai Köztársaságnak szánt autonóm kereskedelmi kedvezmények bevezetéséről szóló 55/2008/EK tanácsi rendelet módosítása (
<SPEAKER ID="075" NAME="Jean-Pierre Audy" AFFILIATION="PPE">
(FR) Elnök úr! Röviden magamhoz ragadnám a szót: az Európai Unió működéséről szóló szerződés 15. cikke (6) bekezdésének d) pontja értelmében az Európai Tanács elnöke az Európai Tanács minden egyes ülése után jelentést tesz.
<P>
Március 11-én az Európai Tanács rendkívüli ülést tartott. Sajnálatosnak tartom, hogy erről nem hallottunk jelentést.
<SPEAKER ID="076" NAME="Elnök">
Audy úr! Elfogadom a megjegyzését, de ha jól emlékszem, a Tanács elnöke a március 11-i rendkívüli ülés után a Parlamentben volt az elnökök értekezletén, amely minden képviselő számára nyitott volt. Áttérhetünk most a szavazásra?
<P>
- A szavazás után:
<SPEAKER ID="078" NAME="Hans-Peter Martin" AFFILIATION="NI">
(DE) Elnök úr, hölgyeim és uraim! Egyetlen megjegyzésem van. Tegnap nem kaptam lehetőséget arra, hogy közvetlenül válaszoljak Schulz úrnak. Mindenkinek küldtem egy e-mailt - eredetileg németül, de hamarosan küldöm az angol és a francia változatokat is -, amelyben e tekintetben nyilatkozom, és megfelelő időben vissza is utasítom a vádat.

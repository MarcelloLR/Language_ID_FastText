<CHAPTER ID="007">
Kérelem a parlamenti mentelmi jog felfüggesztésére: lásd a jegyzőkönyvet
<SPEAKER ID="108" NAME="Sonia Alfano" AFFILIATION="ALDE">
(IT) Elnök úr, hölgyeim és uraim! A szavazás előtt szeretném néhány pillanatra emlékeztetni a Parlamentet, a Tanácsot és az Európai Bizottságot arra, hogy két évvel ezelőtt Aquilában földrengés pusztított, amelyben 309 ember vesztette életét és több mint 1650 ember megsérült. Most, hogy felvetettem ezt az ügyet, a mai napon valamennyi európai parlamenti képviselőnek megküldöm az Aquilában január 13-án rögzített videofilmet. Arra buzdítok minden kollégát, hogy nézzék meg ezt a filmet, mivel Aquila polgárai határozott választ várnak Európától.
<SPEAKER ID="109" NAME="Elnök">
Köszönöm, Alfano asszony. A ma délelőtti vita során én magam is említést tettem e szörnyű évfordulóról. Teljesen igaza volt, hogy emlékeztette e zsúfolásig megtelt üléstermet erre az eseményre.
<SPEAKER ID="110" NAME="David-Maria Sassoli" AFFILIATION="S&amp;D">
(IT) Elnök úr, hölgyeim és uraim! A múlt éjszaka újabb tragédia történt a Földközi-tengeren. Észak-afrikai bevándorlók vesztették életüket, miközben megpróbáltak Olaszországba és Európába jutni. 130 ember eltűnt és 20 holttestet már megtaláltak.
<P>
Ha a bevándorlásról van szó, soha nem szabad elfelejtenünk, hogy férfiakról, nőkről és gyermekekről, nem csupán számokról beszélünk. Nem szabad hallgatnunk; a Tanácsnak és a kormányoknak cselekedniük kell. A civil és demokratikus Európának részvétet kell tanúsítania, és ezért, elnök úr, arra kérem, hogy szólítsa fel a tisztelt Házat, hogy egyperces csenddel emlékezzünk a bevándorló áldozatokra.
<P>
(Taps)
<SPEAKER ID="111" NAME="Elnök">
Köszönöm, Sassoli úr. - Természetesen eleget teszek kérésének. Mielőtt megkérem a tisztelt Házat, hogy egyperces csenddel emlékezzünk ezekre az áldozatokra, szeretném átadni a szót Tavares úrnak, aki ugyanebben a témában kért szót.
<SPEAKER ID="112" NAME="Rui Tavares" AFFILIATION="GUE/NGL">
Elnök úr! Azt az információt kaptuk, hogy egy menekülteket szállító líbiai hajó felborult a Földközi-tengeren. Úgy tudjuk, hogy vannak halottak és 150 ember eltűnt.
<P>
Közel egy éve e Parlament együttdöntéssel dokumentumot fogadott el, amely a fegyveres támadásnak kitett vagy válsághelyzetben lévő, például a líbiai polgárháborús helyzetben lévő menekültek visszatelepítésére irányuló vészhelyzeti mechanizmusról rendelkezik. Ez a dokumentum egy éve a Tanács asztalán fekszik. A múlt hónapban szóbeli választ igénylő kérdést nyújtottunk be a Tanácshoz, miszerint ez emberéleteket érint és fontos. Most sajnos ez magától értetődő.
<SPEAKER ID="113" NAME="Elnök">
Sassoli úr kérésének megfelelően, amelyet meggyőződésem szerint mindenki támogat, most egyperces csenddel emlékezzünk azokra, akik tegnap éjszaka életüket vesztették.
<P>
(A Ház feláll és egyperces csenddel emlékezik az elhunytra)
<SPEAKER ID="114" NAME="Bruno Gollnisch" AFFILIATION="NI">
(FR) Elnök úr! Mindössze 20 másodperc, hogy eltérő vélemény hangozzon el ebben a tiszta politikai kórusban. Egyedül önök felelősek ezekért a halálesetekért, amelyek azon hiú remények miatt következtek be, amelyeket önök táplálnak szerte Európában és a világon, hogy készek vagyunk fogadni mindezeket az embereket. Értük kizárólag önök felelnek.
<SPEAKER ID="115" NAME="Cristiana Muscardini" AFFILIATION="PPE">
(IT) Elnök úr, hölgyeim és uraim! Csak azt szeretném kérdezni, hogy még hány perces csendre van szükségünk addig, amíg közös európai politikát tudunk elfogadni a bevándorlással kapcsolatosan.
<P>
(Taps)
<SPEAKER ID="116" NAME="Elnök">
Nincs itt az ideje annak, hogy vitát nyissunk egy olyan kérdésről, amelyről épp tegnap vitáztunk.

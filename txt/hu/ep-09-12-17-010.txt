<CHAPTER ID="010">
Az előző ülés jegyzőkönyvének elfogadása
<SPEAKER ID="204" NAME="Ilda Figueiredo" AFFILIATION="GUE/NGL">
(PT) Elnök úr, van egy ügyrendi javaslatom. Ma reggel tartottunk egy szavazást, hogy megindokoljuk az Európai Unió és Marokkó közötti tárgyalásokat. Mivel mai dátummal megjelent egy bizottsági dokumentum, amely szerint az EU és Marokkó közötti élelmiszer-ipari és halászati ágazatról szóló tárgyalások haladnak, azt szeretném tudni, hogy ezekre a tárgyalásokra utalt-e az Európai Szocialisták és Demokraták Progresszív Szövetsége képviselőcsoportjának elnöke ma reggel az Európai Parlamentben, amikor a tárgyalásokat használta érvként, hogy a mai napirendből töröljük Aminatou Haidar, a szaharai harcos kérdését, aki 32 napja folytat éhségsztrájkot és jelenleg életveszélyes állapotban van. Ezt a kérdést ebben az esetben megfelelően tisztázni kell, mert elfogadhatatlan, ami ma reggel itt történt.
<SPEAKER ID="205" NAME="Elnök">
Köszönöm, Figueiredo asszony. Sajnos nem tudok Önnek válaszolni, mert már nem emlékszem, hogy mit mondott a képviselőcsoport elnöke ma délben.
<SPEAKER ID="206" NAME="Izaskun Bilbao Barandica" AFFILIATION="ALDE">
(ES) Elnök úr, két napirendi pontot töröltek a napirendből ma reggel. Szeretnék érdeklődni a parlamenti képviselőcsoportok közötti határozatról. Pontosítaná, hogy melyik eljárási szabályzat alapján tették fel a kérdést és tartottak helyszíni szavazást, hogy töröljenek egy napirendi pontot, amelyet ma délután vitattunk volna meg?
<P>
Úgy gondolom, hogy ez egy fontos kérdés, és a ma jelenlévő képviselőket ennek megfelelően a lehető leghamarabb tájékozatni kell.
<SPEAKER ID="207" NAME="Elnök">
Bilbao Barandica asszony, itt az eljárási szabályzat 140. cikke - amely lehetővé teszi a napirend megváltoztatását - alá tartozó ügyrendi javaslatról van szó. Sajnálom, hogy most csak ügyrendi javaslatokat engedélyezhetek. Nem kezdjük újra a vitát. Szeretném hangsúlyozni, hogy azonnal félbeszakítom azt a felszólalót, aki megpróbálja újrakezdeni ezt a vitát.
<SPEAKER ID="208" NAME="Willy Meyer" AFFILIATION="GUE/NGL">
(ES) Elnök úr, az eljárási szabályzat 177. cikke értelmében bármely képviselőcsoport vagy legalább negyven képviselő indítványozhatja egy vita elnapolását. Ez történt ma reggel, meglehetősen rendkívüli módon. Alapjában véve az eljárási szabályzat kimondja, hogy elnapolás iránti kérelem esetén a Parlament elnökét 24 órával korábban tájékoztatni kell. Az elnöknek ezt követően haladéktalanul tájékoztatnia kell a Parlamentet.
<P>
Szeretnék érdeklődni, hogy azért követték-e ezt a folyamatot, mert a jelenlegi helyzet meglehetősen rendkívüli: ez az első alkalom, hogy az Európai Parlamentet megakadályozták abban, hogy vitát folytasson egy olyan határozatról, amellyel az összes képviselőcsoport egyetértett, válaszként egy olyan különösen komoly helyzetre, mint Haidar asszony esete. Éppen ezért szeretném tudni, hogy ezt a folyamatot követtük-e. Amennyiben nem, a határozatról azonnal vitát kell indítani. Az összes képviselőcsoport által elfogadott határozatot vissza kell állítani és szavazásra kell bocsátani.
<SPEAKER ID="209" NAME="Elnök">
Van még további ügyrendi javaslat?
<SPEAKER ID="210" NAME="Cristian Dan Preda" AFFILIATION="PPE">
(RO) Én csak azt akartam mondani, hogy időközben Schulz úr megérkezett az ülésterembe és örömünkre szolgálna, ha válaszolna arra a kérdésre, amelyet képviselőtársunk tett fel az ülés elején, még Schulz úr távollétében.
<P>
(Taps)
<SPEAKER ID="211" NAME="Elnök">
Preda úr, ez egy rövid kérdés volt és nem egy ügyrendi javaslat.
<SPEAKER ID="212" NAME="Oriol Junqueras Vies" AFFILIATION="Verts/ALE">
(ES) Elnök úr, mi is az eljárási szabályzat 177. cikkére szeretnénk hivatkozni. Ezt a cikket szem előtt tartva nem értjük, hogyan lehet egy napirendi pontot törölni a napirendből, kivéve, ha ezt az adott vita vagy szavazás előtt teszik meg.
<P>
Következésképpen mi is úgy gondoljuk, hogy nem megfelelően alkalmazták az eljárási szabályzatot. Éppen ezért arra kérjük az elnök urat, hogy oldja meg a helyzetet.
<SPEAKER ID="213" NAME="Elnök">
Mivel a kérdések ezzel a ponttal kapcsolatosak, szívesen válaszolok. Az eljárási szabályzat 140. cikkének (2) bekezdése értelmében a napirend megváltozatható bizonyos körülmények esetén, többek között "az elnök javaslata alapján”. Egy képviselőcsoport elnöke felvetett egy ügyrendi javaslatot és az elnök beleegyezett, hogy szavazzunk róla. Ez összhangban áll az eljárási szabályzattal.
<SPEAKER ID="214" NAME="Charles Tannock" AFFILIATION="ECR">
Elnök úr, egy ügyrendi javaslattal kapcsolatban szeretnék felszólalni, amely képviselőcsoportom, az ECR képviselőcsoport nevében feltett azon kérelmemmel kapcsolatos, hogy a szavazás elhalasztását, amelyet Schulz úr kért, 3 óráig tegyük meg, hogy elég időnk legyen arra, hogy megértsük, miről is van szó tulajdonképpen. Ezt valójában nem is terjesztették a Parlament elé. Az elnök csak Schulz úr indítványát terjesztette a Parlament elé, és nem terjesztette elő az én kérelmemet, amelyben a szavazás elhalasztását indítványoztam annak érdekében, hogy így két-három óra alatt megnyugodjunk és megismerjük a tényeket. Kifogásolom a tényt, hogy az indítványomat nem terjesztették a Parlament elé.
<SPEAKER ID="215" NAME="Elnök">
Tannock úr, a Schulz úr által felvetett ügyrendi javaslat a folyamatban lévő ügyrendi javaslat. Az ön ügyrendi javaslata éppen ezért felesleges.
<SPEAKER ID="216" NAME="Francisco Sosa Wagner" AFFILIATION="NI">
(ES) Elnök úr, szeretném hangsúlyozni, amit Meyer úr mondott. Rövid leszek. Nagyon sok képviselőt, a Parlamentben jelenlévők nagy arányát meglehetősen meglepte a ma reggeli javaslatot körülvevő események sorozata. Az utóbbit meglehetősen váratlanul szavazták meg, oly módon, amely nincs összhangban a hatályos rendelkezések szellemével.
<SPEAKER ID="217" NAME="Elnök">
Elmagyaráztam önnek az eljárási szabályzat általam való értelmezését. Az eljárás éppen ezért megfelel az eljárási szabályzatnak. Nem tudok elfogadni újabb ügyrendi javaslatokat. A türelmét szeretném kérni. Két további fontos pont van még. Salafranca úr, amennyiben van ügyrendi javaslata, kérem, folytassa. El kell azonban mondanom, hogy ellenkező esetben félbe fogom szakítani.
<SPEAKER ID="218" NAME="José Ignacio Salafranca Sánchez-Neyra" AFFILIATION="PPE">
(ES) Elnök úr, ez valóban egy ügyrendi javaslat. Ma reggel az Európai Szocialisták és Demokraták Progresszív Szövetsége képviselőcsoportja azt kérte, hogy a közös állásfoglalásra irányuló indítványt töröljék a napirendből. Ez egy precedens nélküli döntés, és határozott érveket hoztak fel mellette, többek között azt, hogy ez veszélyeztetné Haidar asszony életét.
<P>
Ezt figyelembe véve a képviselőcsoportom nem kívánta veszélyeztetni a helyzetet, szem előtt tartva a Schulz úr által kifejtett nézeteket is.
<P>
Ahogy én látom azonban, nincs olyan ok, amiért a Parlamentnek egy ilyen kijelentése veszélyeztetné Haidar asszony életét. Különösen nem értem azt, hogy miért kell úgy cselekedni, hogy megszegjük az eljárási szabályzatot.
<P>
Elnök úr, a 177. cikk egyértelműen kijelenti, hogy az indítványokat 24 órával a vitát megelőzően kell benyújtani.
<P>
(Az elnök félbeszakítja a felszólalót)
<SPEAKER ID="219" NAME="Elnök">
Salafranca asszony, nagyon sajnálom, de nem tudjuk tovább vizsgálni a parlamenti képviselők ma reggeli indítékait. A mai napirendben nem foglalkozunk többet azzal a kérdéssel, hogy milyen tájékoztatás érkezett ma délután. Éppen ezért visszatérek a napirendhez.
<P>
(Az előző ülés jegyzőkönyvét elfogadták)
<SPEAKER ID="221" NAME="Bernd Posselt" AFFILIATION="PPE">
(DE) Elnök úr, úgy gondolom, hogy a 140. cikk nem alkalmazható a sürgősségi eljárásra vonatkozóan, és éppen ezért azt kérem Öntől, hogy ezt ellenőriztesse az eljárási szabályzattal foglalkozó bizottsággal, mert ez veszélyes precedenst hozhat létre.
<SPEAKER ID="222" NAME="Elnök">
Örömmel fogadom el ezt a javaslatot, de ez sem ügyrendi javaslat volt.

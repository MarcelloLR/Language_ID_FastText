<CHAPTER ID="006-05">
5. Egyes jogi aktusok ellenőrzéssel történő szabályozási bizottsági eljárás tekintetében történő kiigazítása, "Omnibusz”-rendelet, első rész (
<P>
- Szavazás előtt:
<SPEAKER ID="129" NAME="Janez Lenarčič">
a Tanács hivatalban lévő elnöke. - (SL) Engedjék meg, hogy megragadjam az alkalmat, hogy a Tanács nevében elégedettségemnek adjak hangot az e technikai dosszién végzett hosszú távú és igen kiterjedt munka jó eredményei láttán. Elsősorban a három intézmény kreatív együttműködésének köszönhető ennek a dossziénak a lezárása, és szeretném megragadni ezt az alkalmat arra is, hogy külön köszönetet mondjak az előadónak, Szájer Józsefnek az együttműködésért és az elvégzett munkáért.
<P>
Most, hogy a kiigazításnak ez a része lezárult, mindkét jogalkotói ág és különösen az Európai Parlament ellenőrzést gyakorolhat a Bizottság végrehajtó hatalma fölött fontos területeken számos jogalkotási aktussal kapcsolatban. Befejezésképpen, szeretném látni, hogy az ilyen jellegű kreatív együttműködés folytatódik a küszöbön álló francia elnökség ideje alatt is.
<SPEAKER ID="130" NAME="Szájer József">
előadó. - Elnök úr, a most leadott szavazatok eredményeként a Parlament először szerzi meg az ellenőrzés és a vétó valódi jogát - a Tanáccsal egyenrangúan - az Európai Bizottság normatív végrehajtó aktusai fölött.
<P>
A két omnibusz-csomag elfogadásával nagy lépést teszünk az unió demokratikus deficitjének megszüntetéséért. Szeretném emlékeztetni képviselőtársaimat, hogy az EU végrehajtó ága fölött újonnan megszerzett ellenőrző hatáskörünk több munkát igényel tőlünk, mint eddig. A Parlamentnek fel kell készülnie a komitológiai eljárás új feladatára.
<P>
Köszönetet mondok a Tanácsnak, és különösen a szlovén elnökségnek, valamint a Bizottságnak elsősorban azért, mert ők mindketten fontos és ez idáig kizárólagos jogukat adták fel, és adták át a Parlamentnek, így mindketten kizárólagos hatásköröket veszítenek el. Ugyancsak szeretnék köszönetet mondani kollégáinknak a különféle bizottságokban, akik értik az Európai Parlament új felhatalmazásának fontosságát. Ezzel a dossziéval kapcsolatban nagyon gyorsan és rugalmasan cselekedtek. A mai szavazás hozzájárul a jobb, demokratikusabb és sokkal átláthatóbb Európai Unióhoz. Köszönöm a támogatásukat.
<P>
(Taps)

<CHAPTER ID="007-06">
6. A regionális politika átláthatósága és finanszírozása (
<P>
- A szavazás előtt:
<SPEAKER ID="160" NAME="Michail Tremopoulos">
előadó. - (EL) Elnök úr, hölgyeim és uraim, az a tény ösztönzött a regionális politika átláthatóságáról és finanszírozásáról szóló jelentésre, hogy az EU alapok kedvezményezettjeinek maradéktalan nyilvánosságra hozatala lehetővé teszi, hogy a nyilvánosság részt vegyen az európai közpénzek elköltésének módjáról szóló, értelmes vitában.
<P>
Ez a jelentés, amelyre a Regionális Fejlesztési Bizottság kért fel, olyan ajánlásokat tartalmaz, amelyeket bele kellene foglalni a strukturális alapokról szóló, jövőbeni rendeletekbe: mint például kiegészítő információk nyújtása a kedvezményezettek listájának közzétételekor és a partnerség kielégítően kötelező szabályai.
<P>
A most futó kohéziós programok keretében megvalósítható, további javaslatok lehetnek például a következők:
<P>
a Bizottság határozzon meg részletesebb és előíróbb formát, ami részletezi a megadandó információk struktúráját, formáját és tartalmát,
<P>
továbbá az átláthatóságra vonatkozó európai kezdeményezés összekapcsolása az új pénzügyi korlátozásokkal és ellenőrzésekkel,
<P>
az auditorok keményebb vonalat határoznak meg a kommunikációs és tájékoztatási követelményekre vonatkozóan, többek között "pellengérre állítás” és a csalás bizonyított eseteiben pénzügyi korrekciós eljárások alkalmazása révén,
<P>
a regionális és helyi hatóságok, valamint a többi érintett partner szorosabb bevonása a kohéziós program kidolgozásának és megvalósításának valamennyi szakaszában, teljes körű hozzáférés biztosítása valamennyi projekt-dokumentációhoz,
<P>
fokozott bizottsági iránymutatás arra vonatkozóan, hogyan igazítható a partnerség a gyakorlathoz a folyamatban lévő programok keretében, valamint az átláthatóság fokozása a nagyszabású projektek uniós finanszírozására vonatkozóan.
<P>
Még egyszer meg szeretném köszönni a többi képviselőcsoport segédelőadóinak, hogy sikerült ezt a végleges szöveget kialakítanunk.

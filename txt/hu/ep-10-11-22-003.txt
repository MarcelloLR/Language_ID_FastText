<CHAPTER ID="003">
Az elnökség nyilatkozatai
<SPEAKER ID="007" NAME="Elnök">
Nagy örömmel értesültem arról, hogy Aung Szan Szú Kji, a burmai ellenállás vezetője kiszabadult a házi őrizetből. Szú Kji asszony az elsők között részesült az Európai Parlament által 1988-ban alapított Szaharov-díjban. A díjat azonban 20 évvel ezelőtt nem tudta személyesen átvenni. Szeretném tájékoztatni önöket, hogy meghívtam Szú Kji asszony, hogy látogasson el az Európai Parlamentbe, és szólaljon föl az egyik plenáris ülésünkön.
<P>
November 25-ét az ENSZ 11 évvel ezelőtt kinevezte a nőkkel szembeni erőszak felszámolásának nemzetközi napjává. Világszerte nap mint nap sok nő esik nemi erőszak, megaláztatás és családon belüli erőszak áldozatául. A világ számos táján folytatják a fiatal nők körülmetélésének szörnyű gyakorlatát. Becslések szerint minden egyes nap 8000 fiatal lányon hajtják ezt végre. Hogy kifejezzük e barbár rituálé felszámolása érdekében indított kampány melletti szolidaritásunkat, javaslom, hogy mindannyian tűzzünk ki ma egy rózsaszirmot, az említett gyakorlattal szembeni tiltakozásunkat jelképezendő. Szeretném továbbá hangsúlyozni, hogy az Európai Parlament évek óta komoly erőfeszítéseket tesz annak érdekében, hogy elérje a nők elleni fizikai és pszichikai erőszak teljes beszüntetését.

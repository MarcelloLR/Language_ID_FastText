<CHAPTER ID="005-01">
1. Az Európai Parlament és a Bizottság közötti kapcsolatokról szóló keretmegállapodás (
<P>
- A szavazás előtt:
<SPEAKER ID="086" NAME="José Manuel Barroso">
a Bizottság elnöke. - Elnök úr, néhány hónappal ezelőtt politikai iránymutatásomban és itt a plenáris ülésen is azt javasoltam, helyezzük új szintre a Parlament és a Bizottság közötti különleges kapcsolatot. Javasoltam, hogy pozitív módon erősítsük és fejlesszük tovább kapcsolatainkat, hogy az tükrözze az új Szerződést, és az Európa közös alakítása iránti céltudatosságunkat.
<P>
Az utóbbi néhány hétben mélyreható megbeszéléseket folytattam a tárgyalók Lehne úr által vezetett csapatával, amelyet Önök a keretmegállapodás felülvizsgálatával bíztak meg. Engedjék meg, hogy kifejezzem köszönetemet valamennyiüknek az igen intenzív megbeszélésekért, valamint konstruktív hozzáállásukért.
<P>
Mélyen meg vagyok győződve arról, hogy mára egyetértésre jutottunk az alapelveket illetően, amelyek az elkövetkező években meghatározzák majd kapcsolatunkat. A Szerződések által létrehozott intézményi egyensúly teljes körű tiszteletben tartása mellett ezeknek az elveknek erősíteniük kell az együttműködésünket.
<P>
Az Európai Bizottság elnökeként helyeslem az Önök által éppen most elfogadott állásfoglalásban megállapított elveket. Ezek az elvek fognak vezérelni az új Bizottságnak a teljes keretmegállapodás felülvizsgálatával kapcsolatos álláspontja kialakítása során.
<P>
Az, hogy a Ház ilyen elsöprő többséggel fogadta el ezt a állásfoglalást, meggyőződésem szerint kitűnő alapot teremt kapcsolatunk megerősítésére. Azokkal a kérdésekkel kapcsolatban, amelyek nem csupán két intézményünket, hanem a Tanácsot is érintik, őszintén remélem, hogy a Tanács csatlakozni fog az Európát szolgáló valamennyi intézmény munkájának javítására irányuló közös törekvésünkhöz.
<P>
Ha Önök ma jóváhagyják az új Bizottságot, felkérem Šefčovič alelnökjelölt urat, hogy a Bizottság részéről vezesse a keretmegállapodás felülvizsgálatával kapcsolatos tárgyalásokat. Szeretném biztosítani Önöket arról, hogy Šefčovič alelnökjelölt úr ugyanolyan elkötelezett, mint jómagam - mint ahogyan, bizonyos vagyok benne, az egész új Bizottság - a hatékony és gyors tárgyalások iránt.
<SPEAKER ID="087" NAME="Elnök">
Barroso elnök úr, köszönjük igen pozitív hozzáállását a tárgyalásainkhoz. A magunk részéről szeretnénk köszönetet mondani a Lehne úr által vezetett tárgyalócsoportunknak és minden olyan kollégának, akik ennyire elkötelezettek voltak a tárgyalások iránt.
<P>
(Taps)
<P>
Még nincs jogalkotási kezdeményezésünk a Lisszaboni Szerződés alapján, de a Bizottság választ ígért nekünk elvárásainkkal kapcsolatban. Nemcsak a kérdések órája létezik az Európai Bizottság elnökével, hanem a kérdések ideje is a biztosokkal, továbbá az Európai Bizottság elnöke meghívást intézett az Európai Parlament elnökéhez és a biztosok testületéhez, és itt van még a közös együttműködésünk a nemzeti parlamentekkel, ami szintén igen fontos.
<P>
Gondolkodunk a szubszidiaritás szabályáról; hatásértékelést kell végeztetnünk ezen elvnek a lehető legnagyobb mértékű javítására, és reméljük, ebből a szempontból a szubszidiaritás elve sokkal erősebb lesz, mint eredetileg a megállapodásunkban, de még mindig erősen reméljük, hogy minden szükségeset meg tudunk tenni polgárainkért a jövőben.
<P>
(Az ülést 12.10-kor felfüggesztik és 13.30-kor folytatják.)

<CHAPTER ID="004-06">
6. A kiterjedt spanyolországi urbanizáció hatása az európai polgárok egyéni jogaira, a környezetre és az uniós jog alkalmazására, a beérkezett petíciók alapján (
<P>
A szavazás előtt
<SPEAKER ID="072" NAME="Michael Cashman" AFFILIATION="PSE">
Elnök úr, szeretném felhívni a Ház figyelmét egy elvi kérdésre, szeretném visszavonni a nevem a Szocialista Képviselőcsoport Auken-jelentésre vonatkozó alternatív állásfoglalásra irányuló indítványáról. Továbbá, miután öt éven át dolgoztam a problémán, szeretném tájékoztatni a képviselőket, hogy az alternatív állásfoglalásra irányuló indítványok ellen, az Auken-jelentés mellett fogok szavazni.
<P>
(Taps)
<SPEAKER ID="073" NAME="Margrete Auken" LANGUAGE="DA">
Elnök úr, hölgyeim és uraim, az Európai Unió polgárai, ez a jelentés a Petíciós Bizottságban végzett alapos munka eredménye, amelyben minden képviselőcsoport képviseltette magát. Szeretnék köszönetet mondani mind az elnöknek, mind az árnyékelőadóknak kitűnő munkájukért. A bizottság véleményének előadójaként, én, személyemben, teljes meggyőződéssel az ügy elkötelezett híve voltam. Természetesen ez az ügy óriási hatással bírt a Spanyolországban élő uniós polgárok tízezreinek életére, és mind a spanyol vidéket, mind pedig a gazdaságot érintette. A jelentést, miután kétharmados többséggel elfogadták, a bizottság jóváhagyta. A szöveg igen átfogó, és a spanyol urbanizáció számos eltérő aspektusa között tesz különbséget.
<P>
Itt van, például, az uniós polgárok alapvető jogainak problémája, amely magában foglalja a törvényesen szerzett tulajdonhoz való jogot is. Az Európai Parlament már elkötelezte magát e jogok tiszteletben tartása mellett, és ez minden tagállamra nézve kötelező érvényű. Itt van továbbá a kiterjedt urbanizáció környezetre gyakorolt, katasztrofális hatásának problémája, amely különösen a parti területeken és a spanyol szigeteken érezhető, de jelen van más területeken, pl. Madrid környékén is. De probléma az 1988-as, part menti övezetekről szóló spanyol törvény újjáéledése is, amely most hirtelen sok embertől tagadja meg azt a jogot, hogy a saját otthonában élhessen - sőt, egyes esetekben még ezen otthonok lerombolását is eredményezte. Aztán itt van az a probléma, amely a több ezer állítólag törvénytelen módon épített házból ered, amelyeket, bár az önkormányzatok jóváhagyásával épültek, később mégis törvénytelennek nyilvánítottak, aminek következtében az ártatlan vevők váltak a korrupt urbanizációs gyakorlatok áldozatává. Végül itt van a jogbiztonság hiányának és az ingatlanbotrányok áldozatai megfelelő kártalanításának problémája.
<P>
Nincs kétségem afelől, hogy kik a felelősek e kiterjedt szabálysértésekért, és sajnálom, hogy az önkormányzatok és regionális hatóságok által elkövetett szabálysértések aláásták mások azon próbálkozásait, amelyek olyan fenntartható fejlődésre irányultak, ahol az egészséges gazdaság, valamint a környezet és a kulturális örökség tiszteletben tartása kéz a kézben jártak volna. A jelentés valódi vitát érdemel, amelyben minden vélemény elhangozhat. Elfogadhatatlan, hogy az új szabályaink ezt megakadályozzák. Ezeket a szabályokat meg kell változtatni, amilyen hamar csak lehet, különösen, ha olyan jelentésekről van szó, amelyek az Unió polgárainak panaszaival foglalkoznak. Arra kérem önöket, ne fogadják el a két alternatív állásfoglalást. Bár az én jelentésemen alapulnak, nem pártatlanok. Nem a bizottság által megszavazott részletes és tényleges értékeléseket tükrözik.

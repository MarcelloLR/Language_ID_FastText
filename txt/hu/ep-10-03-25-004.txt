<CHAPTER ID="004">
A romákról szóló második európai csúcstalálkozó (benyújtott állásfoglalásra irányuló indítványok): lásd a jegyzőkönyvet
<P>
* * *
<SPEAKER ID="077" NAME="Bruno Gollnisch" AFFILIATION="NI">
(FR) Elnök úr, egy március 19-i döntéshozatal értelmében az Európai Unió Bírósága kinyilvánította, hogy a Parlament többsége megsértett egy egyértelmű jogszabályt azáltal, hogy visszautasította a nemzetközi jegyzőkönyv 10. cikke alapján járó mentelmi jogom védelmét, a Romagnoli úr által vezetett külföldi kollégáim kérése alapján.
<P>
Ezt a kérelmet akkor nyújtották be, amikor erőszakos politikai, szakmai és jogi üldöztetés áldozata voltam azért a bűnért, hogy "azt mondtam a revizionizmusról és a második világháború történelméről velem interjút készítő újságíróknak, hogy ezekről a kérdésekről a történészeknek kell vitázniuk”. Ez a döntéshozatal 108. pontjában található.
<P>
A Bíróság kijelenti, idézem: "Mivel a jegyzőkönyv célja, hogy jogokat biztosítson az európai parlamenti képviselőknek, ebből az következik, hogy a 10. cikk alapján való ítélet meghozatalának elmulasztásával a Parlament meglehetősen egyértelmű módon megsértett egy jogszabályt”.
<P>
Igaz, hogy a Bíróság nem tesz eleget a kártalanítási kérelmemnek, mivel úgy véli, hogy a francia fellebbviteli bíróság és annak 11 bírája teljes mértékben és határozottan ártatlannak talált. Úgy gondolja következésképp, hogy ezt követően nem hivatkozhatok elfogultságra. Továbbra is fennáll az a tény, hogy a Bíróság a jogi költségek kétharmadának megfizetésére kötelezi a Parlamentet. Ez a döntés éppen ezért azon partizán taktikák éles elutasítása, amelyek megfosztottak engem parlamenti mentelmi jogomtól.
<P>
Nyomás hatására az előadó nyers eljárási trükkhöz folyamodott. A döntés olyan precedenst teremt, amely szerint az Európai Parlamentben a nemzeti jog hatálya alá tartozó képviselők, akiknek folyamatosan támadják véleménynyilvánítási szabadságát, ebből előnyt fognak tudni kovácsolni a jövőben.

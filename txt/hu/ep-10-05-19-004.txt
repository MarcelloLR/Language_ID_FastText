<CHAPTER ID="004">
Ülésnaptár
<SPEAKER ID="102" NAME="Elnök">
Mielőtt rátérünk a szavazásra, tájékoztatnom kell Önöket arról, hogy legutóbbi, május 12-i ülésén az Elnökök Értekezlete az eljárási szabályzat 134. cikkével összhangban úgy határozott, hogy június 23-án, szerdán 15.00 órától 17.00 óráig rendkívüli ülést tart. Ezen az ülésen alkalom adódik arra, hogy az Európai Tanács elnöke, Van Rompuy a Lisszaboni Szerződés 15. cikke alapján közölje a Parlamenttel az Európai Tanács június 17-én sorra kerülő ülésének következtetéseit.
<SPEAKER ID="103" NAME="Robert Atkins" AFFILIATION="ECR">
Elnök úr, egy eljárási kérdéssel kapcsolatban szólalok fel, hogy felvilágosítást kérjek arról, hogy vajon precedenssé válhat-e az, hogy a tisztelt Házban folyton-folyvást aláírásra váró indítványokkal kapcsolatos információkat helyeznek el a képviselők asztalán. Bármilyen érdemleges ügyről legyen is szó, feltétlenül kifejezésre kell juttatnunk rosszallásunkat amiatt, hogy mindenféle olyan irományokat kell találnunk a helyünkön, amelyeket egyáltalán nem tudunk kézben tartani. Véget tudna vetni ennek a gyakorlatnak, kérem?
<P>
(Taps)
<SPEAKER ID="104" NAME="Elnök">
Atkins úr, tudomásul vesszük megjegyzését vagy tiltakozását, vagy bárhogy is nevezzük.
<SPEAKER ID="105" NAME="Werner Langen" AFFILIATION="PPE">
(DE) Elnök úr, az említett ügyrendi kérdéssel kapcsolatban szeretném megjegyezni, hogy nem elegendő, hogy az elnök egyszerűen csak tudomásul vegye ezt a dolgot. Követelem, hogy vessen véget ennek az egésznek.
<SPEAKER ID="106" NAME="Elnök">
Az Elnökség tudomásul vette az észrevételt, hogy megfelelően intézkedni tudjon. Mindenképpen ez az első lépés. Tehát csak a tudomásulvételt követően lehet intézkedni.

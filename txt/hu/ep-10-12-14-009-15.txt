<CHAPTER ID="009-15">
15. A vegyi, biológiai, radiológiai és nukleáris biztonság Európai Unión belüli megerősítése - az EU CBRN cselekvési terve (
<SPEAKER ID="137" NAME="Ana Gomes" LANGUAGE="PT">
Elnök úr, a vegyi, biológiai, radiológiai és nukleáris kockázatok a lehetséges terrortámadások, ipari balesetek vagy természeti katasztrófák eredendő jellemzői. Az ilyen, akár baleseti, akár bűnügyi jellegű események nem ismerik az országhatárokat, és veszélyt jelenthetnek az emberi életre, az infrastruktúrára, a környezetre és a közegészségre. Nem kizárólag távoli területeken történnek ilyenek: elég csak visszagondolni a közelmúltban történt magyarországi vörösiszap-katasztrófára, valamint a számos egyesült államokbeli és európai címre eljuttatott jemeni levélbombákra.
<P>
Elengedhetetlen, hogy az Európai Unió minden erőfeszítést megtegyen a tagállamok polgári és katonai képességei és erőforrásai között szükséges együttműködés kialakítására, a CBRN támadások vagy katasztrófák megelőzése, felfedezése és a megfelelő válaszadás érdekében. Ehhez az együttműködéshez különleges európai válságreagálási mechanizmusra van szükség, amely az európai polgári védelmi erővel közösen működne. A Parlament valójában már régóta kéri egy ilyen erő felállítását.
<P>
Az uniós cselekvési tervet ezért meg kell erősíteni. A Tanács által 2009-ben elfogadott jelenlegi terv nem elegendő, és gyakorlati végrehajtására nem minden tagállamban került sor. Elég egyetlen hibás láncszem, és a teljes beavatkozási lánc kudarcra van ítélve. Létfontosságú, hogy a Bizottságot határozottabb ellenőrző, tanácsadó és koordinációs szereppel ruházzuk fel, és a cselekvési tervet valamennyi tagállamban haladéktalanul végre kell hajtani.
<P>
A jelentés szorosabb polgári-katonai együttműködést javasol a CBRN katasztrófamegelőzést és -felfedezést, valamint az arra való felkészülést és válaszadást célzó erőfeszítések egyesítése terén. Az Uniónak valamennyi tagállamot össze kell fognia a cselekvési terv végrehajtását célzó integrált nemzeti rendszerek létrehozása érdekében. E tekintetben a CBRN-cselekvési terv alkalmat teremt a Lisszaboni Szerződés szolidaritási záradékának gyakorlati alkalmazására.

<CHAPTER ID="005">
Az elnökség közleménye
<SPEAKER ID="029" NAME="Elnök">
A bizottságok tanácsa alapján áttérünk a képviselőcsoportok nevében felszólalókra. Mielőtt átadnám a szót az első felszólalónak, Karas úrnak, szeretnék két rövid bejelentést tenni.
<P>
Tudomásunkra jutott, hogy ma korán reggel egy Lampedusánál észlelt hajó kétszáz bevándorlóval a fedélzetén felborult a nehéz tengeri viszonyok miatt. A parti őrség minden tőle telhetőt megtesz az eltűntek megmentése érdekében. A helyzet igen súlyos. Izgatottan várjuk, hogy a Bizottság és a kormányok által e Házban tett kötelezettségvállalások valóra váljanak.
<P>
Térjünk át a második bejelentésre. Két évvel a tragikus földrengés után, amely szétrombolta L'Aquila városát és az Abruzzo régiót, szeretném megismételni, hogy e Ház törődik a földrengés áldozataival és gondoskodik róluk, továbbá szeretném kifejezni abbéli reményünket, hogy a régió történelmi örökségének és lakhatási viszonyainak helyreállítására irányuló menetrendet fel lehet gyorsítani.

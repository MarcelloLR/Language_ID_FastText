<CHAPTER ID="007">
Az asrafi tábor (írásbeli nyilatkozat) 
<SPEAKER ID="073" NAME="Elnök">
Az Alejo Vidal-Quadras, Stephen Hughes, Kristiina Ojuland, Søren Bo Søndergaard és Struan Stevenson által benyújtott, az asrafi táborról szóló 0075/2010. számú írásbeli nyilatkozatot a parlamenti többséget is meghaladó számú képviselő írta alá.
<P>
Ezért az eljárási szabályzat 123. cikkének értelmében továbbítják azt a címzettekhez, és az aláírók nevének feltüntetésével közzéteszik az ebben az ülésszakban elfogadott szövegek között.
<SPEAKER ID="074" NAME="Struan Stevenson" AFFILIATION="ECR">
Elnök úr, én is szeretnék köszönetet mondani mindazon képviselőknek, akik aláírták az asrafi táborról szóló 75. számú írásbeli nyilatkozatot. Ez azt az erőteljes üzenetet küldi az iraki hatóságoknak, hogy szüntessék meg az asrafi táborban tartózkodó 3 400 ártatlan emberrel szemben az elmúlt hónapokban alkalmazott embertelen ostromot. Igazán hálás vagyok, hogy a Parlament tagjainak több mint fele aláírta ezt a nyilatkozatot. Mindössze egy hónappal ezelőtt nyitották meg aláírásra a dokumentumot, így ez meglehetősen gyors győzelemként könyvelhető el. Igazán köszönöm Önöknek.
<P>


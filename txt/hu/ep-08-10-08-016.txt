<CHAPTER ID="016">
Köszöntés
<SPEAKER ID="107" NAME="Elnök">
Nagy szeretettel üdvözlöm Alexander Milinkevich és Alexander Kozulin urakat a díszvendégek karzatán. Látogatóink Fehéroroszország demokratikus ellenzéki mozgalmának kiemelkedő vezetői. A 2006-os elnökválasztások idején - noha a szabadság és demokrácia megvalósításáért folyó fáradhatatlan küzdelmükben jelentős akadályokkal kerültek szembe - bátran, mindvégig nagy merészségről tanúskodva szálltak szembe az akkori antidemokratikus kormánnyal. Nagy megtiszteltetés számunkra, hogy Milinkevich úr, a szabadságmozgalom vezetője, a gondolkodás szabadságáért járó Sakharov-díj 2006. évi elnyerője, és Kozulin úr, hajdani politikai fogoly, a Hramada, a Fehérorosz Szociáldemokrata Párt tiszteletbeli elnöke jelenlétével megtiszteli mai, a fehéroroszországi helyzettel foglalkozó parlamenti vitánkat.
<P>
(Taps)

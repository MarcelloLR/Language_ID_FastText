<CHAPTER ID="007-19">
19. A növényi és állati eredetű élelmiszerekben és takarmányokban, illetve azok felületén található megengedett növényvédőszer-maradékok határértéke (a Bizottságra ruházott végrehajtási hatáskörök) (szavazás) 
<P>
- Jelentés: Robert Sturdy
<P>
- A szavazás előtt
<SPEAKER ID="108" NAME="Siim Kallas">
a Bizottság alelnöke. - Tisztelt elnök úr, a Bizottság köszönetet kíván mondani az Európai Parlamentnek konstruktív támogatásáért, és üdvözli a kialakult jó kompromisszumot. Ennek részeként, a Bizottság elfogadta a következő nyilatkozat kiadását:
<P>
"Az ellenőrzéssel történő szabályozási bizottsági eljárás alapesetben érvényes időkorlátait az 1999/468/EK határozat 5a(3) és (4) cikke határozza meg. A 3. és 4. bekezdés alól eltérés engedélyezhető elvárható módon alátámasztott kivételes esetekben. Az ellenőrzéssel történő szabályozási bizottsági eljárás időtartamának korlátozása, amely szerepel az Európai Parlament és a Tanács rendelettervezetében, mely az élelmiszerekben és takarmányokban, illetve azok felületén található megengedett növényvédőszer-maradékok határértékéről szóló 2005/396/EK rendeletet módosítja a Bizottságra ruházott végrehajtási hatáskörök tekintetében, célját tekintve a maradékok határértékének meghatározására irányuló eljárás megindításától egy éven belül történő lezárására vonatkozik. Ezek a változtatások szükségesek az Európai Parlament és a Tanács növényvédőszerek piacrajutását szabályozó tervezetében a növényvédőszerek engedélyezésére javasolt egyéves határidővel való összeegyeztethetőség megteremtése miatt.
<P>
Az Európai Bizottság az Európai Parlament és a Tanács növényvédőszerek piacrajutását szabályozó rendelettervezetében szereplő engedélyezési eljárás tapasztalatainak két éven át történő gyűjtése után meg fogja vizsgálni, hogy az ellenőrzéssel történő szabályozási bizottsági eljárás időtartamának korlátozása megfelelő-e , és ennek során figyelembe veszi az eljárások alkalmazásával kapcsolatos parlamenti és tanácsi tapasztalatokat.

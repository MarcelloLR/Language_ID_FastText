<CHAPTER ID="007-03">
3. A fehéroroszországi helyzet (
<P>
A 2. bekezdésről szóló szavazás előtt:
<SPEAKER ID="143" NAME="Justas Vincas Paleckis" AFFILIATION="S&amp;D">
Elnök úr, egy rövid, ám fontos kiegészítést javasolunk a 2. bekezdéshez: "különösen aggódik a 31 napja éhségsztrájkot folytató Mikalay Statkevich egészsége miatt.”
<SPEAKER ID="145" NAME="Jacek Protasiewicz" AFFILIATION="PPE">
Elnök úr, ez a módosítás sokban hasonlít Justas Paleckis módosításához. Tekintve, hogy az állásfoglalás nem csak politikai nyilatkozat a Parlament részéről, hanem emellett erkölcsi támogatást is nyújt a bebörtönzötteknek, ezért szeretnénk állásfoglalásunkba belefoglalni négy olyan korábbi elnökjelölt nevét, akik jelenleg is a KGB őrizetében vannak.
<P>
Név szerint: Vlagyimir Nyekljajev, Andrej Szannikov, Nyikolaj Sztatkevics és Alekszej Mihalevics, valamint a demokratikus ellenzéki pártok két vezetője, Pável Szeverinec, a Fehérorosz Kereszténydemokraták társelnöke, és Anatolij Lebedko, az Egyesült Polgári Párt vezetője. Az Önök támogatását kérjük, képviselőtársaim, ahhoz, hogy ezt a hat nevet belefoglalhassuk a 3. bekezdésbe.
<SPEAKER ID="147" NAME="Vytautas Landsbergis" AFFILIATION="PPE">
Elnök úr; az alábbi gondolatot is helyes volna szem előtt tartani, vagy akár a szövegbe - a 9. bekezdésbe - is belefoglalni: "a Bizottságnak emellett finanszíroznia kellene az Uladzimir Neklajev által írt, a fehérorosz hatóságok által a közelmúltban elkobzott és elégetett verseskötetek újbóli kiadását és terjesztését”. Amennyiben lehetséges, kérjük, ne ellenezzék ezt.
<SPEAKER ID="149" NAME="Kristiina Ojuland" AFFILIATION="ALDE">
Elnök úr, szeretnénk egy szóbeli módosítást előterjeszteni: a 13. bekezdésben "a keleti partnerség Budapesten megrendezendő csúcstalálkozóján” kifejezés elé szúrják be azt, hogy "legkésőbb”. Ez a módosítás azért kívánatos, mert gyors döntésekre van szükségünk a fehérorosz kapcsolatokban, különös tekintettel a keleti partnerségre és Fehéroroszország abban való további részvételére. Ehhez kérjük támogatásukat.

<CHAPTER ID="005">
Szavazások órája
<SPEAKER ID="112" NAME="Elnök">
Most következik a szavazás.
<P>
(A szavazás kimenetelére és egyéb részletekre vonatkozóan: lásd a jegyzőkönyvet)
<SPEAKER ID="113" NAME="Struan Stevenson" AFFILIATION="PPE-DE">
Elnök úr, mielőtt az ütemtervünkről szóló szavazásra térnénk, felvethetem-e a holnapra tervezett sztrájk kérdését? Megértem, hogy az Air France sztrájkol, a vasutak sztrájkolnak és a reptéri dolgozók sztrájkolnak. Ez azonban a mi, képviselői életünket ellehetetleníti. A reggelemet azzal töltöttem, hogy megkíséreltem utazásaimat átszervezni, hogy visszatérhessek választókerületembe. Ami azt jelenti, hogy hiányozni fogok a holnapi szavazásról. Ez a helyzet beavatkozást jelent a képviselői munkánkba. Szavazunk majd az ütemtervünkről, amely megköveteli tőlünk, hogy évente tizenkétszer ideutazzunk, de Franciaország mégsem tesz semmit, hogy megkönnyítse idejövetelünket. Amennyiben továbbra is jövünk Strasbourgba, talán változtatásokat kellene eszközölnünk a közlekedési rendszerben, hogy lehetővé váljék ideérkezésünk!
<P>
(Taps)
<SPEAKER ID="114" NAME="Elnök">
Stevenson úr, jegyeztük, amit mondott, de a jelenlegi szakaszban nem nyithatunk vitát azelőtt, hogy az előírtak szerint ne fogadnánk el az ülések menetrendjét.
<SPEAKER ID="115" NAME="Daniel Cohn-Bendit" AFFILIATION="Verts/ALE">
(FR) Elnök úr, egyszerűen azt szeretném közölni a képviselő úrral, hogy az Európai Unióban létezik a sztrájkjog, a sztrájkhoz való jog a sztrájkhoz való jogot jelenti, és hihetetlennek találom, hogy valaki számon kérje egy országon a sztrájkok menetrendjét, időbeni ütemezését. Ez képtelenség, teljes képtelenség. Ugyancsak elmondanám képviselőtársamnak, hogy a belga munkások is számtalan alkalommal sztrájkolnak, és hová is menne ez a Parlament, amikor a belgák sztrájkolnak? Képtelen vitát folytatunk itt. Ha haza akar menni, haza tud menni, ha maradni akar, nem kell mást tennie, mint egy nappal tovább maradni és egy kis spárgát enni.
<P>
(Taps balról)
<SPEAKER ID="116" NAME="Elnök">
Hölgyeim és uraim, ez a két felszólalás nyilvánvalóvá tette az Európai Unió pluralista természetét, és úgy vélem, elvileg hálásak is lehetnénk ezért. Szeretném azonban hozzáfűzni - és teljes komolysággal mondom, nem bírálatként, hanem az Európai Unió joga érvényesülésének példájaként - hogy amennyiben valaki nekilát az érvényes jogban foglaltakat megkérdőjelezni, akkor káoszt teremtünk. Javaslom tehát, hogy lépjünk tovább a szavazás felé, és tartsuk tiszteletben az Európai Unió jogát! Mindannyian tudjuk, hogy ki dönt az Európai Parlament székhelyéről, és kérném Önöket, engedjék, hogy továbbléphessünk és nyugodtan szavazhassunk az ülések időbeosztásáról.
<P>
Stevenson úr, Ön, mint mindenki más, tájékoztatást kap az apparátusunktól a holnapi utazási feltételekről.

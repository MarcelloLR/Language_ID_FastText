<CHAPTER ID="005-07">
7. Az emberi jogok világbeli helyzete (2007) és az Európai Unió politikája (
<P>
- A 3. sz. módosítást érintő szavazás előtt:
<SPEAKER ID="119" NAME="Hannes Swoboda">
a PSE képviselőcsoport nevében. - (DE) Elnök asszony, egyszerűen hadd tegyem képviselőcsoportom nevében a következő nyilatkozatot: vissza kívánjuk vonni a 3. sz. módosítást. Továbbra is azon a véleményen vagyunk, hogy az erőszakmentesség - sajnálatos módon - nem mindig elegendő az emberi jogok tiszteletben tartásának biztosításához. Pusztán Koszovót és Darfurt idézném itt fel. Mindez nem jelenti, hogy ellenezzük az erőszakmentesség elvét. Mégis, visszavonjuk módosításunkat. Megszavazzuk a PPE-DE képviselőcsoport által benyújtott módosítást, és annak alapján haladunk tovább.
<P>
- A 7. sz. módosítást érintő szavazás előtt:
<SPEAKER ID="121" NAME="Marco Cappato">
előadó. - (IT) Elnök asszony, hölgyeim és uraim, meg kívánom köszönni a szocialista képviselőcsoportból Swoboda úrnak, hogy az egyszerűség kedvéért, és annak megvilágítása érdekében is, hogy - egymás közt szólva - az adott javaslat nem tekinthető a kizárólagos eszköznek, visszavonta módosításukat.
<P>
Szeretnék egy szóbeli módosítást előterjeszteni a PPE-DE képviselőcsoport által beterjesztett módosítással összefüggésben, ugyancsak az egyszerűsítésre törekedve: a bekezdés kezdete a következőképpen szólna: "az erőszakmentességet a legmegfelelőbb eszköznek tekinti”, és a bekezdés többi része a jelenlegiek szerint maradna. Azt is kérném, hogy az erőszakmentesség fogalmát minden nyelven egyetlen szóként írják ki, mert ez nem egyszerűen egy negatív fogalom, jelezve az erőszak hiányát, hanem egy pozitív töltetű lépés gondolata, amint azt a Dalai Láma, Gandhi, és más történelmi személyiségek tanították nekünk.
<P>
(A Parlament elfogadja a szóbeli módosítást)
<P>
- A 23. bekezdést érintő szavazás előtt:
<SPEAKER ID="123" NAME="Hélène Flautre" AFFILIATION="Verts/ALE">
(FR) Elnök asszony, szeretnék - az előadó egyetértését bírva - egy szóbeli módosítást javasolni a 23. bekezdéshez, a következőket kinyilvánítva:
<P>
"megjegyzi, hogy tevékenysége utolsó évében ez az új testület nem bizonyult hitelesnek, azonban ismételten hangsúlyozza a UNHRC-nek az ENSZ általános szervezetén belül betöltött döntő szerepét;”.
<P>
(A Parlament elfogadja a szóbeli módosítást)

<CHAPTER ID="026">
Az Európai Közösség munkavállalóinak tájékoztatása és a velük folytatott konzultáció általános keretének létrehozásáról szóló 2002/14/EK irányelv végrehajtása (rövid ismertetés) 
<SPEAKER ID="291" NAME="Elnök">
A következő napirendi pont Cottigny úr Foglalkoztatási és Szociális Bizottság nevében készített jelentésének rövid ismertetése az Európai Közösség munkavállalóinak tájékoztatása és a velük folytatott konzultáció általános keretének létrehozásáról szóló 2002/14/EK irányelv végrehajtásáról.
<SPEAKER ID="292" NAME="Jean Louis Cottigny" LANGUAGE="FR">
Elnök úr, biztos úr, hölgyeim és uraim, először is szeretném megköszönni a különböző árnyékelőadóknak a szóban forgó szöveggel kapcsolatban a Foglalkoztatási és Szociális Bizottságon belül folytatott közös munkánk során tanúsított nyitott szellemű munkájukat.
<P>
A tagállamoknak javítaniuk kell a munkavállalók tájékoztatásáról és a velük folytatott konzultációról szóló irányelv végrehajtását, különösen a pénzügyi válság, és e válság azon következményeinek pillanatnyi összefüggésében, amelyek a vállalatok számára a szerkezetátalakítás, a fúzió vagy a külföldre település kapcsán merülhetnek fel. A Foglalkoztatási Bizottság ezzel a kezdeményező jelentéssel ennek az üzenetnek a továbbítására törekedett.
<P>
Az Európai Uniónak 23 millió, 250 alkalmazottnál kevesebbet foglalkoztató vállalata van. Ezek a vállalatok 99%-át jelentik, és több mint 100 millió főt foglalkoztatnak. A munkavállalók tájékoztatáshoz és a velük folytatott konzultációhoz való joga a szociális piacgazdaság elengedhetetlen eleme.
<P>
A 2002/14/EK irányelv átültetése néhány tagállamban jelentősen késett. Ebben a saját kezdeményezésű jelentésben rámutatunk, hogy ennek az irányelvnek a hatása nyilvánvaló az olyan országokban, ahol nem volt a munkavállalók tájékoztatására és a velük való konzultációra szolgáló általános rendszer.
<P>
Azt kérem, hogy az irányelv átültetése javuljon a tagállamokban. Azt kérjük, hogy a Bizottság mielőbb hozza meg azokat az intézkedéseket, amelyek biztosítják, hogy a tagállamok megfelelően átültetik ezt az irányelvet, és indítson jogsértési eljárásokat azok ellen, amelyek vagy azt nem, vagy helytelenül ültették át.
<P>
A jelentés azt is hangsúlyozza, hogy átültetési intézkedései során néhány tagállam nem tért ki egyes fiatal munkavállalókra, a részmunkaidőben foglalkoztatott nőkre, illetve a határozott időre szóló szerződésekkel rövid ideig foglalkoztatott munkavállalókra.
<P>
Azt kérjük, hogy a tagállamok pontosan határozzák meg a "tájékoztatás” kifejezést, lehetővé téve a munkavállalók képviselőinek, hogy megvizsgálják a szolgáltatott adatokat, és ne elégedjenek meg azzal, hogy megvárják a tájékoztatási folyamat végét, ha a vállalati döntéseknek közvetlen következményei vannak a munkavállalókra. Kérjük, hogy azok a tagállamok, amelyeknek nincsenek hatékony, arányos és elrettentő szankcióik, vezessék be azokat. Végezetül, a különböző jogalkotási eszközök jobb összehangolásával felkérjük a Bizottságot is, hogy vizsgálja meg, mi szükséges a munkavállalók tájékoztatásáról szóló hat irányelv és egy rendelet összehangolásához, hogy meg lehessen tenni az átfedések és az ellentmondások kiiktatására irányuló módosításokat.
<P>
Mivel a munkavállalók jogai területén ez a fajta előrelépés több mint üdvös, az Unió önmagának tartozik azzal, hogy az irányelvben foglalt kötelezettségeket helyesen és teljesen ültesse át. Elengedhetetlen, hogy valamennyi európai munkavállaló tudja: Európa támogatja őket vállalatuk életében való részvételükben, munkavállalókénti mindennapi életükben, és különösen most.
<SPEAKER ID="293" NAME="Janez Potočnik">
a Bizottság tagja. - Elnök úr, megfelelően tudomásul veszem Cottigny úr jelentését arról a fontos irányelvről, amely európai szinten megszilárdítja a munkavállalók egyik alapvető szociális jogát. A Bizottság nagy jelentőséget tulajdonít a munkavállalók tájékoztatásának és a velük folytatott konzultációnak nemzeti és transznacionális szinten egyaránt, különösen a pénzügyi válság jelenlegi nehéz hátterében.
<P>
Javaslatot tettünk az Európai Üzemi Tanácsról szóló irányelv átdolgozására. Ezt sikeresen befejeztük. Folytatjuk a szerkezetátalakítás előkészítésével és szociálisan felelősségteljes irányításával, valamint a transznacionális megállapodások tárgyalásából európai szinten felmerülő kérdésekkel kapcsolatos munkánkat.
<P>
Amint azt a 2008. március 17-i közlemény kifejti, a Bizottságot a 2002/14/EK irányelv végrehajtása kapcsán elsősorban az foglalkoztatja, hogy a végrehajtásnak következetesnek és hatékonynak kell lennie a tagállamokkal folytatott közös munka során, amelynek -mint tudják - rendkívül fontos szerepet kell játszania. Szem előtt kell tartani, hogy az irányelv csak egy általános keretet hoz létre, amely az ipar mindkét oldala végrehajthat és bővíthet, különösen vállalati szinten.
<P>
A Bizottság - egy külön költségvetési tétel keretében szemináriumok, tanfolyamok, felmérések és projektek pénzügyi támogatása révén - végrehajt és támogat olyan tudatosságfokozó tevékenységeket, amelyek népszerűsítik a legjobb gyakorlatok cseréjét és javítják valamennyi érdekelt fél kapacitásait.
<P>
A Bizottság a Szerződések őreként nyomon követi az irányelv megfelelő alkalmazását is: például szakszervezetek által benyújtott panaszok esetén. Eddig azonban nagyon kevés panasz érkezett be a Bizottsághoz a szóban forgó irányelv végrehajtásával kapcsolatban.
<SPEAKER ID="294" NAME="Elnök">
A napirendi pontot lezárom.
<P>
A szavazásra 2009. február 19-én, csütörtökön kerül sor.
<P>
Írásbeli nyilatkozatok (az eljárási szabályzat 142. cikke)
<SPEAKER ID="985" NAME="Silvia-Adriana Ţicău  " LANGUAGE="RO">
Az Európai Közösség munkavállalóinak tájékoztatása és a velük folytatott konzultáció általános keretének létrehozásáról szóló 2002/14/EK irányelv átültetése egyes tagállamokban jelentősen késett.
<P>
Úgy vélem, szükség van a munkavállalók való demokratikus részvételének fokozására a vállalatra hatással lévő döntések meghozatalában, figyelembe véve a jelenlegi pénzügyi válság globális természetét, amely válság megkülönböztetés nélkül érinti a tagállamokat gazdasági hálózatukban, és amely félelmet kelt a szerkezetátalakítással, a fúziókkal vagy az áttelepüléssel kapcsolatban.
<P>
A vállalkozások szerkezetátalakítása esetében európai pénzeszközök hozzáférhetővé tételét, valamint a munkavállalóknak - és nem csak vállalkozásoknak - nyújtandó segítséget kérnék. Ezenkívül úgy vélem, hogy a multinacionális vállalatok szerkezetátalakítási folyamatát érintő helyzetben kötelező gyakorlattá kell válnia, hogy a vállalat valamennyi fióktelepének szakszervezeti képviselői kapjanak meghívást a tárgyalásokra, és velük is folytassanak konzultációt, ne csak a vállalat székhelye szerinti tagállam szakszervezeti képviselőivel.
<P>
Úgy vélem, fontos a munkavállalók tájékoztatáshoz és a velük folytatott konzultációhoz való jogaira vonatkozó jogszabályok rendszeres frissítése, és ennek a napirendi pontnak az európai szociális párbeszéd menetrendjébe való felvétele, szakmaközi és iparági szinten egyaránt.

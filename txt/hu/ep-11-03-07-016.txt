<CHAPTER ID="016">
Ügyrend: lásd a jegyzőkönyvet
<SPEAKER ID="022" NAME="Jean-Pierre Audy" AFFILIATION="PPE">
(FR) Tisztelt elnök úr! Szeretnék szót kérni az Európai Unióról szóló szerződés 16. cikke alapján. Ezen a héten a francia államfő, Nicolas Sarkozy kezdeményezésére, aki tanúbizonyságot tett a közösség iránti elkötelezettségéről, javaslatot tettek az Európai Tanács rendkívüli, most pénteken tartandó ülésére.
<P>
A Szerződések alapján rendszerint az Általános Ügyek Tanácsa készíti elő az Európai Tanács üléseit. Az e heti napirendben azonban nem láttam, hogy szerepelne az Általános Ügyek Tanácsának ülése, amely az Európai Tanács e rendkívüli ülését készítené elő. Egy olyan időszakban, amikor jelentős demokratikus változások zajlanak, meggyőződésem, hogy államfőik mellett az európai polgárokat is be kell vonni azokba a döntésekbe, amelyeket Európa e fontos kérdésekben meghoz.
<SPEAKER ID="023" NAME="Elnök">
Köszönöm a megjegyzését. Írásbeli választ fogok Önnek küldeni.

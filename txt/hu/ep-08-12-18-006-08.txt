<CHAPTER ID="006-08">
8. A mobil berendezésekkel kapcsolatos nemzetközi érdekekről szóló egyezmény és az egyezmény légi járművekkel kapcsolatos kérdéseiről szóló, ahhoz csatolt jegyzőkönyv (
<P>
- A szavazás előtt:
<SPEAKER ID="088" NAME="Georgios Papastamkos">
előadó. - (EL) Elnök úr, hölgyeim és uraim! A légi járművek berendezéseinek határokon átnyúló kereskedelme eddig jogilag bizonytalan helyzetben zajlott. Az új nemzetközi jogi keretek célja a légi járművek berendezései - légi járművek, légi jármű hajtómotorok és tartozékok - finanszírozásának megkönnyítése azáltal, hogy különösen erős nemzetközi garanciát biztosít a hitelnyújtónak, legyen az maga az eladó vagy az ilyen vásárlásokhoz hitelt folyósító intézmény. Az új jogi szabályozás globális szinten csökkenteni fogja a légi járművek berendezéseinek finanszírozási költségeit, és lehetővé teszi a légiipar számára, hogy évente több milliárd eurót spóroljon meg. Végezetül, a légiipari pénzügyi jogszabályok történetének legfejlettebb szabályozása nem csak a hitelezők és a gyártók számára jár majd pozitív hatásokkal, hanem a légitársaságokra, azok alkalmazottaira és az utasokra nézve is.
<SPEAKER ID="089" NAME="Elnök">
Erről a jelentésről nem zajlott vita, így az előadónak jár két perc felszólalási idő. Köszönöm, Papastamkos úr.

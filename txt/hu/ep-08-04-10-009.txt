<CHAPTER ID="009">
Szavazások órája
<SPEAKER ID="063" NAME="Elnök">
A következő napirendi pont a szavazások órája.
<P>
(A szavazás eredményét és egyéb részleteit lásd a jegyzőkönyvben)
<SPEAKER ID="064" NAME="Hannes Swoboda" AFFILIATION="PSE">
(DE) Tisztelt elnök úr, tegnap bejelentettem, és ugyanakkor a parlamenti asszisztencia felé is jeleztem, hogy indítványt szeretnék benyújtani Macedónia Volt Jugoszláv Köztársaságról, azaz a Macedónia jelentésről szóló szavazás elhalasztásáról. Nem mintha nem értenénk egyet az előadó által képviselt véleménnyel, de egy ilyen érzékeny téma esetében nem akartunk olajat önteni a tűzre. Jobban szeretnénk, ha egy olyan megoldást találnánk, amely képes a legszélesebb támogatást biztosítani ebben a Házban. Ezért azt kérném, hogy szavazzunk a szavazás elhalasztásáról Strasbourgig: annál tovább nem, csak Strasbourgig.
<SPEAKER ID="065" NAME="Elnök">
Tisztelt Swoboda úr, rátértünk volna a kérdésre, amikor a napirendben ehhez a ponthoz érünk. Az eljárás a következő: amikor az ügyrendben odaérünk a Meijer-jelentéshez, akkor fogunk ezzel foglalkozni. Köszönöm azért a hozzászólást. Akkor majd újra szót fog kapni. Nem felejtettük el a dolgot.

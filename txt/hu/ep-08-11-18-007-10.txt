<CHAPTER ID="007-10">
10. Frank Vanhecke képviselői mentelmi jogának felfüggesztésére irányuló kérelem (
<P>
- A szavazás előtt:
<SPEAKER ID="132" NAME="Bruno Gollnisch" AFFILIATION="NI">
- (FR) Tisztelt elnök úr, kérelmem az eljárási szabályzat 168. cikkén alapszik. Elnök úr, 10 évig tagja voltam az Eljárási Szabályzati Bizottságnak, a Mentelmi és Mandátumvizsgáló Bizottságnak. Figyelmesen elolvastam Lehne úr jelentését, és - függetlenül a szóban forgó képviselő politikai nézeteitől - csodálkozásomat kell kifejeznem amiatt, hogy eltérünk a bizottság bevett joggyakorlatától, azaz attól, hogy nem függesztjük fel azon képviselők mentelmi jogát, akik ellen politikai okokból vizsgálatot rendeltek el.
<P>
Vanhecke úr ellen a cikk felelős szerkesztőjeként indítottak bűnvádi eljárást. Egy olyan cikk miatt indítottak ellene bűnvádi eljárást, amely cikk szerzőjének kiléte ismert, és ilyen esetben a belga jog szerint nem folytatható bűnvádi eljárás a felelős szerkesztő ellen, mint ahogy ezt a jelentés is elismeri. Ráadásul a bűnvádi eljárás azon a tényen alapul, hogy a sírrongálók kilétét sikerült felfedni. Ez a belga szocialista tanácstagok kezdeményezésére történt.
<P>
Tehát világos, és ez az utolsó pont, elnök úr...
<P>
(Az elnök félbeszakítja a felszólalót)
<SPEAKER ID="133" NAME="Elnök">
Gollnisch úr, elnézést kérek, de az ilyen típusú szavazások esetén nem engedélyezett a vita; egy percet adtam Önnek a kérelem magyarázatára, de túllépte ezt, és nem nyithatunk vitát a kérdésről.
<P>
(A bizottsághoz történő visszautalásra irányuló kérelmet elutasították)

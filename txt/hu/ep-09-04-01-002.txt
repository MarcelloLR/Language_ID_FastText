<CHAPTER ID="002">
Az elnök nyilatkozata
<SPEAKER ID="006" NAME="Elnök">
Hölgyeim és uraim! Szomorúan és döbbenten tájékoztatom Önöket arról, hogy az elmúlt hétvégén több mint 300 ember fulladt a tengerbe, amikor több, menekülteket szállító hajó is elsüllyedt a Földközi-tengeren, Líbia partjainál. Ezek a hajók Afrika északi és szubszaharai övezetéből származó embereket szállítottak. A menekültek egy részét az egyiptomi és a líbiai hatóságok kimentették, és néhány holttestet is megtaláltak, de sok száz embert még mindig eltűntként tartanak nyilván. Az Európai Parlament nevében szeretném elmondani, hogy ez az esemény mélyen megrázott és elszomorított bennünket.
<P>
Az elmúlt két év során folyamatosan növekedett az Európai Unióba irányuló bevándorlás a Földközi-tengeren keresztül, és a gazdasági válság következtében arra számíthatunk, hogy a jövőben még lényegesen többen fognak elmenekülni az afrikai nyomor elől.
<P>
Az Európai Unió országaiba nagy számban eljutni próbáló menekültek, akik próbálkozásuk során tragikus módon életüket vesztik, azt a veszélyt hordozzák, hogy a Földközi-tenger egyetlen hatalmas nyitott temetővé változik; feltétlenül megoldást kell találnunk arra, hogy véget vessünk ezeknek a tragédiáknak.
<P>
Arra kérem Önöket, hogy egyperces néma csenddel emlékezzünk az elhunytakra.
<P>
(A Ház feláll és egyperces néma csenddel adózik az elhunytak emlékének)
<P>
Köszönöm.

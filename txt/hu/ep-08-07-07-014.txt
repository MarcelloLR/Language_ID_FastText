<CHAPTER ID="014">
Ügyrend
<SPEAKER ID="019" NAME="Elnök">
Az ülés végleges napirendtervezetét, melyet az elnökök értekezlete a 2008. június 3-i, csütörtöki ülésén fogadott el az eljárási szabályzat 130. és 131. cikkével összhangban, kiosztották. A következő módosításokat kérték a napirendtervezetben.
<P>
Hétfő/kedd/szerda: nincsenek változások.
<P>
Csütörtök: Az Európai Parlament Szocialista képviselőcsoportja kérelmezte, hogy a délutáni, emberi jogi témájú vita első alpontját - "Állítólagos tömegsírok az India fennhatósága alatt álló Kasmírban” - töröljék a napirendből.
<P>
A PSE képviselőcsoport elnökének, Schulz úrnak adom a szót, hogy megindokolja a kérelmet.
<SPEAKER ID="020" NAME="Martin Schulz" LANGUAGE="DE">
Tisztelt elnök úr, az elnökök értekezletén már próbáltam meggyőzni a képviselőcsoportok elnökeit arról, hogy ez a napirendi pont jelenleg teljesen időszerűtlen a vitára. Az Amnesty International szimpla feltételezésén alapszik. Maga az Amnesty International is az állítja, hogy jelenleg a tömegsírok létezésének csupán a gyanúja áll fenn, kézzelfogható bizonyítékok nincsenek.
<P>
Az Emberi Jogi Albizottság elnöke, Flautre asszony nagyon intelligens módon válaszolt erre. Meghívta az Amnesty International képviselőit a bizottság július 16-i ülésére a vádak megalapozására és meghatározására. Ezért úgy gondoljuk, hogy nagyon célszerű lenne megvárni ennek a tárgyalásnak a kimenetelét, mielőtt döntést hozunk erről a napirendi pontról.
<P>
Továbbá hangsúlyozni szeretném, hogy nem csupán bármely régi területről van szó, hanem a világ egy olyan részéről, melynek ügyében az Európai Parlamentnek is - nemzetközi politikai szervezet lévén - nagy óvatossággal kell eljárnia, és nem szabad feltételezéseken alapuló döntéseket hoznia, melyek esetleg a szándékainkkal pont ellentétes eredményeket válthatnak ki, azaz nem a régió stabilitásának a fokozását.
<P>
Ezért tehát kérjük ennek a napirendi pontnak a törlését.
<SPEAKER ID="021" NAME="Monica Frassoni">
a Verts/ALE képviselőcsoport nevében. - Tisztelt elnök úr, abban a vitában, amit remélhetőleg hamarosan ez ügyben fogunk folytatni, egy független vizsgálatot fogunk kérni a tömegsírokat illetően, továbbá kérni fogjuk azok helyszínének védelmét, illetve a vizsgálatot lebonyolító személyek zaklatásának elkerülését. Úgy gondolom, hogy egyáltalán nincsen ellentmondás az ügyről folytatandó sürgős vitára irányuló kérés és a Flautre asszony által szervezett július 16-i tárgyalás között.
<SPEAKER ID="022" NAME="Martin Schulz" AFFILIATION="PSE">
(DE) Tisztelt elnök úr, hogyan lehet név szerinti szavazást kérni az általam előterjesztett indítványról, ha azt épp most terjesztettem elő?
<SPEAKER ID="023" NAME="Elnök">
Tisztelt Schulz úr, amikor Ön tervez valamit, a szavak gyorsan körbejárnak, tehát feltételezem, hogy gyorsan a tudomására jutott mindenkinek. Ugyanakkor úgy gondolom, hogy ha előttem van az indítvány, akkor muszáj szavazást tartanom róla.
<SPEAKER ID="024" NAME="Martin Schulz" AFFILIATION="PSE">
(DE) Tisztelt elnök úr, az eljárási szabályzat alapján úgy gondolom, hogy ez nem lehetséges. A képviselőcsoportom körülbelül 25 perccel ezelőtt döntött úgy, hogy az indítvány előterjesztésének a feladatát rám bízza. Ezért úgy gondolom, hogy teljességgel lehetetlenség volt név szerinti szavazásra irányuló kérelmet benyújtani arra az indítványra, amit épp most terjesztettem elő. Ha mégis benyújtották, akkor nem a határidőn belül tették meg, és az Ön hatáskörében áll elutasítani azt.
<SPEAKER ID="025" NAME="Elnök">
Tisztelt Schulz úr, én azt a tájékoztatást kaptam, hogy az indítványt egy órával korábban terjesztették elő, amelyből azt a következtetést vonom le, hogy ez megelőző intézkedésként történt. De ez csak az én sejtésem, tisztelt Schulz úr. De ez miért olyan nagy probléma? Önnek megvan a saját meggyőződése, és másoknak is megvan a sajátjuk. Hadd legyen meg mindannyiunknak a saját meggyőződése. Az információim szerint egy órával ezelőtt, tehát még időben, egy szabályos név szerinti szavazásra irányuló kérelmet nyújtottak be, amennyiben döntésre kerülne sor.
<P>
(Bekiabálás)
<P>
Mindenki eldöntheti, hogy elhozza-e dokumentumait, ez egyéni választás kérdése.
<SPEAKER ID="026" NAME="Martin Schulz" AFFILIATION="PSE">
(DE) Tisztelt elnök úr, kérem rekessze be az ülést két percre, amíg mindegyik képviselő hozzájut a szavazókártyához.
<SPEAKER ID="027" NAME="Elnök">
Rövid szünetet tartunk, hogy mindenki szavazókártyát tudjon szerezni.
<P>
(Az ülést berekesztik néhány percre.)
<P>
(A Parlament név szerinti szavazással elutasítja az indítványt.)
<SPEAKER ID="029" NAME="Hannes Swoboda" AFFILIATION="PSE">
(DE) Tisztelt elnök úr, Ön először azt említette, hogy nagy örömre szolgál Jean-Pierre Jouyet miniszter úr jelenléte, és ez valójában így is van. Fel fogja-e kérni a következő soros elnökségeket Jouyet miniszter úr példájának követetésére, azaz a Parlamentben hétfőtől történő megjelenésre?
<SPEAKER ID="030" NAME="Stavros Lambrinidis" AFFILIATION="PSE">
(EL) Tisztelt elnök úr, csak egy nagyon rövid megjegyzést tennék a csütörtöki programunkat illetően. Franciaország elnöke, Sarkozy úr el fog jönni hozzánk, és beszédet fog tartani Európa jövőjének kérdéséről egy nagyon komoly európai válság tükrében.
<P>
Tudomásom szerint az Európai Parlament Szocialista képviselőcsoportjának csupán 18 perc áll rendelkezésre a felszólalásra. Gondolom az elnök csak néhány percet fog kapni, és a többi felszólaló pedig még kevesebbet.
<P>
Az Európai Parlament az egyik legalkalmasabb hely arra, hogy a parlamenti képviselők elmondják véleményüket, a nemzeti vezetők pedig meghallgassák őket. A jelenlegi időelosztást figyelembe véve úgy gondolom, hogy egy fontos lehetőséget veszítettünk el ebben az eszmecserében.
<SPEAKER ID="031" NAME="Elnök">
Tisztelt Lambrinidis úr, a percek kiosztásának megvan a maga rendszere. Ez csütörtökön is ugyanaz, mint bármely más napon, és az Ön képviselőcsoportjának a feladata a csoport felszólalási idejének elosztása a saját belátásuk szerint. Minden mást a d'Hondt-rendszerrel összhangban teszünk, és semmi szokatlan dolgot nem tervezünk csütörtökre.

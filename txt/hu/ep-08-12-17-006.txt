<CHAPTER ID="006">
Köszöntés
<SPEAKER ID="093" NAME="Elnök">
Hölgyeim és uraim, arra kérem Önöket, hogy vegyenek részt az egy perc múlva kezdődő ünnepségen is, mint ahogy az vendégeinkre, a Szaharov-díj kitüntetettjeire való tekintettel is helyénvaló és illendő. Mielőtt pár percre - vendégeink megérkezéséig - felfüggesztem az ülést, köszönteni szeretném a szír parlament küldöttségét, élükön Suleiman Haddaddal, a Szíriai Népgyűlés külügyi bizottságának elnökével; a küldöttség az Európai Parlament és Szíria közötti 10. parlamentközi találkozó keretében látogatott el hozzánk. Nagy örömmel üdvözlöm szír vendégeinket!
<P>
A találkozó igen kedvező körülmények között jön létre. Az EU és Szíria közötti társulási megállapodás parafálására nemrég került sor, és minél hamarabb be kell nyújtani az Európai Parlamenthez jóváhagyás céljából.
<P>
Az Európai Parlament meggyőződése, hogy Szíria pozitív szerepet játszhat a Közel-Keleten, és különösen a Mediterrán Unióban. Kellemes strasbourgi tartózkodást és gyümölcsöző eszmecseréket - amelyek csak tovább építhetik kapcsolatainkat - kívánok a szír küldöttségnek. Még egyszer szívélyesen köszöntöm Önöket.
<P>
Ezennel pár percre felfüggesztem az ülést, rövidesen kezdődik az ünnepi ülés.
<P>
(Az ülést 12.05-kor felfüggesztik, és 12.15-kor újra megnyitják.)

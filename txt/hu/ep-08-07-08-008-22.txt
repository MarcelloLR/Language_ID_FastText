<CHAPTER ID="008-22">
22. A Balti-tengeren tervezett, Oroszországot és Németországot összekötő gázvezeték környezetre gyakorolt hatásai (
<P>
- A 23. módosításról való szavazás előtt:
<SPEAKER ID="155" NAME="Dirk Sterckx" AFFILIATION="ALDE">
- (NL) Elnök úr, valami gond van a kijelzővel. A szavazás eredménye gyanánt csak nulla jelenik meg, így nem látjuk, hányan szavaztak igennel és nemmel.
<SPEAKER ID="156" NAME="Elnök">
Rendben van, köszönöm, Sterckx úr. Én nem látom a kijelzőt, mivel háttal ülök neki, remélem, megérti.
<P>
A Ház karbantartó szolgálata arról tájékoztatott, hogy valóban probléma van az elektronikus szavazatszámlálási eljárással, ezért azt kérném, hogy legyenek türelemmel néhány pillanat erejéig, amíg a probléma meg nem oldódik.
<P>
- Az 50. számú módosító indítványról tartott szavazás előtt:
<SPEAKER ID="157" NAME="Justas Vincas Paleckis" AFFILIATION="PSE">
Elnök úr, teljes mértékben megbízunk Önben, de nagyon hálás lennék, ha meg tudná mondani, hogy pontosan hányan szavaztak igennel, nemmel és hányan tartózkodtak.
<SPEAKER ID="158" NAME="Elnök">
Mivel a nagy kijelző nem működik, most felolvasom a számokat, ha ez megfelel. Ez jobb megoldás lesz az Önök számára.
<P>
(A szavazást néhány percre félbeszakítják az eredményeket mutató kijelző javítása céljából)
<SPEAKER ID="159" NAME="Graham Booth" AFFILIATION="IND/DEM">
Elnök úr, épp megpróbáltam jelezni Önnek, de nem látott meg. Amikor a 49. számú módosításról szóló szavazás eredményéről volt szó, 474 szavazat volt mellette, 181 ellene, és Ön azt mondta: "Elfogadtuk, amint mondtam”. Azonban Ön nem azt mondta korábban, hogy "elfogadtuk”, hanem azt, hogy "elutasítva”.
<SPEAKER ID="160" NAME="Elnök">
Nem emlékszem. Ha Ön mondja, így van.
<P>
- Az 51. módosításról tartott szavazás után:
<SPEAKER ID="162" NAME="Marcin Libicki">
előadó. - (PL) Elnök úr, azt hiszem, bár nem szeretném, de egyet kell értenünk abban, hogy a kijelző nem működik. Botrányos, hogy az Európai Parlamentben nem láthatjuk az eredményeket. Ilyen körülmények között azt kérem, hogy amikor ellenőrzik az eredményeket, tájékoztassanak a pontos adatokról, hogy hányan szavaztak igennel, nemmel és hányan tartózkodtak. Ha ez nem jelenik meg a kijelzőkön, arra kérem, olvassa fel és munkatársai jegyezzék le.
<SPEAKER ID="163" NAME="Werner Langen" AFFILIATION="PPE-DE">
- (DE) Elnök úr, hadd mutassak rá, hogy a kijelzőrendszer megfelelően működik minden egyes képviselő helyén, és hogy e titokzatos nagy kijelzőket csupán egy éve vezettük be, a rendszer előtte jól működött, és hogy az elnökbe vetett bizalom előfeltétele a megfelelő lebonyolításnak.
<P>
(Taps)
<P>
- A 30. módosításról tartott szavazás előtt:
<SPEAKER ID="165" NAME="Christopher Beazley" AFFILIATION="PPE-DE">
Elnök úr, ez nagyon egyszerű. Egyszerűen részenkénti szavazást kérünk a pontosvesszőnél, vagyis a "nagyon fontos, hogy Oroszország jó szándékáról tegyen tanúbizonyságot az európai energiapolitikában való együttműködést illetően” szavak után. Itt részenkénti szavazást szeretnénk. Mi a Ház ezen oldalán úgy gondoljuk, hogy ez szükségtelen és hogy a módosító indítvány első felét félre lehet magyarázni, azonban szeretnénk támogatni a második felét, amely kihangsúlyozza annak fontosságát, hogy Oroszország ratifikálja az Energia Chartát.
<P>
(A Parlament elfogadja a javaslatot)
<P>
- A 37. módosításról tartott szavazás előtt:
<SPEAKER ID="167" NAME="Andres Tarand" AFFILIATION="PSE">
Elnök úr, a Q preambulumbekezdés az algapopulációról szól, melynek túlságos növekedése különös veszélyt jelenthet Finnország, Svédország és Németország számára. Feltételezem, hogy az algák nem tesznek különbséget Svédország, Lettország és más országok között, mivel a szél irányítja mozgásukat.
<P>
A szóbeli módosítás szövege tehát így hangzik: "mivel a Balti-tengerre jellemző sajátságos körülmények között végzett munkálatok végrehajtása az algapopuláció hirtelen növekedését fogja eredményezni, amely különös veszélyt jelenthet Finnország, Svédország, Németország és a Balti államok számára”. Itt vége van. Sajnálom, hogy Lengyelország kimaradt, de ennek technikai okai vannak.
<P>
(A Parlament elfogadja a szóbeli módosítást)
<P>
- A zárószavazást követően:
<SPEAKER ID="169" NAME="Marcin Libicki">
előadó. - (PL) Szeretnék mindazoknak köszönetet mondani, akik támogatták a jelentést. Remélem, hogy Dimas biztos úr, a Bizottság, a Tanács és az Európai Unió nagy és jó vezetői figyelembe veszik majd az Európai Parlament e véleményét. Világosan és átlátható módon juttattuk kifejezésre. Az energiaszolidaritás, a szélesebb politikai kérdéseket illető szolidaritás, valamint a környezetvédelem mind rendkívül fontos az Európai Parlament számára. E jelentés és a szavazás - melynek során 90% szavazott a jelentés mellett - világos üzenetet kell, hogy küldjön az Európai Unió hatóságainak, hogy ne hagyják figyelmen kívül az Európai Parlament véleményét és hogy bár hivatalosan nem kötelező erejű, ezt az állásfoglalást mégis akként kellene kezelni.

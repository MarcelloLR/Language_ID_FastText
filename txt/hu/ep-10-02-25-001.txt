<CHAPTER ID="001">
Az ülés megnyitása
<SPEAKER ID="005" NAME="María Muñiz De Urquiza" AFFILIATION="S&amp;D">
(ES) Elnök úr! Tegnap a tisztelt Ház előtt álló feladatok elvégzéséhez szükséges idő miatt nem volt alkalmam megemlíteni Orlando Zapata közelmúltbeli halálát, amely miatt a spanyol elnökség őszinte sajnálatát fejezi ki. Zapata hosszú éhségsztrájk után hunyt el. 40 éve ő az első olyan politikai okokból bebörtönzött személy, aki Kubában életét vesztette, ezért most Kubában és a világ többi részén is valamennyi politikai fogoly szabadon bocsátását kérjük. Együttérzésünkről szeretnénk biztosítani Zapata úr családját és szolidaritásunkról biztosítjuk a kubaiakat a pluralizmus és a fejlődés felé történő haladásukban.
<P>
Ez a rendkívül szomorú alkalom katalizátorként szolgálhat az Európai Unió és Kuba közötti kapcsolatok meghatározását célzó tárgyalásoknak egy olyan átfogó, kétoldalú keret részeként történő elindításához, amely az emberi jogokról szóló folyamatos és építő jellegű párbeszédet biztosítana, hasonlóan az Európai Unió harmadik országokkal kötött megállapodásaihoz.

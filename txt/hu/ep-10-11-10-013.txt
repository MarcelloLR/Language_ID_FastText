<CHAPTER ID="013">
Ügyrend
<SPEAKER ID="020" NAME="Elnök">
Kiosztásra került az Elnökök Értekezlete által 2010. október 21-én az eljárási szabályzat 130. és 131. cikkének értelmében elfogadott napirendtervezet végleges változata.
<P>
A következő módosító javaslatokat tették:
<P>
Szerda:
<P>
"Az EBESZ megerősítéséről és az EU ebben betöltött szerepéről” folytatott vita alapja a a Bizottság alelnöke/az Unió biztonságpolitikai és külügyi főképviselője nevében tett tanácsi nyilatkozata lesz.
<P>
Az alternatív befektetési alapok kezelőiről szóló Gauzès-jelentést és az egységes piaci intézkedéscsomagról szóló bizottsági nyilatkozatot - ebben a sorrendben - az utasnyilvántartásról (PNR) szóló uniós külső stratégiáról folytatott vitát követően és az innovációs partnerségekről szóló szóbeli választ igénylő kérdés előtt fogják tárgyalni.
<P>
Nathalie Griesbecknek az EU és Grúzia közötti megállapodásról szóló két ajánlását leveszik a napirendről.
<P>
Csütörtök:
<P>
Eva Lichtenbergernek a Krzysztof Lisek mentelmi jogának felfüggesztéséről szóló jelentését felvették a csütörtöki szavazások listájára.
<P>
Az Európai Rendőrakadémia 2008-as pénzügyi évre vonatkozó elszámolásainak lezárásáról szóló határozatra irányuló javaslatról szóló szavazást egy későbbi ülésre halasztják.
<P>
Az Ukrajnáról szóló állásfoglalásra irányuló indítványról szóló szavazást a novemberi II., strasbourgi ülésre halasztják.
<SPEAKER ID="021" NAME="Marta Andreasen" AFFILIATION="EFD">
Elnök úr! A képviselőcsoportunk ellenzi a CEPOL elszámolásainak lezárásáról szóló szavazás elhalasztását, mivel e csoport mentesítését szabálytalanságok miatt elutasították. Úgy gondoljuk, a probléma sürgős döntéseket igényel, ezért nem halaszthatjuk el a szavazást.
<SPEAKER ID="022" NAME="William" AFFILIATION="The Earl of) Dartmouth  (EFD">
Elnök úr! Röviden fogok beszélni. Ami az EU könyvelési folyamatait illeti, igen régre visszanyúló és nem túl dicséretes a történetük. Tudomásom szerint a Számvevőszék az egymást követően tizennégy alkalommal utasította el a költségvetés aláírását. A jelenleg vizsgált szervezet története hasonló, és ha lehetséges, még kevésbé dicséretes. Az Európai Parlamentnek haladéktalanul foglalkoznia kell a kérdéssel, ha azt kívánja, hogy bármilyen hitelessége legyen ezekben az ügyekben.
<SPEAKER ID="023" NAME="Véronique Mathieu" AFFILIATION="PPE">
(FR) Elnök úr! Szeretném emlékeztetni arra, hogy én voltam az Európai Rendőrakadémia (CEPOL) mentesítéséről szóló jelentés előadója. Tájékoztatni szeretném önöket arról, hogy a Költségvetési Ellenőrző Bizottságban az árnyékelőadókkal november 30-ra meghallgatást terveztünk erről a mentesítésről és az elszámolások lezárásáról, amelyen nemcsak a CEPOL igazgatóját, hanem az igazgatótanácsának elnökét is meghallgatjuk, továbbá arról, hogy a Költségvetési Ellenőrző Bizottság még nem zárta le a 2008-as mentesítés vizsgálatát.
<P>
A CEPOL új igazgatójával sor került a 2008-as elszámolások kiigazítására. Azonban nagyon csalódott lennék, ha a Parlament nem fejezné be ezt a vizsgálatot, és mindenekelőtt azt javaslom, hogy ne zárják le az elszámolásokat, Elnök úr, hölgyeim és uraim! Valóban súlyos hiba lenne lezárni az elszámolásokat a mostani ülésen.
<SPEAKER ID="025" NAME="Elmar Brok" AFFILIATION="PPE">
(DE) Elnök úr! A képviselőcsoportom nevében azt szeretném kérni, hogy tartsuk meg a szavazást. A választások előtt már elhalasztottuk egyszer. Nem szabadna ezt az EU-Ukrajna csúcstalálkozó utánra halasztanunk. Ebben az állásfoglalásban felszólítjuk a csúcstalálkozó résztvevőit, illetve a Bizottságot és a Tanácsot, hogy gyorsítsa fel az Ukrajnával a szabadkereskedelmi megállapodásról, a vízumkönnyítésről és a társulási megállapodás ügyéről folytatott tárgyalásokat. Ugyanakkor szeretnénk, ha tárgyalások során szó esne arról is, hogy az ellenzéket hátrányos helyzetbe hozták a regionális és helyi választásokon, így nem volt képes mindenhol jelöltet állítani, ráadásul egyre kevésbé válik el egymástól a végrehajtó és az igazságszolgáltató hatalom.
<P>
Fontos, hogy Ukrajna felé egyértelműen jelezzük pozitív hozzáállásunkat. Európai ország, amelynek rendelkeznie kell európai távlatokkal. Nem akarjuk, hogy önkényuralmi rendszer jöjjön létre, amely lehetetlenné teszi e cél elérését. Még a csúcs előtt el kellene fogadnunk az állásfoglalást, mivel máskülönben félreértésre adhatunk okot, mintha az Európai Parlament nem ellenezné az efféle kedvezőtlen állapotokat. A választások szinte az összes választási megfigyelő szervezet véleménye szerint problematikusak voltak. Gyakorlatilag az utolsók vagyunk, akik állást foglalnak ezzel kapcsolatban. Nem engedhetjük meg magunknak, hogy elveszítsük saját hitelességünket.
<SPEAKER ID="026" NAME="Gunnar Hökmark" AFFILIATION="PPE">
Elnök úr! Itt főképp arról van szó, hogy a Parlament előbb lép vagy utóbb, azaz a csúcstalálkozó előtt vagy után. Leginkább arról van szó, hogy befolyást kívánunk-e gyakorolni, vagy arra korlátozzuk magunkat, hogy utólagos megjegyzéseket tegyünk. Helyes úgy fogalmazni, hogy Ukrajnában bizonyos dolgok a helyes irányba fejlődnek, de nagyon sok minden rossz úton halad, és ha így folytatódik, az távolabb viszi Ukrajnát az európai együttműködéstől.
<P>
Mikor aggodalmunknak adunk hangot, akkor nem gátakat kívánunk emelni, hanem meg akarunk szabadulni tőlük, ezért szeretnénk, hogy az állásfoglalást most fogadjuk el. Tudjuk, hogy az ukrán társadalom és az ukrán kormány élénk érdeklődéssel figyeli, mit mond az Európai Parlament ezekben az ügyekben. Ha megszólalunk, hallgatnak ránk és odafigyelnek. Ha nem szólalunk meg, azt is megjegyzik. Ezért támogatjuk az állásfoglalás elfogadását a mai ülésen.
<SPEAKER ID="027" NAME="Hannes Swoboda" AFFILIATION="S&amp;D">
(DE) Elnök úr! Némileg meg vagyok lepődve, ugyanis az összes párt megegyezett arra nézve, hogy egy nagyon alaposan előkészített állásfoglalást fogadjanak el novemberben a strasbourgi II. ülésszakon. Természetesen mindenkinek jogában áll, hogy meggondolja magát. Egyszerűen úgy érzem, hogy először is érdemes volna megvárni a választási megfigyelők jelentését, és ha ezt már világosan láthatjuk, akkor erre alapozhatjuk állításainkat. Másodszor, nem kérdéses, hogy - a mi szempontunkból - problémák voltak a választásokkal; bizonyos esetekben komoly problémák. Mi nem hivatalból kirendelt védelmezők vagyunk, azonban kérem, hogy önök, hölgyeim és uraim az Európai Néppártból (Kereszténydemokraták), se legyenek hivatalból az ellenzék védelmezői. Ha annyira kritikusan viszonyulnának az ellenzékhez, mint mi a kormányhoz, akkor képesek lennénk megtalálni a közös nevezőt.
<P>
Azt javaslom, hogy tárgyilagosan és ne pártpolitikai szemüvegen keresztül kísérjük figyelemmel az ukrajnai eseményeket. Ha a többség mégis úgy döntene, hogy ma szavazzunk a kérdésről, akkor kérem és sürgetem az Európai Néppártot, hogy közösen próbáljunk meg egy közös kritikus megoldást találni az összes problémás kérdésre, és nem csak a kormány ellenében.

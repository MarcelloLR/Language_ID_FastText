<CHAPTER ID="004">
Együtt az egészségért: Stratégiai megközelítés az EU számára (2008-2013) (vita)
<SPEAKER ID="038" NAME="Elnök -">
A következő napirendi pont Alojz Peterle jelentése a Környezetvédelmi, Közegészségügyi és Élelmiszer-biztonsági Bizottság nevében az "Együtt az egészségért: Stratégiai megközelítés az EU számára 2008-2013” című fehér könyvről (2008/2115 (INI)).
<SPEAKER ID="039" NAME="Alojz Peterle">
előadó. - (SL) Ez a jelentés mindenkit érint - a betegeket és az egészségeseket. Az egészség az egyik legfontosabb társadalmi és politikai kérdés, amitől az Európai Unió jövője függ. Az egészség gazdaságra gyakorolt fontossága egyértelmű megállapítást nyer a lisszaboni stratégiában. Az egészség az emberi élet egyik legnagyobb kincse. Az aggasztó egészségügyi trendek, különösen a daganatos megbetegedések, szív- és érrendszeri betegségek, diabétesz és elhízás eseteinek növekedése miatt, a gyógyító orvostudomány fejlődése ellenére, ez a kincs növekvő veszélyben van. Ezenkívül új kihívások vannak, olyanok, mint a népesség elöregedése, éghajlatváltozás, növekvő élelmiszerárak és a globalizáció.
<P>
Szó volt még a járványokról és a bioterrorizmusról. Egyrészt az Egészségügyi Világszervezet az elkövetkezendő évekre járványos emelkedést jósol a daganatos megbetegedéseknél, másrészt a betegek és az egészségügyi dolgozók részéről egyre növekvő igény van a szabad mozgás iránt. Az egészségügyi rendszerek és finanszírozásuk növekvő nyomás alá kerülnek. Az utóbbi években a gyógyszerek ára gyorsabban növekedett, mint az egészségügyi költségek általában, ami a közvélemény növekvő aggodalmához vezetett az egészségügyi egyenlőség és az egészségügyi rendszerek fenntarthatósága miatt.
<P>
A polgárok aggódnak, hogy nem lesz megfelelő egészségügyi ellátás mindenkinek. Őket nem érdeklik a kompetenciaviták; őket elsősorban az egészségességhez vezető legjobb út érdekli. Aggódnak az egészségügyi egyenlőség miatt, ami nagymértékű a tagállamok között és magukon az országokon belül is. Ami a daganatos megbetegedéseket illeti, az új és a régi tagállamok közötti túlélési aránybeli különbségek olyanok, hogy jogosan vasfüggönyről beszélhetnénk az egészségügyben. Éppen ezért az európai politikai napirendben nagyobb súlyt kell helyezni az egészségügyre. Nem Bármi Más Ügyről, hanem a Túlélésről beszélünk. Ezért van szükségünk stratégiai megközelítésre.
<P>
2007 végén az Európai Bizottság elfogadott egy "Együtt az egészségért” című egészségügyi stratégiát. Ez a stratégia a tagállamok és az Unió általi közös értékek és elvek tiszteletben tartásával kapcsolatos elkötelezettség terméke az egészségügyi politikában, biztosítva a polgárok jogai és kötelezettségei megvalósulásának feltételeit a következő területeken: egyéni egészségügyi ellátás egész életük folyamán, aktív részvételük a döntéshozatalban és az egészségügyi ellátás betegek szükségleteihez történő igazítása, a különböző társadalmi csoportok, tagállamok és az ezeken belüli régiók közötti egészségügyben meglévő egyenlőtlenségek csökkentése, a gazdasági fejlődés feltételét jelentő egészségügyi beruházásokkal kapcsolatos egyetértés és az egészségügynek a szakpolitikákba minden szinten történő következetes belefoglalása.
<P>
Nyilvánvaló, hogy az egészségügyi ágazatban valóban hosszabb távú stratégiai és átfogó megközelítésre van szükség, amihez a tagállamokban és az Európai Unió szintjén valamennyi fontosabb szereplő együttműködésére van szükség. Ha javítani akarjuk az együttműködést, meg kell határoznunk, hogy az intézményközi együttműködés mely formái segítik a közös erőfeszítéseink hatékonyságát.
<P>
Alapvető stratégiai váltásra van szükség a betegségmegelőzés területén. Bár a betegségmegelőzés jelentőségét évek óta hangsúlyozzák, a tagállamok egészségügyi költségvetésüknek csak 3%-át fordítják erre a célra. Ugyanakkor tudjuk, hogy pontosan a megelőzési politika segíthet abban, hogy sokkal jobb eredményeket érjünk el. A betegségek negyven százaléka az egészségtelen életmódhoz kötődik és a daganatos megbetegedések harmada szintén megelőzhető. Ennek a jelentésnek az egyik fő üzenete felkérni a Bizottságot, hogy készítsen a megelőző intézkedésekről egy igényes tervet a teljes ötéves időszakra.
<P>
Szeretnék köszönetet mondani az árnyékelőadóknak, a Bizottságnak és mindenkinek, aki hozzájárult a konszenzus kialakításához azzal kapcsolatban, hogy mit kell tenni az egészségügy javítása érdekében.
<SPEAKER ID="040" NAME="Charlie McCreevy">
a Bizottság tagja. - Elnök úr! Kollégám, Vassiliou biztos nevében veszek részt ebben a vitában.
<P>
Szeretnék köszönetet mondani az előadónak, Peterle úrnak, jelentéséért és a Parlament képviselőinek az EU egészségügyi stratégiáját előterjesztő fehér könyvvel kapcsolatos érdeklődésükért.
<P>
Örömömre szolgál, hogy a Parlament támogatja a fehér könyv egészségügyi célkitűzéseit és elveit.
<P>
A Bizottság üdvözli ezt a jelentést és teljes mértékben egyetért a felvetett legfontosabb kérdésekkel, különösen az egészségügyben mutatkozó egyenlőtlenségekkel szembeni fellépés szükségességével, az egészséges életmód ösztönzése által az egészségi állapot támogatására történő összpontosítással és a betegségmegelőzés elősegítésével.
<P>
Örömmel jegyzem meg, hogy ezek a kérdések a Bizottság egészségüggyel kapcsolatos kérdései napirendjének az élén helyezkednek el.
<P>
Az EU különböző régiói és a különböző gazdasági- társadalmi csoportok közötti egészségi egyenlőtlenségek egyre aggasztóbbak, és a Bizottság azt tervezi, hogy a jövő év során előrehozza az Unión belüli egészségügyben mutatkozó különbségek áthidalása elősegítésének tervét.
<P>
A Bizottság teljes mértékben osztja az Önök nézetét az egészséges életmód elősegítésének szükségességéről, különösen, ami a táplálkozást illeti. Mindannyian egyetértünk abban, hogy ez minden korosztály polgárait megcélzó intézkedéseket tesz szükségessé, az iskolákban, a munkahelyeken és más környezetekben.
<P>
Ez az egészségügyi stratégia legfontosabb alkotóeleme és az elkövetkezendő néhány évben kezdeményezésekre kerül majd sor. Időközben folytatjuk aktív stratégiánkat a táplálkozással, a túlsúllyal és elhízottsággal és a túlzott alkoholfogyasztás okozta károkkal összefüggésben.
<P>
A Bizottság teljes mértékben egyetért a Parlamenttel a betegségek megelőzése érdekében teendő erőfeszítéseink fokozásában is.
<P>
Emellett az egészséges életmód támogatása érdekében osztjuk az Önök nézeteit a hatékony szűrések támogatásának szükségességéről a betegségek, különösképpen a daganatos megbetegedések korai stádiumban történő felfedezése érdekében, valamint a bevált gyakorlatok szélesebb körű megosztása elősegítéséről.
<P>
A Bizottság aktívan támogatja a Tanács rákszűrésről szóló ajánlásának a végrehajtását és nemrég frissítette az EU emlő és méhnyakrákkal kapcsolatos iránymutatásait. De többet kell tennünk az egészségügyi rendszerek daganatos megbetegedések elleni harcának az elősegítéséhez.
<P>
Örömmel jelentem be, hogy a Bizottság jövő évre egy uniós cselekvési platformot kezdeményez a tagállamok segítésére a tudás és a bevált gyakorlatok megosztásához a daganatos megbetegedések megelőzésében és kezelésében.
<P>
A Bizottság üdvözli, hogy a Parlament a lisszaboni napirendben különös hangsúlyt helyez az egészséges munkahelyek szerepére.
<P>
Engedjék meg, hogy most néhány kiegészítő megjegyzést tegyek a jelentésben felvetett kérdésekhez.
<P>
A Parlament európai referenciaközpontok létrehozására szólít fel. Ezek fő szakértői központok lennének különleges esetekre, mint például a ritka betegségek szakértelmével kapcsolatban, amelyek a tapasztalatok és források olyan kombinációját igénylik, amelyek nem minden tagállamban állnak rendelkezésre.
<P>
A Bizottság a tagállamok között az ilyen központokkal kapcsolatban létrejött alapelvekre fog építeni, és folytatni fogja az ilyen központok támogatását a határokon átnyúló egészségügyi ellátásban a betegek jogairól szóló leendő irányelv keretében.
<P>
A Parlament hatékony intézkedések szükségességét hangsúlyozza az antibiotikumokkal szembeni rezisztencia fokozódó problémájának a kezelésére is. A Bizottság osztja ezt az aggodalmat és aktívan támogatja a tagállamokat a Tanács antimikrobiális rezisztenciáról szóló ajánlása végrehajtásában. A jövő évben erről jelentést készítünk.
<P>
Végül, a Bizottság támogatja azokat a kinyilvánított nézeteket, hogy az egészségügyi és szociális politikákban szorosan együtt kell működni. Az egészségügyi problémák más szakpolitikai területekbe való beépítése valóban stratégiánk alapelve és jelenleg a szinergiák felderítése folyik az e két szakpolitikai terület közötti számos kérdés tekintetében.
<P>
Befejezésül, a Bizottság és a Parlament ugyanazokat a nézeteket vallja a kezelendő legfontosabb egészségügyi kérdésekről.
<P>
Eljött az idő a stratégia előmozdítására és a szavak tettekre váltásához.
<P>
A Bizottság szorosan együtt fog működni a Parlamenttel, a Tanáccsal, a tagállamokkal és a civil szervezetekkel a stratégia célkitűzéseinek a mindenki számára való jobb minőségű egészségüggyé alakításában az Európai Unióban mindenütt.
<P>
Köszönöm támogatásukat és várom további véleményüket.
<SPEAKER ID="041" NAME="Milan Cabrnoch">
a Foglalkoztatási és Szociális Bizottság véleményének előadója. - (CS) Elnök úr! Hölgyeim és uraim! Szabadságunk mellett az egészség a legfontosabb dolog többségünk számára. Az egészség a boldog élet és a sikeres társadalom előfeltétele. Állandóan ismételni és hangsúlyozni kell, hogy a saját egészségünk és azok egészségének védelme, akik közel állnak hozzánk, mindannyiunk személyes felelőssége. Az egészség genetikai örökségünk, életformánk és a környezetünk eredménye. Neveltetésünk, elsajátított erkölcseink, táplálkozásunk, testmozgásunk, munka- és életkörülményeink mind befolyásolják egészségünket. Az egészségügyi ellátás egészségre gyakorolt hatása a legutolsó ezen a listán.
<P>
A Bizottság, nagyon helyesen, felelős a közegészségügy védelméért. Azonban az egészségügyi ellátás és ennek megszervezési módja, minősége és finanszírozása teljes mértékben az uniós tagállamok felelőssége. Közös célunk, hogy biztosítsuk az egészségügyi ellátás minőségét, biztonságát és széleskörű hozzáférhetőségét mindazok számára, akiknek szükségük van rá. Minden ország a saját útját keresi polgárai lehetséges legjobb egészségügyi ellátását illetően ebben a nehéz környezetben. Az Európai Unió hozzáadott értékkel rendelkezik: ezeknek a független rendszereknek a különfélesége, lehetőség a sikerekben történő osztozásra és a barátaink által elkövetett hibák elkerülésére.
<P>
Az egészségügyi ellátás nagyon széles körű téma, amint azt az előttem szólók hangsúlyozták. Következésképpen én személy szerint sajnálom, hogy itt az Európai Parlamentben nem világos, hogy nálunk ki foglalkozik valójában az egészségüggyel és az egészségügyi ellátással. Egyik nap belső piaci szolgáltatási, a következő nap társadalombiztosítási kérdés, megint másik nap közegészségügyi kérdés az egészségügy. Szeretném felszólítani az elnököt és mindannyiunkat, hogy most, amikor erről a fontos dokumentumról vitázunk, vegyük figyelembe a következő parlamenti ciklusban egy európai parlamenti egészségügyi bizottság létrehozásának a lehetőségét.
<SPEAKER ID="042" NAME="Siiri Oviir">
a Nőjogi és Esélyegyenlőségi Bizottság véleményének előadója. - (ET) Elnök úr! Biztos úr! Kollégák! Az egészség minden ember legfontosabb kincsének egyike. Az Európai Unió XXI. századi egészségügyi ellátási stratégiájának biztosítania kell az egész Európában mindenki számára elérhető egységes egészségügyvédelmet. Sajnálatos módon jelenleg a tagállamok egészségügyi rendszerei nagyon különbözőek, és nincs garantálva a polgárok számára Európában mindenütt egy egységes és hatékony egészségügyre vonatkozó cselekvési program.
<P>
Örömmel üdvözlöm az Európai Bizottság egészségügyi stratégiáról szóló fehér könyvét, bár az előadóhoz hasonlóan azon a nézeten vagyok, hogy a fehér könyv nem tűz ki olyan speciális mennyiségileg meghatározható és mérhető célokat, amelyek elérése kézzelfogható eredményeket hozhat és kell létrehozzon.
<P>
Az egészségügyi ellátás minden területen és minden szinten hatékony politikai támogatást igényel. Ezért azzal a felhívással fordulok a Bizottsághoz, hogy a jövőben a közegészségügyi kérdéseket integrálja valamennyi uniós szakpolitikai területbe és ebben a tekintetben nem szabad elfeledkezni a nemek közötti egyenlőség előmozdításáról egy megerősített egészségellátási politikában.
<P>
Köszönöm az előadó munkáját és az Önök figyelmét.
<SPEAKER ID="043" NAME="Françoise Grossetête">
a PPE-DE képviselőcsoport nevében. - (FR) Elnök úr! Biztos úr! Jelenleg a 2008-2013-as időszak egészségügyről szóló fehér könyvet vitatjuk meg és az egészség természetesen valamennyiünk alapvető joga.
<P>
Egy sor kihívással kell szembenéznünk: rákos megbetegedések, szív- és érrendszeri megbetegedések, elhízás, diabétesz és legfőképp a népesség elöregedése, nem beszélve az állandó járványfenyegetettségről. Polgártársaink sokat várnak tőlünk, amikor egészségügyi kérdésekről van szó: amikor az Európai Unió hozzáadott értékéről beszélünk, ez az a terület, ahol komolyan érintettek és ahol az elvárásaik a legnagyobbak!
<P>
Sajnos ez a fehér könyv szánalmasan elcsépelt és semmi konkrétumot nem ajánl. Szerencsére Peterle úr mérhetetlen módon javított a tartalmán. Talán az ismétlés valóban szükséges: ebben a közgyűlésben már többször beszéltünk ezekről az egészségügyi kérdésekről és mindannyian a mindenki számára elérhető egészségügyet és a magas színvonalú egészségügy integrált megközelítését támogatjuk. Fontos a megelőzésbe történő befektetés. Akarjuk, de nem tesszük, mivel mindig beleütközünk a túlságosan bátortalan költségvetésbe, főként, ha kutatásról van szó. Még nem jöttünk rá, hogy a megelőzés sokkal kevesebbe kerülne, mint a gyógyítás.
<P>
Elengedhetetlen a népesség elöregedésének és az ebből következő társadalomra gyakorolt következmények figyelembevétele: gazdasági, társadalmi és egészségügyi következmények. Azonban biztosítanunk kell, hogy kevesebb szó és több tett legyen: létfontosságú, hogy megfeleljünk polgáraink elvárásainak. Nagyon világos üzenetek vannak, ahol a bevált gyakorlatokra kell koncentrálni: a testmozgás szükségessége, kiegyensúlyozott étrend és mindenek felett felelősség: felelősség a tagállamok részéről, de felelősség minden európai polgár részéről is.
<SPEAKER ID="044" NAME="Glenis Willmott">
a PSE képviselőcsoport nevében. - Elnök úr! Az én képviselőcsoportom támogatja a Bizottság egészségügyi stratégiáról szóló fehér könyvét. Különösen támogatjuk a megelőzésre, oktatásra és az egészségesebb életmód ösztönzésére történő összpontosítást. Nagyon fontos polgáraink egészségügyi veszélyek és járványok elleni védelmének a megtervezése és az unión belüli egészségügyi egyenlőtlenségek csökkentésének a célkitűzése.
<P>
Új iránymutatások kellenek a rákszűrésben, irányelv szükséges a szervadományozással kapcsolatban, jobb ellenőrzési módszerekre van szükség az egészségügyi veszélyek ellen és a bevált gyakorlatok jobb megosztása szükséges. Azonban az e-egészségüggyel kapcsolatban elővigyázatosságra intenék. Ez egy olyan terület, ahol pontos szabályok kellenek a világos keretrendszer meghatározásához. Biztosnak kell lenni, hogy nem kerülnek kizárásra a nem internet működtetők és nem helyettesíti az orvosnál tett látogatást. Ahogy mondtam, sok előnyét látom, de tisztában kell lennünk a lehetséges veszélyekkel.
<P>
Viszont EU szinten az egészségpolitikának világos összpontosításra van szüksége. Mint árnyékelőadó ebben a jelentésben, munkám során azt észleltem, hogy túl sok különböző munkacsoport, munkafolyamat és szakértői csoport van, többet közülük, mint elnökségi kedvencet hoztak létre, vagy pedig parlamenti képviselői vagy más érdekcsoporti nyomásra.
<P>
Úgy vélem, hogy az EU rengeteget adhat az egészségügy területén, azonban a forrásokat megfelelően kell összpontosítani és a pénzért értéket kell nyújtani.
<P>
Arra szeretném ösztönözni kollégáimat, hogy szavazzák meg a 2. módosításomat, amely a jelenlegi munkafolyamatok áttekintését kéri a Bizottságtól. Azt is szeretném szorgalmazni kollégáimnál, hogy támogassák polgáraink munkahelyi veszélyekkel szembeni védelméről szóló módosításaimat. Arra szeretném kérni a Bizottságot, hogy különösen a szaporodást károsító anyagoknak való kitettséggel foglalkozó 1. és 6. módosításaimra válaszoljon.
<P>
A rákkeltő anyagokról szóló irányelv felülvizsgálásával kapcsolatos javaslatokban a szaporodást károsító anyagok kérdésének szerepelniük kell. Úgy gondolom, hogy ebben a kérdésben a Bizottság 180 fokos fordulatot tett, és hálás lennék, ha a Bizottság megmagyarázná álláspontját.
<SPEAKER ID="045" NAME="Marios Matsakis">
az ALDE képviselőcsoport nevében. - Elnök úr! Mindenki egyetért azzal, hogy az egészség az állampolgárok egyik legértékesebb kincse, mégis, amint azt mindannyian tudjuk, az Amszterdami Szerződés 152. cikke alapján az egészségügy kizárólagosan a tagállamok hatáskörébe tartozik. Ez a nyilvánvaló ellentét nemcsak az EU-jog furcsasága; a gyakorlatban is nagymértékben akadályozza az EU-n belüli optimális egészségügyi célok elérését kitűző törekvéseinket, és az ember kíváncsi, hogy miért hagyták, hogy ez a helyzet ilyen sokáig változatlan maradjon. A válasz természetesen pénzügyi. Az egészségügyi ellátás nagyon drága és olyan mértékű javítása, hogy az Unión belüli kívánatos egyenlőség elérhető legyen, néhány tagországban az egészségügyi ágazat költségeinek jelentős növekedését jelentené.
<P>
Úgyhogy idejöhetünk a Parlamentbe, és kritizálhatjuk a gazdag és a szegény tagállamok közötti szégyenletes különbségeket az életkilátásban, a gyermekhalandósági arányban és a rákos megbetegedéseknél a túlélésben, azonban többségünk a szemrehányást nem oda irányítja, ahova kellene, vagyis az EU képtelenségére, hogy a szegényebb tagjainak pénzügyi segítséget nyújtson az egészségügyi ellátás színvonala tekintetében az utoléréshez, és így ne hagyja, hogy a kormányok szembehelyezkedjenek az egészségügy kizárólag nemzeti hatáskörből történő kivételével.
<P>
Ez, érvelhetnek egyesek, az EU gyakorlatában jóváhagyott alapértékek szomorú visszatükröződése, amikor üzleti vállalkozásainkban például illetékesség tekintetében nagyobb jelentőséget adunk a belső piaci szabályoknak, mint polgáraink egészségügyi ellátásának.
<P>
Véleményem szerint eljött az ideje az Amszterdami Szerződés 152. cikke sürgős megváltoztatásának és ez csak a Tanács, a Bizottság és a Parlament közös erőfeszítéséivel érhető el.
<P>
Mint parlamenti képviselőknek, mindent meg kell tennünk a szükséges változás véghezviteléhez. Ezt szem előtt tartva az egészségügyi stratégia legfontosabb aspektusa gyakorlati szempontból természetesen a betegségmegelőzés. Mindenki tudja, hogy a dohányzás, az elhízás, az alkohol, a drogok, a magas cukorbevitel és a stresszes, egészségtelen életforma általában véve, egészségünk legnagyobb ellenségei. De eleget teszünk-e azért, hogy megszabadítsuk polgárainkat ezektől az ártalmaktól? Valójában nem.
<P>
Vegyük például a dohányzást. Hogyan állíthatjuk, hogy minden tőlünk telhetőt megteszünk, hogy megakadályozzuk, hogy dohányozzanak az emberek, amikor még mindig támogatjuk a dohánytermelést az EU-ban, még mindig engedélyezzük a vámmentes cigerettaárusítást az EU-ba irányuló vagy onnan induló repülőgépeken és hajókon, még mindig aránylag alacsony a jövedékkiadó a dohányárukra, figyelembe véve a dohányosok hatalmas egészségügyi költségeit, még mindig vannak közvetett dohányáru-hirdetések a TV-képernyőinken, és még mindig vannak olyan dohányzásra vonatkozó jogszabályaink, amelyeket nem alkalmaznak teljes körűen az EU-ban?
<P>
Nincs időm, hogy sokkal többet beszéljek a megelőzésről, de úgy gondolom, hogy a mondandóm lényege a vonatkozó egészségügyre vonatkozó hatásköri jogszabály megváltoztatásának a szükségessége.
<SPEAKER ID="047" NAME="Mieczysław Edmund Janowski">
az UEN képviselőcsoport nevében. - (PL) Elnök úr! Szeretném megköszönni az előadónak a munkáját. Teljesen jogos, hogy a Bizottság által a múlt évben készített stratégiai dokumentumot követően most ezzel a fontos kérdéssel foglalkozzunk.
<P>
Hangsúlyozni kell a megelőzés, a megfelelő táplálkozás, a levegő és ivóvíz minőség, az egészséges életmód, a betegségek korai felismerése és ennek lehető leggyorsabb kezelése fontosságát. Megállapításra került, hogy jelenleg számottevő különbségek vannak az egyes országok és a különböző társadalmi csoportok között az egészségügyi ellátáshoz való hozzáférést illetően. Ez a szociális kohézió egyértelmű hiányát jelzi. Az ilyen egyenlőtlenségek nyilvánvalóak a rákbetegségek, szív- és érrendszeri és egyéb megbetegedések túlélési arányával kapcsolatban. Aggasztóan növekszik a mentálisan sérült személyek száma. A kezelési módszerek is elmaradnak a kívánatostól. Főleg az antibiotikumok és szteroidok túladagolására gondolok.
<P>
Az egészségügyi ellátási rendszerek is aggodalomra adnak okot, mivel gyakran nem bizonyulnak megfelelőnek. Mindannyian tisztán látjuk, milyen értékes az egészségünk és tudjuk, hogy a biológiai életünk korlátozott. Ezzel kapcsolatban szeretném felhívni a Ház figyelmét arra, hogy a lengyel költő, Alexander Fredra azt tanácsolta olvasóinak, hogy ne hanyagolják el a jóllétüket, mert ha így tesznek, akkor nemcsak az egészségüket, hanem az életüket is veszélyeztetik.
<SPEAKER ID="048" NAME="Adamos Adamou" LANGUAGE="EL">
Elnök úr! Hadd fejezzem ki köszönetemet Peterle úrnak, hogy megpróbált néhány pótlólagos szakpolitikát és tevékenységet hozzátenni a Bizottság egészségügyi stratégiájához. Arra törekedett, hogy minden polgár alapvető és elidegeníthetetlen jogaként elősegítse az integrált egészségügyi rendszerhez való egyenlő hozzáférésüket.
<P>
Ezért keményen kell dolgoznunk, hogy az érintett szervezetekben politikailag tudatossá tegyük, hogy az egészségügyben a finanszírozás egyenértékű a beruházással. Ezen a ponton hadd tegyem hozzá, hogy egyetértek Matsakis úr álláspontjával. Az egészséges életmód és az optimális ellátás elősegítésével, valamint az új technológiákba és kutatásokba történő beruházásokkal a betegségmegelőzésre kell koncentrálnunk.
<P>
Az ágazatközi politikák különböző szinteken történő koordinálását kell célul kitűzni. Ennek az elöregedő népesség és a tagállamok egészségügyi rendszereit befolyásoló óriási egyenlőtlenségek kihívásainak kell megfelelnie.
<SPEAKER ID="049" NAME="Irena Belohorská" AFFILIATION="NI">
(SK) Amikor egy uniós szintű, egészségüggyel kapcsolatos közös megközelítésről beszélünk, elsődleges szempontunk az egészségügyi szolgáltatások színvonalának a konszolidálása kell legyen. Az Európai Unió célja az új és régi tagállamok között meglévő, még mindig jelentős egyenlőtlenségek felszámolása kell legyen.
<P>
Mivel a tagállamoknak különböző céljai vannak az egészségügyi politika területén, az egészségügyi szektor az Európai Unióban hosszú távú és stratégiai együttműködést igényel a konszenzus elérése érdekében. Szükséges a megelőzésbe és a közoktatási programokba történő beruházás. Egy megelőzési politikával jobb eredmények érhetők el és köztudott, hogy a betegségek majdnem fele az egészségtelen életmódhoz kötődik.
<P>
Egyetértek Peterle úr kérésével, hogy az említett okból a Bizottság fogalmazzon meg egy hosszú távú megelőzési cselekvési tervet. Ez segíthetné az uniós népesség egészségi állapotának javítását. Az egészségügyi kutatások szintén hozzájárulnak a megelőzéshez és megkönnyítik a gyógyítást. Például az Európai Unió nem fektet elég pénzt a rákkutatásba: az uniós beruházás majdnem egyötöde az USA beruházásának. Ennek a hiányosságnak a kiigazítása minden uniós polgár érdeke lenne.
<P>
A betegtudatossággal kapcsolatban jó gondolat a betegeket, az egészségügyi ellátó személyzetet és az egész egészségügyi szektort segítő információs és irányító központok létrehozatala. Ha ezek a célok teljesülnek, az Európai Unió közelebb kerül az egészségügy közös megközelítéséhez.
<SPEAKER ID="050" NAME="Bogusław Sonik" AFFILIATION="PPE-DE">
(PL) Elnök úr! A Környezetvédelmi, Közegészségügyi és Élelmiszer-biztonsági Bizottság nevében teljes szívemből támogatom Peterle úr "Együtt az egészségért: Stratégiai megközelítés az EU számára 2008-2013” című jelentését. Különösen üdvözlöm ezt a jelentést, mivel az egyik legsürgetőbb kihívással foglalkozik, amivel az Európai Unió és az egész világ szembenéz. Ki kell hangsúlyozni, hogy ez az első stratégiai program, amely egy átfogó uniós megközelítést nyújt az egészségügyi politikához. Meghatározza az ezen a területen a Közösség által elfogadott értékeket és a saját maga által rögzített célokat. Ez egy olyan uniós egészségügyi stratégiához vezet, amelyik kiáll más egészségügyi rendszerekkel szemben, és valóban példaként szolgál az utóbbinak.
<P>
Örömmel hallom, hogy pozitívan fogadták a stratégiát a tagállamokban. Azt is örömmel tapasztalom, hogy egyes országok már lépéseket tettek egy közös álláspont kialakítása és a stratégia nemzeti egészségügyi tervükbe történő belefoglalására érdekében. Szlovénia egy ilyen példa. Ilyen jellegű lépésekre már Lengyelországban is sor került.
<P>
Az egészségügyi ellátás finanszírozása az Európai Unió számos országában jelentős mértékben hozzájárul a költségvetési deficithez. Ennek a ténynek a figyelembevétele lényeges az egészségügyi stratégia átgondolásánál. Következésképpen úgy gondolom, hogy a stratégiai tervet a közegészségügy finanszírozási módszereivel együtt kell figyelembe venni a tagállamokban.
<P>
Szeretnék megemlíteni egy korábban megvitatott kérdést is. Az új információs technológiákra és ezeknek a gyerekekre és az ifjúságra gyakorolt hatására gondolok. Az internet és a számítógépes játékok szabályozatlan használata, a függőség és az ezzel kapcsolatos betegségek egyre növekvő problémát jelentenek társadalmunkra és civilizációnkra. A gyerekek és az ifjúság a legsúlyosabban érintettek. A Bizottság és az Európai Tanács jelenleg egy megfelelő együttműködési módszert alakít ki az egészségügy területén és nekünk részt kellene vennünk ennek a projektnek a megvalósításában.
<SPEAKER ID="051" NAME="Anne Ferreira" AFFILIATION="PSE">
(FR) Elnök úr, biztos úr, Előadó Úr, hölgyeim és uraim! Először is szeretnék gratulálni az előadónak az eredeti szöveget tökéletesítő munkájához.
<P>
A Bizottság által javasolt fehér könyv a világos és hasznos célkitűzések meghatározásnak első lépése az egészségügy területén, azonban sajnos nem felel meg a minőségi egészségügyi ellátás és az egyenlő hozzáférés kihívásainak. A most előterjesztett jelentés nem vette át az öngyógyítással kapcsolatos eredeti javaslatokat, ami jó dolog. Véleményem szerint az öngyógyítás hétköznapivá tétele, vagy éppen támogatása, teljes mértékben helytelen az elérni szándékozott egészségügyi ellátással kapcsolatban. Betegség esetén "Az együtt az egészségért” program nem válhat "minden ember egyedül” módszerré.
<P>
Az aktív beteg fogalmának bevezetése aggodalomra okot adó elképzelés: mivel ez nem jár világos meghatározással, különféle értelmezések lehetségesek. A betegek bátorítása, hogy a saját kezelésükért vállalják a felelősséget és a népességi csoportok arra történő ösztönzése, hogy bizonyos egészségügyi szükségleteiknek saját maguk tegyenek eleget, olyan további javaslatok, amelyek nagyon óvatosan kezelendők. Nem szabad megfeledkeznünk arról, hogy az egészségügy egy nagyon speciális terület, amely nagy szakértelmet kíván és a felmerülő témák gyakran élet és halál kérdései. Úgy tűnik, az öngyógyítást támogató javaslatok az egyéni felelősség fogalmával együtt, nem felelnek meg a megoldandó egészségügyi kihívásoknak és eltávolodnak a szolidaritás elképzeléseitől.
<P>
Van még egy kérdés, amit bírálnom kell: az egészségügyi dolgozók mobilitásának az előmozdítása. Ennek nagyon komoly következményei lehetnek az egészségügyi személyzet területi megoszlásában, és a súlyosbíthatja a bizonyos tagállamokban már eddig is nagyon bizonytalan helyzetet. Az egészségügyi dolgozók mobilitásának az előmozdítása helyett a hangsúlyt inkább a bevált egészségügyi gyakorlatok tagállamok közötti megosztására kellene helyezni. Elismerem azt is, hogy támogatni kell az internet-alapú egészségügyi erőforrásokat. Ez egy pozitív és innovatív javaslat, amely azonban csak az emberek egy kisebb hányada számára érhető el.
<P>
Természetesen támogatom a kollégáim által a munkahelyi egészséggel kapcsolatban előterjesztett módosításokat. Ez egy fontos téma, mivel a munkával kapcsolatos egészségügyi problémák egyre gyakoribbak.
<SPEAKER ID="052" NAME="Zbigniew Krzysztof Kuźmiuk" AFFILIATION="UEN">
(PL) Elnök úr! Három kérdésre szeretném felhívni a figyelmet ebben a vitában. Először is jelentős egészségi egyenlőtlenségek vannak a régi és az új tagállamok között. Ezeknek az egyenlőtlenségeknek az összeadódó hatása a várható életkilátásokkal kapcsolatos jelentős különbségekben nyilvánul meg. Ez nők esetében 9, férfiaknál 13 év is lehet. Törekednünk kell ezeknek a különbségeknek a jelentős csökkentésére.
<P>
Másodszor, jelentősen növelni kell a betegség megelőzésre fordított beruházásokat. Jelenleg a beruházások alig 3%-át fordítják erre a célra. Ugyanakkor ismert, hogy a betegségek mintegy 40%-a az egészségtelen életmódhoz kötődik és nagymértékben eredményesen megelőzhető lenne.
<P>
Harmadszor, miután a túlsúly civilizációnk egyre súlyosabb betegségévé válik, nélkülözhetetlen az egészséges életmód támogatása. Kedvező feltételeket kell teremteni a műtrágya és növényvédő szer használatától mentes egészséges ökológiai élelmiszerek előállításához. Azonban ez a típusú gazdálkodás nem túl költséghatékony. Ezért a közös agrárpolitika keretében fokozott pénzügyi támogatást igényel.
<SPEAKER ID="053" NAME="Urszula Krupa" AFFILIATION="IND/DEM">
(PL) Elnök úr! Az egészségüggyel és az egészségügyi ellátással kapcsolatban sok fontos kérdés merül fel ebben a dokumentumtervezetben. Az egyes tagállamok alkotmányai garantálják az egészségügyhöz történő általános hozzáférhetőséget. A tagállamok illetékességének a tiszteletben tartása az egészségügy területén és az egészségügyi szolgáltatások szabad választása pozitív jellemzők. Szeretném felhívni a figyelmet a polgártársaimat fenyegető veszélyre, mivel a lengyel kormány minden egészségügyi szolgáltató egységet profitorientált gazdasági társasággá kíván alakítani.
<P>
A javasolt reformok túllépik az egészségügyi rendszer egyéni megválasztásához való szabadság jogának a határait. Olyan alapvető emberi jogokat fenyegetnek, mint az élethez és az egészséghez való jogok. A fenyegetettség mértéke miatt a Bizottságnak iránymutatásokat kell hoznia annak meggátolására, hogy az állami hatóságok feladják a lengyel nép és a Lengyel Köztársaság elnöke akaratának ellenére privatizált közkórházak feletti ellenőrzést.
<SPEAKER ID="054" NAME="Avril Doyle" AFFILIATION="PPE-DE">
Elnök úr! Szeretném megköszönni az előadó pontosan kidolgozott válaszát a Bizottságnak.
<P>
Mindannyian tudatában vagyunk, hogy a tagállamok egyéni felelőssége az egészségügyi szolgáltatások és az orvosi ellátás megszervezése. Azonban ez nem jelentheti azt, hogy elhanyagolják az uniós szintű komoly egészségügyi együttműködést. Egy sor olyan egészségügyi kérdés van, mint például a járványok megelőzése, valamint a betegek és az egészségügyi szakemberek mozgása, amelyekkel kapcsolatban a tagországok nem cselekedhetnek elszigetelten és amelyekkel kapcsolatban uniós szintű fellépés szükséges. Értékes lehet egy uniós fellépés páneurópai szakértői csoportok létrehozatalára a bevált gyakorlatok megosztásához az e-egészségügy, a nanotechnológia, a ritka betegségek kezelése és a kiválósági központok területén.
<P>
Az EU a tagállamokkal együttműködve jelentős haladást vitt véghez az egészségvédelemben, például a dohányreklámozásról szóló jogszabályok területén, a vértermékekkel kapcsolatban és az Európai Betegségmegelőzési és Járványvédelmi Központ megalapításával.
<P>
Meg kell erősítenünk fellépésünket az EU-27-ek területén az egészségügyi egyenlőtlenségek csökkentése érdekében, különösen a bevált gyakorlatok megosztása és a polgárok határokon átnyúló egészségügyi ellátási jogaival kapcsolatos jobb nyilvános tájékoztatás által. Gyorsan kell jogszabályt hozni ezen a területen és nem hagyni, hogy az Európai Bíróság ítéletei legyenek a betegek egyedüli támpontjai Európa-szerte. Megfelelő jogszabályokkal kell válaszolnunk. Azon kívül átfogó egészségügyi hatásfelméréseket kell végezni és az összes érvényben lévő jogszabály értékelését végre kell hajtani annak érdekében, hogy az együttes gondolkodás platformja biztosítva legyen és a döntéshozók jobban felbecsülhessék bármely politikai javaslat emberi egészségre gyakorolt valós költségét.
<P>
Ezeket ugyanúgy kell végrehajtani, mint ahogy most a törvényhozók tájékoztatási módszereként természetesnek vett környezetvédelmi hatásfelméréseket, amelyek a legtöbb uniós szakpolitika kialakításának az előfeltételei. A jelenlegi gazdasági és pénzügyi válságban az egészség a legvégső kincsünk.
<SPEAKER ID="055" NAME="Åsa Westlund" AFFILIATION="PSE">
(SV) Elnök úr! Két dologról szeretnék beszélni. Az első, hogy hogyan foglalkozzunk a túlzott antibiotikum receptfelírásokkal, amelyeket a jelentés nagyon jól kezel.
<P>
Csak magunkra kell nézni itt az Európai Parlamentben, vagy csak magamra kell néznem. Valószínűleg nem állnék most itt, ha nem lennének hatékony antibiotikumaink. Számos alkalommal voltam beteg, ahogyan többen itt a teremben és biztos vagyok benne, hogy az antibiotikumok mentettek meg. Sajnos veszélybe kerültek gyermekeink esélyei, hogy a jövőben ilyen segítséget kaphatnak, mivel engedjük, hogy antibiotikumokat írjanak fel az orvosok, akkor is, amikor nincs erre szükség, sőt recept nélkül is árulhatók antibiotikumok.
<P>
Ellenőrzésre és ösztönzésre van szükség, hogy az orvosok ne pénzkeresés miatt találkozzanak a páciensekkel, hogy ne írjanak fel antibiotikumokat, amikor nem szükséges. Úgy gondolom, hogy az EU rendkívül fontos szerepet játszhat ebben az ilyen túlzott receptfelírások elleni sikeres küzdelem különféle módjainak az elterjesztésével.
<P>
A második kérdés, amivel foglalkozni akartam, az egészségügyben tapasztalt egyenlőtlenséggel kapcsolatos, amit már több korábbi hozzászóló felvetett. Az egészségügybeni egyenlőtlenségnek van egy másik aspektusa is. Ez nemcsak az országok közötti egyenlőtlenség ügye. Az országokon belül is egyenlőtlenség van. Az Egészségügyi Világszervezet rendkívüli bizottságot hozott létre az egészségügybeni osztálykülönbségek megvizsgálására. Ez azt a merész megállapítást tette, hogy "a társadalmi méltányosság élet-halál kérdése” és ez valami olyan, amit nyíltan meg kell vitatnunk az Unióban.
<P>
Teljességgel elfogadhatatlan, hogy ilyen nagy különbségek vannak az egyes országokon belül. Vannak jó példák, ahol az egészségügyi osztálykülönbségeken sikeresen úrrá lettek, de vannak nagyon rossz példák is. Én személy szerint nagyon aggódom amiatt, ami országom fővárosában történik. Hirtelen egy olyan rendszert vezettek be, aminek eredményeképpen az orvosok elköltöznek a szociálisan hátrányban lévő és szegény térségekből, ahol az orvosi ellátás a leginkább szükséges, olyan területekre, ahol az emberek a legegészségesebbek és gazdagabbak.
<P>
Úgy gondolom, hogy az EU-nak statisztikákat és információkat kell gyűjtenie, hogy a választók és azok is, akik döntéseket hoznak az egészségügyi ellátással kapcsolatban, világos tanácsot kaphassanak, hogy mely intézkedések vezetnek az egészségügyben nagyobb igazságtalansághoz és melyek nem.
<SPEAKER ID="056" NAME="Daciana Octavia Sârbu" AFFILIATION="PSE">
(RO) Ahhoz, hogy válaszolhassunk azokra a fő kihívásokra, amelyekkel az egészségügyi szektor szembesül az Európai Unióban, cselekvési tervekre van szükségünk, amelyeknek elő kell segíteniük a jobb egészségi állapotot, közoktatást és betegségmegelőzést, főként a táplálkozással, elhízással, alkohol- és kábítószer-fogyasztással, valamint a dohányzással kapcsolatos betegségeket illetően.
<P>
A korai felismerés és diagnózis, valamint a krónikus betegségek, különösen a rák megfelelő kezelése, biztosítani fogja az ilyen betegségek által érintett emberek életminőségének javítását. Ezért az orvosi ellátással kapcsolatos bevált gyakorlatok megosztása az Európai Unión belül hozzá fog járulni a polgárok jólétének és egészségének a növeléséhez. Úgy hiszem, hogy fontos a családokon, iskolákon és munkahelyeken belüli egészséges életmód elősegítése annak érdekében, hogy irányt mutasson egy egészséges életmodellhez és elősegítse az egészséges öregedést, mind a jelenlegi, mind pedig a jövő generáció számára.
<P>
Különösképp törődnünk kell gyermekeink érdekeivel, fejlesztenünk kell a szülési és szülői szabadsággal kapcsolatos rendelkezéseket, figyelembe véve a szülők jelenlétének a gyermek fizikai és mentális fejlődésére gyakorolt hatását. Ugyanilyen fontos a terhes nők orvosi ellátásának a fejlesztése és a dohányzás és alkoholfogyasztás következményeiről való tájékoztatásuk.
<SPEAKER ID="057" NAME="Justas Vincas Paleckis" AFFILIATION="PSE">
(LT) Szeretnék gratulálni az előadónak és rámutatni arra is, hogy a XXI. század kihívásaival történő megbirkózáshoz az egyetlen út számunkra a közegészségügy javítása. Időtlen a mondás, hogy "a világ összes gyógyszere sem helyettesítheti a testmozgást, de a testmozgás helyettesítheti a világ összes gyógyszerét”. Nemcsak egyszerűen prédikálnunk kell az egészséges életmódról és az egészséges táplálkozásról. Eljött az idő, hogy akár pénzügyi eszközökkel is, támogassuk azokat, akik nem rombolják tudatosan az egészségüket, hanem inkább különböző módokon erősítik. Az Európai Bizottság ezzel kapcsolatos ajánlásai értékesek lennének. Az új tagállamok akut problémája a szakemberhiány. Néhány helyen a friss diplomás orvosok fele más uniós tagállamban keres munkát, ahol a fizetések sokkal magasabbak. Ilyen módon az új tagállamok a gazdagabb szomszédaik egészségügyi szolgáltatásait támogatják és erősítik. Nem gondolok a polgárok szabad mozgásának semmiféle korlátozására. Azonban szükség van egy szolidaritási és kompenzációs alapra az ilyen szakember-veszteség következményeinek a csökkentésére.
<SPEAKER ID="058" NAME="Czesław Adam Siekierski" AFFILIATION="PPE-DE">
(PL) Elnök úr! Az egészséggel kapcsolatos ügyek az egyes tagállamok kompetenciájába tartoznak. Ez azonban nem jelenthet akadályt, amikor az európaiak egészségvédelmét célzó közös fellépésre kerül sor. A fő célkitűzések a fehér könyvben vannak lefektetve. Ide tartozik az egészség védelme az öregedő Európában, a polgárok védelme az egészségüket fenyegető veszélyekkel szemben és a dinamikus egészségügyi rendszerek támogatása. Ezek a célok nem érhetők el a helyi és regionális önkormányzatok valódi közreműködése nélkül.
<P>
Ezért ez utóbbiakat maradéktalanul be kell vonni ennek a stratégiának a végrehajtásába. A fehér könyv felveti az egészségügyi egyenlőtlenségek és az egyes országok és társadalmi csoportok közötti egészségi színvonal ingadozásának fontos kérdését. Az új tagállamok többségében bizonyos egészségügyi szolgáltatások alacsony szintűek. Ezt a különbséget át kell hidalni. Ezért erősíteni szükséges az egyenlőtlenség megszüntetését célzó fellépést és elsődleges célkitűzéssé kell ezt tenni.
<P>
A fehér könyvben meghatározott másik feladat az egészségismereti, elsősorban a táplálkozással kapcsolatos programok fontosságának a hangsúlyozása és javítása. Az egészséges táplálkozás és életmód sok krónikus betegséget megelőzhet. Ez az, amiért az olyan oktató programok, hogy hogyan ügyeljen az ember az étrendjére és végezzen igen fiatal életkortól testedzést, olyan nagyon fontosak.
<SPEAKER ID="059" NAME="Charlie McCreevy">
a Bizottság tagja. - Elnök úr! Köszönöm a tisztelt képviselők közreműködését és foglalkoznék néhány általuk felvetett kérdéssel.
<P>
Oviir asszony és Grossetête asszony azt mondta, hogy a fehér könyv túl általános. Azonban a fehér könyv célja általános alapelvek és célok felállítása a Közösség egészségügyi tevékenységének az irányításához az elkövetkezendő években. Nagyon nehéz lenne mérhető célpontokat meghatározni ilyen széles és általános célokra és témák ilyen széles körére.
<P>
A Bizottság teljes mértékben egyetért azzal, hogy a mérhető célpontok jó eszközök a változtatáshoz és az eredmények eléréséhez. Viszont úgy érezzük, hogy jobb az ilyen, az egyes szakpolitikai javaslatokon belüli célpontokat, a stratégia keretein belül figyelembe venni.
<P>
Több hozzászóló utalt az egészségügyi egyenlőtlenségekre, például Janowski úr, Adamou úr, Belohorská asszony, Doyle asszony, Kuźmiuk úr és Westlund asszony. Teljes mértékben egyetértünk a felvetett aggodalmakkal és az egészségügyi különbségek áthidalásának a szükségességével. A jövő évben a Bizottság közleményt fog előterjeszteni, azonban addig is segíteni fogunk strukturális alapok egészségügynek történő folyósításában.
<P>
Willmott asszony egy sor kérdést tett fel. Megállapította, hogy az egészségügyben túl sok munkafolyamat van. Azonban ez az oka, hogy a 2007-ben elfogadott uniós egészségügyi stratégia célja miért minden, az egészségügyre kihatással levő szakpolitika egy koherens keretrendszerbe való összefogása. A Bizottság megvizsgálja az egészségügyi ágazat különböző szervezeteit a szervezetek közötti szinergiák elérése érdekében és annak biztosítására, hogy a munka eredményesen és hatékonyan, párhuzamosságok nélkül folyjon.
<P>
Willmott asszony a karcinogén irányelvről is érdeklődött. A Bizottság konzultált a szociális partnerekkel az ezzel a területtel kapcsolatos 2004-es irányelv lehetséges felülvizsgálatáról és most rendelt egy 2010 elejére befejezendő tanulmányt ennek az irányelvnek a módosítási feltételeiről. Ennek a tanulmánynak az eredményei lehetővé teszik, hogy a Bizottság döntsön az előrehaladás megfelelő módjáról. A munkahelyi egészséggel és biztonsággal foglalkozó jogszabályok, különösen az 1998-as vegyi anyagokról szóló irányelv, már védelmet nyújt a munkahelyeken mindenfajta vegyi anyag ellen, ideértve a szaporodást károsítókat is.
<P>
Westlund asszony felvetette az antibiotikumokkal szembeni rezisztencia kérdését. A Bizottság szorosan együttműködik az Európai Betegségmegelőzési és Ellenőrzési Központtal (EBEK). Az EBEK 2008-as munkaterve az elsőbbségi intézkedések között tartalmazza az antimikrobális rezisztencia kérdését. Ezen kívül évente uniós antibiotikum-nap szervezését tervezi. Ennek az eseménynek a célja a közfelfogás és minden antimikrobális rezisztenciával kapcsolatos kérdés ismeretének az erősítése. Az első ilyen nap 2008. november 18-án lesz. Szorosan együttműködünk az Európai Betegségmegelőzési és Ellenőrzési Központtal a 2002-es tanácsi ajánlás tagállamok általi alkalmazásáról szóló második jelentés előkészítésében.
<P>
Végül, szeretnék köszönetet mondani az előadónak, Peterle úrnak és valamennyi képviselőnek az általunk kidolgozott egészségügyi stratégia támogatásáért.
<SPEAKER ID="060" NAME="Alojz Peterle">
előadó. - (SL) Biztos úr! Hölgyeim és uraim! Szeretném kifejezni őszinte köszönetemet ezért a gazdag és komplex vitáért. Örömömre szolgál, hogy majdnem mindegyik felszólalás tartalmazta a három kulcsszót: az első az "együtt”, a második az "egyenlőtlenség”, és a harmadik a "megelőzés”. Az "együtt” tagállami és uniós szinten is, ideértve a régiós és helyi önkormányzatokat, nagyobb együttműködést és több komplementaritást jelent. Egyetértek azokkal, akik azt mondják, hogy a tagállami kompetencia nem jelenthet kifogást, hogy ne lehessen együtt végrehajtani, amit az egyes országok nem képesek, és egyre több ilyen kihívás van.
<P>
Az a tény, hogy olyan sok jelzést kaptunk egyenlőtlenségekről, azt jelenti, hogy hiányzik a tudásmegosztás. Ha a rák túlélési aránya az egyik helyen 10%-kal alacsonyabb, mint máshol, az azt jelenti, hogy az információ és az ismeretek nem jutottak el arra a helyre, annak ellenére, hogy ezek mások számára, beleértve a szomszédos országokat, elérhetőek. Ezen a területen a már meglévő ismeretek alapján valamilyen dinamikát kell elérnünk. Az alapvető üzenet és tanács az kell legyen, hogy fel kell használni a rendelkezésre álló ismereteket és a bevált gyakorlatok meg kell osztani. Ami a dinamikát illeti, szeretném hozzátenni, hogy a betegségek gyorsan terjednek, ezért szükség van politikai dinamikára és politikai innovációra is. Ami a fehér könyvet illeti, azt mondanám, hogy ez egy nagyon jó keret céljaink megvalósításához. Nem az a célja, hogy a más dokumentumokban és állásfoglalásokban feladatként azonosított speciális kérdésekkel foglalkozzon. Keretül kell szolgáljon, és ahogy valaki említette, most először van értékekre, indikátorokra, stratégiákra és intézkedésekre vonatkozó átfogó keretrendszerünk. Ez az az alap, amin továbbhaladhatunk.
<P>
Végezetül, szeretném hozzátenni, hogy gondjaim vannak a szocialista képviselőcsoport által javasolt módosításokkal. Hat módosítást javasoltak, amelyeket elvetett a Környezetvédelmi, Közegészségügyi és Élelmiszerbiztonsági Bizottság (ENVI). Nehéznek tartom megmásítani az ENVI eltérő nézetét kifejező érvelését. Nem támogathatom most ezeket a módosításokat, mivel ez egy plenáris ülés és ezzel a témával már foglalkoztak más állásfoglalások. Ha ezek a módosítások jóváhagyásra kerülnének, akkor egy kiegyensúlyozatlan képet kapnánk, mivel a lakosság más csoportjai nem kapnak ilyen figyelmet. Itt nemcsak a munkavállalókról, hanem a nyugdíjasokról és az iskolásokról is szó van. Természetesen ragaszkodom az ENVI ülésén elmondott érveimhez.
<SPEAKER ID="061" NAME="Elnök">
A vitát berekesztem.
<P>
A szavazásra ma 11-kor kerül sor.
<P>
Írásbeli nyilatkozatok (142. cikk)
<SPEAKER ID="062" NAME="Iles Braghetto  " AFFILIATION="PPE-DE">
írásban. - (IT) Az egészség egy olyan dolog, aminek költsége van, de nincs ára. Az egészségügybe való beruházás lehet a leghatékonyabb és legeredményesebb beruházás az emberek szükségleteinek megfelelően kialakított társadalomban. Ez a beruházás közös felelősség az egyének részéről, akiknek felelősen viselkedve egészséges életmódot kell folytatniuk, az egészségügyi személyzet részéről, akiknek ragaszkodniuk kell szakmai etikai szabályzatukhoz, és a nemzeti kormányok és regionális közigazgatási szervek részéről, amelyeknek különös figyelmet kell szentelniük az egészségügyi rendszer fenntarthatóságának.
<P>
Továbbá alapos figyelmet kell szentelni az új követelményeket kielégítően ellátó integrált szociális és egészségügyi rendszer szükségességére. Az egyenlőtlenségeken való felülkerekedés, a magasabb egészségügyi igényekkel történő megbirkózás, lépéstartás a járványügyi változásokkal és a tagállamok és régiók közötti aktívabb együttműködés biztosítása: mindezeket a követelményeket Peterle úr jelentése megfelelően tárgyalja, akinek szeretném megköszönni kitűnő munkáját.
<SPEAKER ID="063" NAME="Corina Creţu  " AFFILIATION="PSE">
írásban. - (RO) Bíztató látni, hogy az Európai Parlament elfogadta az Európai Bizottság "Együtt az egészségért: Stratégiai megközelítés az EU számára 2008-2013” című fehér könyvről szóló határozatot. Az egészségügyi stratégiával kapcsolatos intézkedések között felfedeztem egy gyenge pontot a jelentésben: a fokozott hatékonyság biztosítását célzó mérhető célok hiányát.
<P>
Egy olyan ország képviselőjeként, ahol az orvosi ellátás nagyon gyenge minőségű, ami tükröződik a lakosság aggasztó egészségi állapotában, szeretném hangsúlyozni a szavak gyakorlatba ültetésének a fontosságát, valamint annak szükségességét, hogy európai uniós szinten nagyobb szolidaritás legyen annak érdekében, hogy minden polgár megfelelő orvosi ellátásban részesülhessen.
<P>
Romániáról számos szomorú történet mondható el az egészségüggyel kapcsolatban. Ez a legtöbb tébécés beteggel rendelkező uniós ország és ez foglalja el az utolsó előtti helyet a diabéteszes kezelés minőségével kapcsolatban, pedig a diabétesz az a betegség, amelyre a legtöbben hajlamosak. Minden tíz románból egynek máj-rendellenessége van. A román gyerekek negyedének van egészségügyi problémája. A daganatos megbetegedésekkel kapcsolatos halálozás aggasztóan megnőtt az EU más területeihez viszonyítva. A szív- és érrendszeri megbetegedések halálozási aránya az össz halálozások 61%-át teszi ki, míg ez az EU-ban 37%. Románia vezet Európában a recept felírások, kórházi kezelések és sebészeti beavatkozások tekintetében, de itt a legrövidebbek az életkilátások is az EU-ban.
<SPEAKER ID="064" NAME="Gyula Hegyi  " AFFILIATION="PSE">
írásban. - (HU) Az allergia napjaink népbetegsége, amely jellegzetesen a második világháború után terjedt el Európában. Ma a gyermekek harmada allergiás, s ha nem teszünk semmit ellene, akkor idővel az európai lakosság fele szenved majd ettől a betegségtől. Az allergiás megbetegedésért felelősek a vegyszerezett élelmiszerek, a szennyezett környezet, az allergiás tüneteket pedig kiválthatják vegyszerek, természetes és mesterséges élelmiszeradalékok, fűszerek, pollenek és más természetes anyagok, mint az állatok szőre is. Magyarországon a parlagfű jelenti a legnagyobb problémát.
<P>
Sajnos, az Európai Uniónak jelenleg nincs allergia-stratégiája, amint ezt kérdésemre a Bizottság is megerősítette. Az allergiás betegek civil szervezetei, sok millió érintett európai polgár joggal várja el, hogy európai szinten is lépjünk fel az allergia ellen. Tegyünk valamit a megelőzésért, a kiváltó okok megszüntetéséért és a betegek tünetmentességének biztosításáért! Az allergia elleni aktív fellépés azt is bizonyíthatná, hogy ez az Unió állampolgárai egészségével, mindennapi gondjaival is foglalkozik.
<SPEAKER ID="065" NAME="Tunne Kelam  " AFFILIATION="PPE-DE">
írásban. - Szeretném felhívni a figyelmet arra az aggasztó tendenciára, hogy egyre több fiatal szenved Európában mentális egészségügyi problémáktól. Sok fiatal szenved Európában stressztől; növekednek a szerfüggőségi mutatók, főként az alkoholé és a drogé. Ezek külön-külön vagy együtt komoly mentális zavarokhoz vezethetnek.
<P>
A közelmúlt finnországi tragédiái azt jelzik, hogy a tagállamoknak még nagyobb figyelmet kell szentelniük a fiataloknak a rossz, főként mentális, egészségi állapot megelőzésre tett intézkedésekkel.
<P>
A mentális problémák és betegségek gyökereinek kezelésében elengedhetetlen egy holisztikus és proaktív megközelítési mód. A biztonságos mindennapi környezet (a családon belüli erőszak és szerfüggés megelőzése), a stressz okozó tényezők csökkentése az iskolában és otthon, a megelőzés és tudatosság növelés fő prioritás kell legyen. Egyetlen iskola sem helyettesítheti a szerető családot, ahol a szülők érzik felelősségüket a szociális és etikai értékek alapismeretei gyermekeiknek történő megtanításával kapcsolatban.
<P>
Fontos a társadalom minden szereplőjének a bevonása a kitűzött célok eléréséhez. A különböző önkéntes és ifjúsági szervezetek különösen fontosak a szabadidős tevékenységek és a mentális egészségügyi kérdésekkel kapcsolatos nem formális oktatás és tudatosság növelés területén a biztonságos mindennapi környezetről történő gondoskodásban.
<P>
Ezért egy holisztikus és proaktív megközelítési módra szólítok fel, amely biztosítja a jobb mentális egészséget és ezáltal a jobb jövőt a fiatalok számára.
<SPEAKER ID="066" NAME="Rareş-Lucian Niculescu  " AFFILIATION="PPE-DE">
írásban. - (RO) Üdvözlöm, ahogy a Peterle jelentés megközelíti és hangsúlyozza az aktív intézkedések szükségességét az egészségügyi szakemberek felvételében és megtartásában.
<P>
Az Egészségügyi Világszervezet szerint egy ország orvosai 2%-ának a migrációja vészhelyzetet kell jelentsen a hatóságok számára. Romániában a román orvosok 4%-a kérvényezte, hogy elmehessen külföldre dolgozni, és 2007-ben is hasonló százalékos arányt regisztráltak. Így nemcsak átléptük a vészhelyzet kategóriának tekintett küszöböt, hanem elértük ennek a százalékos aránynak a kétszeresét. Az év elejétől 2008. szeptember 1-ig 957 személy kért a Román Orvosok Kollégiumától (CMR) erkölcsi bizonyítványt, ami a külföldi munkavégzéshez szükséges.
<P>
Nyilvánvaló, hogy egy egészségügyi rendszer nem tud orvosok nélkül működni. Úgy gondolom, hogy ez nemcsak Románia, hanem egész Európa számára aggasztó jelenség és az európai betegeket kezelni tudó képzett egyének hiányával főképpen a tagállamoknak és az Uniónak kell foglakoznia.
<SPEAKER ID="067" NAME="Péter Olajos  " AFFILIATION="PPE-DE">
írásban. - (HU) Mindenekelőtt szeretném elmondani, hogy örömömre szolgál, hogy az elmúlt időszakban egyre több, az egészség fontosságáról szóló jelentés, stratégia készül.
<P>
Ennek jómagam is, mint a 2009-es költségvetés véleményadója a Környezetvédelmi és Közegészségügyi Bizottság (ENVI) részéről próbáltam hangot adni. Kezdeményezésiem mind az ENVI, mind a Költségvetési Bizottságban kedvező fogadtatásra találtak.
<P>
Mint arra Peterle képviselőtársam is felhívja a figyelmet, szoros összefüggés van az új egészségügyi veszélyek és az éghajlatváltozás között. A Költségvetési Bizottság október 7-én elfogadta, az általam benyújtott, "Az egészségre, a környezetre, a közlekedésre és az éghajlatváltozásra vonatkozó átfogó kutatás - a bel- és kültéri levegő minőségének javítása" című kísérleti projektet. Ez, a 4 millió euro értékű kezdeményezés a magyar székhelyű Regional Environmental Center for Central and Eastern Europe irányításával 9 országban valósulna meg (Ausztria, Bosznia és Hercegovina, Finnország, Magyarország, Olaszország, Hollandia, Norvégia, Szerbia, Szlovákia). A projekt egyszerre vizsgálja az egészségügy, a környezetvédelem, a közlekedés és az éghajlatváltozás kapcsolatát és hatásait az iskolákban.
<P>
Az ECDC megerősítését illetően szintén támogatom a jelentéstevőt. Ahhoz, hogy az Ügynökség felelősségteljesen tudja ellátni megnövekedett feladatait, javasoltam az Európai Bizottság által beállított tartalékkeret felszabadítását. Ezt az ENVI bizottság egyhangúlag elfogadta és remélhetőleg az október végi plenáris ülésen a Parlament egésze is így dönt majd.
<SPEAKER ID="068" NAME="Bogusław Rogalski  " AFFILIATION="UEN">
írásban. - Az egészség az egyik legnagyobb áldás az ember életében. Sajnos az olyan aggasztó tendenciák, mint a daganatos, valamint a szív- és érrendszeri megbetegedések, a túlsúly és a diabétesz esetek növekvő száma, figyelmeztet bennünket, hogy az egészség ma mennyire veszélyeztetett. Szembekerülünk az éghajlatváltozás, a globalizáció, az idősödő népesség, valamint a járványok és a biológiai terrorizmus általi fenyegetettség kihívásaival.
<P>
A gyógyszerek árának jelentős növekedése az elmúlt években aggodalomra ad okot. Ez azt jelenti, hogy sok uniós polgár egyszerűen nem tudja megfizetni a gyógyszereket. Emellett bizonyos uniós tagállamok egészségügyi rendszerében radikális reformokra van szükség a hatalmas egyenlőtlenségek kiküszöbölésére. Például az életkilátások esetében a nőknél 9 év, a férfiaknál pedig 13 év a különbség.
<P>
Az ember legkorábbi gyerekkorát érintő egészségügyi ellátásba való beruházás elsődleges prioritású ügy kell legyen. Fontos, azonban, hogy ne alakulhasson ki olyan helyzet, amikor a fogyatékossággal élő vagy krónikus betegségtől szenvedő gyermekek születésének a megakadályozása általánosan elfogadható. Helyette elő kell segíteni a beteg gyermekek szüleinek a segélyezését.
<P>
Ezen kívül szeretném hangsúlyozni a tagállamok kompetenciája tiszteletbetartásának szükségességét az egészségügyi ellátás és a szabad egészségügyi szolgáltatás választása területén.
<P>
Egyértelmű az egészség gazdasági fontossága is. Az egészségügybe történő beruházást ezért nem lehet egyszerűen csak költségnek tekinteni, hanem a beruházás egy olyan fontos elemének, amely javítja a humántőke minőségét és kulcsfontosságú társadalmi és politikai ügy.
<SPEAKER ID="069" NAME="Richard Seeber  " AFFILIATION="PPE-DE">
írásban. - (DE) Az egészség védelmében szembe kell néznünk az azonosított kihívásokkal. Az egészségügyi színvonal fenntartása és javítása elsősorban tagállami felelősség. Azonban sok olyan terület van, elsősorban a nemzeti határokon átnyúló problémákkal kapcsolatban, ahol feladatunk, amennyire lehet, támogatni a tagállamokat, ha ők nem képesek hatékony fellépésre.
<P>
A fő problémát, amivel szembesülünk, egyrészt a tagállamok közötti, másrészt az egyes tagállamokon belüli komoly egyenlőtlenségek jelentik. Az életkilátás a régi tagállamokban átlagosan 10 évvel magasabb, mint az új tagállamokban. Feladatunk a már bizonyítottan kipróbált és bevált eljárások terjesztése a tagállamokban. A cél a polgárok megfelelő tudatosság erősítésére irányuló intézkedésekkel az előírások kialakítása és összehangolása.
<P>
Az egészség mindannyiunk alapvető kincse és kulcsfontosságú gazdasági tényező is. Ezért még többet kell tennünk például a daganatos megbetegedések előfordulása drámai növekedésének a megfékezésére. Ennek elérése érdekében fontos az egészségügynek a szakpolitikák főáramlatában tartása és az új technológiák és innovációk fejlesztésének az elősegítése.
<SPEAKER ID="070" NAME="Kathy Sinnott  " AFFILIATION="IND/DEM">
írásban. - Szeretném megragadni a lehetőséget, hogy külön üdvözöljem az egészségügyi stratégia bizonyos rendelkezéseit, nevezetesen a gyerekeket Európa-szerte egyre inkább érintő autista spektrum rendellenességek felvételét, és szeretném megemlíteni az ezen a területen a Bizottság segítségével már folyamatban levő kitűnő kutatást.
<P>
Nagyobb hangsúlyt javasolok a ritka betegségekkel, az Alzheimer-kórral, a pszichikai betegségekkel és a férfiak egészségi állapotával foglalkozó kutatásokkal kapcsolatban, valamint további összpontosítást az olyan ismert betegségekre, mint a szív- és érrendszeri betegségek, a diabétesz és a rák.
<P>
Örömmel látom, hogy a gondozók is említésre kerültek, mivel nem szabad elfelejteni, hogy az egészségügyi állapotok nemcsak a szenvedőket érintik, hanem az őket szeretőket és a velük törődőket is, és remélem, hogy a megemlítés gyakorlati támogatással is jár ezeknek a 'frontvonalban' dolgozó emberek számára.
<P>
Üdvözlöm a megelőzésre történő építő összpontosítást, különösen az alkohol- és drogfogyasztás terhesség alatti elkerülésében.
<SPEAKER ID="071" NAME="Marian Zlotea  " AFFILIATION="PPE-DE">
írásban. - (RO) Az egészség az egyik legfontosabb érték az ember életében. A rákban, szív- és érrendszeri megbetegedésekben, diabéteszben és túlsúlyban szenvedők számának a gyógyításukban történt előrehaladás ellenére való aggasztó növekedése, olyan fontos kérdés, amivel foglalkozni kell. A túlsúllyal és az alultápláltsággal kapcsolatos problémák, a nem megfelelő étrend és a HIV/AIDS olyan kihívások, amelyek az Európai Unió egészségét veszélyeztetik.
<P>
A rákos betegek túlélési arányának az új és a régi tagállamok közötti különbségei olyan nagyok, hogy egy "egészségügyi ágazatbeli vasfüggönyről” beszélhetünk. Az Európai Uniónak együttesen kell fellépnie a tagállamok közötti egyenlőtlenségek csökkentése érdekében, különösképpen a különböző területeken való bevált gyakorlatok megosztásával, a jobb egészségügyi ellátást szolgáló közoktatás javításával, az egészségügyi rendszerrel kapcsolatos innovációk támogatásával, és javaslatokat kell tennie az uniós intézmények közötti strukturált együttműködés mechanizmusának megerősítésére.
<P>
Meg kell határoznunk az alapvető egészségügyi értékeket, egy uniós egészségügyi mutatórendszert és az egészségügyi rendszerben meglévő egyenlőtlenségek csökkentését szolgáló módszereket. Beruházások kellenek az egészségügyben, valamennyi korosztály egészségének elősegítését célzó módszereket kell elfogadni, és a dohányzás, alkoholfogyasztás és más egészséget károsító tényezővel kapcsolatban intézkedéseket kell elfogadni.
<P>
(Az ülést 10. 35-kor megszakítják, majd 11.00-kor folytatják.)

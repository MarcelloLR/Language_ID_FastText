<CHAPTER ID="007-20">
20. A hulladékokról szóló keretirányelv felülvizsgálata (
<P>
- A szavazás előtt:
<SPEAKER ID="124" NAME="Godfrey Bloom" AFFILIATION="IND/DEM">
Elnök úr, a 9. cikk ügyében kértem szót, konkrétan az I. melléklet 1. cikkével kapcsolatban. Próbáltam szólásra jelentkezni a tegnap esti vitában, de attól tartok, hiába. A Házban csak három vagy négy ember volt. Az előadó, Jackson asszony pénzt kapott egy újrafeldolgozó vagy hulladékártalmatlanító vállalattól, amiről nem nyilatkozott, amíg a bizottság aktív előadója volt. Ezt elég gyanúsnak találom, még e Ház mércéi szerint is, ezért nem hiszem, hogy ő lett volna a megfelelő személy e jelentés előadójának tisztjére.
<SPEAKER ID="125" NAME="Elnök">
Bloom úr, nem tudok nyilatkozni az ön által említett körülményekről. Amikor azonban ilyesmit mond, nagyon súlyos kérdést érint, és tisztában kell lennie az észrevételének fontosságával.
<SPEAKER ID="126" NAME="Caroline Jackson">
előadó. - Elnök úr, erről tegnap este részletes nyilatkozatot tettem. Bloom úr talán nem hallhatta, mivel kollégája, Batten úr igyekezett magára vonni a Ház figyelmét a népszavazás kérdésével, és a beszédem elején folyamatosan beszélt.
<P>
Az említett kérdésben részletes nyilatkozatot tettem. A részletes nyilatkozat megtalálható a képviselők érdekeltségeiről szóló nyilvántartásban. Hivatkoztam erre a Környezetvédelmi Bizottságban folytatott viták során. A Shanks nyrt. vállalat környezetvédelmi tanácsadó testületének tagja vagyok az Egyesült Királyságban, és az elmúlt három évben tagja is voltam. A környezetvédelmi tanácsadó testület tagjai között megtalálható a Zöld Szövetség egyik képviselője és az EU tudományos tanácsadó bizottságai egyikének elnöke is. A környezetvédelmi tanácsadó testület kizárólag a környezetvédelmi ellenőrzések teljesítésével foglalkozik a vállalat telephelyein, az EU jogszabályok szerint. Ezt egyáltalán nem titkolom, soha nem is titkoltam.
<P>
Úgy vélem, hogy a testületben szerzett tapasztalatok segítségével sikerült olyan ésszerű jelentést összeállítanom, amely a hulladékkezelésnek egyik fajtáját sem részesíti előnyben a többihez képest. Remélem, kollégáim is támogatni fognak, amikor azt mondom, hogy ezt mindig nyíltan vállaltam, és törekedtem egy kiegyensúlyozott, a Parlamentben előforduló szempontok mindegyikét számba vevő jelentés összeállítására.
<P>
(Hangos taps)
<SPEAKER ID="127" NAME="Elnök">
Jackson asszony, sok éve ismerem Önt személyesen, és semmilyen kétségem nincs a személyes integritását illetően. Ráadásul a nyilatkozatának szövege megtekinthető, mivel megfelelően be lett jegyezve a képviselők pénzügyi érdekeltségeiről szóló nyilvántartásba.
<SPEAKER ID="128" NAME="Monica Frassoni" AFFILIATION="Verts/ALE">
(IT) Elnök úr, hölgyeim és uraim, semmilyen módon nem kívánom kommentálni a Jackson asszony által az imént elmondottakat. Úgy vélem azonban - és a Zöldek/az Európai Szabad Szövetség képviselőcsoportja is mindig erre szólított fel -, hogy jobban kellene szabályoznunk az összeférhetetlenség kérdését, tekintve, hogy ennek a Parlamentnek mint társjogalkotónak a jövőben, de már ma is egyre inkább átláthatónak és korrektnek kell lennie: azaz nemcsak átláthatónak, de korrektnek is, így például a képviselői összeférhetetlenség kérdésében.
<P>
- A szavazás után:
<SPEAKER ID="130" NAME="Daniel Hannan" AFFILIATION="NI">
Elnök úr, nem tetszik, hogyan zajlik e szavazások némelyike. A francia, holland és ír népszavazásra adott reagálásaink fényében nem javasolhatnám, hogy egyszerűen hagyjuk figyelmen kívül a szavazásokat, és folytassuk, ahogy nekünk tetszik?
<SPEAKER ID="131" NAME="Elnök">
Hannan úr, amikor felszólal, annak összhangban kell lennie az eljárási szabályzatunkkal. Az így módosított álláspontot elfogadottnak nyilvánítom.
<SPEAKER ID="132" NAME="John Bowis" AFFILIATION="PPE-DE">
Elnök úr, sajnálom, hogy a vége felé félbe kell szakítanom a szavazást, de azt hiszem, hiba történt. A szavazás folyamán ellenőrzést végeztünk, és azt hiszem, minden képviselőcsoport egyetért abban, hogy a 27. módosítást tévesen jelentették be elfogadottként. A 27. módosítást biztosan nem fogadtuk el. Hálás lennék, ha vissza tudna térni ehhez, és gondoskodna az elutasításáról. Arról van szó, hogy akkor nem lépett tovább a következő módosításra.
<SPEAKER ID="133" NAME="Elnök">
A 27. módosítást elfogadtuk; a 92. módosítást ezért érvénytelenítettük. Még egyszer ellenőrizni fogjuk, de itt így határoztunk. Mindazonáltal szavazhatunk még egyszer a 27. módosításról, erre van lehetőség.
<SPEAKER ID="134" NAME="Daniel Cohn-Bendit" AFFILIATION="Verts/ALE">
(DE) Elnök úr, csak azt szeretném mondani, hogy esetleg ellenőrizhetjük, hogy megismételhet-e egy már megtörtént szavazást azt követően, hogy bejelentette az eredményt. Nekünk úgy tűnik, hogy a Parlament eljárási szabályzata alapján erre nincs mód.
<SPEAKER ID="135" NAME="Elnök">
Cohn-Bendit úr, mindenki követhet el hibát, és ha túl gyorsan továbbléptem, vagy helytelen dolgot állítottam, vállalom érte a felelősséget. Természetesen sajnálom, de ne csináljunk nagy ügyet belőle. Meg fogjuk vizsgálni.
<SPEAKER ID="136" NAME="Hannes Swoboda" AFFILIATION="PSE">
(DE) Elnök úr, ha jól értjük, egy már lezajlott szavazás elektronikus ellenőrzéséről van szó. Ilyen értelemben a szándék világos volt.
<SPEAKER ID="137" NAME="Paul Marie Coûteaux" AFFILIATION="IND/DEM">
(FR) Elnök úr, úgy vélem, túl gyorsan halad. Ugyanúgy, ahogy más napokon is, a Jackson-jelentés módosításakor is csak azt mondta, hogy: "mellette”, "tartózkodik” és "elfogadva”. Más szóval, kizárta az ellenszavazat lehetőségét. Elnök úr, tudom, mennyire kedveli Jackson asszonyt, és hogy az itt folyó dolgoknak nem sok közül van a demokráciához, de akárhogy is, kérem, tartsa tiszteletben a vonatkozó normákat!
<P>
(Taps)
<SPEAKER ID="138" NAME="Elnök">
Coûteaux úr, mindenki követhet el hibát, még az Ön képviselőcsoportjában is. Ha elfogadja, hogy ez még Önökre is igaz, akkor egy szinten vagyunk. A jövőben igyekszem lassabban intézkedni, hogy jól lássák, mikor nem győznek. Rendben van így?
<SPEAKER ID="139" NAME="Bernard Lehideux" AFFILIATION="ALDE">
(FR) Elnök úr, elnézését kérem, de kétségkívül valamilyen titkos csoportnak estem áldozatul. A szavazógépem csak igennel hagy szavazni, nemmel nem. Ez legalábbis gyanús.
<P>
(Taps)
<SPEAKER ID="140" NAME="Elnök">
Köszönöm szépen, Lehideux úr. Örülök, hogy ezért nem engem tart felelősnek.
<SPEAKER ID="141" NAME="Guido Sacconi" AFFILIATION="PSE">
(IT) Elnök úr, hölgyeim és uraim, csak azt akartam mondani, hogy azzal, hogy esélyt adtak arra, hogy újból szavazzunk a 27. módosításról, lehetővé tették egy igazságtalanság helyesbítését, mivel ily módon szavazhattunk a 92. módosításra, amely hatályát vesztette volna, ha a 27. módosítást tényleg elfogadják. Ezért nekem úgy tűnik, hogy rendkívül bölcs és demokratikus döntés született.

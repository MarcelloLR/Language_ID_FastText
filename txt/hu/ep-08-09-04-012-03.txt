<CHAPTER ID="012-03">
3. Albínók meggyilkolása Tanzániában
<SPEAKER ID="233" NAME="Elnök">
A következő pont hat állásfoglalásra irányuló indítványról szóló vita a tanzániai albínók meggyilkolásával kapcsolatban.
<SPEAKER ID="234" NAME="Ryszard Czarnecki">
szerző. - (PL) Elnök úr, a 21. században az embereket egyszerűen csak azért ölik meg, mert albínók. Ez történik Tanzániában, abban az országban, ahol a lakosság több mint egyharmada a szegénységi küszöb alatt él. A közelmúltban 173 személyt tartóztattak le albínók megölésének vagy megsebesítésének gyanújával. Ez jelzi a probléma mértékét. Az utóbbi hat hónapban huszonöt embert öltek meg vagy sebesítettek meg azért, mert albínók voltak.
<P>
Jókora számban élnek albínók a világon. Valójában egymillió emberből 50 albínó. Csak Tanzániában bánnak velük ilyen kegyetlenül. Abban az országban az albínók vérével és testrészeivel kereskednek. Ezért az animista boszorkánydoktorok és az általuk felbérelt bandák a felelősek. Meg kell jegyeznünk, hogy a rendőrség is hibáztatható, mivel úgy tesznek, mintha észre se vennék a cselekedetet.
<P>
Befejezésül szeretném kiemelni, hogy csak akkor fogjuk tudni azt gondolni, hogy a mostani tiltakozásunk hatásos volt, ha az orvosi ellátás, az oktatás és a társadalomba való integrálódás lehetősége az albínók számára is megadatik Tanzániában.
<SPEAKER ID="235" NAME="Laima Liucija Andrikienė" LANGUAGE="LT">
Ma egy kisebbség ellen irányuló megkülönböztetés esetét vitatjuk meg. A szóban forgó kisebbség albínók, akiket meggyilkoltak és megcsonkítottak Tanzániában, kisgyermekeket is beleértve. Ez komoly probléma Afrika Szaharától délre fekvő területein. Szeretném emlékeztetni Önöket, hogy az albinizmus 20 000 emberből egyet érint világszerte. Ahogy azt az előző beszédben megemlítették, a tanzániai boszorkánydoktorok eladják az albínók levágott testrészeit és vérét a bányászoknak és halászoknak, akik naivan azt hiszik, hogy szerencsét, egészséget és gazdagságot hoz. Az álláspontunk nagyon világos - az albínók meggyilkolása és megkülönböztetése teljes mértékben elfogadhatatlan és tűrhetetlen. A tanzániai kormánynak következetes intézkedéseket kell hoznia, hogy véget vessen ennek a rettenetes helyzetnek. Tanzánia kormánya és elnöke már elkezdett intézkedéseket bevezetni, amit mi nagyra becsülünk, de ez nem elég. Az a bírósági ügy, amelyben albínók meggyilkolásával gyanúsított 173 embert hallgatnak ki, olyan lakmuszpróba lesz, amely felfedi a Tanzániában hatalmon levők beállítottságát, és a bűnösöket meg kell büntetni. Azonban a probléma megoldásának legjobb módja a jobb oktatáson és megfelelő közegészségügyön keresztül vezetne, amely az ország minden polgára számára elérhető, beleértve az albínókat is. A nemzetközi közösségnek és az Európai Uniónak is segítséget kellene nyújtania abban, hogy legyőzzék ezeket a problémákat. A legtöbb albínó bőrrákban hal meg 30 éves kora előtt.
<SPEAKER ID="236" NAME="Marios Matsakis">
szerző. - Elnök úr, az albinizmus genetikai hibájával született emberek, eltekintve a komoly közegészségügyi problémáktól, nemzetközileg a megkülönböztetés különböző fokait szenvedik el.
<P>
De a közelmúltban Afrika a Szaharától délre fekvő területein, és különösen Tanzániában az albínók még a csonkítás példátlanul barbár támadásait is elszenvedik, testrészeiket boszorkánydoktorok használják fel olyan italok előállításához való összetevőként, amelyek az ígéretek szerint gazdagságot hoznak. Ilyen tényállás, eltekintve a nyilvánvaló bűnös jellegétől, egy súlyosan visszamaradt társadalomra utal, amelyben még mindig él az undorítóan brutális boszorkányság gyakorlata.
<P>
Tanzánia kormányának gyorsan és ellentmondást nem tűrően kell cselekednie a következőket érintően: először meg kell védenie valamennyi albínót a további támadásoktól; másodszor teljesen ki kell vizsgálnia az albínók ellen elkövetett valamennyi bűncselekményt, és a felelősöket az igazságszolgáltatás elé állítani; harmadszor megfelelő oktatásban kell részesíteni a polgárait, hogy megszabadítsák őket a boszorkányság és a babona átkától, és negyedszer, biztosítaniuk kell, hogy az albínók a lehető legjobb orvosi és társadalmi segítséget kapják ahhoz, hogy közel normális, biztonságos és békés életük lehessen.
<SPEAKER ID="237" NAME="Erik Meijer" LANGUAGE="NL">
Elnök úr, ami Tanzániában folyik, az nem az állam által elkövetett erőszak. A megkülönböztetés és az erőszak olyan gyakorlatok, amelyek fennmaradtak a zsidó, keresztény, iszlám civilizációk előtti időkből, amikor nem létezett az a feltevés, hogy minden ember egyenlő.
<P>
Tanzániának 150 000 olyan lakosa van, akiknek a melanin bőrpigment hiánya miatt piros a szemük, fehér a bőrük és a hajuk. Boszorkányság szülötteinek tekintik őket. Sokukat megölik, majd bőrüket lehúzzák és más testrészükkel együtt mágikus rituálékon használják fel. Az albínók nagy száma miatt Tanzánia szolgáltatja a legtöbb emberi testrészt egész Afrikának.
<P>
Nem lehet véget vetni ezeknek a borzalmas szokásoknak az átlagemberek hatékony oktatása nélkül Tanzániában és egész Afrikában, jobb orvosi ellátás és annak biztosítása nélkül, hogy az albínók kimagasló állásokhoz juthassanak. A tanzániai kormány intézkedéseket tesz, beleértve valamennyi albínó nyilvántartását a védelmük érdekében. Az albínók helyzetével kapcsolatos hozzáállás megváltoztatása nélkül a jövőben ezzel a nyilvántartással visszaélhetnek úgy, hogy felkeresik és kiirtják őket. Rossz tapasztalataink voltak Európában az 1940-es években a lakosság megfélemlített csoportjainak nyilvántartásával kapcsolatban.
<SPEAKER ID="238" NAME="Charles Tannock">
a PPE-DE képviselőcsoport nevében. - Elnök úr, a tanzániai albínók helyzete alig hihető a mai világban. Amikor először hallottam erről, úgy tűnt, mintha egyenesen Joseph Conrad "A sötétség mélyén” című regényéből származna. Szeretnék hinni Afrika reneszánszában és lehetőségeiben, ahogyan úgy tűnik, sok más kolléga is ebben a Házban, de az albínók testrészük miatti meggyilkolása egyáltalán nem javítja a kontinensről alkotott képet nemzetközi szinten. Szomorú, hogy az albínók szenvedése nem korlátozódik Tanzániára, hanem egész Afrikában előfordul.
<P>
Az albinizmus egészségügyi következményein kívül a trópusokon, beleértve a borzasztó bőrrák nagy kockázatát, a béketűrő albínókat a legjobb esetben hagyományosan a természet játékának vagy ritkaságnak tekintik, és a legrosszabb esetben azért ölik meg őket, hogy kielégítsék az inkább középkori boszorkánysággal rokon hagyományos gyógyítás iránti igényt.
<P>
Az EU-nak nem szabadna haboznia, hogy kampányoljon az ügyben és nyomást gyakoroljon az olyan országokra, mint Tanzánia, ahol úgy tűnik, gyakori az emberi jogok és méltóság ilyen csekély tisztelete. Azonban biztató számomra, hogy a tanzániai elnök az embereihez fordult, hogy változtassák meg szokásaikat. Hadd reméljük, hogy Afrika más vezetői is továbbadják ezt a fontos üzenetet.
<SPEAKER ID="239" NAME="Lidia Joanna Geringer de Oedenberg">
a PSE képviselőcsoport nevében. - (PL) Elnök úr, ez év márciusában a Viktória-tó közelében lakó több mint 25 albínót brutálisan meggyilkoltak és megcsonkítottak. Az áldozatok között gyerekek is voltak. Az állítólag természetfölötti tulajdonsággal rendelkező emberek voltak a támadások célpontja azon a területen a múltban.
<P>
Újra el kell mondani, hogy Tanzánia lakosságának 36%-a a szegénységi küszöb alatt él. Tulajdonképpen ezek az emberek nem jutnak egészségügyi ellátáshoz. A bevett gyakorlat az, hogy a helyi boszorkánydoktorok hoz fordulnak segítségért. A helyi lakosság alacsony szintű oktatása hozzájárul ahhoz, hogy hisznek a természetfeletti tulajdonságokban. Nagyszámú albínó él Afrika Szaharától délre eső területein, és ők a nyílt megkülönböztetés áldozatává váltak, mert eltérőek. Az albínóktól nem csak az orvosi ellátáshoz való jogot tagadják meg, hanem a szociális és jogi segítséghez való jogot is. Bevett gyakorlat az albínókat megkülönböztetni a mindennapokban, az iskolákban, a közintézményekben és a munkaerőpiacon. Az albínók úgy érzik, hogy állandóan megalázzák őket és másodosztályú polgárként bánnak velük.
<P>
A jelenlegi intoleranciával szembe lehetne szállni, és az albínók elleni támadások számát csökkenteni lehetne a jövőben, ha megbüntetnék a gyilkosságot elkövetőket, miközben alapvető tudatosságnövelő munkába kezdenének bele a tanzániai társadalomban. Nagyon fontos támogatni a tanzániai kormány által ebben a tekintetben tett kezdeményezéseket. A kezdeményezések között szerepel az albínó gyerekek különleges védelme, a polgári társadalommal és a civil szervezetekkel való közreműködés során. Mindenekelőtt a vidéki területeken kell az intézkedésekre összpontosítani, ahol a társadalmi tudatosság a legalacsonyabb. Emellett a bizottságnak és a tagállamoknak erősen támogatniuk kéne a Tanzániai Albínó Egyesület által elkezdett sürgősségi tevékenységeket. A hosszabb távú intézkedéseknek annak biztosítását kellene megcéloznia, hogy az albínó lakosság teljes jogú hozzáférést élvezhessen az oktatáshoz, a munkaerőpiachoz, valamint a társadalmi és egészségügyi védelemhez.
<SPEAKER ID="240" NAME="Ewa Tomaszewska">
az UEN képviselőcsoport nevében. - (PL) Elnök úr, ez év márciusa óta 25 albínót öltek meg Tanzániában. Ezek a gyilkosságok a területen elterjedt babonás szokásokkal vannak összefüggésben, és azon a hiten alapulnak, hogy az albínók testrészeitől, pl. a lábfejtől, kéztől, hajtól és vértől az emberek egészségesek és vagyonosak lesznek. A legutóbbi áldozat egy hétéves gyerek volt. Tavaly is 25 albínó vesztette életét.
<P>
Ezek az okkult gyakorlatok a Viktória-tó partvidékén szokásosak, gazdálkodók területein valamint halászok, bányászok körében is. Az albínók gyakran megkülönböztetés és üldöztetés áldozatai. Kikwete elnök a rendőrségen keresztül próbálja meg a rejtőzködő albínókat megkeresni. Az elnök megígérte, hogy védelmet nyújt az albínóknak, de az albínók továbbra is bizalmatlanok, mert néhány rendőr is részt vesz az okkult gyakorlatokban. A boszorkánydoktorok bandái felelősek az albínók megölésének megszervezéséért. Százhetvennyolc helyi lakost tartóztattak le a gyilkosságokban való részvétel gyanújával.
<P>
A tanzániai elnök közreműködött Kway-Geer asszony, az ország első albínó parlamenti képviselőjének kinevezésében, a megkülönböztetés elleni harcának elismeréseképpen. Örömmel látjuk ezt a kinevezést, mint jó irányba tett lépést. Támogatjuk a Tanzániai Albínó Egyesület tevékenységeit, és bízunk abban, hogy a bizottság valódi segítséget fog nyújtani nekik.
<SPEAKER ID="241" NAME="Urszula Krupa">
az IND/DEM képviselőcsoport nevében. - (PL) Elnök úr, ma az emberi jogok Tanzániában zajló megsértését vitatjuk meg. Tanzánia szubtrópusi ország, ahol az albínókat megkülönböztetés éri, mint ahogy sok más afrikai országban is.
<P>
Az albínókat azonban különösen brutális módon ölik meg Tanzániában. Tavaly több mint 25-en vesztették így életüket. 39 millió tanzániai közül 270 ezer szenved recesszív gén előfordulása által okozott genetikai hibában, ami azt jelenti, hogy bőrükben nincs festékanyag. Ezért az albínóknak látási problémáik vannak, leégnek a napon, rákban szenvednek és korán halnak. Mindkét szülőnek hordoznia kell azt a gént ahhoz, hogy láthatóvá váljon a gyerekekben. Azokat a nőket, akik albínó gyerekeket szülnek, válásra kényszerítik. A gyerekeket családi átoknak tekintik. Azt hiszik róluk, hogy tisztátalan szellem szállta meg őket, és állatként kezelik őket. Másrészről azonban a boszorkánydoktorok azt terjesztik róluk, hogy az albínók fehér bőrének varázslatos tulajdonságaik vannak, amely állítólag szerencsét és gazdagságot hoz. Ez vezet az albínók megöléséhez, akiket aztán brutálisan felnégyelnek és testrészeiket italok előállításához használják fel.
<P>
Nehéz megérteni, hogy mi lehet az ilyen kegyetlenség értelme, és milyen célt szolgálhat. Talán kísérlet arra, hogy megsemmisítsék azokat a beteg embereket, akiknek genetikai hibájuk van. A közelmúltban a kormány elítélte az erőszak alkalmazását a fehérbőrű afrikaiakkal szemben, és oktatási kampányokat folytatott. Még albínó parlamenti képviselőt is kineveztek. Az ilyen embereket érintő tragédia mégis folytatódik. Ráadásul nincs pénz a védőruházatra, és nincs más segítség a lakosság ezen háttérbe szorított tagjai részére, akiket megkülönböztetés ér, és megtagadják tőlük a munkát és az oktatást.
<P>
A nemzetközi közösség tiltakozása és kérése, oktatási és pénzügyi segítséggel együtt segítene szembeszállni ezzel a szélsőséges megkülönböztetéssel. Az is segítene, ha jogi eljárás indulna a letartóztatott és gyilkos cselekménnyel vádolt 173 állítólagos boszorkánydoktor, gyilkosságra való buzdítás és az emberi szervek kereskedelme ellen.
<SPEAKER ID="242" NAME="Avril Doyle" AFFILIATION="PPE-DE">
Elnök úr, csak támogatólag szeretnék hozzászólni ahhoz, amit kollégáim már elmondtak a Ház minden részéről a tanzániai albínókkal való bánásmód megdöbbentő hírével kapcsolatban. Tudom, hogy Afrika más részein is megtörténik, de Tanzániában koncentrálódik - hallottuk a 270 000 albínó számát - akiket megkülönböztetés ér, akik háttérbe szorultak, akikkel brutálisan bánnak, és akiket a testrészeikért meggyilkolnak babona, boszorkányság és számos okkult gyakorlat miatt.
<P>
Azzal, hogy ezt az ügyet itt felhoztuk (és elismerést érdemel valamennyi kollégám, akik ezt felvetették és azok, akik ezt a pontot napirendre tűzték), az Európai Parlamentben levő hangunkat adjuk a tiltakozás nemzetközi hangjához, és remélhetőleg a tanzániai kormány - és valójában mások is - meg fognak minket hallgatni.
<P>
Ez főleg oktatás kérdése, de legelsősorban az albínók védelmére van szükség a saját közösségükön belül; teljesen ki kell vizsgálnunk az ügyet. Rendkívül aggasztó, hogy néhány rendőr is a probléma része és nem lehet megbízni bennük, hogy a megoldás része legyenek.
<SPEAKER ID="243" NAME="Benita Ferrero-Waldner">
a Bizottság tagja. - Elnök úr, osztjuk a parlament felháborodását az albínó lakosság ellen irányuló, növekvő számú tanzániai támadások miatt és az albínó testrészek hagyományos gyógyításhoz, babonához és a boszorkánydoktorok gyakorlataihoz kötődő, iszonyatos és illegális kereskedelme miatt.
<P>
Különösen osztjuk az ENSZ-bizottság által a nők elleni diszkrimináció megszüntetése kapcsán nemrégiben bejelentett aggodalmakat, hogy például az albínó nők és lányok a rituális gyilkosságok kimondott célpontjai. Elítélünk mindenféle megkülönböztetést és elnyomást, és elkötelezetten támogatjuk a kiirtásukat célzó politikákat és lépéseket.
<P>
El kell mondani, hogy a tanzániai kormány is elkötelezetten irtja ki ezeket a gyakorlatokat, és növeli a tudatosságot az albínó lakosság helyzetével kapcsolatban. Ezért üdvözöljük az albínó parlamenti képviselő kinevezését, néhány boszorkánydoktor nemrégiben történt letartóztatását, és az elnök elkötelezettségét, ahogyan már említették, hogy igazságszolgáltatás elé állítja a felelősöket.
<P>
Általában véve az emberi jogi helyzetet is szigorúan figyeljük Tanzániában a tagállamokkal és más fejlesztési partnerekkel együtt. Számos tagállam és más partner olyan szervezeteket támogat, mint a Legal and Human Rights Centre (Jogi és Emberi Jogi Központ), amely rendszeresen figyeli az emberi jogok lehetséges megsértését. A kormányzást segítő csoport tagjaként a bizottság továbbra is összehangolja a problémával foglalkozó segítők válaszait, beleértve az Albínó Egyesületet.
<P>
A Bizottság a Tanzániában jelen lévő tagállamokkal felveti majd a problémát a tanzániai hatóságokkal folytatott politikai párbeszédében.
<P>
A 3 millió eurós, Európai Fejlesztési Alap által támogatott civil társadalmi program segíteni fog a tudatosság megteremtésében: workshopokat szerveznek, ahol az albínók helyzetét előtérbe helyezik, és hamarosan megvalósítanak egy új, érzékenységet keltő kampányt Észak-Tanzánia Mwanza régiójában.
<P>
Tehát általánosságban rendszeres párbeszédeinket használjuk fel, amikor erre az ügyre hivatkozunk. Ezeket a kérdéseket természetesen a közpénzeket érintő, az egészségügyi, az oktatási és a munkaügyi szektorokra vonatkozó folyamatos feladatok során is felvetik. Úgy gondoljuk, hogy egy független és működő igazságügyi rendszer létfontosságú.
<P>
Ezért mi, a bizottság, a hatóságokkal való kapcsolataink során kihangsúlyozzuk annak fontosságát, hogy tegyék meg a megfelelő jogi lépéseket e szörnyű tettek elkövetőivel szemben.
<P>
Felvesszük a kapcsolatot a tiszteletre méltó Kway-Geerrel, az első albínó tanzániai parlamenti képviselővel (akit már említettek), és megvitatjuk vele a lehetséges lépéseket, mert ő még jobban meg tudja nekünk mondani, mit lehet tenni. Végül, a tanzániai elnökséggel együtt megvitatjuk ezt a kérdést 2008. december 10-én a Tanzániába tervezett Emberi Jogok Egyetemes Nyilatkozata aláírásának 60. évfordulóján.
<SPEAKER ID="244" NAME="Elnök">
A vitát berekesztem.
<P>
A szavazásra a vitákat követően azonnal sor kerül.

<CHAPTER ID="012-01">
1. Pakisztán: a pandzsábi kormányzó, Szalmán Taszír meggyilkolása (
<SPEAKER ID="401" NAME="Marietje Schaake" AFFILIATION="ALDE">
Elnök úr, nagyon röviden: a 8. bekezdésben az új szöveget a bekezdés végén lévő kérés után kellene beszúrni, a 17. bekezdésben pedig úgy állapodtunk meg, hogy a "teljesen és fenntartások nélkül ratifikálja a két egyezményt” szöveget el kell hagyni, és a "vonja vissza ezen két egyezménnyel kapcsolatos fenntartásait” szöveggel kell felváltani. Ezek egyszerű tárgyi változtatások a szövegben.
<SPEAKER ID="403" NAME="Charles Tannock" AFFILIATION="ECR">
Elnök úr, a 14. bekezdést szeretném megváltoztatni a következőképpen: "ismételten felszólítja a pakisztáni kormányt, hogy alaposan vizsgálja felül az istenkáromlással kapcsolatos törvényeket és jelenlegi alkalmazásukat is, beleértve a büntető törvénykönyv 295 C. szakasza által előírt, a Mohamed Próféta ellen elkövetett istenkáromlás bűntettében bűnösnek találtakra kötelezően kiszabandó halálbüntetést vagy életfogytig tartó szabadságvesztést, tekintettel a kisebbségi ügyek szövetségi minisztere által javasolt módosítások végrehajtására”.

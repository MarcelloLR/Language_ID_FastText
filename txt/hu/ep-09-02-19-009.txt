<CHAPTER ID="009">
Szavazások órája (folytatás) 
<SPEAKER ID="091" NAME="Hans-Peter Martin" AFFILIATION="NI">
- (DE) Elnök asszony, amikor a legutóbb egy államelnök vagy miniszterelnök beszéde alatt ilyen véleménynyilvánításokra került sor, a Ház elnöke keményen beavatkozott. Akkor egy olyan ügyről volt szó, amely személyesen is érintette őt, méghozzá a Lisszaboni Szerződésről. Ma pedig, amikor egy állam szuverén módon megválasztott köztársasági elnökének a beszédét a szocialisták félbeszakították, és nagy mértékben megzavarták, a Ház elnöke nem tett semmit. Tudja, mi ez? Ez nem demokrácia, ez despotizmus. Követelem, hogy tegyék meg a megfelelő intézkedéseket.
<SPEAKER ID="092" NAME="Avril Doyle" AFFILIATION="PPE-DE">
- Elnök asszony, véleményem szerint nagyon megalázza a Ház és a cseh soros elnökség méltóságát, hogy Klaus köztársasági elnök úr formális látogatását arra használta fel, hogy megpróbálja befolyásolni a Lisszaboni Szerződés ratifikációs folyamatát. Ha ez megengedhető - és kérném, hogy szabályozza ezt -, akkor a logikus következmény az lesz, hogy a folyosókon el fog uralkodni a káosz, a különböző álláspontok képviselői fogják megtölteni a házat egyre növekvő számban, és egymással versengve, erőszakosan fogják hajtogatni a saját véleményüket. Kérem annak biztosítását, hogy a Hivatal ne engedje még egyszer megtörténni ezt.
<P>
(Vegyes reakciók)
<SPEAKER ID="093" NAME="Martin Schulz" AFFILIATION="PSE">
(DE) Elnök asszony, köszönöm. Kérem, hallgassanak meg, mielőtt kiabálni kezdenének.
<P>
Most hallottuk egy képviselőtársunkat, aki gyakran máshogy emlékszik a dolgokra. Szeretném emlékeztetni Önöket a következőre: amikor Sócrates miniszterelnök úr az EU Alapjogi Chartájának aláírásával kapcsolatosan akart itt beszélni, nem tudta megtenni ezt, mivel olyan hevesen lekiabálták. Klaus köztársasági elnök úr viszont zavartalanul beszélhetett. Ez a különbség köztünk és köztük. Köszönöm.
<P>
(Taps)
<SPEAKER ID="094" NAME="Elnök">
Most szavazással folytatjuk.

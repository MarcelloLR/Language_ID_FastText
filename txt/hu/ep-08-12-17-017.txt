<CHAPTER ID="017">
A szakképzés európai minőségbiztosítási referenciakerete - Az európai szakoktatási és szakképzési kreditrendszer (ECVET) (vita)
<SPEAKER ID="426" NAME="Elnök">
A következő napirendi pont együttes vita
<P>
a Jan Andersson által jelentéséről a Foglalkoztatási és Szociális Bizottság nevében a szakoktatás és szakképzés európai minőségbiztosítási referenciakeretének létrehozásáról szóló európai parlamenti és tanácsi ajánlásra vonatkozó javaslatról - C6-0163/2008 - kidolgozott jelentésről, és
<P>
a Thomas Mann által a Foglalkoztatási és Szociális Bizottság nevében az európai szakoktatási és szakképzési kreditrendszer (ECVET) létrehozásáról szóló európai parlamenti és tanácsi ajánlásra vonatkozó javaslatról - C6-0162/2008 - kidolgozott jelentéséről.
<SPEAKER ID="427" NAME="Jan Andersson">
előadó. - (SV) Elnök úr, biztos úr! Először is szeretnék néhány szót szólni a szakképzés értékéről. Fontos, hogy a szakképzést az EU minden tagállamában kifejlesszék. Ez fontos magára az EU-ra, a versenyképességre nézve, és arra, hogy ezt hogy tudjuk megtartani a világban, ugyanakkor fontos az egyének számára is, hogy magas szintű szakképzés legyen az EU-ban. Ez az általános háttér.
<P>
Tudjuk, hogy a szakképzést nagyon különbözőképpen szervezik az egyes tagállamokban. Ez a referenciakeretre irányuló javaslat nem jelent veszély arra, hogy a tagállamok Európa-szerte hogyan szervezik a szakképzést, de építhetünk a hagyományainkra, függetlenül attól, hogy azt helyi, regionális vagy nemzeti szinten szervezik. Természetesen eddig is volt egy, a minőségbiztosításra és a szakképzésre vonatkozó közös keret, de a tagállamok most tovább akarják fejleszteni ezt a keretet, különösen a növekvő globalizáció és a jobb minőségű oktatás szükségessége miatt.
<P>
A minőségbiztosítási kerettel kapcsolatos munkánk tekintetében szeretnék köszönetet mondani a Bizottságnak és a Tanácsnak kiváló együttműködésükért, amely lehetővé tette számunkra, hogy közös megoldásokat találjunk.
<P>
Miről is van szó tehát? Nos, a tagállamok természetesen rendkívül nyugtalanok voltak amiatt, hogy ne előadást tartsunk nekik, inkább valami olyasmiről kellene szólnia munkánknak, ami hozzáadott értéket biztosít maguknak a tagállamoknak. Szükség van tapasztalataink kicserélésére. Az országomban én személyesen látogattam meg fiataloknak szóló, mechanikus járművekkel kapcsolatos képzések minőségbiztosításával foglalkozó kísérleti projekteket, ahol rendkívül eredményes együttműködés tapasztalható.
<P>
Közös munkaerőpiacunk van, közös célkitűzéseink, ezért fontos, hogy megosszuk egymással tapasztalatainkat, és hogy legyen egy közös keret, amelyen belül ez a tapasztalatcsere megtörténhet. A tagállamokkal együtt mi is nagyon óvatosak voltunk abbéli kijelentésünkben, hogy ezekre a mutatókra nem szabad az ellenőrzés eszközeként tekinteni, hanem inkább a tagállamok számára nyújtott erőforrásként kell azokat értékelni. Akkor lehet használni azokat, amikor kifejlesztik rendszereiket, illetve amikor minőségellenőrzést végeznek rajtuk. Remélem és hiszem, hogy ez a megállapodáshoz vezető lépés a szakképzés fejlődését fogja eredményezni a belső piacon. Meglehetősen biztos vagyok benne, hogy így lesz, és hasonlóan biztos vagyok abban, a tapasztalatok megosztása és a tagállamok számára most elérhetővé tett eszközök hasznosak lesznek maguknak a tagállamok, az EU és az egyének számára is. Köszönöm szépen.
<SPEAKER ID="428" NAME="Thomas Mann">
előadó. - (DE) Elnök úr, Figel biztos úr, hölgyeim és uraim! Amikor az Európán belüli oktatásra kerül a szó, mindenki Bolognáról beszél - és jogosan. Azóta, mióta 1999-ben az EU tagállamai eldöntötték, hogy 2010-re létrehoznak egy közös európai felsőoktatási térséget, számos, a mobilitás útjában álló akadályt eltöröltek. A bachelor és master fokozatban való gondolkodás és az oktatási eredményeknek az elismerése az európai kreditátviteli rendszer (ECTS) segítségével felhívja a figyelmet a közös fellépés fontosságára.
<P>
Az elképzelés szerint a szakoktatásnak és a szakképzésnek (VET) ugyanezen alapelvek alapján kellene működnie. E tekintetben mérföldkő volt a 2002. évi barcelonai csúcstalálkozó, amely a tanulmányi eredmények transznacionális elismerésére szólított fel. Ugyanebben az évben indították útjára a megerősített európai együttműködésnek a szakoktatás és szakképzés területén való előmozdításáról szóló koppenhágai folyamatot. 2006-ban új körülményeket alakítottunk ki, nevezetesen az európai képesítési keretrendszert (EQF). Abban az időben én voltam az Európai Parlament saját kezdeményezésű jelentésének az előadója.
<P>
Az EQF-nek három funkciója van: először is, a nemzeti és ágazati képesítési keretrendszerek összekapcsolása; másodszor a szakképzés és az általános oktatás összehasonlíthatóságának biztosítása; és harmadszor az átláthatóság és az áteresztőképesség biztosítása.
<P>
Az európai szakoktatási és szakképzési kreditrendszer (ECVET) létrehozásának célja, hogy ezeket a tanulmányi eredményeket átvihetővé és elismertethetővé tegyük. Csak akkor fogjuk eltörölni a képességek és készségek máshol való hasznosíthatósága és elfogadása útjában álló összes akadályt, amikor elérjük ezek átláthatóságát, mind tagállami, mind transznacionális szinten. Ily módon az ECVET hozzájárul az európai együttműködés kiterjesztéséhez az általános oktatásban és a szakképzésben.
<P>
Az ECVET növelni fogja a mobilitás iránti nyitottságot és könnyebbé fogja tenni az életpálya-elképzelések megvalósítását, továbbá növelni fogja a munkavállalók és tanulók társadalmi befogadását. A VET minőségi követelményeinek való megfelelésre irányuló komoly kötelezettségvállalás azt jelenti, hogy figyelembe kell venni bizonyos nemzeti jellegzetességeket. Nincs mindenki tisztában azzal, hogy hogyan működik az iskolák és az ipar közötti szoros együttműködés - vagyis a kettős rendszer -, és nincs mindenki tisztában azzal, hogy milyen mértékű beruházást jelent tudás, idő és pénz tekintetében egy mester fokozatú szakmai diploma megszerzése vagy egy "Fachwirt”-ként való elismerés (nem tudományos szakmai képesítés) megszerzése. A tagállamok tevékenységeit ki kell egészíteni, és együttműködésüket meg kell erősíteni. A kreditpontokat illetően, biztosítani kell, hogy a tudás és a készségek értékelésére használt modulokat alkalmazni lehessen egyes esetekben, míg más esetekben továbbra is záróvizsgát követelnek. Ez a szabadság elengedhetetlen.
<P>
Hölgyeim és uraim, az a tény, hogy a Foglalkoztatási és Szociális Bizottság majdnem egyhangúan a jelentésem mellett szavazott, arra ösztönzött, hogy tárgyalásokat folytassak a Bizottsággal és a Tanáccsal. Bordeaux-ban találkoztunk egy, a francia elnökség által rendezett oktatási konferencián. Szeretnék köszönetet mondani minden árnyékelőadónak, hogy jóváhagyták ezt a kompromisszumot.
<P>
Remélem, hogy az általunk elvégzett munkára úgy fognak tekinteni, mint ami megfelelően hozzájárult a VET hatékonnyá, átláthatóvá és mobilissá tételéhez. Remélem, hogy az ECVET fontos építőköve lesz az európai oktatási térségnek.
<SPEAKER ID="429" NAME="Ján Figeľ">
a Bizottság tagja. - Elnök úr, én is azzal szeretném kezdeni, hogy kifejezzem hálámat és egyetértésemet Jan Anderssonnal, aki az európai minőségbiztosítási referenciakeretre irányuló javaslat fontosságáról szóló bevezetőjében említést tett a kitűnő munkáról és az intézmények közötti együttműködésről. A bizottságok és az Európai Bizottság reméli, hogy közel kerül egy első olvasat során történő megállapodás eléréséhez két fontos eszköz kapcsán.
<P>
Először is, szeretném elismerésemet kifejezni a Foglalkoztatási és Szociális Bizottság munkájáért. Szeretnék továbbá említést tenni Ramona Mănescu és a Kulturális és Oktatási Bizottság hozzájárulásáról, és a második pont kapcsán - mivel két pontot összekapcsoltunk - ugyanezen bizottságok, a Kulturális és Oktatási és a Foglalkoztatási Bizottság segítségéről. Meg szeretném említeni továbbá Dumitru Oprea nevét számos érdekes hozzájárulása miatt, amelyeket mind Jan Andersson, mind pedig Thomas Mann kiemelt.
<P>
Az emberek és a tagállamok rengeteget beszéltek a bolognai folyamatról, de mostanra egyre több szó esik a készségekről, a szakképzésről és a szakoktatásról, továbbá a koppenhágai folyamatról. Idén rendeztük meg az első EuroSkills versenyt, amely segíteni fogja a VET rendkívül fontos területén a bevált gyakorlatok kicserélésének, népszerűségének, vonzóvá tételének és minőségének növelését. Néhány megjegyzést szeretnék tenni annak a két eszköznek a fontosságáról, amelyekről a holnapi plenáris ülésen fogunk szavazni az Önök jelentései alapján.
<P>
Az európai minőségbiztosítási referenciakeretre irányuló ajánlással kapcsolatban: a szakképzést és a szakoktatást háttérbe szorították az európai reformfolyamatok, de ha ténylegesen versenyképesebbé és szociálisan összetartóbbá akarjuk tenni Uniónkat, ahogy azt a Lisszaboni Stratégiában körvonalaztuk, akkor mind az általános oktatás, mind a szakképzés fontosságára és minőségére figyelmet kell fordítanunk. Nem szabad, hogy az első ajánlás meglehetősen technikai volta elvonja a figyelmet ennek az eszköznek a fontosságáról. A minőségbiztosítás az alapja minden VET-tel kapcsolatos politikai kezdeményezésnek. Segít a kölcsönös bizalom kiépítésében és modernizálja a VET-rendszereket a képzés hatékonyságának növelése által.
<P>
A minőségbiztosítási keret célja a szakképzés és szakoktatás folyamatos fejlesztése. Ez egy minőségbiztosítási cikluson alapul, amely kapcsolatot teremt a négy fázis - tervezés, végrehajtás, értékelés, felülvizsgálat - között. Tartalmaz olyan módszereket, amelyek segítségével a szakképzés teljesítménye figyelemmel kísérhető, és méri a szakképzés mind rendszer-, mind szolgáltató-szintű fejlődését. A minőségbiztosítás megközelítése az európai képesítési keretrendszer létrehozásáról szóló 2007. évi ajánlás mellékletében szereplő általános alapelveket tükrözi, tehát ez már része a kialakított európai minőségbiztosítási keretrendszernek.
<P>
A minőség, a tanulási eredmények megközelítése és a képesítési keretrendszer összetartoznak. Ezeknek az eszközöknek egy mozaikot kell alkotniuk. A minőségbiztosítás a rendszerek és az országok közötti bizalom előfeltétele, hogy a tanulási eredményeket igazi eredményekké alakítsák. Úgy vélem, hogy a folyamat során elért kompromisszumok nagyon fontosak. A Bizottság támogatja a javasolt szöveget. Az Önök hozzájárulásai javítottak a szövegen; ilyen például a nemzeti megközelítés kialakítására vonatkozó új határidő és a helyi és regionális hatóságok bevonására vonatkozó nyílt utalás. A keretrendszer úgynevezett "eszköztár” jellegének elmagyarázásakor hozzájárulásaik segítettek az eredeti szöveg jelentésének tisztázásában.
<P>
A másik eszköz tekintetében elmondanám, hogy ez is rendkívül fontos, amennyiben tényleg segíteni akarjuk az egész életen át tartó tanulást és meg akarjuk könnyíteni a tényleges mobilitást. Ahogy mondani szoktam, állampolgárok vagyunk, nem turisták az Európai Unióban. Erre a mobilitásra mind a tanulók, mind a munkavállalók esetében szükség van, hogy az emberek ki tudják használni a különböző európai oktatási és képzési rendszerek gazdagságát nemzeti, vagy akár regionális szinten. Ez csak akkor lehetséges, ha az egyének tanulási eredményeit megfelelően elismerik, amikor egy tanulási környezetből egy másikba kerülnek.
<P>
Ez most még inkább lehetővé válik az ECVET, a szakképzésre vonatkozó európai kreditátviteli rendszer segítségével. Az ECVET célja kettős: először is, a transznacionális mobilitás támogatása és előmozdítása, és másodszor az egész életen át tartó tanuláshoz való hozzáférés biztosítása, hogy válaszoljon az egyének, a munkaerőpiac és társadalmaink igazi szükségleteire.
<P>
Nem kívánok többet mondani, csak meg szeretném nyugtatni Önöket, hogy ez az eszköz kompatibilis a másikkal, az általános felsőoktatásra vonatkozó európai kreditrendszerrel (ECTS), továbbá az Európában már meglévő különböző képesítési rendszerekkel. Az eszközt az egyes részt vevő országok szabályaival és jogi eszközeivel összhangban fogják bevezetni.
<P>
Mann úr hangsúlyozta, hogy a tagállamok önkéntes alapon vehetnek részt. Ez mutatja rendszereink sokféleségét, ugyanakkor az érettséget közös eszközeink megtalálásában együttes munkánk eredményeképpen és abbéli szándékunkat, hogy megteremtsük a kompatibilitás és az átruházhatóság lehetőségét a különböző rendszerek között. A folyamat során láthattuk, hogy hogyan segítette egy alulról felfelé irányuló megközelítés az eszközök elemzését és létrehozását mindkét esetben.
<P>
Ebben az összefüggésben azt is szeretném elmondani, hogy az elért kompromisszum elfogadható és rendkívül fontos, nem csupán az eredmény szempontjából, de az összes érzékenység és aggodalom figyelembevétele szempontjából is. Úgy vélem, hogy ez még jobbá is teszi a szöveget. Különösen a nemzeti és regionális hatóságok erősebb szerepére és a végrehajtás során a tesztelési időtartam vagy eredmények fontosságának kiemelésére vonatkozó hozzájárulásokat értékelem. A Bizottság tehát támogatja a javaslatokat és az elért kompromisszumot.
<SPEAKER ID="430" NAME="Marie Panayotopoulos-Cassiotou">
a PPE-DE képviselőcsoport nevében. - (EL) Elnök úr, különösen büszke vagyok arra, hogy az előadók után első felszólalóként hangsúlyozhatom, hogy milyen fontos a szakképzési rendszerek megerősítése az összes európai ember számára, tekintettel az egyes tagállamok oktatási rendszereinek különleges jellemzőire, hogy a koordináció segítségével ezek egy egységes keretben működjenek és eszközként lehessen használni ezeket, ahogy azt a Bizottság helyesen hangsúlyozta, és ahogy azt az előadók elmagyarázták nekünk a bizottságban folytatott rendkívül hasznos munkájuk során.
<P>
Oly módon tudjuk elindítani pályájukon a fiatal európaiakat, hogy két út közül választhatnak: az egyik az elméleti tanulmányokat nyújtó felsőoktatás, a másik a gyakorlati tanulmányok, amely a gyakorlatiasságról és az alkotásról szól. A szakképzés jelenti Európa jövőjét minden szinten, ez minden egyes tagállam jövője, ez az alkotás és a termelékenység előszobája, amely fejlődéshez és innovációhoz vezet. Bízom abban, hogy ezt a két irányelvet, amelyet hamarosan elfogadnak és átültetnek a gyakorlatba, minden tagállam hatóságai és az oktatási intézmények is használni fogják, és ily módon már jövőre, a kreativitás és innováció évére eredményeink lesznek.
<SPEAKER ID="431" NAME="Corina Creţu" LANGUAGE="RO">
Először is, üdvözlöm Figel biztos úr jelenlétét ezen a vitán, és hogy nagy jelentőséget tulajdonít ezeknek a jelentéseknek. Szeretnék gratulálni természetesen képviselőtársaimnak, Andersson úrnak és Mann úrnak is.
<P>
Mint ennek a jelentésnek az árnyékelőadója a PSE képviselőcsoport nevében, és mint a Foglalkoztatási és Szociális Bizottság tagja, szeretném elmondani, hogy mennyire örülök, hogy elfogadták az európai szakoktatási és szakképzési kreditrendszer végrehajtását. Ez fontos lépés az oktatással kapcsolatos jogszabályok harmonizációja felé az EU országaiban, továbbá a szakképzés útjában álló akadályok eltörlése felé, amelyek akkor jelentkeztek, amikor egy szakképzési vagy oktatási rendszerből egy másikba akartak áttérni.
<P>
A Lisszaboni Stratégia és a szakképzéssel foglalkozó legújabb találkozók szerint a magasan képzett munkavállalók jelentik majd az Európai Unió hajtóerejét. A modern gazdaságban ez olyan munkavállalókat jelent, akik több nyelven beszélnek, és akik tapasztalattal rendelkeznek a multikulturális környezetben való munkavállalással kapcsolatban. Mivel a képesítések és diplomák meghatározása tekintetében eltérések vannak a tagállamok között, a jelenlegi környezetben rendkívül fontos a határokon átnyúló mobilitás előfeltételeinek megteremtése az oktatási ágazatban. Ez meg fogja könnyíteni az olyan magasan képzett munkavállalók képzését, akik meg tudnak felelni az európai gazdaság új elvárásainak.
<P>
Ennek a jogi keretnek egy másik következménye a mi országainkból, az új tagállamokból származó diákok és tanulók mobilitási szintjének növekedése lesz, ahol a szakképzési és szakoktatási rendszerek csak részben integráltak európai szinten. Az európai kreditrendszer hasznos lesz azon diákok és tanulók számára, akiknek régebben nem volt lehetőségük többnyelvű és interkulturális környezetben dolgozni, illetve oktatásban részesülni, ahogyan az Európai Unió régebbi államaiból származó diákoknak és tanulóknak.
<P>
Az általam előterjesztett módosításokon keresztül felhívtam a figyelmet a rendszer mihamarabbi bevezetésének szükségességére, amelynek célja, hogy megkönnyítse az olyan személyek tanulási eredményeinek átvitelét és elismerését, akik szakképzésben szeretnének részesülni, függetlenül attól, hogy melyik uniós tagállamból jöttek, vagy melyikben élnek. Fenntartható hálózatokat kell felállítanunk európai szinten a szakképzést és szakoktatást nyújtó nemzeti és regionális intézmények között a meglévő struktúrák alapján. Annak biztosítása érdekében, hogy ezek a hálózatok és partnerségek a lehető leghatékonyabbak legyenek, biztosítanunk kell a magas színvonalat, amely szintén egységes. Ezzel kapcsolatban támogatom Andersson úr jelentését a szakképzés és szakoktatás európai minőségbiztosítási referenciakeretének létrehozásáról.
<P>
Én is szeretném hangsúlyozni annak szükségességét, hogy az ebben a keretben szereplő eszközöket a lehető leghamarabb alkalmazzák a tagállamok, hogy a lehető legmagasabb közös minőségi szabványokat valósíthassuk meg az oktatás terén. Világosan meg kell határoznunk annak feltételeit, hogy hogyan lehet teljes szakképesítést szerezni a részleges szakképesítésből. Ideje, hogy fellendítsük az uniós munkaerő mobilitását.
<SPEAKER ID="432" NAME="Hannu Takkula" LANGUAGE="FI">
Elnök úr, én is szeretnék néhány szót szólni erről a kitűnő jelentésről. Szeretnék köszönetet mondani az előadónak, Andersson úrnak, ahogy a mai felszólalóknak is, különösen Figel biztos úrnak.
<P>
Fontos, hogy beszéljünk a szakképzésről és a szakoktatásról, mert közösen határoztuk el, hogy Európának legyen egy belső piaca. Ha egy működőképes belső piacot akarunk, ez azt jelenti, hogy életképes, jól képzett munkaerőre is szükségünk van, ezáltal biztosítva, hogy ahogyan Európát építjük, nem csak a gazdasági szempontokkal, hanem a munkaerővel és a készségekkel is foglalkozunk.
<P>
Ez a jelentés nem csak az oktatást és a képzést érinti, hanem a kultúrát és a foglalkoztatást is, és a bolognai és a koppenhágai folyamat részeként a szakmai készségek kérdésének kapcsán is döntöttünk, amelyeket szintén érdemes figyelembe venni ebben az összefüggésben.
<P>
Egy dolgot szeretnék említeni. Bár tudom, hogy az oktatás és a képzés nagymértékben a tagállamok hatáskörébe tartozik, ennek ellenére bíztathatjuk őket arra európai szinten, hogy lépéseket tegyenek a valódi minőségbiztosítás felé a szakképzés és a szakoktatás, az oktatás színvonala és az oktatási eredmények terén. Ez nagyon fontos a mobilitás szempontjából.
<P>
Emlékeznünk kell arra, hogy egy gazdasági visszaesés veszélyével, az oktatásba és a képzésbe való beruházás megbízható, jó minőségű és képzett munkaerőt eredményez. Ez döntő fontosságú, amennyiben innovációra, új készségek és kompetenciák elérésére törekszünk, és amennyiben meg akarjuk erősíteni gazdaságunk alapját, ezáltal növelve a GNP-t.
<P>
A mai döntéshozók gyakran elfelejtik, hogy az oktatás és a képzés a kulcsa egy jobb jövő építésének és a gazdasági alapunk megerősítésének. Ezt az üzenetet kell közvetítenünk a tagállamoknak és döntéshozóiknak, és nekünk, az Európai Unió képviseletében, támogatnunk kell őket ebben. Életképes, minőségi munkaerőpiacra és szakképzett munkaerőre van szükségünk.
<SPEAKER ID="433" NAME="Sepp Kusstatscher">
a Verts/ALE képviselőcsoport nevében. - (DE) Elnök úr, biztos úr, hölgyeim és uraim, az Európai Parlamentnek és a Tanácsnak ez a két ajánlása erőteljes lökés kell hogy legyen a szakképzés és szakoktatás (VET) folyamatos fejlesztése szempontjából egész Európában a közös tervezésen, a lendületes végrehajtáson, az értékelésen és a felülvizsgálaton keresztül. Ez nagyobb átláthatóságot követel meg a rendkívül változatos VET-rendszerek között annak érdekében, hogy lehetővé tegyük a VET-képesítések összehasonlíthatóságát és kölcsönös elismerését, továbbá hogy biztosítsuk a jobb áteresztést.
<P>
A folyamatos minőségfejlesztés kultúrájáról beszélünk. A jobb oktatás több, mint csupán a képesítések kérdése, több mint egy szélesebbre nyitott ajtó a munkaerőpiac felé, és több mint a vállalatok és munkavállalók versenyképességének javításához való hozzájárulás. Ebben az összefüggésben zavar, hogy olyan gyakran hallok utalást a "humántőkére”, mintha az emberek csak a termelés egy tényezői volnának.
<P>
A VET helyzete jelentősen eltér a 27 tagállamban. Igaz, hogy nincs szükségünk a rendelkezések bürokratikus harmonizációjára, Brüsszel kényeztetésére, ahogy Takkula úr mondta az imént. Mindazonáltal jól tennénk, ha nyomást gyakorolnánk, legalább egy gyengéd nyomást annak biztosítása érdekében, hogy a legjobb modellek és szabványok fokozatosan győzedelmeskedjenek az összes uniós tagállamban; és úgy gondolom, ezt inkább most kezdjük el, mint a távoli jövőben.
<P>
Tanulhatunk, és tanulnunk is kell egymástól. Mindenesetre a VET-nek ugyanolyan státusszal kellene rendelkeznie, mint az általános oktatásnak Európa-szerte.
<P>
Szeretnék köszönetet mondani mind Andersson úrnak, mind Mann úrnak jelentésükért.
<SPEAKER ID="434" NAME="Jiří Maštálka" LANGUAGE="CS">
Én is azzal szeretném kezdeni, hogy köszönetet mondok az előadóknak, Mann úrnak és Andersson úrnak munkájukért, és különösen azért a türelemért, amelyet a kompromisszumok tárgyalása alatt tanúsítottak. Véleményem szerint Andersson úr javaslata jogosan állapítja meg, hogy szükség van a szubszidiaritás elvének való megfelelésre, és ugyanakkor a szöveg jól határozza meg azokat a mechanizmusokat és határidőket, amelyre a referenciamutatók megállapítására vonatkozó rendszernek működnie kell a tagállamokban. Véleményem szerint a jelentés támogatja minden szakképzést nyújtó érdekelt fél nagyobb részvételét, többek között azáltal, hogy támogatja az önértékelést, mint a minőség emelésének egy további eszközét.
<P>
Üdvözlöm azt a tényt, hogy a kompromisszum sikeresen foglalja magába azokat a Foglalkoztatási Bizottság által elfogadott javaslatokat, amelyeket én rendkívül fontosnak tartok, és amelyek arra biztatják a tagállamokat, hogy hatékonyabb lépéseket tegyenek ezen a területen, hangsúlyozza a diákok szerepét az oktatási eredményekkel kapcsolatos elégedettség mérésének kapcsán, és támogatja a képzést nyújtó személyeket. Fontosnak tartom továbbá Mann úr jelentéstervezete 1. pontjának támogatását, amely hangsúlyozza az egyének személyes és szakmai fejlődésének alapvető fontosságát. Végezetül, szeretném hangsúlyozni, hogy a javasolt kompromisszumok használják az "egész életen át tartó tanulás” kifejezést, ezáltal helyesen szélesítik ki az oktatási folyamatban részt vevő állampolgárok körét, és ezért támogatom a jelentést.
<SPEAKER ID="435" NAME="Joel Hasse Ferreira" AFFILIATION="PSE">
(PT) Elnök úr, biztos úr, hölgyeim és uraim! A szakképzés és szakoktatás minőségbiztosítása rendkívül fontos, nemcsak azért, hogy igazoljuk az európai munkavállalók egész életen át tartó tanulásának folyamatát, hanem annak érdekében is, hogy egész Európában megkönnyítsük a mobilitást. Ennek a folyamatnak fontos eleme a szakképzés és szakoktatás értékelése. Ebben az értelemben fontos a jó gyakorlatok cseréje európai, nemzeti, regionális és helyi szinten is.
<P>
Elnök úr, a kialakított referenciakeret, míg tiszteletben tartja a szubszidiaritás elvét, közös alapelveket, minőségi kritériumokat és mutatókat határoz meg, amelyek hasznosak a szolgáltatások értékelése és fejlesztése szempontjából. Ezeknek a mutatóknak nem az ellenőrzés eszközeként, hanem főként egyfajta eszköztárként kell működniük, amely segíti a Lisszaboni Stratégia célkitűzéseinek elérését az oktatás és képzés területén.
<P>
Figel biztos úr, miután gratuláltam Andersson úrnak kitűnő jelentéséhez, a Thomas Mann úr által készített jelentéssel kapcsolatban szeretnék néhány pontot említeni, akinek szintén gratulálok. Hangsúlyoznom kell annak fontosságát, hogy ezt a minősítési eljárást összekössük a kreditek meghatározásával a felsőoktatásban. Ezáltal biztosítjuk, hogy a minősítési eljárások kiegészítő szerepet kapjanak, továbbá az európai munkavállalók és fiatalok foglalkozási mobilitásának fejlesztését. Szintén fontos, hogy megkönnyítsük, és ne csak megkönnyítsük, hanem ösztönözzük is a helyi és regionális hatóságok részvételét a regionális és nemzeti képesítési keretrendszereknek az európai szakoktatási és szakképzési kreditrendszerrel való összekötésében.
<P>
Elnök úr, csak ily módon tudjuk növelni a mobilitást és a képesítések átvitelét a gazdaság különböző ágazatai és a különböző munkaerőpiacok között, jelentősen hozzájárulva ezáltal a társadalmi kohézióhoz és a nagyobb esélyegyenlőséghez az egész Európai Unióban.
<P>
Végezetül, hölgyeim és uraim, visszatérve az Andersson-jelentésre, szeretném hangsúlyozni az egész életen át tartó tanulás támogatásának és a minőségjavítás kultúrája előmozdításának fontosságát minden szinten, a formális oktatás és képzés közötti kapcsolatok megsokszorozása és a megszerzett tapasztalatok érvényesítésének fejlesztése által. Ily módon mind a fiatalok oktatási szintjét, mind a munkavállalók képzését fejleszteni fogjuk, ami a gazdasági és társadalmi fejlődés szempontjából létfontosságú egy európai szociális modell eléréséhez.
<SPEAKER ID="436" NAME="Marian Harkin" AFFILIATION="ALDE">
Elnök úr, először is szeretnék gratulálni Andersson úrnak és Mann úrnak kiváló munkájukhoz, és főként a jó eredményekhez. A legtöbb, ma este itt jelenlevő egyet fog érteni azzal, hogy a szakképzés és szakoktatás európai minőségbiztosítási referenciakerete egy nagyon fontos eszköze annak, hogy segítsük a tagállamokat szakoktatási és szakképzési rendszereik folyamatos fejlődésének elősegítésében és figyelemmel kísérésében.
<P>
Ez a keretrendszer közös európai referenciákon alapul, és a korábbi keretrendszer, az úgynevezett közös minőségbiztosítási keret korlátozott alkalmazására és a valóban korlátozott sikerére fog épülni.
<P>
A jelenlegi javaslat elkészítésekor tanultunk az ezzel a korábbi kerettel kapcsolatos tapasztalatainkból, és úgy gondolom, hogy jelentősen javítottunk rajta.
<P>
A javasolt keretrendszer különböző módokon fog hozzájárulni a humántőkébe való beruházás minőségének és hatékonyságának fejlesztéséhez, amelyek közül hármat említenék: a jobb oktatás és készségfejlesztés által; a színvonal növelése által; és a mobilitás elősegítése által. A keretrendszer működtetése választható, és remélem, Figel biztos úrnak igaza van, amikor azt mondja, hogy ez nem csak sokféleségünket, de érettségünket is tükrözi. Közös keretet ad nekünk, közös minőségi kritériumokkal, és a kívánt eredményt csak közösségi cselekvéssel lehet elérni. Ezáltal elkerülhetjük a különböző kétoldalú megállapodások aknamezőjét, és az adminisztratív szabványok minimalizálásával egy olyan jól működő eszközt nyújtunk, amellyel mérni lehet a minőségi színvonalat.
<P>
Ez egy jó, gyakorlati szabályozás, amely jó eredményeket fog szülni. Bármikor, amikor a Parlament egy ilyen szabályozással áll elő, jó munkát végez.
<SPEAKER ID="437" NAME="Marusya Ivanova Lyubcheva" AFFILIATION="PSE">
(BG) Elnök úr, biztos úr, a szakképzés és szakoktatás minőségének javításáról szóló ajánlások elkészítésének folyamata kétségkívül sikeres volt.
<P>
Lévén, hogy ezen a területen a politikák nemzeti hatáskörbe tartoznak, a szakképzés minősége jelentősen eltér a tagállamokban, és ezért nem felel meg a munkaerő-piaci mobilitás, illetve a gazdasági és technikai fejlődés dinamikus szintjének. Ez megnehezíti a lisszaboni célkitűzések elérését. Továbbá még kevesebbet tesz egy tudásalapú gazdaság fejlesztéséhez szükséges egyenlő feltételek biztosítása tekintetében.
<P>
A referenciakeret új megközelítése alapján a tagállamok segítséget kapnak az általános kritériumok, az összehasonlíthatóság és a kompatibilitás eléréséhez az általuk nyújtott képzések tekintetében. Az ajánlásokban biztosított koordinációs szintek, beleértve a partnerekkel és a szakmai szervezetekkel való koordinációt, kiterjeszti a megvalósíthatóság körét. Kétségkívül segíteni fogják az oktatási piac fejlődését, amelynek a munkaerőpiac példáját kell követnie.
<P>
Ez kétségkívül segíteni fogja különösen azokat az országokat, ahol gazdasági átalakulásuk következtében problémás ennek a folyamatnak a működtetése. Amennyiben ki lehet alakítani egy alapszabványt, ez biztosítani fogja az átláthatóságot, a következetességet és a hordozhatóságot az EU határain belüli különböző fejlődési trendek között.
<P>
Ezt anélkül kell megvalósítani, hogy megsértenénk a tagállamoknak a saját szakképzési és szakoktatási rendszereik működtetésére vonatkozó autonómiáját. Ugyanakkor egységes környezetet fog létrehozni, és biztosítani fogja az egységes, magas színvonalú alap megteremtéséhez és a szakemberek képzésének hatékony megközelítéséhez szükséges előfeltételeket.
<P>
Szintén komolyan fontolóra kell vennünk az üzleti érdekeknek a gazdasággal és a technológiai fejlődéssel való összehangolását, hogy a képzett munkaerő képzési rendszerét még hatékonyabbá tegyük. Ez segíteni fog megoldani számos olyan kérdést, amely különböző mértékű migrációs áramlásokat idézett elő.
<P>
Egy célzott megközelítést lehetne használni továbbá a különböző szakképzési trendek problémáinak megoldására. Az átláthatóság, az együttműködés és a szakképzés és szakoktatás minőségének az európai minőségbiztosítási hálózaton keresztül való fejlesztésével kapcsolatos folyamatok szervezésének magas színvonala alapvető nemzeti iránymutatásként kell hogy szerepeljen ebben a folyamatban.
<SPEAKER ID="438" NAME="Tomáš Zatloukal" AFFILIATION="PPE-DE">
- (CS) Meg szeretném röviden említeni, hogy a szakképzés és a szakoktatás az Európai Unióban önállóan működik nemzeti és regionális szinten, különböző szabványoknak megfelelően, és így tudományterületek és képesítések széles spektrumát hozza létre. Európának ezért közös kritériumokra van szüksége a számos európai áramlat közötti átláthatóság és átruházhatóság biztosítása érdekében. Az oktatási rendszereknek és a szakképzési rendszereknek ezért megfelelően rugalmasnak kell lenniük, hogy hatékonyan válaszoljanak, különösen a munkaerőpiac szükségleteire. Tények alapján rendszeresen kell értékelni, ellenőrizni és fejleszteni a jelenlegi oktatás hatékonyságát és eredményességét, hogy kielégítsék ezeket a szükségleteket. Pozitív jel, hogy a magas színvonalú szakképzés biztosítására vonatkozó alapelvek tartalmaznak ajánlásokat egy európai képesítési keretrendszer bevezetésére. Én személy szerint úgy tekintek az európai referenciakeretre, mint egy olyan eszközre, amelynek célja a szakképzési és szakoktatási rendszerek minőségfejlesztésének előmozdítása a különböző tagállamokban.
<SPEAKER ID="439" NAME="Zbigniew Zaleski" AFFILIATION="PPE-DE">
(PL) Elnök úr, biztos úr, a javaslat különböző szinteken foglalkozik a szakképzéssel, az intelligenciától, a motivációtól, az érdeklődéstől és a piaci szükségletektől függően. A közös munkaerő-piaci normák megkövetelik a képzési modellek harmonizációját, Spanyolországtól Romániáig.
<P>
Szeretném hangsúlyozni, hogy az egyetemi oktatás támogatása során nem szabad alacsonyabb szintre - alacsonyabb, vagy középfokú szintre - süllyesztenünk a szakképzést. Nem kell ahhoz diploma, hogy valaki pincér legyen, néha egy rövid kurzus is elegendő. Mostanában az olyan országokban, mint Lengyelország, csökkentették az ilyen típusú képzéseket. Tanárként azt szeretném mondani, hogy támogatnám, amennyire lehetséges, az olyan oktatási programokat, amelyeket a tanulók szükségleteire szabnak, és külön hangsúlyt fektetnék az idegennyelv-oktatásra, hogy mindenki elboldoguljon egy idegen országban.
<P>
Végezetül, biztos úr, szeretném kijelenteni, hogy az oktatásba való beruházás az egyik legjobb beruházás Európában. Ne spóroljunk az oktatáson! Ne irigyeljük ezt a támogatást a jövő generációitól!
<SPEAKER ID="440" NAME="Dragoş Florin David" AFFILIATION="PPE-DE">
(RO) A szakképzés és a szakoktatás alapvető fontosságú eszközök, amelyek olyan képességeket, tudást és készségeket nyújtanak az európai polgároknak, amelyek segítségével a munkaerőpiac és a tudásalapú társadalom szerves részeivé válhatnak. Ez az ajánlás általánosságban véve kiválónak mondható. Mindazonáltal úgy érzem, hogy további két területet is le kellene fednie, amelyeket már kiemeltem: egy olyan tanácsadó rendszer létrehozását az európai polgárok számára, amely segítene nekik a személyes készségeiknek megfelelő tanulmányok és szakterületek kiválasztásában, és lehetőség szerint egy minőségbiztosítási platform létrehozását az oktatás területén.
<P>
Szeretném hangsúlyozni azt a tényt, hogy egy kiegészítő megközelítést kell alkalmaznunk az oktatással kapcsolatban, megkönnyítve az oktatási folyamatnak a munkaerőpiac igazi szükségleteihez való jobb hozzáigazítást. Az egész életen át tartó tanulással és a mobilitással kapcsolatos stratégiák létfontosságúak a munkaerőpiacon való elhelyezkedés esélyének növelése tekintetében. Én is szeretnék köszönetet mondani mindkét előadónak és boldog karácsonyt kívánok Önöknek.
<SPEAKER ID="441" NAME="Nicodim Bulzesc" AFFILIATION="PPE-DE">
(RO) Az Európai Unióban azok a személyek, akik saját országukban szeretnék használni azokat a képesítéseket vagy modulokat, amelyeket egy másik országban szereztek, még mindig akadályokkal találják szemben magukat. Ez a tény sok embert elkedvtelenít, ami a határokon átnyúló mobilitás lassulását eredményezi. Ezért tudná az európai szakképzési és szakoktatási kreditrendszer (ECVET) fellendíteni a diákok és munkavállalók mobilitását. Úgy gondolom továbbá, hogy Thomas Mann jelentése rendkívül helyesen állapította meg azokat a fejlődéseket, amelyeket a rendszer eredményezni fog, továbbá azokat a problémákat, amelyek felmerülhetnek a végrehajtás során.
<P>
Szerencsére tudunk arra a tapasztalatra támaszkodni, amelyet a kreditátviteli rendszer (CTS) részeként szereztünk meg. Olyan tanárként, aki foglalkozott a kreditrendszerrel, egyetértek az előadó ajánlásaival. Egy európai szintű szabványos mennyiségi alapra van szükségünk a kreditek megállapításához, és egyértelmű kritériumokat kell meghatároznunk a rendszer tagállamok közötti kölcsönös relevanciájának, átláthatóságának, összehasonlíthatóságának és megbízhatóságának biztosítása érdekében. Egyetértek továbbá azzal, hogy legyen egy próbaidőszak a rendszer elfogadása előtt, mivel az európai államoknak különböző oktatási rendszereik vannak, és úgy gondolom, hogy több idő kell a 27 szakképzési rendszer harmonizálására.
<SPEAKER ID="442" NAME="Mairead McGuinness" AFFILIATION="PPE-DE">
Elnök úr, azért vagyok itt, hogy támogassam szomszédomat, Thomas Mannt, és szeretnék gratulálni mind neki, mind a másik előadónak a munkájukhoz. Van azonban egy kérdés, amely felmerült, különösen az én országomban, de talán az Önében is, elnök úr. Az építkezési hullám véleményem szerint egy nagy problémát idézett elő, különösen a fiatal férfiak körében, akik az építőiparban kapható, vonzóan magas fizetések miatt nem akartak részt venni oktatásban és képzésben.
<P>
Sajnálatos módon ez a hullám lecsengett, és sok ember maradt képzés nélkül, minek következtében nem jutnak hozzá másféle munkához. Úgy gondolom tehát, hogy az egyes tagállamoknak, és természetesen Írországnak, ezeket a csoportokat kellene megcéloznia, hogy amikor újra jó idők jönnek (és remélem, ez nemsokára meg fog történni), megfelelően képzettek legyenek más munka elvégzésére. Természetesen a minőségbiztosítás és az ellenőrzés alapvető fontosságú. Aggódom amiatt, hogy az oktatás manapság üzlet, amelyhez nem kapcsolódik minőségbiztosítás, és a munkavállalók határokon átnyúló mozgása megköveteli tőlünk, hogy egy egész Európára kiterjedő, egységes megközelítést alkalmazzunk a szakképzéssel és szakoktatással kapcsolatban.
<SPEAKER ID="443" NAME="Czesław Adam Siekierski" AFFILIATION="PPE-DE">
(PL) Elnök úr, az oktatás és a szakképzés területén a kreditek átvitelével és felhalmozásával kapcsolatosan javasolt rendszernek hozzá kell járulnia a munkavállalók mobilitásához az Európai Unión belül. Amennyiben az Európai Unió versenyezni akar a harmadik országokkal, ha azt akarjuk, hogy a gazdasága növekedjen, hogy magasabb legyen a foglalkoztatottsági ráta és kisebb különbség legyen a régiók között, akkor támogatnunk kell az egész életen át tartó tanulást. Szükségünk van az idősebb emberekre. Az Európai Uniónak szüksége van tapasztalataikra, képesítéseikre és tudásukra.
<P>
Amennyiben tudásalapú gazdaságot és társadalmat szeretnénk, be kell fektetnünk az oktatásba. Meg kell akadályoznunk, hogy emberek képesítés nélkül hagyják el az oktatási rendszert. Fontos továbbá, hogy hozzáférhetővé tegyük az oktatást és a képesítések megszerzését, különösen olyan emberek számára, akiknek pénzügyi gondjaik vannak, beleértve azokat, akik kisvárosokban és falvakban laknak, és még mindig nem férnek hozzá oktatási szolgáltatásokhoz.
<SPEAKER ID="444" NAME="Paul Rübig" AFFILIATION="PPE-DE">
(DE) Elnök úr, Figel biztos úr, teljes szívemből szeretnék gratulálni Önöknek! Úgy vélem, ez az egyik legnagyobb kihívás karácsony előtt. Ha az elkövetkezendő évet, a pénzügyi válságot nézzük, sokféle ügyben kell lépéseket tennünk, és az oktatás és képzés tényleg kulcsszerepet játszik.
<P>
Három mutatónk van, amelyek segíteni fognak nekünk túljutni a válságon: a kutatás és fejlesztés, az infrastruktúra és az oktatás és képzés. Úgy vélem, hogy most új szabványokat kell meghatároznunk, hogy megmutassuk a lakosságnak, hogy az egész életen át tartó tanulás abszolút döntő szerepet játszik, különösen a kis- és középvállalkozások tekintetében, hogy az ott foglalkoztatottak munkahelyét meg akarjuk őrizni, és hogy jobb képzést akarunk biztosítani számukra, hogy jövőbeli lehetőségeket biztosítsunk számukra a piacon.
<P>
Az Európai Unió nagyon központi és fontos szerepet játszik ezen a területen, és nagyon örülnék, ha holnap elfogadnánk az európai kisvállalkozói intézkedéscsomagot. Ez esetben további támogatással tudnánk szolgálni ezen a területen.
<SPEAKER ID="445" NAME="Ján Figeľ">
a Bizottság tagja. - Elnök úr, csak röviden szeretnék felszólalni, mert sokat beszéltem a vita elején. Ott folytatnám, ahol az előző felszólaló befejezte, különösen a válság miatt.
<P>
Több és jobb beruházást kellene eszközölnünk az oktatásba és a képzésbe. Nem kevesebbet, hanem többet és jobbat, ami hatékonyságot, kompatibilitást és relevanciát stb. jelent, és még többet. Ez a Bizottság álláspontja, és természetesen én is úgy gondolom, hogy ez helyes.
<P>
A mai üzenet a szakképzett munkaerő mobilitásáról, az egész életen át tartó tanulásról, a tudás felhalmozásáról és átviteléről és a minőség kultúrájáról mind nagyon fontos a nemzeti oktatási és képzési rendszereink számára, és ezeket valósággá kell tennünk.
<P>
Csak meg szeretném erősíteni, hogy az eszközök, amelyeket elfogadunk - holnap remélem, hogy a kompromisszumos szöveg vagy az előterjesztett módosítások mellett fognak szavazni, amit megerősítek és támogatok -, fokozottabban "képesítésbarát” hellyé teszik Európát. Ez azt jelenti, hogy Európa sokkal inkább "ember- és állampolgárbarát” is lesz, és ez egy olyan dolog, amit ténylegesen közössé kell tennünk, talán jobban, mint a múltban. Az ilyen eszközök segítségével jobb körülményeket tudunk biztosítani a motiváláshoz, a mobilizáláshoz és az innovációhoz, amelyek mind fontos célkitűzések.
<P>
A Bizottság a cseh elnökség alatt megpróbál segíteni konferenciák szervezésében: a két eszköz elindításával kapcsolatos fő konferencia, és a további végrehajtással kapcsolatos célzottabb konferenciák szervezésében. Remélem, hogy a két előadó tud segíteni nekünk, vagy jelen tud lenni ezeken az eseményeken. Természetesen a végrehajtás a legfontosabb előttünk álló feladat.
<P>
Én is el szeretném mondani, amit sokan mondtak ma este: kellemes karácsonyt és boldog új évet kívánok - a kreativitás és az innováció európai évét - 2009-et.
<SPEAKER ID="446" NAME="Elnök">
Köszönöm, és hasonlókat kívánok Önnek, a biztosok testületének és munkatársainak.
<SPEAKER ID="447" NAME="Jan Andersson">
előadó. - (SV) Elnök úr, Takkula úr már távozott, de feltett egy kérdést, hogy vajon van-e ellentmondás aközött, hogy uniós szinten határozunk meg célkitűzéseket, és hogy az oktatási rendszer lényegében még mindig egy nemzeti rendszer. Én nem látok ellentmondást. Úgy gondolom, hogy ez a referenciakeret uniós szinten meghatározott célkitűzésekre épít, míg ugyanakkor bízunk a tagállamokban. Lehetőségeket nyújtunk számukra, és egy úgynevezett eszköztárat. Nem hiszem, hogy bármilyen ellentmondás lenne.
<P>
Szeretném kiemelni, amit Figel úr mondott annak fontosságáról, hogy még a jelenlegi gazdasági és foglalkoztatási válság idején is beruházzunk az oktatásba. Ez fogja előmozdítani az EU versenyképességét, ugyanakkor eszközöket is fog biztosítani az egyének számára, hogy előre tudjanak haladni életük során, és hogy kihasználják a további képzés lehetőségét életük során.
<P>
Azzal szeretném zárni, hogy ismételten köszönetet mondok a Bizottságnak és az összes árnyékelőadónak. Rendkívül jól tudtunk együtt dolgozni a folyamat során, és kellemes karácsonyt és boldog új évet kívánok Önöknek.
<SPEAKER ID="448" NAME="Thomas Mann">
előadó. - (DE) Elnök úr, Figel biztos úr, nagyon köszönöm az Ön és az Ön csapatának kitűnő együttműködését. Nagyon jól együttműködtünk ennek kapcsán. Úgy vélem, jó eredményt sikerült elérnünk ily módon.
<P>
Kusstatscher úrnak teljesen igaza van - az Európai Unió igen ambiciózus a szakképzés területén. Végezetül nem kevesebbet akarunk, mint azt, hogy a szakképzés függetlenedjen a felsőoktatástól. Panayotopoulos-Cassiotou asszonynak teljesen igaza van - kézzelfogható eredményekre van szükségünk. Valóságot akarunk, nem a szokványos szándéknyilatkozatokat, nem a szokásos szép beszédeket. A nagyon esetleges együttműködés időszaka most utat ad az intenzívebb együttműködésnek.
<P>
Jelenleg az oktatási eredmények jelentős mértékben eltérnek egymástól a tagállamokban. Ennek az az eredménye, hogy megegyezésre van szükségünk a vállalkozások és a nemzeti hatóságok között az oktatási intézményekkel kapcsolatban. Takkula úrnak teljesen igaza van - nem valamiféle európai pátyolgatást akarunk, és egyáltalán nincsenek erre irányuló tervek. "Nem kötelező erejű jogi eszközökre”, más emberek érdeklődésének felkeltésére, bevonására van igazán szükségünk.
<P>
Azt akarjuk, hogy találkozzanak a szakemberek - meghallgatásokon, a munkacsoportokban és a tanulmányok elkészítése érdekében is. Aztán szükségünk van az oktatási intézményekre. Maštálka úrnak teljesen igaza van. Erre a célra használhatjuk a meglévő hálózatokat és a szociális partnereket. Csak ekkor lesz nyilvánvaló a haszna a munkavállalók, a munkáltatók és az oktatás biztosító magán- és közszolgáltatók számára: egy klasszikus, kölcsönösen előnyös rendszer. Mind Ferreira úr, mind Rübig úr utalt az egész életen át tartó tanulás fontosságára, és jogosan, mivel ez az, ahol igazi változást tudunk elérni.
<P>
Harkin asszony, ahogy Ön is, én is látom a keret önkéntes voltának fontosságát, mert magában foglalja az összes szereplőt. Az egyenletesen növekvő bizalom talaján látni fogjuk, ahogy az első tagállamok elkezdenek együtt dolgozni 2012-től. A próbaidőszak fontos; ezt megadtuk. Be fogjuk vezetni az európai minőségi keretrendszerben az 1-től 8-ig való értékelést, és kiváló szomszédomnak természetesen teljesen igaza van, hogy ennek meg kell történnie. A fiataloknak látniuk kell, hogy hasznosak, hogy szükség van rájuk, illetve hogy elő tudják mozdítani személyes fejlődésüket bármikor, a nemzeti jogi rendelkezéseknek megfelelően. A többi országnak pedig lehetősége van később beszállni és csatlakozni ehhez az ECVET-rendszerhez, amikor csak képesek rá. Úgy vélem, hogy ennek rendkívül nagy a valószínűsége. Amennyiben egy ilyen típusú együttműködő körben folytatunk megbeszéléseket, néhány lépéssel előrébb fogunk jutni. Úgy hiszem, hogy sikerült valamit elindítanunk itt.
<SPEAKER ID="449" NAME="Elnök">
A vitát lezárom.
<P>
Szavazásra holnap, 2008. december 18-án, csütörtökön kerül sor.
<P>
Írásbeli nyilatkozatok (az eljárási szabályzat 142. cikke)
<SPEAKER ID="963" NAME="Dumitru Oprea  " LANGUAGE="RO">
Mint az európai szakoktatási és szakképzési kreditrendszerről szóló vélemény előadója, szeretném újra hangsúlyozni a rendszer megalkotásának és bevezetésének fontosságát, amelynek célja a szakoktatás és a szakképzés színvonalának emelése és vonzóbbá tétele.
<P>
Az ECVET bevezetésére azért van szükség, mert csökkenteni szeretnénk a tanulmányi eredmények közötti különbségeket, amelyek abból erednek, hogy különböző szakképzési rendszerek vannak. Növelnünk kell a szakképesítések és az egész életen át tartó tanulás átláthatóságát.
<P>
Az ECVET bevezetésének olyan közös elkötelezettségen kell alapulnia, hogy betartjuk azokat az alapelveket, amelyek biztosítják a magas színvonalú szakképzést és szakoktatást. Valójában ennek egyik kulcsfontosságú elemének annak kell lennie, hogy támogatjuk partnerségek kialakítását oktatási intézmények, vállalatok és nemzeti hatóságok között, annak érdekében, hogy egy kölcsönös bizalmon alapuló környezetet alakítsunk ki.
<P>
Végül, de nem utolsósorban, szeretném megemlíteni, hogy az ECVET a tanulmányi eredményekre helyezi a hangsúlyt, és nem arra, hogy mennyi időt töltöttek a tudás, a készségek és a szakértelem megszerzésével.

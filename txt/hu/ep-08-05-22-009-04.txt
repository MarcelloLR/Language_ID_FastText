<CHAPTER ID="009-04">
4. Libanon (szavazás)
<P>
- A szavazás előtt
<SPEAKER ID="088" NAME="Jana Hybášková" AFFILIATION="PPE-DE">
Tisztelt elnök úr, nyelvi korrekciót kérek, mert az állásfoglalást francia nyelven vitattuk meg. A francia szövegben, ahol "notamment du Hezbollah” áll az 5. bekezdés első mondatában, az angol szövegben "especially Hizbollah”-nak, a cseh szövegben pedig "a zejména Hizballáhu”-nak kellene szerepelnie. A többi nyelvi változatért nem tudok felelősséget vállalni.
<P>
- A 1. bekezdés szavazását követően:
<SPEAKER ID="090" NAME="Pasqualina Napoletano">
a PSE képviselőcsoport nevében. - (IT) Tisztelt elnök úr, hölgyeim és uraim, a módosítás az eredeti szöveg 1. bekezdése helyébe lép a következőképpen:
<P>
"Üdvözli a dohai megállapodást, amelyet a felek Suleiman tábornoknak az elkövetkező napokban a köztársaság elnökévé történő megválasztása, az új nemzeti egységkormány megalakítása és a választási törvény elfogadása tekintetében értek el; felhívja a feleket, hogy teljes egészében hajtsák végre a megállapodást; kihangsúlyozza a nemzetközi közösség által adott pozitív reakció fontosságát; gratulál a libanoni pártoknak a megállapodáshoz, és Katarnak és az Arab Ligának a sikeres közvetítéshez.”
<P>
(A szóbeli módosítást elfogadják)

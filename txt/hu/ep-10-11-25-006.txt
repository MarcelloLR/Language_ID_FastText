<CHAPTER ID="006">
A végbélrák elleni küzdelemről az Európai Unióban (írásbeli nyilatkozat) 
<SPEAKER ID="070" NAME="Elnök">
A Pavel Poc, Frieda Brepoels, Cristian Silvin Buşoi, Jo Leinen és Alojz Peterle által benyújtott, az Európai Unióban a végbélrák elleni küzdelemről szóló 0068/2010. számú írásbeli nyilatkozatot a parlamenti többséget is meghaladó számú képviselő írta alá.
<P>
Ezért az eljárási szabályzat 123. cikkének értelmében továbbítják azt a címzettekhez, és az aláírók nevének feltüntetésével közzéteszik az ebben az ülésszakban elfogadott szövegek között.
<SPEAKER ID="071" NAME="Pavel Poc" AFFILIATION="S&amp;D">
Elnök úr, tudom, hogy mindenki szavazni szeretne, én azonban valamennyi társaláíró - így Frieda Brepoels, Cristian Silvin Buşoi, Jo Leinen, Alojz Peterle és a magam - nevében szeretném kifejezni a köszönetemet mindazoknak, akik támogatták a végbélrák elleni küzdelemről szóló írásbeli nyilatkozatunkat.
<P>
A határidő lejártát megelőzően egy hónappal sikerült megszereznünk a többséget. Ez is mutatja a kérdés fontosságát, és megígérhetjük, hogy ez nem egyszeri kezdeményezés volt, hanem az Uniót és a tagállamokat célzó szélesebb körű fellépés része. Kollégák, köszönöm a támogatásukat.

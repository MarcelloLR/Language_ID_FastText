<CHAPTER ID="003">
Az előző ülés jegyzőkönyvének elfogadása: lásd a jegyzőkönyvet
<P>

<SPEAKER ID="009" NAME="Johannes Blokland" AFFILIATION="IND/DEM">
(NL) Elnök úr! A királynő napja Hollandiában minden évben ismétlődő esemény, amikor az egész holland nép együtt ünnepel az Orániai-Nassau-házzal. Ezt az ünnepségsorozatot brutális módon megzavarták, és még alig tértünk magunkhoz a sokkból. Megemlékezünk az áldozatokról, és együttérzésünket fejezzük ki a hozzátartozóiknak. A holland küldöttség nevében szeretném megköszönni az Ön által az Európai Parlament nevében Beatrix királynőnek elküldött levelet.

<CHAPTER ID="004">
Európai sürgősségi hívószám: 112 (írásbeli nyilatkozat): lásd a jegyzőkönyvet
<P>

<SPEAKER ID="047" NAME="Monica Frassoni" AFFILIATION="Verts/ALE">
(IT) Tisztelt elnök úr, hölgyeim és uraim! Tulajdonképpen nem tudok egy bizonyos cikkre hivatkozni. Szeretnék azonban emlékeztetni arra, hogy Ön tegnap azt mondta, hogy az Európai Unió nem avatkozhat az egyház adórendelkezéseibe. Ön azt is kijelentette, hogy saját nevében beszél. Úgy vélem, hogy az Európai Parlament elnöke nem saját nevében beszél az Európai Unió Bizottságának hatáskörébe tartozó ügyekről. Ezért szerettem volna elmondani, hogy nem találtam helyénvalónak az Ön által mondottakat, mert Ön az én elnököm is, és úgy vélem, hogy az egyház adórendelkezéseivel kapcsolatos ügyet az európai szabályok figyelembevételével kell tisztázni.
<P>
(Taps)
<SPEAKER ID="048" NAME="Elnök">
Tisztelt Frassoni asszony! Elmondhatom Önnek, hogy semmilyen drámai dolog nem történt. Egy sajtóinterjú során arra kértek, hogy mondjam el véleményemet néhány kérdésről, amelyeket Ön is említett, és a sajtóinterjú során kifejtettem, hogy mindig nagyon gondosan figyelembe kell vennünk a szolidaritás elvét, mielőtt az Európai Unió szintjén intézkedéseket teszünk. Ennél részletesebben nem fejtettem ki a kérdést.
<P>
(Taps)
<SPEAKER ID="049" NAME="Marco Cappato" AFFILIATION="ALDE">
(IT) Tisztelt elnök úr, hölgyeim és uraim! Elnézést kérek, hogy erőltetem ezt a kérdést, de hivatkoznék arra a cikkre, amely alapján Ön a Parlament képviselője, valamint azon cikkekre, amelyek az európai intézmények közötti kapcsolatok helyességéről szólnak.
<P>
Az Ön által az imént mondottakkal ellentétben a probléma az, hogy az Európai Bizottság által folytatott vizsgálat még tart, és a Bizottság tájékoztatást kért az olasz kormánytól a versenyjog megsértésének kockázatával kapcsolatban; ez a gyakorlat pedig nem a szubszidiaritással kapcsolatos, hanem az EU rendeleteivel. Ön szó szerint azt mondta, hogy ezt az olasz hatóságokra kell hagynunk, de hogyan mondhat ilyet, amikor a vizsgálat pontosan azzal kapcsolatos, hogy az olasz hatóságok esetleg megsértették a közösségi jogot? Az Ön nyilatkozatában épp ebben rejlik az ellentmondás.
<P>
(Taps)
<SPEAKER ID="050" NAME="Elnök">
Tisztelt Cappato úr! Más kérdéseket is megvitattunk már, amelyekkel kapcsolatban Önnek konkrét aggályai merültek fel. Itt most az a lényeg, hogy néhány általános elvet közvetítsünk. Semmilyen részletet nem vitattunk meg. Azt javaslom, hogy ne ragadjunk le ennyire ennél a kérdésnél. Mellesleg senki nem fogja olyan eltökélten védeni az európai jogot, mint én. Számomra mindig az európai jog a mérce. Úgyhogy azt szeretném, hogy maradjunk ennyiben.
<SPEAKER ID="051" NAME="Antonio Tajani" AFFILIATION="PPE-DE">
(IT) Tisztelt elnök úr, hölgyeim és uraim! Csupán azt szerettem volna kihangsúlyozni, hogy a Parlament elnökének, Pöttering úrnak teljesen igaza volt, amikor azt mondta, hogy saját nevében beszél. Emlékeztetném Cappato urat arra, hogy az Európai Unió nem rendelkezik hatáskörrel a közszolgáltatások nyújtásával kapcsolatos verseny vonatkozásában.
<SPEAKER ID="052" NAME="Elnök">
Köszönöm, Tajani úr, de most már szeretnénk lezárni ezt a napirendi pontot.

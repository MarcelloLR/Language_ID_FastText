<CHAPTER ID="005-06">
6. Az autóbusszal történő nemzetközi személyszállítás (átdolgozott verzió) (
<P>
- a szavazás előtt:
<SPEAKER ID="141" NAME="Hannes Swoboda" AFFILIATION="PSE">
(DE) Elnök úr, a tisztesség érdekében, hétfőn bejelentettem, hogy kérni fogjuk e jelentés szavazásának elhalasztását. Nem mintha Grosch úr rossz munkát végzett volna, éppen ellenkezőleg, hanem több időt akartunk szentelni a pihenőidők kérdésének, és azt pontos megfogalmazásokkal akartuk a jelentésbe beilleszteni. Megbeszéléseket folytattunk csoportunkon belül, és arra a megállapításra jutottunk, hogy ez a javaslat tekintélyes támogatást élvez. Még Jarzembowski úr is, akit talán a legnehezebb volt meggyőzni, ma reggel azt jelezte, hogy támogatja a javaslatot. Remélem tehát, hogy így rendezhetjük ezt a kérdést, és így a halasztást a következő két ülésszak valamelyikére kérem.
<SPEAKER ID="142" NAME="Mathieu Grosch">
előadó. - (DE) Elnök úr, előadóként egyetértek a javaslattal, amint a PPE-DE csoport is, és szeretném világossá tenni, hogy tudomásul vettük a szociális partnerek között kialakult egyetértést. A rendelkezésre álló időt ezért arra használjuk fel, hogy azt beillesszük a módosításba.
<P>
(A Parlament jóváhagyja a javaslatot)

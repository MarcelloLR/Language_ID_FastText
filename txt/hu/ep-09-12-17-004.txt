<CHAPTER ID="004">
Napirend
<SPEAKER ID="080" NAME="Martin Schulz" AFFILIATION="S&amp;D">
(DE) Elnök úr, hölgyeim és uraim, két ügyrendi kérdést szeretnék felvetni, és szeretném a kettőt egymás után felhozni. Először is, egy kérdéssel fordulnék az egész Parlamenthez, ami azzal a sürgős üggyel kapcsolatos, amelyet ma délután fogunk tárgyalni. Ez Aminatou Haidar ügye.
<P>
Egy sürgős ügy szerepel a ma délutáni napirenden. Arra szeretném kérni képviselőtársaimat, hogy bízzanak bennem a következő eljárás tekintetében. Néhány képviselő, akiket ez az ügy közelebbről érint, tudja - és ezen a ponton nem mondhatok el több részletet, de én is azok közé tartozom, akik tudják -, hogy megoldást fogunk találni erre az ügyre a nap folyamán. Kitűnő uniós kormányképviselők dolgoznak egy pozitív megoldás elérésén. Ésszerű lenne ezért ezt a sürgős ügyet levenni a ma délutáni napirendről, mert bármilyen további vita csak akadályozná a diplomáciai csatornákon keresztül végzett munkát. Ezért kérem arra a Parlamentet, hogy egyezzen bele, hogy ebben a kivételes esetben vegyük le ezt a sürgős ügyet a napirendről, mert ez nagyobb segítséget jelentene az ügy megoldásában, mint annak megvitatása. Ez volt az első kérésem, elnök úr. Azonnal folytatom a második kéréssel.
<SPEAKER ID="081" NAME="Elnök">
Schulz úr, nem vagyok biztos benne, hogy újratárgyalhatjuk ezt a kérdést. Attól tartok, hogy már túl késő van ehhez, mivel az ügyben már korábban döntést hoztunk. Nagy nehézségekbe ütközne ennek a kérdésnek az újbóli tárgyalása.
<SPEAKER ID="082" NAME="Joseph Daul" AFFILIATION="PPE">
(FR) Elnök úr, én személy szerint támogatom Schulz úr javaslatát. Véleményem szerint rendkívül nehéz tárgyalásokról van szó. A szóban forgó ügy egy személyt, egy nőt érint, amelyben minden erővel azon vannak, hogy politikai megoldást találjanak.
<P>
Ezért úgy gondolom, hogy amikor egy politikai megoldás elérését célzó erőfeszítések vannak kibontakozóban, fontos, hogy ne súlyosbítsuk a helyzetet. Ezért azt kérem, hogy először kapjunk lehetőséget arra, hogy politikai megoldás találjunk.
<P>
(Taps)
<SPEAKER ID="083" NAME="Miguel Portas" AFFILIATION="GUE/NGL">
(PT) Csak egy rövid megjegyzést szeretnék ehhez hozzáfűzni. A diplomáciai erőfeszítések rendkívül fontosak, de Aminatou Haidar 33. napja folytat éhségsztrájkot, és jelenleg kórházban van. A legrosszabb dolog, amit tehetünk, hogy azt mondjuk egy nőnek, aki alapvető emberi jogokért küzd, hogy ez a Parlament megfeledkezik róla itt és most.
<SPEAKER ID="084" NAME="Elnök">
Hölgyeim és uraim, az eljárási szabályzat 140. cikkével összhangban szavazhatunk e kérdés napirendről való levételére vonatkozó javaslatról.
<P>
Ezzel kapcsolatban szeretnék felkérni valakit, hogy szóljon az indítvány mellett.
<SPEAKER ID="085" NAME="Juan Fernando López Aguilar" AFFILIATION="S&amp;D">
(ES) Az Európai Parlament spanyol szocialista küldöttségének vezetőjeként szeretném nagyra értékelésemet kifejezni az Európai Szocialisták és Demokraták Progresszív Szövetsége képviselőcsoport elnökének az Európai Parlamentben elmondott szavaiért, amelyet az Európai Néppárt (Kereszténydemokraták) képviselőcsoportjának elnöke is támogat. Ezt két okból teszem. Először is, mert, ahogy látom, ez a Parlament egyértelműen szolidaritást mutat Haidar asszonnyal - személyével és az ügyével kapcsolatban egyaránt - ebben a veszélyes helyzetben, amely az elnyúlt éhségsztrájk következtében alakult ki.
<P>
Másodszor mert úgy gondolom, hogy a Parlament is pozitívan fog állást foglalni a Spanyolország kormánya által vezetett fokozott, többoldalú diplomáciai erőfeszítések támogatásával kapcsolatban. Végül is ez annak az országnak a kormánya, amelynek területén Haidar asszony jelenleg tartózkodik. Annak az országnak a kormánya továbbá, ahol az éhségsztrájk folyik, amely - ahogy Haidar asszony maga mondta - nem fog befejeződni, amíg vissza nem tér egy olyan területre, amely nem spanyol fennhatóság alá tartozik.
<P>
Ezért támogatom a jelenlegi diplomáciai erőfeszítést, és úgy gondolom, hogy akkor cselekszünk a leghelyesebben, ha elkerülünk egy olyan állásfoglalást, amely veszélyeztetheti bármilyen egyeztetés sikerét, amely az elkövetkezendő néhány órában fog megtörténni...
<P>
(Az elnök félbeszakítja a felszólalót)
<SPEAKER ID="086" NAME="Elnök">
Most arra szeretnék felkérni valakit, hogy beszéljen az indítvány ellen.
<SPEAKER ID="087" NAME="Izaskun Bilbao Barandica" AFFILIATION="ALDE">
(ES) Elnök úr, azért kérek szót, hogy hangot adjak csoportom tiltakozásának a javaslattal kapcsolatban, és most szeretném elmagyarázni, hogy miért tiltakozunk. Véleményem szerint nem helyénvaló egy ilyen javaslat benyújtása ma reggel. Ez hozzájárulna továbbá ahhoz, hogy nem tartják tiszteletben azokat a parlamenti csoportokat, amelyek az állásfoglalás szövegét előterjesztették.
<P>
Csupán tegnap három órát töltöttünk azzal, hogy megpróbáltunk módot találni arra, hogy az ügyet kivonjuk a politikai vitából, és megpróbáljunk ne arra összpontosítani, ami Spanyolországban történik. Az összes érintett csoport erőfeszítésének köszönhetően sikerült összeegyeztetnünk a különböző álláspontokat és egy közös állásfoglalásra irányuló szöveget megalkotnunk. Ugyanezen a találkozón sikerült továbbá feloldani a véleménykülönbségeket.
<P>
Következésképpen úgy gondolom, hogyha ezt helytelennek ítélik, hogyha a Parlament nem hallatja hangját egy ilyen helyzettel kapcsolatban, akkor mikor fogja hallatni hangját? Mikor fog erre sor kerülni?
<P>
(Hangos taps)
<P>
Egy utolsó kérésem lenne ...
<P>
(Az elnök félbeszakítja a felszólalót)
<SPEAKER ID="088" NAME="Willy Meyer" AFFILIATION="GUE/NGL">
(ES) Elnök úr, nem helyes azt mondani, hogy a Parlament kifejtette véleményt Haidar asszony ügyével kapcsolatban. Ez nem történt meg. A Parlament ma fogja kifejteni véleményét. Úgy volt, hogy erre ma, egy 33 napja tartó éhségsztrájkot követően fog sor kerülni, azonban most kísérletet tesznek arra, hogy megakadályozzák az ügy tárgyalását. Úgy gondolom, hogy ez erkölcstelen dolog. Ismétlem, abszolút erkölcstelen.
<P>
(Taps)
<SPEAKER ID="089" NAME="José Ignacio Salafranca Sánchez-Neyra" AFFILIATION="PPE">
(ES) Elnök úr, azért kértem szót, mert egy ügyrendi kérdést szeretnék feltenni. A Parlament megmásíthatatlanul elkötelezett az emberi jogok iránt, és kötelező tiszteletben tartania ezt a kötelezettséget. Schulz úr egy javaslatot tett a Parlamentnek ma reggel. Amennyiben Haidar asszony ügyével kapcsolatban fontos információkról vagy adatokról van tudomása, akkor ezeket az információkat a Parlament rendelkezésére kell bocsátania. Ezt követően a ma délutáni plenáris ülésen, a vita kezdetekor kell döntést hozni.
<P>
(Taps)
<SPEAKER ID="090" NAME="Martin Schulz" AFFILIATION="S&amp;D">
(DE) Elnök úr, sok éven keresztül én voltam felelős az emberi jogokkal kapcsolatos vitákért a Parlamentben képviselőcsoportom nevében. Nagy óvatossággal járok el ebben az ügyben. Szeretném megemlíteni, hogy múlt vasárnap nagyon hosszú megbeszélést folytattam ezzel az üggyel kapcsolatban a marokkói külügyminiszterrel.
<P>
Az a benyomásom, hogy ma lehetőség nyílik arra, hogy véget vessünk Haidar asszony éhségsztrájkjának, és megoldást találjunk számára. Ha az lenne a benyomásom, hogy egy nyilvános közlemény segítene megoldani ezt az esetet, akkor kiadnék egy nyilvános közleményt. Mivel azonban úgy gondolom, hogy az ilyen típusú bonyolult diplomáciai esetekben a diszkréció a probléma megoldásának legjobb módja, arra kérem képviselőtársaimat, hogy tartsák meg az annak biztosításához szükséges diszkréciót, hogy ezt a hölgyet megmenthessük. Ez az egyetlen kérésem.
<SPEAKER ID="091" NAME="Elnök">
Hölgyeim és uraim, a figyelmüket szeretném kérni egy pillanatra. Nem folytathatjuk ezt a vitát korlátlan ideig.
<SPEAKER ID="092" NAME="Raül Romeva i Rueda" AFFILIATION="Verts/ALE">
(ES) Elnök úr, először is meglepettségemet szeretném kifejezni, mivel, ahogy Bilbao Barandica asszony rámutatott, tegnap közel három órát szántunk e kérdés megvitatására. Amennyiben Schulz úr az üggyel kapcsolatban vasárnap óta lényeges információknak volt birtokában, akkor erről tájékoztatni kellett volna minket tegnap. Ismétlem, az információkat tegnap kellett volna közölnie velünk, a közös állásfoglalásról folytatott vitát megelőzően. Tisztában kellett volna lennünk ezekkel az információkkal, amikor megbeszéléseket folytattunk a különböző csoportokkal, amely megállapodáshoz, mondhatjuk úgy, kompromisszumhoz vezetett.
<P>
(FR) Nem, ez nem igaz. Felelősségünk, hogy elfogadjunk egy állásfoglalást, legalább azért, hogy tudjuk a Parlament nézőpontját Aminatou Haidar ügyével kapcsolatban. Ezért nem azt kérem, hogy ne szavazzunk, hanem hogy a szokásos módon tartsuk meg a vitát.
<P>
(Taps)
<SPEAKER ID="094" NAME="Charles Tannock" AFFILIATION="ECR">
Elnök úr, egyértelmű, hogy a Parlament megosztott a kérdést illetően. Ez egy nagyon kényes téma. Elég nagy zűrzavar van. Kérhetem, hogy halasszuk el a szavazást délután 3 óráig, hogy konzultálni tudjunk mind a pártokkal, mind a csoportokkal, és hogy azt is kideríthessük, hogy mi is folyik valójában Marokkóban?
<SPEAKER ID="095" NAME="Elnök">
Hölgyeim és uraim, hallhattuk az összes hozzászólást. Hallottak mindent, és teljes képük alakulhatott ki a dologról. Az eljárási szabályzat 140. cikkével összhangban, szavazásra bocsátom ezt az indítványt. Egy speciális indítványról szavazunk, hogy ne tárgyaljuk ezt az ügyet a mai nap folyamán.
<P>
(A Parlament egyetért a kérelemmel)
<SPEAKER ID="096" NAME="Martin Schulz" AFFILIATION="S&amp;D">
(DE) Elnök úr, nagyon sajnálom, hogy ismét a Parlament türelmét kell kérnem. A mai szavazási listán szerepel a szubszidiaritás elvéről való szavazás. Az eljárási szabályzat 177. cikkének (4) bekezdésében foglaltak alapján kérem, hogy halasszuk el az e ponttal kapcsolatos szavazást a következő plenáris ülésig, és vizsgáljuk meg annak legitimációját, hogy állásfoglalást fogadunk el ezzel kapcsolatban. Úgy gondolom, hogy alapvető egyetértés van az egész Parlamentben azzal kapcsolatban, hogy a szubszidiaritás elvét és az alapvető jogokat biztosítani kell. Semmi szükség nincs azonban arra, hogy ezt az Európai Unió szintjére emeljük. El szeretném mondani azt is, különösen olasz képviselőtársaim nevében, hogy az Olaszországban zajló vita olasz, nem pedig európai vita, és hogy képviselőtársaim, ahogy mi is, meg fogják védeni a különbözőséget és a sokféleséget. Annak azonban nincs értelme, hogy ezt egy ilyen állásfoglaláson keresztül tegyük meg.
<P>
(Kellemetlenkedő hozzászólás)
<P>
Elnök úr, megdöbbentő, hogy olyan képviselőcsoportok, amelyeknek még a nevében is szerepel a demokrácia fogalma, nem ismerik azt a demokratikus alapelvet, hogy hagyni kell, hogy a felszólaló befejezze mondandóját.
<P>
A 177. cikk (4) bekezdésében foglaltak alapján kérem, hogy a szavazást halasszuk el a következő ülésig, és vizsgáljuk meg az állásfoglalás és a szavazás legitimációját.
<P>
(Taps)
<SPEAKER ID="097" NAME="Elnök">
Hölgyeim és uraim, Schulz úr, kérem, tegyék fel fejhallgatóikat. Van egy speciális indítvány - ehhez a szavazás második felében fogunk elérkezni. Először a költségvetésről fogunk szavazni, majd számos további kérdésről. Mindannyian elgondolkodhatnak Schulz úr javaslatáról, és nemsokára visszatérünk rá, amikor mindannyiunk előtt itt lesz az állásfoglalás, a szavazás második felében.
<SPEAKER ID="098" NAME="Bernd Posselt" AFFILIATION="PPE">
(DE) Elnök úr, most, hogy a sürgős ügyet levették a napirendről, arra szeretném kérni Önt, hogy ossza el a Nyugat-Szaharával kapcsolatos ügyekre szánt felszólalási időkeretet a két másik sürgős ügy között, mivel tegnap elég nehéz vitákat folytattunk a sürgős ügyekre vonatkozó felszólalási időkeretről. Ez a ma délutánra vonatkozó gyakorlati javaslatom, és arra kérem, hogy fogadja ezt el, mivel egy órát fogunk sürgős ügyek megbeszélésével tölteni.
<SPEAKER ID="099" NAME="Elnök">
Figyelembe fogjuk venni javaslatát.

<CHAPTER ID="009-06">
6. Az iráni helyzet (
<P>
- A szavazás előtt:
<SPEAKER ID="137" NAME="José Ignacio Salafranca Sánchez-Neyra" AFFILIATION="PPE">
(ES) Elnök úr, mielőtt szavaznánk az Iránnal kapcsolatos állásfoglalás-tervezetről, szeretném tájékoztatni a tisztelt Házat, hogy Teheránban meg akarták rohamozni az olasz nagykövetséget, és más tagállamok nagykövetségeinél is történtek hasonló incidensek, például Németország, Franciaország, Nagy-Britannia és Hollandia nagykövetségeinél.
<P>
Elnök úr, az állásfoglalás-tervezet 24. bekezdése azt kéri, hogy hozzunk létre egy európai uniós delegációt Iránban; az én csoportom nem kívánja elfogadni ezt a bekezdést, amely más európai parlamenti állásfoglalásokban is szerepelt már, és amely úgy is értelmezhető, mintha elégedettek lennénk az eseményekkel. Megkérem tehát Füle urat, hogy mondja meg Ashton asszonynak, hogy vegye figyelembe az általam most említett körülményeket az állásfoglalásból eredő megbízatás végrehajtása során. Úgy tudom, hogy Gahler úr szóbeli módosítás beszúrását fogja kérni az állásfoglalás szövegébe, hogy a tagállamok diplomáciai érdekeit meg tudjuk védeni Iránban.
<SPEAKER ID="138" NAME="Michael Gahler" AFFILIATION="PPE">
(DE) Elnök úr, ezt már megbeszéltük a képviselőcsoportokkal. Röviden felolvasom az angol szöveget:
<P>
"aggodalmát fejezi ki a tagállamok teheráni követségei előtt február 9-én tartott tüntetések miatt, melyeket a Basij milícia szervezett és felhívja az iráni hatóságokat, hogy garantálják a diplomáciai missziók biztonságát.”
<SPEAKER ID="141" NAME="Lena Kolarska-Bobińska" AFFILIATION="PPE">
Elnök úr, az Iránról szóló imént elfogadott állásfoglalás szerzői nevében azt szeretném kérni, hogy a Parlament fordító szolgálata fordítsa le ezt a szöveget farszi nyelvre, hogy az iráni rezsim és nép tökéletesen megértse az Európai Parlament által ma küldött világos üzenetet.
<P>
(Taps)
<SPEAKER ID="142" NAME="Elnök">
Köszönöm az értékes javaslatot, továbbítani fogjuk a megfelelő szervezeti egységhez.

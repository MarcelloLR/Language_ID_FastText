<CHAPTER ID="012">
Ügyrend
<SPEAKER ID="026" NAME="Elnök">
Kiosztásra került a végleges napirendtervezet, amelyet az Elnökök Értekezlete 2009. október 22-i ülésén állított össze az eljárási szabályzat 137. cikke szerint. A képviselőcsoportok beleegyezésével az alábbi javasolt módosítást terjesztették elő:
<P>
Szerda:
<P>
A 2009. november 29-i választások fényében a hondurasi politikai helyzetről szóló bizottsági nyilatkozat címe az alábbiak szerint módosul: "Bizottsági nyilatkozat - Politikai helyzet Hondurasban”.
<SPEAKER ID="027" NAME="Ioannis Kasoulides">
a PPE képviselőcsoport nevében. - Elnök úr, a PPE képviselőcsoport nem ért egyet a Hondurasszal kapcsolatban napirenden levő névváltoztatással és nem ért egyet azzal a javaslattal, hogy a címből kimaradjon a november 29-i választásokra való utalás. A választások dátuma rendkívül fontos része a vitának, ezért szerintünk a cím maradjon úgy, ahogy van.
<SPEAKER ID="028" NAME="Ulrike Lunacek">
a Verts/ALE képviselőcsoport nevében. - (DE) Elnök úr, én az új javaslat megtartása mellett szeretnék felszólalni, mivel végül is nyilvánvaló, hogy a hondurasi tárgyalások kudarcba fulladtak. Ezzel a választással kapcsolatban nincs közös javaslat. A választás jogellenes, mivel a hivatalban levő elnök államcsíny eredményeként került hatalomra. Ezért arra kérem a Tisztelt Házat, hogy értsen egyet az Elnökség azon javaslatával, hogy hagyjuk ki a választást.
<SPEAKER ID="029" NAME="Alojz Peterle">
(SL) Én erőteljesen amellett vagyok, hogy hagyjuk változatlanul a napirendet. Tagja voltam az Európai Néppárt Hondurasba utazó delegációjának, és lehetőségem volt arra, hogy megismertessem őket az ottani helyzettel. Nem igaz az az elképzelés, miszerint a júniusi események miatt kerül sor a november 29-i választásokra. A választásokat az akkori események előtt hat hónappal írták ki, és nincs érdemi kapcsolata az azt követő politikai fejleményekkel, és a fejlemények sem járulhattak hozzá új jelöltek állításához. Azt is gondolom, hogy a november 29-i választások a megoldás, és nem a probléma részét képezik. Minden arra utal, hogy úgy kell hagynunk a napirendet, ahogy van, és hogy a jövőben támogatnunk kell ennek az országnak a demokratikus fejlődését.
<SPEAKER ID="030" NAME="Agustín Díaz de Mera García Consuegra" AFFILIATION="PPE">
(ES) Elnök úr, egy ügyrendi kérdést szeretnék felvetni. Nincs nálam a szavazólapom, mert mára nem volt betervezve a szavazás, ezért arra kérem, hogy szíveskedjen tudomásul venni abbéli óhajomat, hogy az ügyrend maradjon változatlan. Ez esetben egy gép nem tud engem helyettesíteni.
<SPEAKER ID="031" NAME="Elnök">
Hölgyeim és uraim, mindenkinek, aki ugyanezzel a problémával küzd, a következőt szeretném mondani: köszönöm, de ne kérjenek szót. Rögzíteni tudjuk mindegyikük óhaját, de a szavazás, illetve a szavazatszámlálás során a fenti óhajokat nem lehet figyelembe venni. Csak a jegyzőkönyvben szerepelnek, de a szavazatszámláskor azokat nem veszik figyelembe. Nagyon sajnálom, de a szavazólapokat mindig magukkal kell hozni, mert bármikor sor kerülhet szavazásra.
<P>
(A Parlament elutasítja a javaslatot)
<P>
(Az ügyrendet elfogadják)
<P>
(Az ülést 16.05-kor felfüggesztik és 16.15-kor folytatják.)

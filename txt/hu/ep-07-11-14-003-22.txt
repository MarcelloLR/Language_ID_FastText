<CHAPTER ID="003-22">
22. EU-Oroszország csúcstalálkozó (szavazás) 
<P>
- Közös állásfoglalásra irányuló indítvány: EU-Oroszország csúcstalálkozó
<P>
- A szavazás előtt:
<SPEAKER ID="129" NAME="Konrad Szymański" AFFILIATION="UEN">
(PL) Elnök úr, szeretném felhívni a figyelmét arra, hogy ennek az állásfoglalásnak a kompromisszumos változatáról folytatott vitát követően pontosan 16 perc állt rendelkezésünkre a módosítások benyújtására és a munkánk eredményeinek felülvizsgálatára. Véleményem szerint ez a Ház valamennyi képviselőjének és valamennyi képviselőcsoportjának aláássa azon jogait, hogy szabadon, akár módosítások benyújtásával befolyásolhassák állásfoglalásaink szövegét.
<P>
Azt kérném, hogy ne hagyjuk, hogy ez a helyzet a jövőben ismét előforduljon.
<P>
- Az 1. módosításra vonatkozó szavazás előtt:
<SPEAKER ID="131" NAME="Ria Oomen-Ruijten">
a PPE-DE képviselőcsoport nevében. - (NL) Elnök úr, a 6. ponthoz a következő módosítást szeretném javasolni. Ez részenkénti szavazást tesz szükségessé. Az első mondatot a következőképpen kellene megváltoztatni:
<P>
- "hangsúlyozza, hogy a csecsenföldi helyzet továbbra is nézeteltérést jelent az EU és Oroszország közötti kapcsolatokban.”
<P>
- (NL) helyettesítve a jelenlegi szöveget. Az előadó egyetért.
<P>
(A szóbeli módosítást elfogadják)
<P>
- A 23. pontra vonatkozó szavazás előtt:
<SPEAKER ID="135" NAME="Ria Oomen-Ruijten">
a PPE-DE képviselőcsoport nevében. - (NL) Elnök úr, engednünk kell, hogy a realitások magukért beszéljenek, és a szibériai átrepülésekre vonatkozó csúcstalálkozóról. Erre nem került sor, tehát azt kérjük, hogy a szövegben szereplő utalás helyébe a következő csúcstalálkozóra történő utalás kerüljön.
<P>
(A szóbeli módosítást elfogadják.)
<P>
- Az O preambulumbekezdésre vonatkozó szavazás előtt:
<SPEAKER ID="137" NAME="Hannes Swoboda">
a PSE képviselőcsoport nevében. - Elnök úr, rözgült konfliktusokról beszélünk. Két konfliktust, Abháziát és Dél-Oszétiát említjük, de képviselőcsoportom nevében a "rögzült konfliktus” kifejezés után szeretném beilleszteni a "mint például Transznyisztria” szókapcsolatot, hogy az O preambulumbekezdés Transznyisztriáról is említést tegyen.
<SPEAKER ID="138" NAME="Marianne Mikko">
a PSE képviselőcsoport nevében. - Elnök úr, Swoboda úr már tájékoztatta Önt a Transznyisztriával kapcsolatos módosításunkról.
<P>
(A szóbeli módosítást elfogadják.)

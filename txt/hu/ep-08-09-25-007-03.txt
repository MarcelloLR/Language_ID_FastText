<CHAPTER ID="007-03">
3. Éves vita a szabadság, a biztonság és a jog érvényesülésének térsége tekintetében elért előrehaladásról (EUSZ. 2. és 39. cikk) (szavazás) 
<P>
- Az 1. módosításra vonatkozó szavazás előtt
<SPEAKER ID="092" NAME="Manfred Weber" AFFILIATION="PPE-DE">
(DE) Elnök úr, a PPE-DE képviselőcsoport nevében szeretnék előterjeszteni egy szóbeli módosítást az 1. módosítás átfogalmazására. Mielőtt ezt megtenném, hadd mondjam el, hogy a Deprez úr és az egész bizottság jelentése igazán kitűnő, és a PPE-DE képviselőcsoport szeretne mellette szavazni. Van azonban egy fontos kitételünk, mégpedig az Európai Unióban élő migránsok szavazati jogával kapcsolatban, és nem azért, mert általában véve visszautasítjuk a választójog megadását, hanem mert úgy véljük, hogy az ilyen döntésekben a szubszidiaritásnak kellene érvényesülnie. A választási jog nem európai kérdés.
<P>
Emiatt szeretnénk egyfajta áthidaló megoldást a módosításhoz, a javasolt átfogalmazással. Arra kérjük más képviselőcsoportokhoz tartozó képviselőtársainkat, hogy támogassák az új megfogalmazást, hogy mindnyájan jóváhagyhassuk ezt a jó jelentést.
<P>
Az új megfogalmazás a következőképpen szól:
<P>
"javaslat benyújtása a huzamos tartózkodási engedéllyel rendelkező személyeknek az európai és helyi szintű politikai életbe való integrációjával kapcsolatosan; ez olyan előrelépést jelentene, ami elősegítheti e huzamos tartózkodási engedéllyel rendelkező személyek társadalmi, kulturális és politikai beilleszkedését;”.
<P>
(DE) Ehhez kérem a támogatásukat.
<SPEAKER ID="095" NAME="Elnök">
Úgy látom, ellenvetések vannak.
<P>
(A szóbeli módosítást nem fogadják el)

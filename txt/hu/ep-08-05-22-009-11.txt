<CHAPTER ID="009-11">
11. Az Európai Unió új állat-egészségügyi stratégiája 2007-2013 (
<P>
- A 12. módosítás szavazását megelőzően:
<SPEAKER ID="118" NAME="Lutz Goepel">
, a PPE-DE képviselőcsoport nevében. - (DE) Tisztelt elnök úr, engedje meg, hogy felolvassam a megfogalmazást: "rámutat az élőállatok nagy távolságra történő szállításával járó potenciálisan nagyobb kockázatokra, és ebben az összefüggésben azt az álláspontot foglalja el, hogy gyakoribb alapos vizsgálatokat kell végezni annak érdekében, hogy csak teljesen egészséges állatokat szállítsanak, és úgy véli, hogy meg kell fontolni a kérdést, hogy lehet-e az állatok levágás vagy hizlalás céljából történő szállítását” - és ez a különbség - "kilenc óra maximális utazási időben korlátozni”.
<P>
(A szóbeli módosítást nem fogadják el)
<SPEAKER ID="120" NAME="Zbigniew Zaleski" AFFILIATION="PPE-DE">
(FR) Tisztelt elnök úr, Ön nem foglalhat állást, nem bátoríthatja az embereket arra, hogy álljanak fel; tudják maguktól, hogy felálljanak-e vagy sem.
<P>
(Taps az EPP képviselőcsoportból)
<SPEAKER ID="121" NAME="Elnök">
Csak azt emeltem ki - és Ön ismeri a képviselőcsoportom álláspontját, tehát semmilyen módon nem foglaltam itt állást -, hogy a képviselőknek fel kell állniuk és állva maradniuk, mert ha csak a másodperc töredékéig maradnak állva, majd újból leülnek, akkor lehetetlen megszámolnunk őket. Tehát nem azt javasoltam, hogy álljanak fel, hanem hogy maradjanak állva, ha egyszer már felálltak.
<P>
Pontosan így jártam el az imént a másik számláláskor, a képviselőház másik oldala esetében.

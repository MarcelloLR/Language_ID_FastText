<CHAPTER ID="013-44">
44. 2008. évi mentesítés: az EU általános költségvetése, III. szakasz, Bizottság
<SPEAKER ID="070" NAME="Ingeborg Gräßle" AFFILIATION="PPE">
(DE) Elnök úr, egy technikai javítás elvégzését szeretném kérni. A 248. bekezdést a "Kozloduy atomerőmű” szavak után ki kell egészíteni az "1-4 blokk” szavakkal'.
<SPEAKER ID="071" NAME="Elnök">
Mindezeknek az észrevételeknek a pontosságát ellenőrizni fogják.
<SPEAKER ID="072" NAME="Bogusław Liberadzki">
előadó. - Elnök úr, nem jutottam el Strasbourgba, és ezért kollégáim nevében mondok köszönetet, akik részt vettek a vitában. Örültem annak, hogy a Tanács is képviseltette magát, mivel a mentesítés olyan folyamat, amely nemcsak az uniós intézményeket érinti, hanem a Tanács által képviselt tagállamokat is.
<P>
A jelentésem igazi lényege az a néhány javaslat, amelynek célja a hibaarányok csökkentése, a problémák pontos meghatározása és a Bizottságtól és a Számvevőszéktől származó információk egyeztetésének javítása, ami lehetővé tenné számunkra a jövőben, hogy kiadásaink terén azonosítani és kezelni tudjuk az igazán problémás területeket. A Lisszaboni Szerződés hatálybalépésével itt az ideje magát a mentesítési folyamatot is felülvizsgálni.
<P>
Jelentésem az uniós intézmények és természetesen a kiadások mintegy 80%-ának kezeléséért felelős tagállamok részvételével történő, magasabb szintű vitát szorgalmaz. Noha jelentésem a 2008. évi mentesítésről szól, számos ma is rendkívül időszerű témát tartalmaz. Mindannyian biztosítani akarjuk, hogy Görögország felül tudjon kerekedni a múltból származó problémákon. A Törökországról szóló rész figyelmet keltett, és miközben biztosítanunk kell az előcsatlakozási alapok hatékonyabb felhasználását, hadd hangsúlyozzam, hogy nem kívánjuk megváltoztatni az EU ezen országhoz fűződő kapcsolatának jellegét.
<P>
Valamennyi általam kiemelt javítás alapvető. A jelenlegi pénzügyi nehézségek miatt minden eurót bölcsen kell elkölteni, és annak különböző országainkban hasznot kell hoznia az emberek számára - ideértve a strukturális és a kohéziós alapok euróit is.
<P>
Örömmel várom az elkövetkező hetekben a Bizottsággal és a Tanáccsal végzett közös munkát, hogy megvalósuljanak a jelentésemben szereplő felhívások, és azt is örömmel várom, hogy beszámolhassak Önöknek ezek végrehajtásáról a következő hónapokban.

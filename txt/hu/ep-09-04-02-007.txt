<CHAPTER ID="007">
Az előző ülés jegyzőkönyvének elfogadása: lásd a jegyzőkönyvet
<P>

<SPEAKER ID="055" NAME="Marco Cappato" AFFILIATION="ALDE">
(IT) Elnök úr! A Parlament elnöksége hivatalosan tájékoztatott bennünket arról, hogy az európai parlamenti képviselők bizottsági és plenáris üléseken való részvételét az Európai Parlament honlapján közzé fogják tenni. Ez egyébként egy, a Parlament által a januári ülésszak során megtartott különös szavazásra adott reakció volt, amikor is mi ezt - azaz az információ nyilvánosságra hozatalát - megszavaztuk.
<P>
Úgyhogy, elnök úr, volna egy kérésem Önhöz: mivel az elnökség valószínűleg legfeljebb csak még egy vagy két ülést tart megfelelő időben, a Parlament akaratának tiszteletben tartása érdekében, hivatalosan kérem Önt, hogy vállalja, hogy meggyőződik arról, hogy mind ezt az akaratot, mind pedig az e Ház által eszközölt szavazást tiszteletben tartják. Nem szeretném azt hinni, hogy teljes mértékben bürokratikus indokok akadályozták meg azt, hogy ezt az átláthatósági követelményt betartsák, mivel mi kötelezettséget vállaltunk az európai választók és nyilvánosság felé is.
<SPEAKER ID="056" NAME="Elnök">
Nagyon köszönöm. A Parlament akarata mindig meghatározó. Az elnökség következő ülésén mérlegelni fogjuk az Ön által elmondottakat.
<SPEAKER ID="057" NAME="Anna Záborská" AFFILIATION="PPE-DE">
(FR) Elnök úr! Hamid Karzai elnök aláírt egy, a nők jogairól szóló törvényt, amely - Humeira Namati afgán szenátor szerint - rosszabb annál, amely a Talibán idején volt hatályban.
<P>
Ez a szöveg jogszerűvé teszi, hogy a férj megerőszakolja a feleségét, és megtiltja, hogy a nők férjük engedélye nélkül eljárjanak otthonról, dolgozzanak vagy orvoshoz menjenek. Ezen túlmenően a törvény csak az apa és a nagyapa számára biztosít felügyeleti jogot a gyermekek felett.
<P>
Felkérem Önt, elnök úr, hogy haladéktalanul tegyen meg Parlamentünk teljes mértékű helytelenítésének kifejezéséhez szükséges valamennyi intézkedést és következő ülésszakunkban vegye fel ezt a napirendi pontot a sürgős kérdések közé.
<P>
(Taps)
<SPEAKER ID="058" NAME="Elnök">
Köszönöm, Záborská asszony! Foglalkozni fogunk a kérdéssel.

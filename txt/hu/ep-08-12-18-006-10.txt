<CHAPTER ID="006-10">
10. Az egész életen át tartó tanulás megvalósítása a tudás, a kreativitás és az innováció fejlesztése érdekében: az "Oktatás és képzés 2010” munkaprogram megvalósítása (
<P>
- A szavazás előtt:
<SPEAKER ID="093" NAME="Ljudmila Novak">
előadó. - (SL) A Tanács és a Bizottság 2008-as közös jelentéséből egyértelműen kitűnik, hogy volt némi előrelépés az egész életen át tartó tanulás terén, de sajnos nem érhetjük be az eddig elért eredményekkel.
<P>
Az legnagyobb kihívást jelentő problémák közé tartozik az, hogy a diákok fiatalon otthagyják az oktatást; az idősek és az alacsony képzettségűek nem kielégítő szinten részesednek az egész életen át tartó tanulás programjában és a migráns munkavállalók képzettségi szintje is igen alacsony. Márpedig a tudásalapú gazdaságban egyre jobban képzett munkaerőre lesz szükség.
<P>
Jelentésemben kiemeltem, hogy minden szinten javítani kell az oktatás színvonalán, hogy az képes legyen felkészíteni a gyermekeket és a fiatal felnőtteket az önálló, kreatív és innovatív gondolkodásra és tanulásra. A tanterveket folyamatosan frissíteni, az információtechnológia felhasználásának arányát pedig az idősek körében is javítani kell.
<P>
Az egész életen át tartó tanulási programoknak a gazdasághoz kell kötődniük, támogatva a vállalkozó szellemet és lehetővé téve, hogy a polgárok olyan tudást szerezzenek, amely segít a saját vállalkozásuk elindításában, működtetésében és fejlesztésében. Fontos, hogy figyelembe vegyük a helyi és regionális igényeket, lehetőségeket és jellegzetességeket is.
<P>
Felkérem a tagállamok kormányait és az Európai Unió intézményeit, hogy a pénzügyi válság alatt ne csökkentsék az oktatásra fordított erőforrások nagyságát, mert a társadalom minden része számára elérhető, magas színvonalú oktatás a legjobb fegyver a szegénység ellen, és a válság megoldásának legjobb eszköze is egyben.
<P>
Köszönöm képviselőtársaim és az elnökség együttműködését.
<P>
(Taps)

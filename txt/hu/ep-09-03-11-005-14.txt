<CHAPTER ID="005-14">
14. A Európai Parlament, a Tanács és a Bizottság dokumentumainak nyilvánossága (
<P>
A végső szavazás előtt:
<SPEAKER ID="124" NAME="Michael Cashman">
előadó. - Elnök asszony! A szabályzat 53. cikkének megfelelően a Bizottság válaszát kérem arra a kérdésre, hogy szándékában áll-e a Parlament által ma elfogadott valamennyi módosítás elfogadása?
<SPEAKER ID="125" NAME="Günter Verheugen">
a Bizottság alelnöke. - Elnök asszony! A Bizottság nevében a következő nyilatkozatot szeretném tenni.
<P>
A Bizottság tudomásul vette a Parlament által megszavazott módosításokat és részletesen meg fogja vizsgálni azokat. A Bizottság továbbra is elkötelezett a Parlamenttel és a Tanáccsal való közös álláspont kialakítása mellett. A Bizottság csak azután tárgyalja javaslatát, miután a költségvetési hatóság mindkét ága kialakította álláspontját. A Bizottság közben továbbra is konstruktív párbeszédre törekszik mindkét intézménnyel.
<SPEAKER ID="126" NAME="Michael Cashman">
előadó. - Elnök asszony! Nem tudom, hogy a biztos úr hol volt, de mi ma reggel elfogadtunk egy állásfoglalást.
<P>
Ezért szavazást szeretnék kérni arról, hogy a jelentést utaljuk vissza a bizottsághoz, így a bizottságnak lehetősége nyílna arra, hogy a jelentést megtárgyalja a Tanáccsal és a Bizottsággal is.
<P>
Arra kérem a Házat, hogy szavazza meg a jelentés visszautalását a bizottsághoz.
<SPEAKER ID="128" NAME="Michael Cashman">
előadó. - Elnök asszony, köszönöm a türelmüket, ez az utolsó közbevetésem. Szeretném megkérni az elnök asszonyt, hogy minél hamarabb írásban intézzen hivatalos meghívást a cseh, illetve az azt követő svéd elnökség részére az Európai Parlamenttel folytatandó hivatalos párbeszéd megnyitására.
<P>
Hasonlóképpen, a szavazólistában közzétettnek megfelelően és az egyértelműség, valamint a most elfogadott szöveg koherenciája érdekében kérném önt, hogy szólítsa fel a parlamenti szolgálatot, hogy lényegi változtatás nélkül a következők szerint járjon el: a cikkeket témájuk szerint tematikus címek alá csoportosítsa, ennek megfelelően rendezze át a preambulumbekezdéseket és fogalommeghatározásokat, és amilyen hamar csak lehet, állítsa össze és tegye közzé a Parlament álláspontjának konszolidált szövegbe foglalt változatát.
<P>
Végezetül hadd köszönjem meg mind a titkárság, mind pedig az előterjesztést elősegítők rendkívüli munkáját és támogatását.
<P>
(Taps)
<SPEAKER ID="129" NAME="Elnök">
Továbbítom a kérést, Cashman úr, és tájékoztatni fogom az eredményéről.

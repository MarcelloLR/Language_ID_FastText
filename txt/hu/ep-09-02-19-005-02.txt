<CHAPTER ID="005-02">
2. Az eljárási szabályzat petíciós eljárásra vonatkozó rendelkezéseinek felülvizsgálata (
<P>
- A szavazás előtt:
<SPEAKER ID="054" NAME="Brian Crowley">
az UEN képviselőcsoport nevében - Elnök asszony, elnézést kérek, hogy megszakítom a szavazást.
<P>
Az eljárási szabályzat 170. cikke értelmében kérem a Tisztelt Ház tagjait, hogy napolják el Onesta petíciós eljárásról szóló jelentésének szavazását, mivel ezt az ügyet jelenleg tárgyalja az elnökök értekezlete az Európai Parlament eljárási szabályzatának reformjával kapcsolatban. Az elnökök értekezlete 2009. március 5-én fogja megvitatni az Onesta jelentésével kapcsolatos nagyon speciális reformokat, ezért ha lehetséges, azt kérném, hogy a jelentés szavazását halasszuk el a március második hetében megrendezésre kerülő strasbourgi ülésig. Kérem a Tisztelt Házat, hogy amennyiben lehetséges, hagyja jóvá ezt a kérést.
<SPEAKER ID="055" NAME="Gérard Onesta">
előadó. - (FR) Elnök asszony, próbáljunk meg pontosak lenni. Ez a jelentés eljárási szabályzatunkat módosítja, vagy inkább világosabbá teszi azt annak érdekében, hogy egyértelmű legyen, hogy a Petíciós Bizottság hogyan fogadja el vagy utasítja vissza a petíciókat, hogyan tájékoztatják a petíciók benyújtóit stb.
<P>
A jelentést az Alkotmányügyi Bizottság egyhangúlag jóváhagyta, azt hiszem egy ellenszavazattal. Ezért nem hiszem, hogy az a jelentés nagyon vitatható. Azonban van egy cikk, amelynél úgy állapodtunk meg, hogy tisztázzuk, hogy ha és amikor a Lisszaboni Szerződés érvénybe lépett, akkor a petíciók benyújtóit egyszerűen tájékoztatni fogjuk, ha petíciójukkal kapcsolatban van egy másik olyan petíció, amelyet nem a Parlamenthez, hanem az Európai Bizottsághoz nyújtottak be - tudják, a több millió aláírásos petícióknál.
<P>
Ha jól értem, a lehetséges jövőbeli szerződésre való hivatkozás miatt ez a cikk az, amely a problémát okozza. Személy szerint kibírom, ha március 5-ig elhalasztjuk a szavazást, vagy azt is, ha egy "gyors szavazással” visszavonjuk azt a módosítást. Másrészt viszont nagyon sajnálatos lenne, ha nem tudnánk tisztázni itt és most a szabályzatunkat annak ellenére, hogy a múltban annyi probléma merült fel ezzel kapcsolatban. Önöké a döntés, hölgyeim és uraim.

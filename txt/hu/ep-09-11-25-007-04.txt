<CHAPTER ID="007-04">
4. Az Európai Parlament eljárási szabályzatának hozzáigazítása a Lisszaboni Szerződéshez (
<SPEAKER ID="091" NAME="Bruno Gollnisch  (NI">
). - (FR) Elnök úr, nem működik a szavazógépem, de elsősorban nem erről szeretnék beszélni.
<P>
Ez a jelentés, elnök úr, tartalmazott egy módosítást, konkrétan a 86. módosítást, amelyet visszavontak. Az eljárási szabályzat alkalmazására irányuló felhívásom az eljárási szabályzat 24. cikkének (2) bekezdésén alapul. Minthogy engem ért az a megtiszteltetés, hogy több kollégám nevében magyarázattal szolgáljak Önnek, ez a cikk rendelkezik arról, hogy a független képviselők kijelöljenek maguk közül egy küldöttet, hogy részt vegyen az Elnökök Értekezletének ülésein. Mivel az igazgatás akadályt gördített elé, július óta nem teljesül ez a kötelezettség.
<P>
Az említett 86. módosítás célja azonban e rendelkezés annak érdekében történő megváltoztatása, hogy Ön dönthesse el, hogy a független képviselők közül ki vehessen részt az Elnökök Értekezletének ülésein. Elnök úr, ez tényleg gyalázat, és akkor még finoman fogalmazok. Minden kollégánk annak tartja. Úgy tűnik, hogy mi vagyunk az egyetlenek, akikre kívülről kényszerítették rá az Elnökök Értekezletének üléseire delegálandó képviselő kijelölését.
<P>
Elnök úr, remélem, hogy Önnek feltett szándéka elutasítani ezt a lehetőséget, amelyet a Szocialista Képviselőcsoport és az Európai Néppárt (Kereszténydemokraták) és az Európai Demokraták Képviselőcsoportja - amelynek Ön is tagja - ajánlott Önnek.
<SPEAKER ID="092" NAME="Elnök">
Értem, hogy mire gondol. Szeretne-e az előadó ezzel kapcsolatban valamit mondani? Felkérhetem az előadót arra, hogy tegye meg észrevételeit?
<SPEAKER ID="093" NAME="David Martin">
előadó. - Elnök úr, igazán nem kell sok időt pazarolnunk erre, mert a független képviselőkre nem érdemes túl sok időt fordítani. Erről nem szavazunk. Ha vennék a fáradságot, hogy megjelenjenek azokban a bizottságokban, ahol joguk van megjelenni, tudnák, hogy nem ma szavazunk erről, hanem majd januárban fogunk. Elnök úr, ragaszkodni fogok azon javaslatomhoz, hogy Ön kérjen fel egy független képviselőt arra, hogy vegyen részt az Elnökök Értekezletének ülésein.

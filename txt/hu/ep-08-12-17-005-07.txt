<CHAPTER ID="005-07">
7. Munkaidő-szervezés (
<P>
- A szavazás után:
<SPEAKER ID="089" NAME="Alejandro Cercas" LANGUAGE="ES">
Nagyon röviden, elnök úr, szeretnék köszönetet mondani valamennyi képviselőtársamnak és gratulálni győzelmükhöz, amely a Ház valamennyi képviselőcsoportjának győzelme. Ez a Parlament egésze számára győzelmet jelent.
<P>
(Taps)
<P>
Köszönet illet kétmillió európai orvost és orvostanhallgatót az általuk végzett munkáért, továbbá köszönetet szeretnék mondani az Európai Szakszervezeti Szövetségnek és valamennyi nemzeti szakszervezetnek, amelyek olyan keményen dolgoztak.
<P>
Elnök úr, fontos, hogy emlékeztessük rá a Tanácsot, hogy ez nem negatív fordulat, hanem lehetőség egy rossz döntés helyrehozatalára. Lehetőség arra, hogy elképzeléseinket közelebb hozzuk a polgárokéhoz. Meg kell kérnünk a Bizottságot, hogy vegye fel játékvezetői mezét és vegye le a Tanács mezét, amelyet az elmúlt három évben viselt. Ha felvette a játékvezetői mezét, kezdjük meg az egyeztetést, hogy a hivatás és a családi élet összeegyeztetése valóra váljon, a szociális Európa elképzelésével együtt.
<P>
(Hangos taps)
<SPEAKER ID="090" NAME="Jan Andersson" AFFILIATION="PSE">
(SV) Őszinte köszönet illeti Alejandrót s mindenkit, aki ezen a kérdésen dolgozott. Nem látom ma itt a Tanácsot. Egyeztetéseket kezdeményeztünk a Tanáccsal, ők azonban nem voltak hajlandóak leülni a tárgyalóasztalhoz. Ma a nagy többség jelen van a Parlamentben. Üljünk asztalhoz és hozzunk létre egy jó munkaidő-irányelvet. Most megtudjuk, mi a nagy többségű Parlament véleménye.

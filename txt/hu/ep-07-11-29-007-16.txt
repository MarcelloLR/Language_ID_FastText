<CHAPTER ID="007-16">
16. A szerződéses kötelezettségekre vonatkozó jog (Róma I.) (szavazás)
<P>
- Jelentés: Cristian Dumitrescu
<P>
- Az 5. cikkhez benyújtott 77. módosításról szóló szavazás előtt
<SPEAKER ID="099" NAME="Cristian Dumitrescu">
előadó. - (FR) Tisztelt elnök úr, már jeleztem hozzászólási szándékomat, ám ön McCarthy asszonynak adta meg a szót - ez persze érthető, hiszen a hölgyeké az elsőbbség.
<P>
De ennél fontosabb, hogy szavazni készülünk, és azt kérném, kezdjünk az 5. cikkellyel és a 77. módosítással.
<P>
Javaslom, hogy vessük el az Egyesült Baloldal csoportjának módosító indítványát, mivel utána így az összes többi képviselőcsoport által elfogadott megállapodás alapján létrejött csomagról szavazhatnánk. Ennek révén, a Tanács és a Bizottság döntéseinek jóvoltából, remélhetjük, hogy első olvasatban elfogadásra kerül az álláspont. Köszönöm.
<SPEAKER ID="100" NAME="Elnök">
Ez teljesen rendjén lesz így, Dumitrescu úr, magam is pontosan ezt akartam javasolni.

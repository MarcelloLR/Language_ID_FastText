<CHAPTER ID="006-08">
8. Európai mérésügyi kutatási program (
<P>
- A szavazás előtt:
<SPEAKER ID="091" NAME="Erika Mann" LANGUAGE="DE">
Elnök úr, hölgyeim és uraim! Azért tudtuk első olvasatra lezárni ezt az eljárást, mert kiváló együttműködést sikerült kialakítanunk a csoporton belül és más intézményekkel. Ezért szeretnék külön köszönetet mondani képviselőtársaimnak, a Tanácsnak, a Bizottságnak, az Ipari, Kutatási és Energiaügyi Bizottság Titkárságának, az Európai Gazdasági és Szociális Bizottságnak, és természetesen a mögöttük álló hatalmas kutatói testületnek.
<P>
Elérhető távolságra kerültünk az összehangolt európai kutatáshoz, a 22 nemzeti mérésügyi intézet közötti teljes együttműködés kapcsán. Ez bevezet egy lényeges európaizálódást a mérések fontos területén. Emellett a jövőben fokozódik az együttműködés annak az öt tagállamnak a bekapcsolódásával, amelyek jelenleg még nem vesznek részt ebben az integrációban. Mindezt a 169. cikk útján értük el, amelyet a nemzeti és az európai kutatási keretösszegek koordinációja során alkalmazunk. Ezeknek összege külön-külön 200 millió euró, és ez lehetővé teszi a számunkra a nemzetállamok közötti együttműködés elérését.
<P>
A mérések területén végzett kutatások a területek széles körét fedik le, a cukorbetegségtől a nanotechnológiáig vagy az űrkutatásig, és a jövőben nagyon fontos lesz a szén-dioxid-kibocsátással kapcsolatos előírások meghatározásában. Ezért tehát szeretnék még egyszer nagy köszönetet mondani minden résztvevőnek. Remélem, hogy ez a jövőben fokozott európai együttműködéshez fog vezetni ezen a nagyon fontos kutatási területen.

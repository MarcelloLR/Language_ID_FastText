<CHAPTER ID="016">
Ügyrend
<SPEAKER ID="026" NAME="Elnök">
Kiosztották a napirendtervezet végleges változatát, amelyet az Elnökök Értekezletének 2011. május 5-i, csütörtöki ülésén az eljárási szabályzat 137. cikke alapján készítettek el. A következő módosításokat javasolták:
<P>
[Szerda]:
<P>
Speroni úr hamarosan ismertet egy módosítást. A kül-, biztonság- és védelempolitikát övező vita kapcsán a Szabadság és Demokrácia Európája képviselőcsoport kérte, hogy a főképviselő és a Bizottság alelnöke a szíriai és az ashrafi táborbeli helyzetre vonatkozó nyilatkozatában térjen ki az egyiptomi kopt keresztény közösségre is. Ezt a módosítást szerdán délelőtt 9.00 órakor tárgyaljuk, Ashton asszony jelenlétében. Most pedig Speroni úr ismerteti a módosítást. Köszönöm.
<SPEAKER ID="027" NAME="Francesco Enrico Speroni" LANGUAGE="IT">
Elnök úr! Nem kívántuk alapjaiban megváltoztatni az ügyrendet - illetve nem akartunk alapvető módosításokat javasolni - új ügyrendi pont felvételével vagy valamely pont felváltásával; egyszerűen csak azt kérjük, hogy bővítsük ki azt a témát, amelyről az alelnök be fog számolni.
<P>
Csupán csak azt szeretnénk, hogy a vita tárgyát képező témát bővítsük ki Szíriával, az Ashraf táborral, a keresztény kisebbség ügyével és mindenekelőtt az egyiptomi kopt keresztény kisebbség ügyével. Érzékeny területről és témáról van szó, amely kisebbségek védelmét érinti; ezért kérem képviselőtársaim támogatását ehhez a javaslathoz.
<SPEAKER ID="028" NAME="Bruno Gollnisch" AFFILIATION="NI">
(FR) Elnök úr! Teljes mértékben támogatom a kérést, de most azért kértem öntől szót, hogy a keddi ügyrendről szóljak. Nem tudom, kaphatok-e szót most, vagy inkább majd csak az után, hogy határoztunk Speroni úr javaslatáról.
<SPEAKER ID="029" NAME="Elnök">
Most le kell zárnunk a szerdai napra vonatkozó pontról szóló kezdeti vitánkat.
<SPEAKER ID="030" NAME="Mario Mauro" AFFILIATION="PPE">
(IT) Elnök úr! Azért kértem szót, hogy támogatásomról biztosítsam Speroni úr kérését, pontosan azért, mert a kopt keresztény közösséget érintő összeütközések által uralt helyzet jól illusztrálja, milyen veszélyeket rejtenek az egyiptomi történések.
<P>
Ezért kérek mindenkit, hogy támogassa ezt a javaslatot, pontosan azért, mert az nem a kopt közösség identitása demonstrálásának védelméről szól. Inkább az egyiptomi helyzet összetettségének bizonyítéka. Ezért úgy vélem, hogy az Európai Parlament szigorú felügyelete - különösen Ashton biztos asszony nyilatkozata révén - feltétlenül szükséges.
<SPEAKER ID="031" NAME="Daniel Cohn-Bendit" AFFILIATION="Verts/ALE">
(FR) Elnök úr, hölgyeim és uraim! Mindenkit sokkoltak az egyiptomi események. Mindazonáltal, ésszerűen kell viselkednünk. Ashton bárónővel hat pontot fogunk megvitatni. Itt van Szíria, Ashraf, a Gualtieri-jelentés, az Albertini-jelentés, továbbá itt van Európának mint az ENSZ egyik globális szereplőjének problémája. Ennek aztán tényleg semmi értelme.
<P>
Úgy vélem, fel kellene kérnünk a Külügyi Bizottságot az egyiptomi helyzet megvitatására, ideértve mindent, ami a kisebbségek között zajlik, valamint hogy készítsen saját kezdeményezésű jelentést, majd egy hónappal később egyszerűen rendezzen vitát Ashton bárónővel Egyiptom kérdéséről. Rendes vitát kell folytatnunk mindarról, ami Egyiptomban történik. Ha egy újabb, hatodik pontot veszünk fel a listára, egy személy fogja azt megvitatni, míg az összes többi valami másról fog beszélni. Ha hat pontot akarnak megvitatni Ashton bárónővel, akkor nem Egyiptom áll majd a vita középpontjában.
<P>
Ezért, bár megértem az érzéseiket, nem az a megoldás, hogy felveszünk az ügyrendbe még egy dolgot, amit amúgy sem tárgyalnánk meg szerda délelőtt.
<SPEAKER ID="033" NAME="Bruno Gollnisch" AFFILIATION="NI">
(FR) Elnök úr! Rövid leszek: az Elnökök Értekezlete holnapra, keddre tervezte a szavazást a parlamenti mentelmi jogom esetleges felfüggesztéséről.
<P>
Nem szeretnék túl részletesen foglalkozni a dologgal, de konkrétan az ügyrendi kérdéssel kapcsolatban szeretném elmondani, hogy - finoman fogalmazva - kissé megütköztem azon, hogy mivel vita nincs a napirenden, nem ismertethetem álláspontomat a tisztelt Házzal, akár csak két vagy három percben sem. Pedig úgy vélem, lenne okom rá, hogy ismertessem, mert úgy tűnik számomra, hogy az előadó újra elővette a múlt alkalommal Wallis asszony által idézett érveket, aki arra jutott, hogy parlamenti mentelmi jogomat fel kell függeszteni - holott ezt a Bíróság világosan elítélte.
<P>
(Az elnök félbeszakítja a felszólalót)
<SPEAKER ID="034" NAME="Elnök">
Ez nem ügyrendi kérdés.
<SPEAKER ID="035" NAME="Bruno Gollnisch" AFFILIATION="NI">
(FR) Elnök úr! Vitát követelek, és ragaszkodom a két vagy három perces felszólalási időhöz. Tudomásom szerint ez ügyrendi kérdés. Két vagy három perc egy európai parlamenti képviselő becsületének védelmére: csak ennyit kérek. Elképzelhető, hogy egy napon a Parlament esetleg tiszteletben tartja egy tagjának azt a jogát, hogy megvédje magát, és nem csak Guatemalában vagy Indonéziában, hanem itt, ebben az ülésteremben is?
<SPEAKER ID="036" NAME="Elnök">
Gollnisch úr, az eljárási szabályzat 7. cikkének (8) bekezdése értelmében járunk el, amely elég egyértelműen meghatározza, miként kell eljárnunk ilyen ügyekben. Ha önnek bármilyen megjegyzése van az ügyrenddel kapcsolatban, azt legalább egy órával az ülés előtt jeleznie kell; az ülést pedig épp most nyitottuk meg. Ismétlem, ez szerepel az eljárási szabályzat 7. cikkének (8) bekezdésében.
<SPEAKER ID="037" NAME="Daniel Cohn-Bendit" AFFILIATION="Verts/ALE">
(FR) Elnök úr! Az Elnökök Értekezlete szerda délutánra ütemezett be egy vitát a Schengeni-megállapodásrok félre tételére vonatkozó olasz és francia kormányjavaslatokról. Engedje meg, hogy ezt javítsam, a vita valójában kedden délután 15.00 órakor lesz.
<P>
Az Elnökök Értekezlete úgy döntött, hogy Barroso úr is vegyen részt a vitán, ezért szeretném megtudni, hogy a rendelkezésünkre álló információk alapján jelen lesz-e. Hogy ez miért olyan nagyon fontos nekünk? Azért, mert Barroso úr, a Bizottság elnöke volt az első, aki állást foglalt Sarkozy úr és Berlusconi úr csúcsértekezlete után, míg azt követően a biztosok más véleményt fogalmaztak meg.
<P>
Tekintettel arra, hogy a Bizottság elnökének az a feladata, hogy a Bizottságot képviselje, nagyon szeretnénk, ha Barroso úr jelen lenne kedden délután 15.00 órakor. Elnézést kérek azért, hogy összekevertem a keddet és a szerdát.
<SPEAKER ID="038" NAME="Elnök">
Cohn-Bendit úr, köszönöm a megjegyzését. Utána fogok nézni. Pillanatnyilag nincs erről információm, de utánanézek. Külön önnek!
<SPEAKER ID="040" NAME="Elnök">
Az e heti ügyrendet elfogadottnak nyilvánítom.

<CHAPTER ID="009-01">
1. 2008. évi mentesítés: Európai Rendőrakadémia (CEPOL) (
<SPEAKER ID="125" NAME="Véronique Mathieu">
előadó. - (FR) Elnök úr, hölgyeim és uraim! A Költségvetési Ellenőrzési Bizottságon belüli egyhangú szavazáshoz hasonlóan a mai napon önök elé terjesztett, a költségvetési mentesítés visszautasítására vonatkozó határozat alapvető fontosságú az intézményünk számára.
<P>
Először is nem győzöm emlékeztetni önöket a többi szabályozási ügynökség szakmaiságára és az iránti erőfeszítéseikre, hogy megfeleljenek a megfelelő ügyintézési előírásoknak. Ezeket az erőfeszítéseket nem árnyékolhatja be az Európai Rendőrakadémia (CEPOL) által mutatott rossz példa. A Parlamentnek ezért mentesítésért felelős hatóságként teljesítenie kell a kötelezettségeit, és a 2008-as költségvetési évre nézve az ismert körülmények miatt meg kell tagadnia a CEPOL költségvetési mentesítését.
<P>
A Parlament ennélfogva nem fogadhatja el a korábbi igazgató súlyos vezetői mulasztásait, és még kevésbé nézheti el, hogy az igazgatótanács a megfelelő intézkedések elfogadásának elmulasztásával nem teljesítette kötelezettségeit.
<P>
Végezetül, tekintettel az Akadémia által 2006 óta tapasztalt lényeges nehézségekre, valamint arra, hogy 2014-ig nem várható előrelépés, a továbbiakban nem fogadható el, hogy az Akadémiának legalább kilenc évre van szüksége a megfelelő ügyintézés elfogadható szintjének eléréséhez.
<P>
Lezárásul szeretném megköszönni az árnyékelőadóknak az e tárgyban végzett munkájukat.

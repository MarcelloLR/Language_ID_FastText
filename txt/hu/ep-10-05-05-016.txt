<CHAPTER ID="016">
Az elnökség nyilatkozatai
<SPEAKER ID="359" NAME="Elnök">
Szomorúan hallottuk a finn nemzetközi emberi jogi megfigyelő, Jyri Antero Jaakola Mexikóban történt meggyilkolásának hírét. Egy mexikói aktivistával, Betty Cariño Trujilloval együtt ölték meg az emberi jogok tiszteletben tartásának felügyelésével kapcsolatos missziójuk során. Az Európai Parlament nevében részvétemet és együttérzésemet szeretném kifejezni az áldozatok családjainak. Ahogy láthatjuk, a világ amelyben élünk, még mindig követel ilyen áldozatokat.
<P>
Biztosan tudják, hogy múlt héten hivatalos látogatást tettem az USA-ban. Hivatalosan megnyitottam az EP-Amerikai Kongresszus Washingtoni Összekötő Irodát. Számos fontos megbeszélésen is részt vettem, amelyek hozzá fognak járulni az Európai Uniós és az Egyesült Államok közötti szorosabb együttműködéshez, különösen a gazdaság terén. Beszéltünk továbbá a stratégiai partnerségről és a Lisszaboni Szerződés hatályba lépésével az Európai Unióban bekövetkezett változásokról. Azt akarjuk, hogy az Egyesült Államokkal való együttműködés egyenlő alapon történjen.
<P>
Most vasárnap, május 9-én lesz a Schumann-nyilatkozat 60. évfordulója. Az esemény ünnepléseként az Európai Parlament megnyitja kapuit az érdeklődők előtt május 8-án, szombaton Brüsszelben, és vasárnap Strasbourgban. Lesznek megemlékező ünnepségek Luxembourgban is. Strasbourgban a többi látogató mellett jelen lesz a Bizottság egyik alelnöke és a francia és német európai ügyekért felelős miniszter is. Én is ott leszek, és arra szeretném biztatni mindannyiukat, hogy jöjjenek el Strasbourgba most vasárnap, négy nap múlva.

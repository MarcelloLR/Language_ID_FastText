<CHAPTER ID="005">
Az NTDTV televíziós adásának az Eutelsaton keresztül Kínába történő sugárzásának visszaállítása (írásbeli nyilatkozat) 
<SPEAKER ID="066" NAME="Marco Cappato" AFFILIATION="ALDE">
- (IT) Elnök úr, hölgyeim és uraim, köszönöm mindazok nevében, akik támogatták ezt a kezdeményezést. Szeretnék köszönetet mondani annak a 440-nél is több képviselőnek, akik aláírásukat adták. Ez a Parlament arra kéri az Eutelsatot, hogy állítsa vissza az NTDTV sugárzását Kínában: az információ és a tudás szabadsága alapvető emberi jog. Ez a Parlament azt demonstrálja - amint tette ezt a Szaharov-díj, Hu Jia és a dalai láma meghívása ügyében -, hogy amikor az emberi jogok miatt bíráljuk Kínát vagy éppen az EU-t, ezt a kínai nép szabadságának támogatása érdekében tesszük.

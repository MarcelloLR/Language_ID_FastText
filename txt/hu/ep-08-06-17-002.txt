<CHAPTER ID="002">
Határozat sürgősségi eljárásról
<SPEAKER ID="006" NAME="Elnök">
Mindenekelőtt szavazásra kerül sor a sürgősségi eljárásra irányuló kérelemről, melynek tárgya az Európai Közösség és a Mauritániai Iszlám Köztársaság közötti halászati partnerségi megállapodásban előírt halászati lehetőségek és pénzügyi hozzájárulások 2008. augusztus 1-jétől 2012. július 31-ig terjedő időszakra történő megállapításáról szóló jegyzőkönyv elfogadására vonatkozó tanácsi rendelet-javaslat - C6-0199/2008 -.
<P>
Morillon úré a szó, aki ismerteti a Halászati Bizottság véleményét.
<SPEAKER ID="007" NAME="Philippe Morillon" AFFILIATION="ALDE">
(FR) Elnök úr, ez a kérelem - a Házban néhányan biztos emlékeznek rá, Elnök úr, Tanácsi hivatalvezető úr - ahhoz kapcsolódik, hogy a múlt év végén újra kellett tárgyalnunk a Mauritániai Iszlám Köztársasággal kötendő partnerségi megállapodásnak a végrehajtásával kapcsolatos gyakorlati intézkedéseket.
<P>
Ehhez az újratárgyaláshoz a fejlesztésért és humanitárius segélynyújtásért felelős biztos, Louis Michel, és Borg biztos úr szoros együttműködésére volt szükség, amit szeretnék elismerni. Együttműködésük eredményeképpen létrejött egy vegyes bizottság, amely a Mauritániai Iszlám Köztársasággal egyetértésben, kidolgozott egy immár mindkét fél, vagyis az Európai Unió és a Mauritániai Iszlám Köztársaság megelégedésére szolgáló megállapodást.
<P>
Innentől kezdve már csak fizetni kell tudni az augusztus 1-jétől a Mauritániai Köztársaságot megillető járandóságot. Az összes képviselőcsoporttal egyetértésben azt kérdezzük a Bizottságtól, hogy szavazhatnánk-e erről a jelentésről a jelen ülés helyett a júliusi ülésen. Erre csupán azért lenne szükség, hogy kijelölt előadónk, Fraga Estévez asszony június 25-én, szerdán délután megismertethesse velünk a jelentés pontos részleteit, majd arról június 26-án délelőtt szavazhassunk, s ezután tűzhessük napirendre a következő júliusi plenáris ülésszakon. Véleményem szerint ez mindhárom partner és természetesen a Mauritániai Köztársaság számára is kielégítő megoldás volna.
<P>
(a Parlament elutasítja a sürgősségi eljárásra irányuló kérelmet)

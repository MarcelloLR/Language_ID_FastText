<CHAPTER ID="008">
Az elnökség nyilatkozata
<SPEAKER ID="012" NAME="Elnök">
Hölgyeim és uraim, miután Magyarország ratifikálta a Lisszaboni Szerződést, tegnap Szlovénia és Málta is ratifikálta a Szerződést.
<P>
(Taps)
<P>
A szlovén parlament nagy többséggel szavazta meg a ratifikálást. A máltai parlament a maga részéről egyhangúlag jóváhagyta a Szerződést. Ez fontos politikai jelzés, amely által a tagállamok világosan megmutatták, hogy a ratifikációs folyamat gyors előrehaladását akarják, hogy ezáltal a Szerződés a terveknek megfelelően, 2009. január 1-jén hatályba léphessen.
<P>
Gratulálok Szlovéniának és Máltának ehhez a jelentős döntéshez!
<P>
(Taps)
<P>
Mint tudják, a szlovák parlament tegnap belpolitikai okokból úgy döntött, hogy későbbi időpontra halasztja a szavazást. Arra kérem Szlovákia valamennyi politikai vezetőjét, tegyenek eleget hatalmas politikai felelősségüknek.

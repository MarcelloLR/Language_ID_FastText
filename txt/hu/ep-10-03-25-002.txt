<CHAPTER ID="002">
Az elnökség nyilatkozatai
<SPEAKER ID="006" NAME="Elnök">
Hölgyeim és uraim! Nemrég kaptuk a szomorú hírt, hogy az ETA meggyilkolta Jean-Serge Nérin, francia rendőrt. Ez felhívja a figyelmünket arra, hogy Európában továbbra sincs megoldva a terrorizmus problémája. A Parlament képviseletében és saját nevemben is szeretnék részvétet nyilvánítani a meggyilkolt rendőr családjának. Remélem, hogy a spanyol és a francia rendőrség nem csak a gyilkosokat állítja igazságszolgáltatás elé, de a megbízóikat is.
<P>
Másik aggasztó hír, hogy a "Nők fehérben” mozgalom kubai felvonulásán 30 embert letartóztattak. A "Nők fehérben” mozgalom tagjai anyák és feleségek; bebörtönzött ellenzéki aktivisták családtagjai. A "Nők fehérben” 2005-ben elnyerte az Európai Parlament Szaharov-díját. Ma szolidaritásunkat fejezzük ki e bátor asszonyok iránt, és együtt érzünk velük nehéz helyzetükben.

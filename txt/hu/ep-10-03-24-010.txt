<CHAPTER ID="010">
Ügyrend
<SPEAKER ID="014" NAME="Elnök">
Kiosztották az Elnökök Értekezlete által 2010. március 11-én az eljárási szabályzat 137. cikke alapján összeállított végleges napirendtervezetet.
<P>
A politikai képviselőcsoportok egyetértésével a következő módosításokat javaslom:
<P>

<SPEAKER ID="015" NAME="Mario Borghezio" AFFILIATION="EFD">
(IT) Csupán tájékoztatni szeretném az elnök urat - amint azt már levélben megtettem -, hogy a pénzügyi válsággal foglalkozó különbizottság helytelenül és ok nélkül zárta ki szakértőként Bourcier de Carbon elismert demográfus professzort azon az alapon, hogy a professzor nem megfelelő személy.
<P>
Azt gondolom, hogy egyes személyek szakértői státuszból ideológiai alapon történő kizárásának igen súlyos esete merült fel ebben az esetben az Európai Parlament egyik bizottságában...
<P>
(Az elnök félbeszakítja a felszólalót)
<SPEAKER ID="016" NAME="Elnök">
Borghezio úr, ez nem ügyrendi kérdés, mivel plenáris ülésről beszélünk. Az ilyen kérdéseket kérem, a bizottság ülésén vesse fel, ahol határozni tudnak ezzel az üggyel kapcsolatban, plenáris ülésen azonban az ügyrendi kérdéseknek a plenáris ülésen végzett munkánkra kell irányulniuk, nem pedig a bizottságokban végzett munkára.
<SPEAKER ID="017" NAME="William" AFFILIATION="The Earl of) Dartmouth  (EFD">
Elnök úr, március 11-én a sarki politikával kapcsolatos vita során a bizottságban elnöklő ALDE/liberális demokrata képviselő kikapcsolta a mikrofonomat, miközben még hátra volt a rendelkezésemre álló idő negyede. Ez az eset szinte példa nélküli.
<P>
Elnök úr, már küldtem Önnek levelet - amelyre választ még nem kaptam - és szeretném megkérdezni, hogy milyen szabály alapján kapcsolták ki a mikrofont és miért volt helyénvaló e szabály alkalmazása. Mindössze jogos - és érvényes - politikai megjegyzéseket tettem, amelyekkel az elnöklő ALDE képviselő nem értett egyet. Ezért kapcsolták ki a mikrofont. Amennyiben az Európai Parlament cenzúrázza a politikai megjegyzéseket, úgy megszűnik parlamentnek lenni.
<SPEAKER ID="018" NAME="Elnök">
A kérdéses időben az eljárást a Parlament alelnöke vezette, aki helyesen alkalmazta az eljárási szabályzat 20. cikk (2) bekezdésével összefüggő eljárást. A nekem küldött levelére írásban fogok válaszolni.
<P>

<P>
Csütörtök
<P>
Az Európai Néppárt (Kereszténydemokraták) képviselőcsoport az Elnökök Értekezletének a folyamatban levő intézményközi jogalkotási eljárásokra tekintettel a Lisszaboni Szerződésre történő átmenetről szóló állásfoglalásra irányuló indítványról szóló szavazásának a következő ülésszakra történő elnapolását indítványozta. Vagyis a szavazás elnapolásáról van szó.
<SPEAKER ID="019" NAME="József Szájer" AFFILIATION="PPE">
Elnök úr, az indítványról szóló szavazás elnapolását a Ház érdekében kértük. Eredetileg azzal a feltevéssel egyeztünk bele a szavazás napirendre tűzésébe, hogy minden rendben van. Azonban gyorsított eljárásban haladt az ügy és időközben tudomásunkra jutott, hogy nem minden bizottsággal konzultáltak megfelelően az üggyel kapcsolatban. Az indítványt a PPE képviselőcsoport nyújtotta be, azonban néhány bizottság - bármily sürgős legyen is - hosszabb ideig szeretne foglalkozni ezzel az igen fontos és bonyolult üggyel. Minderre figyelemmel kérjük az ügyre vonatkozó szavazás elnapolását.

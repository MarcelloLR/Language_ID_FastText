<CHAPTER ID="009-05">
5. Burma/Mianmar (szavazás) 
<P>
- Állásfoglalási indítvány:
<P>
Az (1) bekezdésről való szavazást megelőzően:
<SPEAKER ID="098" NAME="Geoffrey Van Orden" AFFILIATION="PPE-DE">
Elnök úr! Most, hogy a Nemzeti Népi Kongresszus képviselői itt ülnek a nyilvános galérián, hadd fejezzem ki abbéli reményemet, hogy a Parlament határozott üzenetét fogja közvetíteni arra vonatkozóan, miszerint aktívabb közreműködést várunk Kínától a Burmában tapasztalható problémák megoldásában.
<P>
(Hosszú taps)
<P>
Elnök úr! Tegnap már beszéltünk erről, és tudom, hogy Wang Ying-Fan úr közvetíteni fogja álláspontunkat.
<P>
Hogy időt nyerjünk, javasolhatok két szóbeli módosítást? Jelenleg nagyon gyorsan változik a helyzet Burmában. Első javaslatom az, hogy a következő mondattal egészítsük ki az (1) bekezdést: "és teljes mértékben elítéli a burmai hatóságok brutális fellépését”.
<P>
(A szóbeli módosítást elfogadják)
<P>
A (3) bekezdésről való szavazást megelőzően:
<SPEAKER ID="100" NAME="Geoffrey Van Orden" AFFILIATION="PPE-DE">
Elnök úr! A (3) bekezdés most a következőképpen hangzana: "Mély mgdöbbenését fejezi ki a békés tiltakozók megölése miatt, és ragaszkodik hozzá, hogy a biztonsági erők térjenek vissza a laktanyákba, valamint felszólít a követelések legitimitásának elfogadására, a sebesültek számára nemzetközi orvosi segítségnyújtásra és a letartóztatott tüntetők és politikai foglyok szabadon bocsátására”.
<P>
(Hosszú taps)
<P>
( A szóbeli módosítást elfogadják)
<P>
Az (5) bekezdésről való szavazást megelőzően:
<SPEAKER ID="102" NAME="Martin Schulz" AFFILIATION="PSE">
(DE) Elnök úr! Egyetértek Van Orden úrral és a többiekkel, hogy - figyelembe véve Wang Yingfan úr és a küldöttség jelenlétét is - a Parlamentnek határozott jelzést kell küldenie. Az (5) bekezdéssel kapcsolatban azonban a szöveg következő módosítását kérjük, mivel a Biztonsági Tanácsban a múltban bekövetkezett eseményeket látva nem vagyunk meggyőződve róla, hogy elég körültekintően fogalmaztuk meg a szöveget. A lehető legpontosabb megfogalmazás érdekében kérjük az (5) bekezdés szövegének módosítását a következőképpen:
<P>
"Felszólítja Kínát, hogy maradéktalanul támogassa az Egyesült Nemzetek Biztonsági Tanácsának egyértelmű állásfoglalását, melyben elítéli a brutális erőszak alkalmazását”
<P>
(DE) Még nem derült ki, hogy alkalmazták-e a vétót, de arra kérjük a Parlamentet, hogy adja egyetértését ahhoz, hogy szükség van a Biztonsági Tanács egyértelmű elítélő nyilatkozatára, és hogy Kínának támogatnia kell ezt.
<SPEAKER ID="105" NAME="Elmar Brok" AFFILIATION="PPE-DE">
(DE) Elnök úr! Képviselőcsoportunk szintén be akart nyújtani egy szóbeli módosítási javaslatot, de úgy gondolom, ebben közös az álláspontunk. Értesülésem szerint Kína már ellene szavazott, és nem csak Kína, hanem a Biztonsági Tanács másik állandó tagja, Oroszország is. Ezért is támogatom Martin Schulz módosítási javaslatának szövegét, amely Kínát és Oroszországot döntés elé állítja.
<P>
(A szóbeli módosítást elfogadják)
<P>
(Taps)

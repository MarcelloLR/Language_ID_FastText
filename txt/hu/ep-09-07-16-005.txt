<CHAPTER ID="005">
Az elnök közleménye
<SPEAKER ID="012" NAME="Elnök">
(Harms képviselőasszony beszéde után, lásd a 4.1 napirendi pontot). Igen, Harms képviselőasszony! Az Ön által említett témához kapcsolódva tájékoztatnom kell a Házat, hogy Buzek elnök úr nyilvános közleményt nyújtott be, melyet most felolvasok Önöknek.
<P>
Nagy szomorúsággal töltött el a ma reggel Groznijban elrabolt Natalja Esztyemirova tragikus halálának híre. Az Európai Parlament nevében szeretném kifejezni együttérzésünket és részvétünket az elhunyt családja és barátai felé.
<P>
Natalja Esztyemirova emberi jogi aktivista és a Memorial vezető kutatója volt Csecsenföldön. 2005-ben az Európai Parlament EPP Képviselőcsoportja Robert Schuman-medállal tüntette ki. Mi, itt az Európai Parlamentben elismeréssel adóztunk az emberi jogok, a demokratikus elszámoltathatóság előmozdítása és a jogállamiság megvalósítása területén végzett munkája előtt.
<P>
Nyomatékosan felszólítjuk az Orosz Föderáció hatóságait, hogy halálával kapcsolatban indítsanak kiterjedt vizsgálatot és tegyenek meg mindent annak érdekében, hogy e tragikus halálesetért felelős emberek bíróság elé kerüljenek. Az Európai Unió a demokráciáért, a jogállamiság fenntartásáért és az emberi jogokért folytatott küzdelem élharcosa. Ezért kötelességünk támogatni azokat és szolidaritást mutatni azok felé, akik ugyanazokért az értékekért küzdenek bárhol a világban, mint Natalja Esztyemirova.
<P>
Harms képviselőasszony! Az elnökség egyetért javaslatával, adózzunk egyperces néma csenddel Natalja Esztyemirova emlékének!
<P>
(A Ház egyperces csenddel megemlékezik.)

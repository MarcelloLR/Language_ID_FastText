<CHAPTER ID="011-01">
1. A biológiai sokféleségről szóló konferencia - Nagoja, 2010 (szavazás) 
<P>
- A szavazás előtt:
<SPEAKER ID="153" NAME="Bruno Gollnisch" AFFILIATION="NI">
(FR) Elnök úr! Nagyon rövid leszek. Ebben az ügyrendi javaslatban szeretném kifejezni a nagyszerű zeneszerző, Beethoven iránti csodálatomat, ugyanakkor annak helytelenítését is, hogy rendszeresen olyan európai himnuszt kényszerítenek ránk, amely eltűnt a...
<P>
(Tiltakozások)
<P>
(Az elnök félbeszakítja a felszólalót)
<SPEAKER ID="154" NAME="Joseph Daul" AFFILIATION="PPE">
(FR) Elnök úr! Gyalázatosnak tartom ezeket a kijelentéseket.
<P>
(Taps)
<P>
A szabadság, béke és mindazon értékek tiszteletben tartása érdekében, amelyekért polgáraink szenvedtek, egyszerűen annyit kérek, hogy ha ezek az urak tisztességesek, és továbbra is élvezni kívánják az általam irántuk tanúsított tiszteletet, akkor ezek után ne fogadják el az Európa által az európai parlamenti képviselőknek fizetett tiszteletdíjat.
<P>
(Taps)
<SPEAKER ID="155" NAME="Elnök">
Gollnisch úr! Én nagyon kedves és türelmes ember vagyok. Ön nem kapott szót. Ez nem ügyrendi javaslat. Ha folytatja a kiabálást, udvariasan kivezettetem a teremből.
<SPEAKER ID="157" NAME="Sandrine Bélier" AFFILIATION="Verts/ALE">
(FR) Elnök úr, hölgyeim és uraim! Arra szeretném kérni önöket, hogy a francia változatot tekintsék a most szavazásra bocsátandó jelentés 35. bekezdése - amely hangsúlyozza, hogy a vállalati szociális felelősségnek fel kell ölelnie a biológiai sokféleséget - pontos és eredeti megszövegezésének, és ennek a változatnak kell irányadóvá válnia. Ezenkívül az angol változatból eltűnt "szociális” szó beillesztésével ki kellene javítani ezt a változatot.
<SPEAKER ID="159" NAME="Sandrine Bélier" AFFILIATION="Verts/ALE">
(FR) Elnök úr! Ön szavazásra bocsátotta a 16. bekezdés eredeti szövegét. Ezt megelőzően ugyanakkor külön szavazásra került sor, és módosítottuk a 16. bekezdést. Két külön szavazásra került sor. Ezért az eredeti szövegről szavaztunk, a módosításról azonban nem.
<SPEAKER ID="161" NAME="Esther de Lange" AFFILIATION="PPE">
Elnök úr! Mielőtt sor kerülne a végső szavazásra - és bár nagyon örülök, hogy elfogadtuk az 1. számú módosítást - úgy vélem, hogy Sandrine Bélier-nek a Zöldektől igaza van. Tulajdonképpen az eredeti bekezdést bocsátotta szavazásra.
<P>
A kijelzőkön ezt követően azt láttuk, hogy az 1. számú módosításról szavaztunk. A Zöldekkel szembeni tisztességes eljárás érdekében úgy vélem, hogy ismét szavaznunk kell az 1. számú módosításról.
<P>
Ha elfogadjuk az 1. számú módosítást, az eredeti bekezdés okafogyottá válik.
<SPEAKER ID="162" NAME="Elnök">
Talán azért történt így, mert görögül beszélek, amely nem különösebben jól ismert nyelv, és mert gyorsan beszélek annak érdekében, hogy itt mindenkinek segítsek. Úgy hiszem - bár talán tévedek - hogy elsőként az 1. számú módosítást bocsátottam név szerinti szavazásra, és ezt követően bocsátottam szavazásra ...
<P>
(Tiltakozások)
<P>
Rendben van, hiszek a Parlamentnek. Feltételezem, hogy ha az emlékezetem nem csal, akkor az 1. számú módosítást vissza fogjuk utasítani és az eredeti szöveget fogjuk elfogadni, de akkor megteszem.
<P>
Visszatérek az 1. számú módosításról történő név szerinti szavazáshoz. A szavazást megnyitom.
<P>
(Az 1. számú módosítást név szerinti szavazással elfogadják)

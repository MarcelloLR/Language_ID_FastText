<CHAPTER ID="003">
Az eljárási szabályzat értelmezése
<SPEAKER ID="006" NAME="Elnök">
Az Európai Parlament eljárási szabályzata 56. és 50. cikkének az Alkotmányügyi Bizottság 2011. február 14-i ülésén elfogadott értelmezését tegnap a szavazások órája során kihirdették. Mivel az értelmezést az eljárási szabályzat 211. cikk (4) bekezdés értelmében senki nem vitatta, az értelmezés elfogadottnak tekinthető. Ennek eredményeképpen a harmadik országok állampolgárainak valamely tagállam területén való tartózkodására és munkavállalására vonatkozó egységes engedélyre irányuló eljárásról szóló Mathieu-jelentés szavazását ezen ülés napirendjéről levettük. Ahogy tudják, a kérdést sok vita övezte, de most megvan az értelmezés az eljárási szabályzat és a munkánkat vezérlő elvek alapján.

<CHAPTER ID="004-02">
2. Az Európai Tanács 2008. október 15-16-i ülése (szavazás) 
<P>
- A szavazás előtt:
<SPEAKER ID="080" NAME="Pervenche Berès  " LANGUAGE="FR">
Elnök úr! A válság kezelése során, a Parlament tanúbizonyságot tett felelősségérzetéről. Ennek szellemében foglalkozott hétfő este a Gazdasági és Monetáris Bizottság a "CRD”-ként ismert tőkekövetelmény-irányelv felülvizsgálatával, amit a Bizottság sarkalatos pontnak tart az Európai Unióban tapasztalható súlyos pénzügyi válság kezelésében.
<P>
Arról szeretném tájékoztatni a plenáris ülést, hogy a Bizottság nem tartotta fontosnak, hogy részt vegyen ezzel kapcsolatban a Gazdasági és Monetáris Bizottság hétfő esti munkájában.
<P>
- A (6) bekezdésről történő szavazás előtt:
<SPEAKER ID="082" NAME="Wolf Klinz" AFFILIATION="ALDE">
(DE) Elnök úr, hölgyeim és uraim! Ezt már megkapták írásban. Javasolom, hogy a következő angol nyelvű mondattal egészítsük ki a szöveget:
<P>
"Sajnálja a gazdaság többi ágazatára is kiható láthatóan negatív hatásokat, ezért...”
<P>
HU(DE) Ez a kiegészítés egyértelművé teszi, hogy a pénzügyi válság a gazdaság egészére van negatív hatással.
<P>
(A szóbeli módosítást nem fogadják el)
<SPEAKER ID="084" NAME="Hartmut Nassauer" AFFILIATION="PPE-DE">
(DE) Elnök úr! Mindössze arra szeretnék rámutatni, hogy most négy politikai képviselőcsoport által benyújtott közös állásfoglalásra irányuló indítványról szavazunk, akik megegyeztek abban, hogy a közös szöveghez nem nyújtanak be módosítást. A szóbeli módosítás is módosítás és a Liberálisok és Demokraták Szövetsége Európáért Képviselőcsoportja is aláírta a közös állásfoglalást. Ezért legnagyobb sajnálatunkra elleneznünk kell minden további módosítást, beleértve a szóbeli módosításokat is.
<P>
- A 6. módosításról történő szavazás után:
<SPEAKER ID="086" NAME="Avril Doyle" AFFILIATION="PPE-DE">
Elnök úr! Nem azt kérte, hogy a (6) bekezdésről szavazzunk? Várom válaszát.
<SPEAKER ID="087" NAME="Elnök">
Nem, ezzel a bekezdéssel kapcsolatban nincs kérés külön szavazásra.
<P>
- A (9) bekezdésről történő szavazás előtt:
<SPEAKER ID="089" NAME="Margarita Starkevičiūt" AFFILIATION="ALDE">
(LT) Csak a (9) bekezdés mellett szereplő szavakat szeretném beszúrni, és akkor a következőképpen szólna a szöveg:
<P>
"a szerződés rendelkezéseinek való megfelelésük,” az egyértelműség kedvéért. A szöveg tehát így hangzik: "a meghozott intézkedésekre hozott állami támogatásokról szóló szabályok és a szerződés rendelkezéseinek való megfelelésük ”.
<P>
(A szóbeli módosítást nem fogadják el)
<P>
- A (29) bekezdésről történő szavazás előtt:
<SPEAKER ID="092" NAME="Ona Juknevičien" AFFILIATION="ALDE">
Elnök úr! Úgy gondolom, hogy a PPE-DE képviselőcsoportból hamarosan szót fognak kérni, de mielőtt ezt teszik, kérem őket, hogy gondolják át, hogy mennyiben sértené az elveiket ha támogatnák a szóbeli módosításomat ami két szó beszúrását jelentené, amelyek kiemelik a Balti-térség elszigeteltségét az energiaágazatban és Oroszországtól való 100%-os függőségét. Szeretnénk kihangsúlyozni és egyben üdvözölni a Bizottság és különösen a Tanács azon kezdeményezését, ami megszüntetné a Balti-térség elszigeteltségét az energiaágazatban. Ezért a (29) bekezdésben, ahol Kelet-Európáról van szó, szeretném, ha a Balti-térség is megemlítésre kerülne. Ehhez kérem támogatásukat.
<P>
(Taps középről és a bal oldalról)
<SPEAKER ID="093" NAME="Hartmut Nassauer" AFFILIATION="PPE-DE">
(DE) Elnök úr! Azt szeretném javasolni a képviselőtársaimnak a Liberálisok és Demokraták Szövetsége Európáért képviselőcsoportból, hogy a jogos felvetéseiket, azokon a tárgyalásokon vessék fel amiknek kifejezetten ez a célja. Udvariatlanság plenáris ülésen előállni ilyen javaslattal, mivel itt nem lehet erről komoly vitát folytatni. Ez méltatlan a parlamentarizmushoz, ezért el kell vetni.
<P>
(Taps)
<P>
(A szóbeli módosítást nem fogadják el)
<P>
- Az 1. módosításról történő szavazás után:
<SPEAKER ID="095" NAME="Hélène Goudin" AFFILIATION="IND/DEM">
(SV) Elnök úr! Úgy gondolom semmilyen mentség sincs arra, hogy ma délelőtt 10 óráig egyáltalán nem és utána is csak angolul, lettül és finnül kaptuk meg a módosításokat. Ennek nem lenne szabad megtörténnie.
<SPEAKER ID="096" NAME="Elnök">
Tudomásul vettük a panaszát Goudin asszony.
<P>
- A szavazás után:
<SPEAKER ID="097" NAME="Alexander Alvaro" AFFILIATION="ALDE">
Elnök úr! Csak arra akartam felhívni a tisztelt Ház figyelmét, hogy egy európai tanácsi találkozóról szóló állásfoglalásról szavaztunk, és szégyenteljes, hogy a Tanács részéről senki sincs jelen, aki figyelembe venné a munkánkat és a véleményünket. Így nem lehet együttdolgozni.
<P>
(Taps)
<SPEAKER ID="098" NAME="David Martin" AFFILIATION="PSE">
Elnök úr! Lehet, hogy a Tanács nincs jelen, de kérem a tisztelt Házat, hogy üdvözölje az új biztosunkat, aki közvetlenül kinevezését követően vette magának a fáradságot és megjelent ezen a szavazáson. Üdvözlöm az ülésteremben Ashton bárónőt.
<P>
(Hangos taps)
<SPEAKER ID="099" NAME="Elnök">
Valóban, Martin úr. Ma nagyon szemfüles.

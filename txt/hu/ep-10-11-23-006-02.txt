<CHAPTER ID="006-02">
2. Az Európai Globalizációs Alkalmazkodási Alap igénybevétele: Noord Brabant és Zuid Holland, 18. számú körzet/Hollandia (
<P>
A szavazás előtt:
<SPEAKER ID="083" NAME="Lucas Hartong" AFFILIATION="NI">
(NL) Elnök úr, az Európai Szolidaritási Alaptól Hollandiához eljuttatandó támogatás kérdése sajnálatos módon még mindig a mai napirend részét képezi, de ha Daul úron múlt volna, aki az Európai Néppárt (Kereszténydemokraták) képviselőcsoportjának tagja, ma nem tartanánk szavazást, Hollandia pedig büntetést kapna, amiért nem fogadta el az uniós költségvetéshez történő hozzájárulás 6 százalékos emelését és az európai adók bevezetését. A holland Szabadság Párt (PVV) teljességgel elfogadhatatlannak tartja, hogy Daul úrban akárcsak fölmerüljön egy ilyen ötlet. Ez ugyanis súlyosan sérti Hollandiát, mint tagállamot.
<SPEAKER ID="084" NAME="Elnök">
Éppen erről a kérdésről vitatkoztunk tegnap, a vitát lezárom.
<SPEAKER ID="085" NAME="Joseph Daul" AFFILIATION="PPE">
(FR) Elnök úr, hölgyeim és uraim, az utolsó Elnöki Konferencián a Matera-jelentést fölvettük a mai napirendi pontok közé. Senki nem kérte, hogy a jelentés ne kerüljön a napirendre. Ezért tehát az Elnök által feltett kérdés a következő: egy ilyen személlyel képesek leszünk-e olyan őszinte vitákra, amilyenekhez az elmúlt öt évben hozzászoktunk? Ezt a kérdést fogom föltenni csütörtök reggel. Mi több, ha az Európai Konzervatívok és Reformerek továbbra is delegálják ezt a személyt az Elnökök Konferenciáján, meg fogjuk változtatni munkastílusunkat. Ennyit akartam mondani.
<SPEAKER ID="086" NAME="Barbara Matera" LANGUAGE="IT">
Elnök úr, ma kell szavaznunk a Hollandiának nyújtandó támogatási programról, amely szükségessé teszi az Európai Globalizációs Alkalmazkodási Alap összesen 10,5 millió eurót kitevő igénybevételét.
<P>
A belső költségvetési forrásokból történő finanszírozás a szokásos eljárás keretében még mindig megvalósítható. Fönnáll ugyanakkor annak a veszélye, hogy a jövőben nem lehet fölhasználni az egyre nagyobb számban igényelt támogatásokat, mivel nem sikerült elfogadni a 2011. évi költségvetést. Amennyiben a tizenkettedek rendszere januártól életbe lép, a finanszírozás megvalósíthatósága nem kivitelezhető, a szükséges kifizetéseket pedig nem lehet majd lebonyolítani.
<P>
Ilyen körülmények között, amikor Európa egésze gazdasági nehézségekkel küzd, a Parlament reméli, hogy azok a tagállamok, amelyek a Tanácsban ellenállást fejtettek ki a Lisszaboni Szerződésben megfogalmazott jogokkal összhangban lévő szigorú költségvetési csomag elfogadása kapcsán, ezúttal komoly, felelős magatartást tanúsítanak majd.

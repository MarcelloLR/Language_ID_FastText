<CHAPTER ID="004">
Az Internet irányításával kapcsolatos fórum eredményei, (Rio de Janeiro, 2007. november 12-15.) (vita) 
<SPEAKER ID="043" NAME="Elnök">
A következő napirendi pont a Bizottság nyilatkozata a Rio de Janeiróban múlt novemberben az Internet irányításáról tartott fórum eredményeiről.
<SPEAKER ID="044" NAME="Meglena Kuneva">
a Bizottság tagja. - Elnök asszony! Az Internet irányításával kapcsolatos fórum (IGF) gondolata a Tuniszban 2005 novemberében megrendezett világ-csúcstalálkozón született, és ezt nem kötelező fórumként határozták meg a több érintett bevonásával zajló politikai megbeszélés során.
<P>
A Bizottság ebben a formában támogatja a fórumot. Eddig két ülésre került sor: 2006-ban Athénban és 2007-ben Rióban. A Bizottság üdvözli a fórumot annak minden formájában. A Bizottság emellett üdvözli a Parlament részvételét a fórumon, és hálás a két ülésen való kitűnő együttműködésért.
<P>
Az előző évhez hasonlóan a riói találkozó kitűnő keretet biztosított azon tapasztalatcserék gazdagítására, melyek lehetővé tették a fontos kérdések kapcsán számos nézet összegyűjtését.
<P>
Ezért a Bizottság értékesnek tartja a fórum főbb jellemzőinek megőrzését, ideértve a különféle érintettek részvételét, illetve annak nem kötelező jellegét.
<P>
Szeretném továbbá nagyon megköszönni, hogy lehetőséget kaptam a novemberben Rio de Janeiróban megrendezett IGF-et (ezt a rövidítést fogadtuk el) illetően némi konkrétum előadására is.
<P>
Először is köszönetet mondanék az e megbeszélésen a Parlamentet képviselő Trautmann asszonynak, Harbour úrnak, Badia i Cutchet úrnak és Hökmark úrnak aktív részvételükért és kitűnő együttműködésük folytatásáért. Ez lehetővé tette számunkra - szintén az idén -, hogy együttesen kiemeljünk számos európai prioritást, ideértve például a szólásszabadságot, a digitális szakadék áthidalását, az online biztonságot és a gyermekek online védelmét.
<P>
Fontos Európa számára, hogy ilyen kérdéseket állandó jelleggel nemzetközi napirenden tartson. A Bizottság támogatja az IGF-et. Ez az információs társadalomról szóló világ-csúcstalálkozón kidolgozott koncepció továbbra is nagyon értékes, és minden olyan kérdés, melyet említettünk, komolyan támogatja azt, amit e területen cselekvések formájában mi elő kívánunk mozdítani.
<P>
Igazából a számos, Internettel kapcsolatos téma és a résztvevők száma - kb. 3 100 - egyértelműen demonstrálta, hogy valóban helye van az ilyen vitafórumoknak.
<P>
A tény, hogy a fórum eredményeként nem született megállapodás szerinti szöveg, inkább a folyamat erejét, mintsem gyengeségét mutatja. A fórum lehetővé teszi a nyílt eszmecserét anélkül, hogy nyomást gyakorolna egy kötelező erejű dokumentumban az eredményeinek a megvédése tekintetében.
<P>
Ez alapul szolgálhat egymás aggályainak jobb megértésére, és elsimíthatja az utat a közös megoldások megtalálása előtt. A fórum eredményeként születő dinamikus koalíció igazából az egyik példája annak, hogy az IGF olyan platformként működhet, ahol a közös érdeklődésű személyek további együttműködést folytathatnak.
<P>
Ezért az Internet irányításával kapcsolatos riói fórum újabb ülése kitűnő keretet adott az eszmecserék bővítésére, és ez lehetővé tette, hogy az adott kérdésekről sokféle nézetet összegyűjtsünk.
<P>
Szeretnék ismét köszönetet mondani a képviselőknek, és remélem, hogy folytatjuk kitűnő együttműködésünket, mivel ez az egyik legígéretesebb területe jövőbeli munkánknak.
<SPEAKER ID="045" NAME="Gunnar Hökmark">
a PPE-DE képviselőcsoport részéről. - Elnök asszony! Fontos hangsúlyozni azt a gyors változást, melyet az internet és az IKT használata eredményezett, nem csupán az egyes társadalmakban, hanem a világon is. Az internet hatása valamennyi társadalmi területen megváltoztatta a modelleket és a lehetőségeket. Ez fontos a jövőbeli perspektíva megőrzése érdekében, mivel az internet ereje annak függetlenségében, lehetőségeiben és a társadalom különböző lehetőségeihez és igényeihez való alkalmazkodására való képességében rejlik, melynek alapjai különböző szereplők és üzemeltetők.
<P>
Mindez fontos, mivel ha a jövőbe tekintünk, biztosítanunk kell, hogy ez felhasználható az országok és az emberek közötti szakadékok áthidalására, és segíthet a szegénység elleni küzdelemben és a fejlesztés támogatásában - ez létfontosságú például a millenniumi célkitűzéseket illetően. A kialakuló új technológiát annak biztosítására kell használni, hogy ez könnyebbé tegye több ember számára az internethasználatot, több társadalmon belül.
<P>
Az Európai Unióban három fontos dologra kell összpontosítanunk. Először is biztosítanunk kell, hogy elkötelezettek vagyunk az IGF folyamata iránt és azt támogatjuk annak független, nem kötelező formájában. Ez rendkívül fontos, mivel egy helyes folyamatról van szó, mely független és nem kötelező formában dinamikusabb.
<P>
Másodszor részt kell vennünk az Új-Delhiben tartandó következő IGF előkészületeiben, és biztosítanunk kell, hogy megbeszéléseket folytatunk a parlamenti képviselőkkel és a civil társadalommal a függetlenség és a lehetőségek hangsúlyozása érdekében. Harmadszor biztosítanunk kell, hogy az internet megkapja a szabadságot és a szólásszabadságot.
<SPEAKER ID="046" NAME="Catherine Trautmann">
a PSE képviselőcsoport részéről. - (FR) Elnök asszony, biztos asszony, hölgyeim és uraim! Az Internet irányításával kapcsolatos második fórumot Rióban tartották tavaly november 12. és 15. között, és ezen 2 100-an vettek részt mind az öt kontinensről, az Internettel kapcsolatos érdekelteket képviselve valamennyi állami és magán ágazatból.
<P>
A fórum kedvező hátteret biztosít a jövőbeli IKT-problémák megoldásának megtalálására. Közös kultúra és partnerségi forma esetén ez lehetőséget biztosít az információs társadalomról szóló jövőbeli világ-csúcstalálkozókon a határozathozatalra, emellett a saját államaink által meghozandó határozatokra.
<P>
Emellett lehetőséget ad arra, hogy nyílt vita folyjon az Internet komplex jellegéről, illetve hogy időben rendelkezni lehessen annak technikai, etikai és jogi korlátairól, mivel ezek a főbb aggályok az uniós szívekhez közel álló kérdések mellett: a digitális szakadék mérséklése, szólásszabadság a weben, kulturális sokszínűség és a gyermekek védelme. Emellett megemlíthetem a RFID-et, a rádiófrekvenciák azonosítását, vagyis a dolgok Internetének kialakulását, a hálózat túlterheltségével kapcsolatos kockázatokat 2010-2012-ig, a digitalizálást, különösen kulturális javak esetében, a szellemi tulajdon védelmével kapcsolatos következményeket, mindenek felett pedig a kevésbé fejlett országok IKT-hozzáférésének javítását.
<P>
Európa egyértelműen azon van, hogy meggyorsítsa jogalkotási folyamatát. Ez ösztönöz minket európaiként, azonban nem lankadhatunk. E jogi vagy szabályozási kérdések közül sok hasonlóképpen fejlődik a távközlési csomag felülvizsgálatával.
<P>
E tekintetben a célzott politikai és jövőorientált munka új szakaszának megteremtésére szólítok fel, különösen egy olyan európai IGF létrehozása útján, melyben a nemzeti parlamentek és a helyi hatóságok jelen vannak: egy 2009-ig végrehajtott európai fórumra, és esetleg egy európai világfórumra, köszönhetően annak, hogy Litvánia jelentkezett 2010-re.
<P>
A delegáció vezetőjeként köszönetet kívánok mondani valamennyi képviselőnek, kollégának és tisztviselőnek munkájukért és rendelkezésre állásukért. A megszavazandó állásfoglalás útitervet képez. Örömmel fogadom, hogy ez valamennyi parlamenti képviselőcsoport támogatását élvezi. Örömmel vennénk, ha több parlamenti bizottság is észrevételezné ezt a folyamatban, és szeretnék köszönetet mondani a Bizottságnak és felkérni tagjait Reding asszony támogatására. Végül felhívom a Tanácsot, hogy napirendjébe foglalja bele az Indiával való kapcsolatokat és az Új-Delhiben rendezendő fórum előkészületeit, és valamennyi tagállamot ösztönzök a fokozott együttműködésre.
<SPEAKER ID="047" NAME="Toomas Savi">
az ALDE képviselőcsoport részéről. - Elnök asszony! Többek között az internet közszolgálati értékéről is szó esett Rio de Janeiróban 2007. november 13-án. Manapság az európai polgárok legszűkösebb kincse az idő, és létfontosságú, hogy a tagállami kormányok közszolgáltatásokat biztosítsanak interneten.
<P>
Hazám, Észtország e területen igen előrehaladt: elektronikus szavazás, elektronikus adóbevallás, elektronikus kormányzás és elektronikus anyakönyvi hivatal - néhány példa a sikeres elektronikus projektekre, melyek Európa-szerte végrehajthatók lehetnének.
<P>
Tudom, hogy jóval könnyebb egy kis országot megreformálni, ahol a lakosok kb. 66%-a internethasználó. Azonban a közszolgáltatások internetre tétele megéri a fáradságot.
<P>
A demokrácia működésének egyik alapköve a részvétel. Az elektronikus megoldások minimális erőfeszítés mellett adnak lehetőséget a részvételre: nincsenek sorok vagy mérlegelési jogot gyakorló tisztviselők. Az internettel a polgárok több függetlenséget élveznek, és ez ügyeik elfogulatlan intézését biztosítja.
<P>
Azonban elengedhetetlen az ilyen oktatás megindítása már az iskoláskor elején. Másfelől a számítógépes ismeretek sikeresek voltak ott, ahol az eszperantó kudarcot vallott - ez vált a leginkább egyetemes nyelvvé -, és erőfeszítések szükségesek nem csupán a regionális és globális digitális szakadék áthidalására, hanem a különböző korcsoportok és társadalmi rétegek figyelembe vételére is.
<P>
Végül, de nem utolsósorban: az Európai Parlament gyakorta óriási dokumentummennyiséget állít elő. Miért ne fejlesztenénk demokratikus eszközeinket, és hajtanánk végre papírmentes igazgatást?
<SPEAKER ID="048" NAME="Ryszard Czarnecki">
az UEN képviselőcsoport részéről. - (PL) Elnök asszony! Az Internet olyan, mint egy kés. Egy késsel felszelhetjük mindennapi kenyerünket, azonban ölhetünk is vele. Nehezen képzelhető el korunk Internet nélkül, munkánk Internet nélkül, azonban az Internettel vissza is élnek, például a pedofilok.
<P>
Az Európai Unió ezért bölcsen cselekedett, amikor a gyermekek védelmét az Internettel kapcsolatosan prioritásként nevezte meg a Brazíliában két hónapja tartott legutóbbi, az Internet irányításával kapcsolatos fórumon. Törekednünk kell arra, hogy a nyitottságot és a maximális Internet-hozzáférést nem csupán a gyermekek számára, hanem minden olyan ember számára nyújtott biztonsággal kombináljuk, aki veszélybe kerülhet az internetes visszaélések eredményeként.
<P>
Fontos, hogy az Internet irányításával kapcsolatos következő fórumot Delhiben, India fővárosában tartják. India olyan ország, mely vezetővé vált az informatika terén, habár viszonylag szegény. Globális vállalkozásokat szolgál ki, ilyen módon lehetővé téve több százezer ember számára életszínvonalának növelését.
<P>
Két javaslat tűnik támogatásra érdemesnek: az egyik az, hogy egy Internet irányításával kapcsolatos fórumot szervezzenek az egyik új tagállamban, Lengyelországban például vagy akár Litvániában; a másik pedig hogy saját Internet irányításával kapcsolatos fórumot - úgy értem, európai fórumot - hozzunk létre, ne világfórumot. Az Európai Parlament elengedhetetlen szereppel bír e tekintetben. Az Internet-hozzáférés az Unió tagállamaiban jelentősen eltér. Hazámban, Lengyelországban nem túl elterjedt, elsősorban pénzügyi okokból. Az Európai Uniónak biztosítania kell, hogy a hozzáférés egyenlő mértékű, különösen a vidéki területeken.
<SPEAKER ID="049" NAME="Malcolm Harbour" AFFILIATION="PPE-DE">
Elnök asszony! Szeretnék csatlakozni Trautmann asszonyhoz - és úgy vélem, hogy ezzel valamennyi további kollégám is egyetért -, amikor kifejezem hálámat a Parlament elnöksége felé azért, hogy lehetővé tette számunkra, hogy hivatalos delegációként működjünk.
<P>
Ezt a tényt sok résztvevő kiemelte. A legaktívabbak voltunk valamennyi ottani politikai delegáció közül, és több európai parlamenti képviselő volt jelen, mint mások. Azonban most már olyan jeleket látunk, hogy más parlamentek is az Internet irányításával kapcsolatos fórum felé tekintenek, és felismerik, hogy részt kell ebben venniük, mivel ez létfontosságú állami politikai kérdésekkel foglalkozik, melyekben nekik is részt kell venniük.
<P>
A kollégáim által tett hozzászólásokban sok téma felmerült. Néhány általános észrevétellel élnék azt illetően, hogy miben látom a folyamat fejlődését, különösen mivel én vagyok e Parlament egyetlen képviselője, aki az információs társadalomról szóló mindkét világ-csúcstalálkozón részt vett, és a folyamat részese volt már a kezdetektől. Van egy olyan érzés, hogy a riói fórum gyakorlatibb kérdésekkel kezd foglalkozni, és az emberek elkezdik felismerni az információcsere és a bevált gyakorlat cseréjének értékét szerte a Földön.
<P>
Ennek oka annak felismerése, hogy igazából nem a formális, nemzetközi, jogi struktúrák fogják meghozni jórészt a kívánt eredményeket. Igazából sok ilyen üggyel kell majd foglalkoznunk, és számos ilyen kérdésre kormányközi együttműködés formájában kell, hogy sor kerüljön, számos esetben pedig az önkéntes vagy nem kormányzati szervezetek együttműködése útján.
<P>
Például gyermekek védelmének esetében, melyre az előző hozzászóló hivatkozott, a legsikeresebb kezdeményezések azok voltak, melyeket önkéntes szervezetek végeztek - mint például hazámban - az Internet-megfigyelő Alapítvány. Igen fontos volt, hogy az embereknek ténylegesen beszéljünk az ilyen szervezetekről.
<P>
Zárásképpen egyértelmű példával is szolgálok, mely tágabb szinten illusztrálja az ilyen eszmecserék értékét. Részt vettem egy olyan workshopon, melynek tárgya a fogyasztóvédelmi adatok megsértéséről szóló értesítés volt, és melyről a Parlament az európai jogalkotás keretében tárgyal. Teljes dossziém van arról, hogy mi történt más országokban, és azt szeretném mondani a Bizottságnak, hogy javaslatuk jelenleg különösen gyenge, és nagyban hasznára válna, ha megvizsgálná az említett információkat. Ilyenfajta gyakorlati előnyökre tehetünk szert ilyen fórumokból, és biztos vagyok benne, hogy ebben a Parlamentben képesek leszünk a következő fórum napirendjének megállapításához való hozzájárulásra, annak eredményesebbé tétele érdekében.
<SPEAKER ID="050" NAME="Francisca Pleguezuelos Aguilar" AFFILIATION="PSE">
(ES) Elnök asszony! Úgy érzem, hogy a biztos asszony és minden mai felszólaló egyetért e fórumok fontosságát és társadalmi és politikai hatását illetően, amely fórumokon egyre többen vesznek részt.
<P>
Ez okból gondolom úgy, hogy gratulálni kell magunknak az európai kötelezettségvállalást illetően. Úgy érzem azonban, hogy meg kell ragadnunk a kínálkozó politikai lehetőséget, ahogy azt Trautmann asszony is mondta, hogy reagáljunk az új telekommunikációs csomagra, és ebben az értelemben úgy vélem, hogy mind a Bizottság, mind a Parlament meg kell, hogy tegyen minden erőfeszítést nem csupán arra, hogy Európa népének hozzáférést kínáljon a legjobb digitális szolgáltatásokhoz, hanem arra is, hogy élen járjon a információs társadalom kibővítésében mintegy társadalmi lehetőség gyanánt olyan országok felé, melyek az európai együttműködésre és vezetésre szorulnak.
<P>
Ebben az értelemben úgy érzem, hogy az itt elhangzottak különösen fontosak: olyan közös problémákkal kell foglalkoznunk, mint például az érzékenység, az Interneten a szólásszabadság és a védelem, melyek szerintem prioritást érdemelnek.
<P>
Véleményem szerint jelenleg elengedhetetlen - és itt be is fejezem, elnök asszony -, hogy a globális kérdések összeegyeztethetők legyenek a helyi kérdésekkel. Ezt prioritásnak vélem, és ilyen módon a ma elfogadandó állásfoglalásban kifejezett álláspont fontos: úgy hiszem, hogy elégséges ösztönzés a Bizottság számára azt illetően, hogy e prioritásokat továbbra is politikai napirendjén tartsa.
<SPEAKER ID="051" NAME="Lambert van Nistelrooij" AFFILIATION="PPE-DE">
(NL) Elnök asszony! Nem voltam ott Rióban, viszont ott voltam az első athéni konferencián, ahol is átláttam a fórum felépítésének fontosságát. Ezen a fórumon az érintettek együtt fedezhetik fel az igen fontos korlátokat, melyeket valószínűleg később is alkalmaznak a globális kapcsolatokban, illetve melyek valószínűleg uniós rendeletek formáját öltik.
<P>
E párbeszéd mögött néhány igen nehéz kérdés húzódik. Itt a domainnevekre, az ikonra és az erre gyakorolt amerikai hatásra gondolok. Mindemögött az húzódik, hogy igen fontosnak érezzük, hogy a világháló továbbra is valóban globális, egyértelmű megközelítést élvezzen. Ezért fontos azt látni, hogy az e vitából származó jelzések újból felbukkannak az ikonnal kapcsolatos új megközelítésben, illetve hogy a partnerek elképzeléseit elfogadják.
<P>
Elnök asszony! Szeretnék megvilágítani ma egy sajátos szempontot. Én igenis támogatok egy európai fórumot, az internet jövőbeli irányításával foglalkozó fórum európai értelmezését, ideális esetben még a 2009. évi választások előtt. Feladatunk most annak biztosítása, hogy egyúttal a nemzeti parlamentek is részt vesznek e vitákban. Egyes országok - például az Egyesült Királyság - kezdeményezéseiből kitűnik, hogy ezek élő kérdések; hiszen fontosak a jövőt, a foglalkoztatást és a jólétet illetően, illetve az információs szabadság és a részvétel szempontjából elengedhetetlen, hogy a nemzeti parlamentek más érintettekkel együtt elfogadják az európai megközelítést.
<P>
A Bizottsághoz fordulok: az aktákban azt olvasom, hogy nincs elég eszköze vagy pénze egy-két dolog támogatására, illetve hogy válasszon különböző megközelítések között. Rengeteg a pénz! Nézzük csak az i2010-et, a kutatási programokat stb. Igazán szeretném, ha egy nagyon nagylelkű álláspont kerülne elfogadásra annak érdekében, hogy e problémákkal kapcsolatosan még egyértelműbben megszülessen az európai álláspont még a 2009. évi választások előtt.
<SPEAKER ID="052" NAME="Zita Pleštinská" AFFILIATION="PPE-DE">
(SK) Köszönöm, elnök asszony, hogy lehetőséget kaptam, hogy hozzászólhatok ehhez az érdekes vitához.
<P>
Erőteljesen támogatom azt a gondolatot, hogy fórumokat hozzunk létre az Internet irányításáról az Európai Parlament képviselőinek részvételével. Az Internet ma megkerülhetetlen része az európai polgárok életének, életkorra tekintet nélkül. Azonban a hátrányos helyzetű régiókban szinte lehetetlen gyors internetkapcsolathoz jutni. Gyakran figyelem irigykedve a szlovák közszolgálati és kereskedelmi média hirdetéseit, melyben négyszeres sebességű internetet kínálnak, annak előnyeivel. Ahol én élek, ott nincsenek ilyen előnyök, és valós lehetőségeink elégtelen sebességű helyi forrásokra korlátozódnak.
<P>
Kuneva biztos asszony, mivel tudja a Bizottság biztosítani, hogy a hátrányos helyzetű régiók és az ott élő emberek nem lesznek elfelejtve, illetve biztosítani, hogy ezek az emberek egyenlő lehetőséget kapnak a digitális világban való részvételre?
<SPEAKER ID="053" NAME="Gunnar Hökmark" AFFILIATION="PPE-DE">
Elnök asszony! Egyetlenegy dolgot kívántam mondani. Köszönetet mondanék Trautmann asszonynak, aki a riói delegációt vezette, igen jól. Nem említettem meg ezt első felszólalásomban, azonban fontosnak tartom közölni. Mindannyian kiváló vezetőnek találtuk. Csak ennyit kívántam megjegyezni.
<SPEAKER ID="054" NAME="Meglena Kuneva">
a Bizottság tagja. - Elnök asszony! Hadd kezdjem a következő, konkrétabb lépésekkel! A riói ülést követően konzultációkra kerül sor Genfben a következő hónapban annak érdekében, hogy összegyűjtsük a riói eredményekkel kapcsolatos nézeteket, illetve előkészüljünk a következő, Új-Delhiben tartandó ülésre. A Bizottság részt vesz abban a tanácsadó csoportban, mely segíti az ENSZ főtitkárát az IGF előkészítésében. Annak megfelelően, ahogyan azt az információs társadalomról szóló világ-csúcstalálkozó óta is tettük, természetesen tájékoztatjuk a képviselőket ezen ülésnek az eredményéről. Most válaszolni kívánok néhány olyan kérdésre, melyeket a képviselők tettek fel, Trautmann asszonnyal kezdve.
<P>
Üdvözöljük a tényt, hogy Trautmann asszony a nyitóülésszakon tartott beszédében foglalkozott a "dolgok internetének” kérdésével, és azzal a lehetőséggel, hogy ezt felvesse a következő évi IGF-en. Tekintettel Trautmann asszony beszédének második felére, regionális IGF-ek alakultak ki több helyen, és ez hasznos módszernek tűnik azt illetően, hogy az Internet irányításának olyan kérdéseire összpontosítsunk, melyek különös jelentőséggel bírnak adott régióban. A Bizottság erősen támogatja ezt az elképzelést.
<P>
Savi urat illetően teljesen egyetértek kijelentésével, és ezért elkötelezett a Bizottság az elektronikus kérelmek fejlesztése iránt a széles értelemben vett programok és jogszabályok terén.
<P>
Czarnecki urat illetően a Bizottság elkötelezett valamennyi olyan kezdeményezést illetően, melynek tárgya a gyermekek védelme. Támogattuk ezt a napirendi pontot az IGF-nél is, és most újabb programot kívánunk javasolni a gyermekek internettel kapcsolatos védelme tárgyában.
<SPEAKER ID="055" NAME="Elnök">
A vitát lezárandó kaptam egy állásfoglalásra irányuló indítványt, melyet hat képviselőcsoport írt alá az eljárási szabályzat 103. cikke (2) bekezdésének megfelelően.
<P>
A vitát lezárom.
<P>
A szavazásra ma kerül sor déli 12-kor.
<P>
(Az ülést 11.40-kor berekesztik, és 12.00-kor folytatják.)

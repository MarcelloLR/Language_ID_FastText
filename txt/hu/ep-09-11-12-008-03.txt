<CHAPTER ID="008-03">
3. A 2009. november 18-i stockholmi EU-Oroszország-csúcstalálkozó (szavazás)
<SPEAKER ID="083" NAME="Hannes Swoboda" AFFILIATION="S&amp;D">
(DE) Elnök úr! Szeretném a következő módosítást előterjeszteni, amely az indítvány szerzőjével egyetértésben készült. Angolul fogom felolvasni a szöveget.
<P>
A szöveg magyar fordítása: "elítéli Maksarip Ausev brutális meggyilkolását, népszerű emberi jogi aktivista és ellenzéki személyiség meggyilkolását, akit Ingusföldön lőttek agyon”. Innen valamit törölnénk, majd így folytatnánk: "felhívja különösen az orosz hatóságokat, hogy fogadjanak el megelőző védelmi intézkedéseket az emberi jogi jogvédők tekintetében, így például nyomozás megindítását, mihelyt a velük szembeni fenyegetések az ügyészség és az igazságszolgáltatási rendszer tudomására jutnak;”.
<P>
Ez egyértelmű üzenet lenne, ezért szeretném támogatni ezt a módosítást a Zöldek képviselőcsoportjával együtt, amely szavazásra bocsátotta.
<SPEAKER ID="086" NAME="Vytautas Landsbergis" AFFILIATION="PPE">
Elnök úr! Az, hogy Oroszország visszavonta az aláírását az Energia Charta Egyezményről, nem egyszeri esemény, hanem egy már sokszor alkalmazott módszer, ezért érdemes lenne beszúrni egy megjegyzést, miszerint az aláírás legutóbbi visszavonása "általában véve aláássa Oroszország aláírásának megbízhatóságát”.
<P>
Ami pedig az újabb aláírásokat illeti, kérjük meg tiszteletre méltó partnerünket, hogy a jövőben tanúsítson több komolyságot.
<SPEAKER ID="088" NAME="Vytautas Landsbergis" AFFILIATION="PPE">
Elnök úr! A (H) preambulumbekezdés tartalmaz egy hibát, aminek vagy a pontatlan fogalmazás vagy egyszerű kihagyás az oka, mert "Grúzia és szakadár régiói, [...] közötti konfliktusok”-at említi, ami így nem igaz. Innen hiányzik egy szó.
<P>
A tényfeltáró látogatásról készült jelentés szerint Grúziában Oroszország és Grúzia között zajlott háború vagy katonai konfliktus, amelyben részt vettek Oroszország szövetségeseinek egységei és észak-kaukázusi zsoldosok is. Ha tehát nem szeretnénk, hogy az állásfoglalásunk naivnak vagy elfogultnak tűnjön, egészítsük ki a következő módon: "Oroszország és Grúzia és szakadár régiói [...] közötti”.
<P>
Senki sem gondolja komolyan, hogy a dél-oszétiai hadsereg Gorit bombázta, és Tbiliszihez közeledett. Ez volt az oka annak, hogy Sarkozy elnök úr Medvegyev elnök úrhoz utazott, nem pedig Kokoity elnökhöz.
<P>
Gondoljuk ezt át, és pótoljuk a véletlen kihagyást!

<CHAPTER ID="006-06">
6. A várandós, a gyermekágyas vagy szoptató munkavállalók munkahelyi biztonságának és egészségvédelmének javítása (
<SPEAKER ID="175" NAME="Edite Estrela" LANGUAGE="PT">
Elnök asszony, arra kérném a szolgálatokat, vegyék figyelembe, hogy a portugál nyelvű szöveg hiteles minden módosítás esetében.
<P>
Másodszor, szeretném a szavazási sorrend megváltoztatását kérni, valamint azt, hogy a koherencia érdekében a 43. bizottsági módosításról szavazzunk a 83. módosítás előtt.
<P>
Végül, szeretném kiemelni, hogy az irányelv, amelyet módosítani fogunk, 17 éves és egyértelműen elavult. A felülvizsgált irányelv nem fog hatályba lépni a következő parlamenti ciklus vége előtt. Más szóval, a jövőre és nem mára vonatkozóan hozunk jogszabályokat.
<P>
Főként a polgárok érdekében történik a jogalkotás, és így több okot adunk rá, hogy részt vegyenek a júniusi választásokon.
<P>
Ezért azzal fejezem be, hogy megkérem képviselőtársaimat, támogassák jelentésemet.
<SPEAKER ID="176" NAME="Astrid Lulling" LANGUAGE="FR">
Elnök asszony, ahogy a dolgok jelenleg állnak, erre a jelentésre vonatkozóan 89 módosítást terjesztettek elő. Ez teljesen kaotikus, és a szavazás, amit most készülünk tartani, nem teszi lehetővé számunkra, hogy teljesen objektív vitát folytassunk a Tanáccsal és a Bizottsággal. Ez a 89 módosítás egymásnak teljesen ellentmondó. Azt javaslom, hogy küldjük vissza ezt a jelentést a bizottságnak, mert ahogy Estrela asszony mondta, erre még rengeteg idő áll a rendelkezésünkre.
<P>
(Hangos taps)
<SPEAKER ID="177" NAME="Elnök">
Lulling asszony, meg tudná erősíteni számomra, hogy képviselőcsoportja nevében mondja el ezt a kérését vagy sem?
<SPEAKER ID="178" NAME="Astrid Lulling">
a PPE-DE képviselőcsoport nevében. - Igen, elnök asszony, mindig mindent a képviselőcsoportom nevében teszek!
<P>
(Nevetés és taps)
<SPEAKER ID="179" NAME="Edite Estrela" AFFILIATION="PSE">
(PT) Elnök asszony, nincs értelme visszaküldeni ezt a jelentést vagy ezt a javaslatot a bizottságnak, mivel azt az összes képviselőcsoport megvitatta. Feltehetően a Parlament többsége támogatja. Megvitatásra került továbbá a Bizottsággal és a Tanáccsal is.
<P>
Természetesen az embereknek különbözik a véleményük. Tudjuk, sajnálatos módon, hogy a Tanács a cseh elnökség ideje alatt egy nagyon konzervatív szemléletet fogadott el a nemek közötti egyenlőség előmozdításával kapcsolatban.
<P>
Ezért arra szólítom fel a Parlamentet, hogy szavazzanak a javaslatok mellett és támogassák jelentésemet, mert ez több okot fog szolgáltatni a polgároknak arra, hogy elmenjenek szavazni az európai választásokon.

<CHAPTER ID="009-07">
7. Tragikus helyzet Burmában (szavazás)
<P>
- A szavazás előtt:
<SPEAKER ID="103" NAME="Ignasi Guardans Cambó" AFFILIATION="ALDE">
Tisztelt elnök úr, nem én vagyok a felelős ezért a jelentésért, de szeretném, ha a kollégák, akik ezzel a kérdéssel foglalkoztak, megjegyeznék, hogy ma két jelentésről szavazunk, egy Kínáról, illetve egy Burmáról készült jelentésről, amelyek egy katasztrófával és az arra adott különböző reakciókkal foglalkoznak. A Kínáról szóló jelentés azzal a mondattal kezdődik, hogy a Parlament "őszinte részvétét és szolidaritását fejezi ki Kína népének és az áldozatoknak, valamint együttérzését mindazoknak, akik szenvednek a földrengés következményei miatt”, de a Burmáról szóló jelentésben csak politikai megfontolások szerepelnek.
<P>
(Az elnök megszakítja a felszólalót.)
<SPEAKER ID="104" NAME="Elnök">
Guardans Cambó úr, tudja, hogy mennyire kedvelem és tisztelem Önt, de követnem kell az eljárást. Sajnálom, de nem nyithatom meg újra a vitát két állásfoglalás összehasonlító elemzéséhez. Remélem, meg fogja ezt érteni.
<SPEAKER ID="105" NAME="Ignasi Guardans Cambó" AFFILIATION="ALDE">
(FR) Egy szóbeli módosítást terjesztek elő, amelyet a gyűlés vagy elfogad, vagy nem, de amely ugyanazokkal a kifejezésekkel és pontosan ugyanabban a megfogalmazásban fejezi ki együttérzését az embereknek, mint Kína esetében. Ez a szóbeli módosítás lényege: együttérzés az emberekkel.
<P>
(Taps)
<SPEAKER ID="106" NAME="Elnök">
A következőt javaslom, mivel Ön azelőtt beszélt, hogy elérkeztünk volna a kérdéses napirendi ponthoz: ha helyesen értem Önt, be szeretné illeszteni ezt a megjegyzést a 4. bekezdés elé. Meg tudja pontosan adni, hogy melyik pont lenne ez?
<SPEAKER ID="107" NAME="Ignasi Guardans Cambó" AFFILIATION="ALDE">
(FR) A szóbeli módosítás az első pont lenne, és a következőképpen szólna:
<P>
"Őszinte részvétét és szolidaritását fejezi ki Burma népének és az áldozatoknak, valamint együttérzését mindazoknak, akik szenvednek a katasztrófa következményei miatt;”.
<P>
(Taps)
<P>
(A szóbeli módosítást elfogadják.)
<P>
A 10. bekezdés szavazását megelőzően:
<SPEAKER ID="110" NAME="Hartmut Nassauer" AFFILIATION="PPE-DE">
(DE) Tisztelt elnök úr, a szavazási listánkon egyáltalán nem szerepelnek a Burmáról szóló állásfoglalással kapcsolatos módosítások. Az állásfoglalással kapcsolatos egyetlen szavazás az egész állásfoglalásra vonatkozik.
<SPEAKER ID="897" NAME="Elnök">
Ez nem egy módosításról szól, hanem az ALDE képviselőcsoport által kért részenkénti szavazásról.

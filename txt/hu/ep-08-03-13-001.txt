<CHAPTER ID="001">
Az ülés megnyitása
<P>
(Az ülést délelőtt 10 óra 5 perckor nyitják meg.)
<SPEAKER ID="005" NAME="Jim Allister" AFFILIATION="NI">
Tisztelt elnök úr! Tegnap délután egy napirenden kívüli bejelentésében az elnök pénzügyi szankciók bevezetését helyezte kilátásba több képviselővel szemben a decemberi tiltakozás miatt. A következőkre szeretnék választ kapni: elfogadhatónak tartja-e az elnök azt, hogy anélkül tette meg ezt a bejelentést, hogy az érintett képviselőket udvariasságból tájékoztatta volna a tervezett bejelentésről és annak időpontjáról? Az elnök rengeteget beszélt e képviselőházban a képviselőkkel szemben gyakorolt udvariasságról, éppen ezért azt kérdezem, miért nem tették meg velünk, a bejelentés által érintett képviselőkkel szemben azt az alapvető gesztust, hogy tájékoztatnak minket arról, hogy az elnök ilyen bejelentést fog tenni? Túl sokat kérek, amikor választ várok erre a kérdésre?
<SPEAKER ID="006" NAME="Elnök">
Allister úr, nem az elnökség feladata az udvariasság megítélése. A mi feladatunk a szabályok alkalmazása, és Ön egészen biztos lehet abban, hogy a szabályokat teljes mértékben tiszteletben tartottuk.
<SPEAKER ID="007" NAME="Hans-Peter Martin" AFFILIATION="NI">
(DE) Tisztelt elnök úr! Hivatkozva egyebek mellett az eljárási szabályzat 146. cikkére, Ön az imént azt mondta, hogy az Ön feladata a szabályok alkalmazása. Nem értem, miért kezdődnek az ülések rendszeresen több perces, sőt, időnként negyed órás késéssel. Ez az adófizetők pénzének pocsékolása. Ön nagyon szigorú akkor, amikor a szabályokat a politikai ellenfelekkel szemben kell betartatni, akik egyszerűen csak egy szavazást kérnek, vagy egyenlő elbírálást és demokráciát szeretnének, de korántsem olyan szigorú akkor, ha saját magáról van szó!
<P>
Ha Ön mindenkit egyenlően kezelne e Házban, akkor már régen eljárást kellett volna kezdeményeznie az elnökséggel szemben, amiért számtalan alkalommal súlyos szabálysértést követtek el, ugyanis pontosan így nevezném azt, amikor az ülések rendszeresen késve kezdődnek, ami az adófizetők pénzének pazarlását jelenti.
<P>
Két külön mércét alkalmaznak itt, és Önnek el kell fogadnia azt a szemrehányást, hogy ez egy önkényesen működő parlament, amely formai okokra hivatkozva szándékosan háttérbe szorítja a politikai ellenfeleket, miközben folyamatosan eltűri, ami a saját térfelén történik, sőt, még súlyos szabálysértéseket is megpróbál elleplezni!
<SPEAKER ID="008" NAME="Elnök">
Köszönöm, Martin úr, hogy előadta érdekes nézeteit.

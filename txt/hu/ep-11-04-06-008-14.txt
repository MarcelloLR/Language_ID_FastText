<CHAPTER ID="008-14">
14. Az élelmiszerekkel kapcsolatos, a gyermekek fejlődéséről és egészségéről szóló, egészségre vonatkozó egyes állítások engedélyezése, illetve engedélyezésének elutasítása (
<P>
A szavazás előtt
<SPEAKER ID="136" NAME="Glenis Willmott" AFFILIATION="S&amp;D">
Elnök úr! Az európai parlamenti képviselőknek jelentős szerepet kell játszaniuk az egészségre vonatkozó állításokról szóló határozatok vizsgálatában. Számos aggódó levelet és e-mailt kaptam szülőktől, jelentős egészségügyi és fogyasztói szervezetektől, szülésznői, ápolói és orvosi szervezetektől, valamint az Uniceftől és a WHO-tól. Amíg ezen állítás érvényességéről a tudományos közösségben való valódi konszenzus nem alakul, ki addig ezt nem szabad megengednünk. A jelenleg kezünkben lévő bizonyíték nem meggyőző, és nincs bizonyíték, amely alátámasztaná az anyatej-kiegészítő tápszerekre vonatkozó állítás alkalmazását.
<P>
Amennyiben a jövőben a szintetizált dokozahexaénsavról (DHA) bebizonyosodik, hogy hasznos a csecsemők számára, azt minden tápszerben alapvető összetevőként kell használnunk, és nem szabad megengednünk, hogy egy meghatározott márka marketingfogásként alkalmazza. Kérem, hogy támogassák ezt az állásfoglalást.
<SPEAKER ID="137" NAME="Esther de Lange" AFFILIATION="PPE">
Elnök úr! Semmiképpen sem szeretném újraindítani a vitát, de valóban alaposan meg kell fontolnunk, hogy megadjuk-e a szót olyanoknak, akik tudományos bizonyítékokba burkolva saját véleményüknek adhatnak hangot. Csupán szavazzunk. Már kifejtettük a véleményünket.
<P>
(Taps)

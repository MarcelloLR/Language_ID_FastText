<CHAPTER ID="012-23">
23. A KAP jövője 2020-ig: az élelmezési, a természeti erőforrásokat érintő és a területi kihívások kezelése (
<SPEAKER ID="194" NAME="Manfred Weber" AFFILIATION="PPE">
(DE) Elnök asszony, hölgyeim és uraim! Az Európai Parlament kétségtelenül egy igen kemény munkabírású szerv, nagyobb figyelmet kell azonban szentelnünk a szavazások órájának kiegyensúlyozására, hogy ne kerüljünk olyan helyzetbe, hogy az egyik nap semmiről nem szavazunk, a következő nap pedig rengeteg szavazást bonyolítunk. Ezért ma azt szeretném javasolni, hogy most szakítsuk meg a szavazást és a maradék témákat tegyük át a következő plenáris ülésre.
<P>
(Taps)
<P>
Nincsenek napirenden olyan sürgető kérdések, amelyekről feltétlenül ma kell szavaznunk. Már szavaztunk a jogalkotási kérdésekről. Azt hiszem, hogy most ez volt a legfontosabb.
<P>
(Taps)
<SPEAKER ID="195" NAME="Alexander Graf Lambsdorff" AFFILIATION="ALDE">
(DE) Elnök asszony, Weber úr indítványa ésszerűnek tűnik. Valóban hatalmas programot vettünk végig, amelyben volt néhány fontos, jelentős jelentés. Már nem kell több jogalkotásra irányuló jelentésről szavaznunk. Már elmúlt fél kettő. Jobb lenne, ha a nem jogalkotásra irányuló jelentéseket elhalasztanánk a júliusi plenáris ülésre. Nem lenne nagy veszteség.
<SPEAKER ID="196" NAME="Bas Eickhout" AFFILIATION="Verts/ALE">
Elnök asszony! Engedje meg, hogy nagyon rövid legyek: még két jelentésünk van, és az éghajlattal kapcsolatos vita döntő jelentőségű, mivel jelzést küldünk a Tanácsnak, amely ma este kezdődik.
<P>
Ezért javaslom, hogy e jelentésről és a másik jelentésről szavazzunk. Már csak kettő maradt. Tegyük meg most - és gyorsan.

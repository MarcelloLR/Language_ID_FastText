<CHAPTER ID="007-24">
24. A szegénység és a társadalmi kirekesztettség elleni küzdelem európai éve (
<P>
A szavazás előtt:
<SPEAKER ID="150" NAME="Marie Panayotopoulos-Cassiotou" LANGUAGE="FR">
Elnök úr, hölgyeim és uraim, a Tanáccsal és a Bizottsággal megállapodásra jutottunk a 37. és az 52. módosítást illetően. A kompromisszum külön említést tesz a kis nem kormányzati szervezetek finanszírozásáról, illetve az NGO-k finanszírozásának maximális szintjéről. A Bizottság és a Tanács megállapodtak egy nyilatkozat csatolásáról az első olvasatra történt megállapodás esetére, és szeretném felkérni a biztos urat, akit nem látok itt a körünkben, de tegnap este a vita folyamán ő tette a nyilatkozatot; ő mutatta be a megállapodás mellett foglalt nyilatkozatot... Nem tudom, van-e itt bárki, aki a Bizottság nevében be szeretné mutatni ezt a nyilatkozatot. Képviselőtársaimat mindenesetre arra szeretném kérni, hogy amennyiben egyetértenek ezzel a nyilatkozattal, szavazzanak a jelentés mellett, hogy tovább haladhassunk az első olvasatban történő szavazással.

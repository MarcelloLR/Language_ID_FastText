<CHAPTER ID="006-06">
6. A Tanács módosításai a 2009-es évre vonatkozóan (szavazás)  
<P>
- A szavazás után:
<SPEAKER ID="075" NAME="Éric Woerth">
a Tanács soros elnöke. - (FR) Elnök úr, hölgyeim és uraim! A költségvetési tervezet második olvasatakor zajló szavazás a költségvetési hatóság két ága és a Bizottság magas szintű együttműködésével zajlott eljárás utolsó lépése. Szeretnék köszönetet mondani minden érintettnek, különösen a Költségvetési Bizottság elnökének, Böge úrnak, az előadóknak, Haug asszonynak és Lewandowsky úrnak, valamint Grybauskaitbiztos asszonynak.
<P>
November 21-i konzultációs találkozónkon együtt dolgoztunk egy kiegyensúlyozott 2009-es költségvetésen, amely garantálja az uniós politikák finanszírozásának megfelelő kiértékelését, és ugyanakkor az európai adófizetők érdekeinek védelmét. Együtt sikerült megtalálni az élelmezésfinanszírozási eszköz támogatásának módját, így teljesítve a fejlődő országokkal szembeni kötelezettségeinket; és olyan gyakorlati intézkedéseket is kidolgoztunk, amelyek segítségével feloldható a kohéziós politikában kialakult patthelyzet, és beindulhatnak a 2007-2013-as időszak programjai.
<P>
Az Európai Tanácsban az állam- és kormányfők is hangsúlyozták a kezdeményezés fontosságát, és ez az egyik fő elem Európa gazdasági válságra adott válaszában is, amelyen késlekedés nélkül tovább kell dolgoznunk. Az Önök szavazata biztosítja majd, hogy a konzultáció eredményei a szerződésben leírt eljárásnak megfelelően teljes egészében megvalósulhassanak; így tehát megerősíthetem, hogy a Tanács elfogadja a második parlamenti olvasatban megadott maximális emelési mértéket.
<SPEAKER ID="076" NAME="Elnök">
Köszönöm nyilatkozatát, Woerth úr.
<P>
Mivel a Bizottság nem kíván szólni, megjegyezném, hogy a költségvetési eljárás a szerződésnek és a 2006. május 17-i intézményközi megállapodásnak megfelelően zajlott, és a megállapodás 13. cikke értelmében a Tanács és a Parlament megállapította, hogy a Parlament második olvasata eredményeként egyetértenek a nem kötelező kiadások emelésének megengedett legnagyobb mértéke tekintetében.
<P>
A költségvetési eljárás így lezártnak, a költségvetés pedig elfogadottnak tekinthető. Most következzék a nyilatkozatok aláírása, de egy perc múlva szavazunk egy újabb állásfoglalásról.
<P>
(Az elnök felkéri Woerth urat, Grybauskaitbiztos asszonyt, Böge urat (a Költségvetési Bizottság elnökét) és Haug és Lewandowski előadókat, hogy csatlakozzanak hozzá.)
<P>
(A költségvetést aláírják)
<P>
Most tudtam meg, hogy ma van Böge úr születésnapja, szeretnék neki tiszta szívből sok boldogságot kívánni.

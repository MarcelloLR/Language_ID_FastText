<CHAPTER ID="012-13">
13. A makrogazdasági egyensúlytalanságok megelőzése és korrigálása (
<SPEAKER ID="162" NAME="Sharon Bowles">
a Gazdasági és Monetáris Bizottság nevében. - Elnök asszony, a bizottság nevében, az eljárási szabályzat (2) bekezdése alapján szeretném kérni a zárószavazás elhalasztását.
<P>
Amint tudják, ez volt kedden a bizottság véleménye, és úgy gondolom, hogy most folytathatjuk a tárgyalásokat a Tanáccsal annak érdekében, hogy kielégítő eredményt érjünk el.
<P>
Ezért kérem a szavazás elhalasztását, hogy azt júliusban első olvasatban elfogadott megállapodással lezárhassuk, illetve nyitva hagyjuk az ajtót annak lezárására.
<SPEAKER ID="163" NAME="Martin Schulz">
az S&D képviselőcsoport nevében. - (DE) Elnök asszony! Mi, a Szocialisták és Demokraták Progresszív Szövetsége Európai Parlamenti Képviselőcsoportjának tagjai, a bizottsági szakaszban már e módosítás ellen szavaztunk. Úgy ítéltük meg, hogy e jelentés megérett arra, hogy most szavazásra bocsássuk, és e jelentés elsöprő többséggel való elfogadása is ezt mutatja. Ismerjük a felhozott érveket, hogy miért kellene ismét tárgyalnunk a Tanáccsal, és ezért is szeretném kifejteni álláspontomat az elhalasztásra vonatkozó indítványokkal kapcsolatban, amelyek e csomag többi részénél még előkerülnek. Ez egy olyan jelzésnek is tekinthető, hogy a német és a francia kormánynak két jelentős pontban még egyszer meg kell mozdulnia. Tudjuk azonban a Tanácstól, hogy ez nem fog megtörténni. Ezért egy kérdés döntő jelentőségű számunkra: mit tesznek az ezen indítványt támogató képviselőcsoportok, ha a Tanács egyetlen olyan módosításról sem dönt, amely tükrözi határozatainkat? A csomagok mellett vagy ellene fognak szavazni? Ez számunkra fontos kérdés.
<SPEAKER ID="164" NAME="Corien Wortmann-Kool" AFFILIATION="PPE">
Elnök asszony! Szeretném hangsúlyozni, amit Bowles asszony mondott: reméljük, hogy a júliusi plenáris ülésünk előtt végleges megállapodásra jutunk a jelentésről.
<P>
Már a kezdetektől a Parlamentnek - beleértve a Szocialista Képviselőcsoportot - az volt a véleménye, hogy ezt csomagként kezeljük. Tehát kezeljük ezt csomagként, és támogassuk Bowles asszony javaslatát, hogy a szavazást halasszuk júliusra.

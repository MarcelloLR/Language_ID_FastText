<CHAPTER ID="006-06">
6. A 2008-as évre vonatkozó mentesítések: az EU általános költségvetése, Tanács (
<P>
- A szavazást követően:
<SPEAKER ID="118" NAME="Ryszard Czarnecki">
előadó. - (PL) Mondhatjuk azt, hogy az elmúlt évhez képest lényegesen jobb helyzetben vagyunk, mivel tavaly egészen novemberig nem adtuk meg a mentesítést. Ezúttal lehetőségünk van arra, hogy ezt hat hónappal korábban megtegyük, bár nagyon nyíltan ki kell mondani, hogy a Parlamentnek végre meg kell győznie a Tanácsot először is arról, hogy korábban terjessze elő a dokumentumokat, másodszor pedig, hogy teljes dokumentációt nyújtson be, amely valóban az adott jelentési időszakra vonatkozik. Kaptunk például egy évvel korábbi időszakra vonatkozó dokumentumokat is.
<P>
Szerintem ez a helyzet - amely a Parlament és a Tanács közötti kapcsolatok terén kétségtelenül tapasztalható válságot tükrözi - rámutat arra, hogy az Európai Parlamentnek erőteljesebb nyomást kell gyakorolnia a Tanácsra a költségvetési kiadásokkal kapcsolatos nagyobb átláthatóság tekintetében. Ez egyszerűen elengedhetetlen, különös tekintettel a Lisszaboni Szerződésre, amely jelentősebb szerepet biztosít az Európai Parlament számára.

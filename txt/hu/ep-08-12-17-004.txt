<CHAPTER ID="004">
Fibromyalgia (írásbeli nyilatkozat): lásd a jegyzőkönyvet
<P>

<SPEAKER ID="064" NAME="Hannes Swoboda" AFFILIATION="PSE">
(DE) Elnök úr, tegnap előre bejelentkezett látogatók egy nagy csoportját nem engedték be a Parlamentbe. Külön köszönet illeti a parlamenti szolgálatokat, akik megpróbálták a rendőrök akadályozása ellenére beengedni a látogatókat. A rendőrök azonban nem engedték be őket, mivel a látogatók piros kabátot viseltek. Nem tudom, ki tart a piros kabátoktól. Egyik képviselőtársunknak is le kellett vennie a kabátját ahhoz, hogy beengedjék a Parlament épületébe.
<P>
Javasolnám, hogy tegyünk panaszt a rendőrségen, lévén, hogy tilos a látogatók bejutásának megakadályozása. Szeretném megismételni, hogy a Ház szolgálatai megkísérelték az előre bejelentkezett látogatók beengedését, de a rendőrség megakadályozta ezt annak ellenére, hogy a látogatók békés magatartást tanúsítottak. Javaslom, hogy tájékoztassuk a rendőrséget arról, hogy nem szegülhetnek szembe a Parlamenttel ilyen módon.
<SPEAKER ID="065" NAME="President">
Nagyon köszönöm, Swoboda úr, meg fogjuk vizsgálni az esetet. Köszönöm a felszólalását.
<SPEAKER ID="066" NAME="Monica Frassoni" AFFILIATION="Verts/ALE">
(IT) Elnök úr, köszönöm a szót. Nagy örömmel üdvözlöm Mohamed Abdelaziza urat, a Szaharai Demokratikus Köztársaság elnökét, a Polisario Front főtitkárát és a vele együtt érkező küldöttséget. Azért jelentek meg újra a Parlamentben, hogy emlékeztessenek bennünket népük jogai és önrendelkezése megőrzésének fontosságára.
<SPEAKER ID="067" NAME="Jens Holm">
a GUE/NGL képviselőcsoport nevében. - (SV) Elnök úr, egész képviselőcsoportom nevében szólalok fel. Ellenezzük a most javasolt eljárást. Előadónk, Wurtz úr már a képviselőcsoportok előadói közt létrejött találkozón kifejtette, hogy ez teljességgel elfogadhatatlan. Az éghajlat-változási intézkedéscsomaggal kapcsolatos szavazást - az idei év egyik legfontosabb szavazását - az összes többi szavazáshoz hasonló módon kell lefolytatni. Nem demokratikus és érthetetlen, hogy az egyes jelentésekről nem külön-külön szavazunk. Meg kell adni a lehetőséget arra, hogy minden egyes jelentésről külön szavazzunk, és jogunk van módosítások benyújtására, amelyeket utána szavazásra lehet bocsátani.
<P>
Dobjuk kukába ezt a javaslatot és tegyük lehetővé, hogy az egyes jelentésekről külön szavazzunk, és hogy szavazhassunk a benyújtott módosításokról. Köszönöm.
<SPEAKER ID="068" NAME="Elnök">
Mindenkinek joga van kifejteni a véleményét ebben a Házban, és a többség dönt.
<SPEAKER ID="069" NAME="Chris Davies" AFFILIATION="ALDE">
Elnök úr, az éghajlat-változási- és energiaügyi intézkedéscsomag tegnapi ötórás vitája után az elnökség nevében Borloo miniszter úr, a Bizottság nevében pedig Dimas és Piebalgs biztosok megfontolt válaszait hallhattuk itt a Parlamentben. Annak ellenére, hogy 50-60 képviselő vett részt a vitában, felszólalásukkor már csupán négy képviselőből állt a Ház.
<P>
Szerintem ez udvariatlan gesztus mind a Bizottság, mind pedig az elnökség felé, és csökkenti a Ház befolyását. Arra kérem, hogy a pártok vezetőivel együtt fontolja meg a kérdést, hogy nem kellene-e szankciókat alkalmazni azon képviselőkkel szemben, akik részt vesznek a vitákon, de arra már nem veszik a fáradságot, hogy meghallgassák a Bizottság és az Elnökség válaszát.
<P>
(Taps)
<SPEAKER ID="070" NAME="Elnök">
Davies úr, lényegében teljesen egyetértek Önnel, de kérem, tegyen róla, saját képviselőcsoportjával együtt, hogy a képviselők jelenlétét biztosítani lehessen.
<SPEAKER ID="071" NAME="Reinhard Rack" AFFILIATION="PPE-DE">
(DE) Elnök úr, szeretnék még egy javaslatot tenni a francia elnökséggel folytatott tegnapi vitához kapcsolódóan. Vannak olyan frakcióvezetők, akiknek fontos mondanivalójuk van ebben a fontos vitában, ami helyes és rendjén való. Vannak azonban olyan frakcióvezetők is - mindig ugyanazok -, akik rendszeresen egy-két perccel túllépik az időkeretet.
<P>
Talán ezt az időt egyszerűen le lehetne vonni képviselőcsoportjuk idejéből, mert az nem vonná maga után a korrekt elosztás megváltoztatását.

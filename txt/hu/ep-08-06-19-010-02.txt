<CHAPTER ID="010-02">
2. Civilek legyilkolásának általánossá válása Szomáliában (szavazás) 
<P>
A 8. bekezdésről szóló szavazás előtt:
<SPEAKER ID="201" NAME="Marios Matsakis" AFFILIATION="ALDE">
Elnök úr, annak érdekében, hogy elkerüljünk minden félreértést a Szomália partjainál a kalózok fogságába esett hajókkal kapcsolatban, javaslom, hogy illesszük be a "különösen azok” szavakat a "hajók” után a 8. bekezdésben. Ha jól tudom, ez egyeztetésre került a PPE-DE és a PSE képviselőcsoporttal.
<SPEAKER ID="202" NAME="Manuel Medina Ortega" AFFILIATION="PSE">
(ES) Elnök úr, a szocialista képviselőcsoport megosztott szavazást javasolt a 8. bekezdésről, azzal a szándékkal, hogy ellene szavaz a második részének, mivel korlátozónak tartjuk az utolsó kifejezést, ami a "humanitárius hajókra” utal. A Matsakis úr által benyújtott módosítás azt jelenti, hogy nincs szükség részenként történő szavazásra, és így az egész szövegről szavazhatunk. Ezért azt javaslom, hogy fogadjuk el a szóbeli módosítást, és ne tartsunk részenként történő szavazást a 8. bekezdésről.
<P>
(A szóbeli módosítást elfogadják.)

<CHAPTER ID="017">
Tárgyalási rend
<SPEAKER ID="999" NAME="Elnök">
Ezen ülésszak napirendtervezetének az Elnökök Konferenciája 2008. szeptember 18-i, csütörtöki ülésén, az eljárási szabályzat 130. és 131. cikkével összhangban összeállított, a testület által elfogadott végső változata szétosztásra került.
<P>
Hétfő, kedd, és csütörtök:
<P>
Nincs módosítás.
<P>
Szerda:
<P>
A liberális képviselőcsoport kérte, hogy a Bizottság jogalkotási és munkaprogramjával összefüggő európai parlamenti prioritások tárgyában a közös állásfoglalási indítványok és a módosítások benyújtásának határideje kerüljön meghosszabbításra holnap, azaz 2008. szeptember 23. kedd, délelőtt 10 óráig.
<P>
A szavazásra tervek szerint 2008. szeptember 24-én, szerdán kerül sor.
<SPEAKER ID="023" NAME="Daniel Cohn-Bendit" AFFILIATION="Verts/ALE">
(DE) Elnök úr, múlt héten az ír sajtó feltárta, hogy esetleg kapcsolat létezhet az írországi "nem”-kampányt finanszírozók és a washingtoni Pentagon és CIA között. Igen érdekes történet körvonalazódott, amelynek oka az az óhaj lehet, hogy elejét vegyék Európa túlságos megerősödésének. Szeretném kérni elnök urat, hogy vizsgálják ki az ügyet! Kérjük a Tanácsot - a Tanácsot és a Bizottságot is -, hogy a következő alkalommal adjanak tájékoztatást az ügyre vonatkozóan. Igen érdekes volna megtudnunk, mi is rejlik e mögött a gyanús, 1,2 millió eurós támogatáshoz jutó "nem”-kampány mögött. Kérem tehát elnök urat, kövesse figyelemmel az ügyet, hogy tájékoztatáshoz juthassunk és feltárhassuk a történet hátterét!
<SPEAKER ID="024" NAME="Elnök">
Köszönöm, Cohn-Bendit úr. Szeretném elmondani, hogy már hosszabb ideje közelről követem a felvetésével kapcsolatos fejleményeket. A teljes átláthatóságot meg kell őriznünk, mert mint Ön is tudja, azok, akik bírálnak bennünket, megkövetelik a teljes átláthatóságot - és így persze nekik, maguknak is úgy kell cselekedniük, amiként papolnak. Teljeskörű átláthatóságot kell biztosítanunk a Declan Ganley által képviselt szervezetnek, a Libertasnak nyújtott pénz összegét és forrását illetően.
<P>
Amint az ír sajtóból megtudtuk - és most azt ismétlem, amit az a múlt héten jelentett - Ganley úr egy korábbi állítása szerint az adományok köznapi emberektől érkeztek, és csekély összegűek voltak. Most pedig beismerte, hogy saját pénzéből 200.000 eurót bocsátott a szervezet rendelkezésére. A rákövetkezőkben pedig megerősítést nyert, hogy Ganley úr 200 millió dollár értékű, katonai beszerzésekről szóló szerződést írt alá a Pentagonnal. Egyes jelentések jóval magasabb összegekről szólnak.
<P>
Továbbra is közelről kell figyelnünk az eseményeket, a tényeket pedig nyilvánosságra kell hozni. Nem engedhetjük meg, hogy Európa olyan emberek miatt károsodjék, akik átláthatóságot követelnek, miközben maguk nem hajlandók ugyanezen szabályokat alkalmazni!
<P>
(Taps)
<P>
Hadd emeljem ki, milyen nagyra is értékeltem azt, ahogy Dick Roche, az európai ügyek ír minisztere személyes felelősséget vállalt az ügy kivizsgálására. Határozottan támogatom őt az igazság módszeres feltárására irányuló erőfeszítéseiben.
<P>
Hölgyeim és uraim, tapsukból arra következtetek, hogy azok oldalán állunk, akik az átláthatóságot szorgalmazzák minden ilyen ügyben, annak érdekében, hogy Európa ne károsodjék.
<P>
(Taps)
<P>

<SPEAKER ID="025" NAME="Philip Bushill-Matthews" AFFILIATION="PPE-DE">
Elnök úr, ügyrendi javaslatként, a csütörtöki napirendre térnék ki, ahol - elkésve - kérést terjesztettünk be. Sajnálom, valóban késő volt. A csütörtöki napirend enyhe módosítására vonatkozó javaslatról van szó, amely a szociális csomaggal kapcsolatos határozat tervezett szavazását érinti.
<P>
Mostanáig az egyes képviselőcsoportok saját, elkülönült állásfoglalásaikat nyújtották be. A lehető legnagyobb jószándékkal és valamennyi fél teljes jóhiszeműsége mellett, együttesen megkiséreltünk egy kompromisszumos állásfoglalást kitárgyalni. Nem sikerült elérnünk ezt. Jelenleg, a legnagyobb valószínűséggel, az feltételezhető, hogy az egyénileg beterjesztett állásfoglalásokról szavazunk majd, és valamennyi állásfoglalás leszavazásra kerül. Ez nem igazán vet ránk jó fényt. Ennélfogva a politikai csoportok többsége, együttesen, azt a megoldást szorgalmazná, hogy magam kérjek szót, és vessem fel, talán érdemes volna az állásfoglalásokról való szavazástól egyszerűen eltekinteni.
<P>
Nem azért, mert a kérdés nem fontos, hanem mert annyira fontos. Nem szeretnénk rossz üzenetet közvetíteni. Jobb volna, ha a mögöttük tudott, az elmúlt alkalommal a különböző pontokon rigorózusan végigmenő vitát követően nem fogalmaznánk meg semmiféle üzenetet. Ezzel összhangban, a képviselőcsoportok többsége által támogatott javaslat úgy szól: most csütörtökön ne kerüljön sor szavazásra.
<SPEAKER ID="026" NAME="Elnök">
Még elgondolkodunk e kérdésen. Megkérhetem a képviselőcsoportokat, hogy ismét üljenek össze, és derítsék fel, van-e megoldás. Eközben tudomásul vesszük a Philip Bushill-Matthews által közölteket.
<P>
(Ezzel a munkarend meghatározásra került.)

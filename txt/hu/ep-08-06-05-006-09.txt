<CHAPTER ID="006-09">
9. Az autóbusszal történő nemzetközi személyszállítás (átdolgozott verzió) (
<P>
- A szavazás előtt:
<SPEAKER ID="097" NAME="Hannes Swoboda" AFFILIATION="PSE">
(DE) Elnök úr! Csak köszönetet szerettem volna mondani Grosch úrnak és a Közlekedési és Idegenforgalmi Bizottságnak azért, hogy lehetővé tették számunkra a téma elhalasztását a mai napra. Amint látjuk, széles körű konszenzust sikerült kialakítanunk a téma támogatása mellett.
<SPEAKER ID="098" NAME="Elnök">
Hát, még nem szavaztunk, de remélem, hogy igaza van.
<SPEAKER ID="099" NAME="Mathieu Grosch">
előadó. - (DE) Elnök úr! Erről a napirendi pontról már Strasbourgban megrendeztük a vitát, ezért nem kell tovább tárgyalnom a mai napon. Az úgynevezett 12-napos utak esetében kiváló pártközi kompromisszumot sikerült elérnünk, a szociális partnerek között folyó tárgyalások eredményeinek elismerésével. Valójában elmondhatjuk, hogy itt, a Tisztelt Házban, jobbá tettük a szociális partnerek által megkötött kompromisszumot. Remélem, hogy ily módon képesek leszünk ezt a témát sikeresen, és széles körű támogatottsággal lezárni.
<P>
Szeretnék arra is rámutatni, hogy a 31. módosítás angol szövegét is szavazásra kell bocsátani, mivel észrevettem, hogy a francia és a német szövegekből kimaradt egy nagyon fontos szó.
<SPEAKER ID="100" NAME="Elnök">
Ellenőrizni fogjuk a különböző nyelvű változatokat.

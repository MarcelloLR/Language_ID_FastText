<CHAPTER ID="009-01">
1. A magyarországi médiatörvény (
<P>
- A szavazás előtt:
<SPEAKER ID="110" NAME="Joseph Daul">
a PPE képviselőcsoport nevében. - (FR) Elnök úr! A magyarországi médiatörvényről szóló állásfoglalásról tervezett szavazás előtt szeretném felhívni a képviselőtársak figyelmét a helyzet legújabb fejleményeire, egyúttal előterjesztenék egy konkrét javaslatot.
<P>
Négy nappal ezelőtt a magyar parlament - az egyébként a magyar szocialista és zöld képviselőktől származó negatív szavazatok ellenére - elfogadta az Európai Bizottság által kért módosításokat - az összes módosítást. Kroes biztos jelen volt a szavazáson, és bejelentette, hogy a törvény módosított változata összhangban van az európai joggal, és különösen az Alapjogi Chartával. A baloldali képviselőcsoportok állásfoglalása, amelyet délben szavazásra fognak előterjeszteni, mégis teljességgel figyelmen kívül hagyja ezeket a tényeket. A szöveg gyakorlatilag megegyezik a három héttel ezelőttivel, és egy szóval sem említi a magyar parlamentben lezajlott szavazást. A kérdésem a következő: hol él ez a Parlament, a való világban vagy egy képzelt világban? Ki ellen irányul ez az állásfoglalás, a magyar kormány ellen vagy az Európai Bizottság ellen, amelynek a továbbiakban már nincs semmilyen problémája a törvénnyel?
<P>
(Taps)
<P>
Különösen a Liberális Képviselőcsoport elnökétől kérdezném: Ön megbízik Kroes biztosban, vagy nem bízik meg benne?
<P>
Az Európai Néppárt (Kereszténydemokraták) Képviselőcsoport úgy gondolja, hogy ez a Parlament elveszítené a hitelességét, ha olyan szövegeket fogadna el, amelyek nem felelnek meg a valóságnak. Tényleg szükség van arra, hogy a nemzeti politikai csatározások megrendezésére szolgáló színház legyen belőlünk?
<P>
(Taps)
<P>
Tekintettel a vázolt körülményekre, a PPE Képviselőcsoport visszavonja saját állásfoglalását, és a többi képviselőcsoportot is ugyanerre szólítja fel. A Parlament hitelessége forog kockán.
<SPEAKER ID="111" NAME="Elnök">
Hölgyeim és uraim, a javaslat teljesen világos. Ha jól értem, az Európai Néppárt (Kereszténydemokraták) Képviselőcsoport visszavonta állásfoglalását. Ezért tehát csak egy állásfoglalás van előttünk, amelyet több képviselőcsoport közösen nyújtott be. Szeretném felkérni a képviselőcsoportok képviselőit, hogy tegyék meg észrevételeiket ezzel kapcsolatban.
<SPEAKER ID="112" NAME="Hannes Swoboda" LANGUAGE="DE">
Elnök úr, hölgyeim és uraim! Daul úr a valóságról beszélt. Nos, a valóság az, hogy a magyar kormány vagy a magyar parlament módosította a törvényt, és ez jó, mert még jól emlékszem arra a vitára itt a Házban, amikor néhányan azt mondták - köztük Ön is, Daul úr -, hogy semmilyen módosításra nincs szükség, minden rendben van. Most hirtelen mégis módosítani kellett.
<P>
(Taps balról)
<P>
A valósághoz azonban az is hozzátartozik - és ezt is elolvashatják -, hogy mind az Európai Biztonsági és Együttműködési Szervezet (EBESZ) sajtószabadságért felelős képviselője, mind az Európa Tanács képviselője azt mondja, hogy ezek a módosítások nem megfelelőek. Ez a valóság, Daul úr. Ez az igazság.
<P>
(Taps balról)
<P>
A képviselőcsoportunk tegnap esti ülésén, amelyen én voltam az elnök, megvitattuk a törvényt és a módosításokat, és az EBESZ-hez és az Európa Tanácshoz hasonlóan arra a következtetésre jutottunk, hogy ezek a módosítások nem megfelelők. Bármilyen döntés is születik a mai napon - akár Önök győznek, Daul úr, akár mi győzünk -, a médiaszabadságért folyó harcot nem adjuk fel, Lange úr. Ha Önök feladják, az az Önök dolga.
<P>
(Taps balról)
<P>
A média szabadsága a demokrácia egyik sérthetetlen eleme. Mi demokráciát akarunk és médiaszabadságot akarunk. Ezért azt kérjük Önöktől, hogy ma ennek megfelelően szavazzanak. Tudjuk, hogy az Önök képviselőcsoportjában is akadnak olyan képviselők, akik egyetértenek velünk. Harcolnunk kell a média szabadságáért - Magyarországon és máshol is.
<P>
(Taps balról)
<SPEAKER ID="113" NAME="Elnök">
Hölgyeim és uraim, tisztelt képviselőtársak! Ha jól értem, a négy képviselőcsoport nem vonja vissza a nyilatkozatát. Itt be is fejezhetnénk a vitát és áttérhetnénk a szavazásra, de úgy tudom, a Liberálisok és Demokraták Szövetsége Európáért Európai Parlamenti Képviselőcsoport is szeretne nyilatkozatot tenni. Önöké a szó.
<SPEAKER ID="114" NAME="Alexander Graf Lambsdorff" LANGUAGE="DE">
Elnök úr! Az imént külön meg lettünk szólítva. Természetesen bízunk Kroes biztos asszony munkájában. A másodlagos joggal foglalkozó vizsgálata példamutató volt. Azt szeretnénk, ha az elsődleges jogot vizsgáló biztos is ugyanígy végezte volna a munkáját, mivel itt van a probléma gyökere.
<P>
(Taps balról)
<P>
A tényleges helyzethez hozzátartoznak azok a dolgok is, amelyekről Swoboda úr épp az imént beszélt, azaz hogy az Európa Tanács és az Európai Biztonsági és Együttműködési Szervezet (EBESZ) egyaránt azon a véleményen van, hogy a módosítások nem megfelelők. Magyarország miniszterelnök-helyettese, közigazgatási és igazságügyi minisztere, Navracsics úr maga is beismerte, hogy ezzel nem módosítottak jelentősen a médiatörvényen. Itt említhetném az újságírói források védelmét, ami továbbra sincs szabályozva, vagy a médiahatóság összetételét és hatásköreit. Ezek mind olyan kérdések, amelyeket még meg kell vitatni.
<P>
Ezért a Liberálisok és Demokraták Szövetsége Európáért Képviselőcsoport nevében szeretném kijelenteni, hogy nem fogjuk visszavonni az állásfoglalásra irányuló indítványunkat, hanem inkább kérjük a szavazás lebonyolítását.
<SPEAKER ID="115" NAME="Elnök">
Hölgyeim és uraim, szavazni fogunk a négy képviselőcsoport állásfoglalásáról.

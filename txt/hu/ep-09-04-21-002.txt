<CHAPTER ID="002">
Az elnökség nyilatkozata
<SPEAKER ID="006" NAME="Elnök">
Hölgyeim és uraim, az elmúlt évtizedek legsúlyosabb olaszországi földrengésében 295 ember vesztette életét Abruzzo régióban a lehető legszörnyűbb módon. A leginkább sújtott terület L'Aquila városa volt. Mindannyian elborzadtunk e természeti katasztrófa pusztító erejétől és tragikus következményeitől. 40 000 ember vesztette el otthonát a fő rengés és a számos utórengés következtében. Becslések szerint L'Aquila tartományban, amelyet különösen súlyosan érintett a földrengés, minden harmadik ház elpusztult vagy megsérült. A mai plenáris ülésen szeretném felhasználni az alkalmat arra, hogy az Európai Parlament nevében a kifejezzem legmélyebb együttérzésünket e szörnyű földrengés áldozataival.
<P>
Minden jelenlévő nevében szeretném kifejezni legmélyebb együttérzésünket és részvétünket azok családjaival, akik életüket vesztették, valamint szolidaritásunkat Olaszországgal, annak polgáraival és hatóságaival ebben a szomorú időszakban. Gondolataink azokkal vannak, akik életüket vesztették, megsérültek vagy elvesztették otthonaikat, és mindazokkal, akiket érint ez a katasztrófa. Megkérem Önöket, hogy álljanak fel székükből és tartsunk néma megemlékezést.
<P>
(A Ház feláll és egyperces néma megemlékezést tart.)
<P>
Köszönöm.

<CHAPTER ID="004-02">
2. A növényvédő szerekre vonatkozó statisztikák (
<SPEAKER ID="100" NAME="Bart Staes">
előadó. - (NL) Csupán magyarázatképpen: ez egy a növényvédő szerek használatáról szóló jelentéssorozat harmadik része.
<P>
Az év során korábban, a legutóbbi parlamenti ülésen állásfoglalást fogadtunk el a növényvédő szerek forgalomba hozataláról. Ugyanakkor elfogadtunk egy irányelvet is a növényvédő szerek fenntartható alkalmazásáról, és ez a növényvédő szerekre vonatkozó statisztikai adatokról szóló rendelet jelenti a harmadik elemet.
<P>
Ezt a javaslatot át kellett tekintenie az egyeztetőbizottságnak, de a legutóbbi parlamenti ülésen valami probléma történhetett. Nagyon sokan nem voltak jelen, és a második olvasat alkalmával túl kevesen voltak jelen ahhoz, hogy elegendő szavazattal zárhassuk a második olvasatot.
<P>
Ezzel kapcsolatban akartam szót kérni, hogy köszönetet mondjak a svéd elnökségnek - és a cseh elnökségnek külön -, mivel teljesen tönkretehették volna a második olvasatot: elutasíthatták volna annak egyeztetését. A Parlamenttel ápolt jó kapcsolataiknak és a politikai képviselőcsoportok elnökeinek köszönhetően - akik a választásokat követően haladéktalanul, velem együtt levélben fordultak az elnökséghez - sikerült megmenteni ezt a jelentést, és az egyeztető eljárás révén biztosítani, hogy ma szavazni tudunk a szövegről, annak második olvasat során elfogadott formájában. Minden érintettnek meg szeretném köszönni.

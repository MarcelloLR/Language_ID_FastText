<CHAPTER ID="009-06">
6. Innovatív finanszírozás globális és európai szinten (
<SPEAKER ID="141" NAME="Jean-Paul Gauzès" AFFILIATION="PPE">
(FR) Elnök asszony, legnagyobb sajnálatomra, Podimata asszony jelentésében, amely számos fontos kérdést vet fel az innovatív finanszírozás kapcsán, van némi félreértés. Szeretném felkérni a Szocialisták és Demokraták Progresszív Szövetsége Európai Parlamenti Képviselőcsoportját az általuk előterjesztett alternatív indítvány visszavonására, hogy a közös előkészítő munkát befejezhessük.
<P>
Továbbá azt is sajnálatosnak tartom, hogy a pénzügyi műveletek megadóztatásával szemben némileg mesterkélt ellenállás alakult ki, és két igen hasonló módosítás született. Ugyancsak sajnálom, hogy ennek eredményeképpen a Parlament nem támogatja kellő határozottsággal ezen adónak az európai versenyképesség szempontjából indokolt feltételeit.
<SPEAKER ID="142" NAME="Martin Schulz" AFFILIATION="S&amp;D">
(DE) Elnök asszony, Gauzčs úr kérésére reagálva szeretném elmondani, hogy egy alternatív állásfoglalás ellenében vissza kívánjuk vonni a tervezetet. A képviselőcsoportomnak is ezt javasoltam, mégpedig azon egyszerű ok miatt, hogy az alábbi - az összes képviselőcsoport 120 képviselője által aláírt - módosításból kiderül, a pénzügyi műveletekre kivetendő adót érintő javaslatok nem egyetlen csoport álláspontját képviselik, legyen szó akár a szocialistákról, a konzervatívokról, az Európai Néppárt (Kereszténydemokraták) Képviselőcsoportról, akár a Zöldek/az Európai Szabad Szövetség Képviselőcsoportjáról. A lényeg az, hogy intézményi javaslatot teszünk, és intézményi jelét adjuk annak, hogy ez a Ház képes pártokon átívelő véleményt megfogalmazni: "Szeretnénk, ha a magánszektor is kivenné a részét a válság okozta terhek ellensúlyozásában”. Ez nem a szocialisták vagy a kereszténydemokraták követelése, hanem általános elvárás. Ha ma ezt képesek leszünk intézményi alapon kinyilvánítani, azt az Európai Parlament jelentős sikerének tekinthetjük. Ezért vonjuk vissza az indítványt.
<P>
(Taps)
<SPEAKER ID="143" NAME="Rodi Kratsa-Tsagaropoulou" AFFILIATION="PPE">
(EL) Elnök asszony, a tegnapi plenáris ülésen az Európai Néppárt (Kereszténydemokraták) Képviselőcsoport egy újabb javaslatot terjesztett elő, amely kompromisszumos megoldás lehet. Kérdésük arra vonatkozott, hogy egyértelművé tehető-e, hogy a források az uniós költségvetésbe és a támogatási mechanizmusba áramlanak? A témát tegnap vitára terjesztettük elő, és válaszra várunk annak érdekében, hogy kompromisszumos megoldást találjuk, és pozitív üzenetet küldjünk az Európai Unió intézményeinek.

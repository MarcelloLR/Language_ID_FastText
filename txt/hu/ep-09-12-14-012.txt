<CHAPTER ID="012">
Ügyrend
<SPEAKER ID="021" NAME="Elnök">
Előterjesztették a napirendtervezetnek a december 10-én az Elnökök Értekezlete keretében, az eljárási szabályzat 137. cikkének értelmében kidolgozott végleges változatát. A következő módosító javaslatokat tették:
<P>
Hétfő - nincs változás
<P>
Kedd
<P>
Az a kérés érkezett a Szabadság és Demokrácia Európája képviselőcsoporttól, hogy a szubszidiaritás elvével kapcsolatos Bizottsághoz intézett szóbeli kérdésüket vegyék fel a napirendi pontok közé. A kérvényt írásban nyújtották be az Európai Parlament Elnökségéhez. Kérem a képviselőcsoport egyik képviselőjét, hogy fejtse ki álláspontjukat.
<SPEAKER ID="022" NAME="Francesco Enrico Speroni">
az EFD képviselőcsoport nevében. - (IT) Elnök úr! Hölgyeim és uraim! Azért kértük, hogy ezt a szóbeli kérdést vegyék fel a napirendbe, mert úgy gondoljuk, hogy a Parlamentnek választ kell kapnia ebben a fontos kérdésben. Ezért kérjük a napirend módosítását.
<P>
(A Parlament egyetért a kérelemmel)
<SPEAKER ID="023" NAME="Elnök">
Hölgyeim és uraim! Ezt a pontot a kedd esti napirend végén utolsó napirendi pontként tárgyaljuk. Az állásfoglalási indítványok benyújtási határideje 2009. december 15., kedd, 10:00 óra, míg a közös állásfoglalási indítványok és módosítások benyújtási határideje december 16., szerda, 10:00 óra. . Tehát ez az utolsó napirendi pont a holnapi ülésen és szerda a határidő az állásfoglalási indítványok benyújtására. A szavazásra csütörtökön kerül
<SPEAKER ID="024" NAME="Hannes Swoboda">
az S&D képviselőcsoport nevében. - (DE) Elnök úr! Ha jól értem, akkor olyan állásfoglalásra utalt, amely az eredetileg benyújtott indítvánnyal lenne kapcsolatos. De még nem állapodtunk meg arról sem, hogy egyáltalán állást foglaljunk-e a kérdésben.
<SPEAKER ID="025" NAME="Elnök">
Igen, ez valóban így van. A kérést az állásfoglalással együtt nyújtották be.
<P>
Szerda - nincs változás
<P>
Csütörtök
<P>
Van valakinek hozzáfűznivalója a csütörtöki napirendhez?
<SPEAKER ID="026" NAME="Fiorello Provera">
az EFD képviselőcsoport nevében. - (IT) Elnök úr! Hölgyeim és uraim! Számos halaszthatatlan napirendi pontot kell megvitatnunk jövő csütörtökön. Harmadikként az azerbajdzsáni helyzetet kell megtárgyalnunk. A média, többek között a nyugati hírforrások, arról számoltak be, hogy két fiatal blogger és két másik személy köztéri incidensbe keveredett. Az érintetteket letartóztatták, majd ítélet született. Úgy vélem, mindenképpen végére kellene járni annak, hogy az eljárást jogszerűen bonyolították-e le.
<P>
Az elmúlt napokban a Fülöp-szigeteken is történt egy rendkívül súlyos incidens: egy fegyveres csoport, amely a forradalmi helyzetet kihasználva ragadott fegyvert a kormány ellen, lemészárolta az elnökjelöltet támogató konvoj 57 tagját. Ezt követően statáriumot hirdettek a szigeteken.
<P>
Ezért arra kérem Önöket, hölgyeim és uraim, hogy harmadik napirendi pontként az azerbajdzsáni helyzet helyett a fülöp-szigeteki esetet vitassuk meg. Világos, hogy a két eset súlyossága között óriási különbség van.
<P>
(Az elnök félbeszakítja a felszólalót)

<CHAPTER ID="009-09">
9. A gyümölcstermő növények szaporítóanyagai, illetve a gyümölcstermesztésre szánt gyümölcstermő növények forgalmazása (átdolgozás) (szavazás) 
<P>
- Jelentés: Ioannis Gklavakis
<P>
- A szavazás előtt:
<SPEAKER ID="103" NAME="Ioannis Gklavakis">
előadó. - (EL) Elnök asszony, szeretnék köszönetet mondani valamennyi képviselőnek a jelentés megszövegezéséhez nyújtott támogatásáért. Örülök, hogy egyhangúlag kerül szavazásra a mai plenáris ülésen, de ez nem állíthat meg abban, hogy felemeljük szavunkat az átdolgozási eljárás ellen, amelyet a Bizottság választott e rendkívül ajánlott irányelv tekintetében.
<P>
Ez a jelentés rendkívül fontos, mivel az a célja, hogy szilárd alapot biztosítson a gyümölcsfák forgalmazásához, hogy azok növény-egészségügyi szempontból minősítettek és védettek legyenek a gazdálkodó, a fogyasztó és a környezet védelme érdekében. Kiemelkedő fontosságú, hogy a termelő egészséges szaporítóanyagot tudjon beszerezni, mind az új betegségek elterjedésének megelőzése, mind jövedelmének védelme szempontjából, valamint a növényvédőszerek használatának visszaszorítása érdekében, amelyek - mint tudjuk - ártanak a környezetnek. Ezért nyújtottunk be számos módosítást.
<P>
Hadd ne felejtsük el, hogy az Európai Unió 27 országra bővítésével az áruk szabad mozgása könnyebbé, egyszerűbbé, és a bürokráciától mentessé vált. Ez veszélyeket rejt magában. Óvatosnak kell lennünk, mivel a növényi termékek ellenőrizetlen mozgása betegségek elterjedésének kockázatával jár, amelynek katasztrofális következményei lehetnek a környezetre és a gazdaságra nézve.
<P>
Zárásként szeretném megismételni az átdolgozási eljárás elleni tiltakozásomat, amely eljárás meggátolja, hogy javításokat vigyünk véghez az általunk szükségesnek tartott területeken. Úgy vélem, ez a politika veszélyes, különösen, ha a Bizottság ehhez folyamodik más tervezett rendeletek és irányelvek jövőbeni reformjainál.

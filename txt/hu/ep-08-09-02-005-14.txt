<CHAPTER ID="005-14">
14. A halászat és az akvakultúra a part menti zónák integrált kezelésének keretében Európában (
<P>
- A szavazás előtt:
<SPEAKER ID="147" NAME="Ioannis Gklavakis">
előadó. - Elnök úr, hölgyeim és uraim, szeretném röviden megemlíteni a part menti zónák integrált kezelését, amelynek elsődleges célja a halászat és a haltenyésztés védelme. A vitát a jelentésről a grúziai helyzetről folytatandó vita miatt törölték, tekintettel az utóbbi ügy sürgősségére és fontosságára. Ezért szólok ma Önökhöz.
<P>
Jelentésem elsősorban a környezet védelméről szól, ezért kérem támogató szavazatukat. Szeretném megjegyezni, hogy a Halászati Bizottság egyhangúan megszavazta.
<P>
Jelentésem különböző javaslatokat tartalmaz, ezek közül négy különösen fontos. Az első a tengerészeti felülvizsgálati terv elkészítése, a második a hosszú távú terv és a folyamatos tárgyalások, amelyeken minden szakma képviselői részt vesznek, különösen a halászok. A harmadik egy központi koordinációs testület esetleges létrehozása, mivel az elmúlt években a különböző testületek nem hangolták össze tevékenységeiket. Negyedszer, ütemtervet kell készíteni, mivel 2002 óta, amikor hasonló megbeszéléseket folytattunk, bizonyos tevékenységekre időtartam meghatározása nélkül került sor.
<P>
Azt javaslom, hogy amit eldöntünk, arra egy meghatározott időterv szerint kerüljön sor. Mivel hiszem, hogy mindannyiunk vágya az óceánok védelme, kérem, hogy szavazzanak mellette. Előre is köszönöm.

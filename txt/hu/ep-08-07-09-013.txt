<CHAPTER ID="013">
Üdvözlet
<SPEAKER ID="333" NAME="Elnök">
Szeretném felhívni a figyelmüket, hölgyeim és uraim, hogy a dobogón a Dél-afrikai Köztársaság egy delegációja foglal helyet D. Obed Bapela, a Nemzetközi Kapcsolatok Bizottságának elnöke vezetésével, aki jól ismert mindannyiunk számára Európa iránti szeretetéről és az apartheid elleni harcban való részvételéről.
<P>
(Taps)
<P>
Szeretném üdvözölni továbbá a 12. európai parlamenti/ dél-afrikai parlamenti parlamentközi találkozó vendégeit. Ez egy nagyon fontos találkozó. A gyakori találkozók erősítik a politikai párbeszédet, amely létfontosságú eleme annak a közös cselekvési tervnek, amelyet tavaly májusban fogadtunk el az Európai Unió és Dél-Afrika közötti stratégiai partnerség végrehajtására.
<P>
Az együttműködés fokozására a nemzetközi biztonság és stabilitás növelése érdekében most kétség kívül nagyobb szükség van, mint valaha, figyelembe véve a jelenlegi feszült regionális helyzetet Afrika déli részén, és különösképpen a Zimbabwéban kialakult krízist, amely mindannyiunk számára ismerős probléma.
<P>
Ezért szeretném köszönteni barátainkat Dél-Afrikából.

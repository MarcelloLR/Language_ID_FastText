<CHAPTER ID="008">
Az elnökség nyilatkozata
<SPEAKER ID="305" NAME="Elnök">
Hölgyeim és uraim! Először is megértésüket és elnézésüket szeretném kérni, amiért ez az ülés ilyen későn kezdődik, de csak két perccel ezelőtt értesültem arról, hogy egy nagyon szomorú eseményről kell beszámolnom. Engedelmükkel most szeretném megtenni ezt a bejelentést.
<P>
Nagy szomorúsággal és felháborodással hallottuk a németországi Baden-Württemberg tartomány Winnenden városában bekövetkezett eseményeket, amelyben az Albertville középiskolában tizenöt embert tragikus körülmények között öltek meg. Az elkövető, az iskola korábbi, tizenhét éves tanulója később öngyilkosságot követett el. Az elkövető üldözése során a város egyik bevásárlóközpontjában folytatott tűzharcban két rendőr megsérült.
<P>
Az Európai Parlament nevében szeretném kifejezni legmélyebb részvétemet és együttérzésemet az áldozatok családjának és minden hozzátartozójának, akik az iskola ártatlan fiatal diákjai és három tanáruk volt.
<P>
Ez a tragédia mindössze hat hónappal a finnországi Kauhajoki iskolájában bekövetkezett hasonló, szörnyű fegyveres ámokfutás után történt. Az Európai Unió és valamennyi tagállam felelős politikusaiként minden tőlünk telhetőt meg kell tennünk annak érdekében, hogy az ehhez hasonló tetteket időben észleljük, és bekövetkezésüket megakadályozzuk, amennyiben hatással lehetünk ezekre.
<P>
Egy másik, az Egyesült Államokbeli Alabama államban bekövetkezett tragikus esemény is megdöbbentett bennünket, amelyben egy fegyveres ámokfutó legalább tíz embert lelőtt, mielőtt fegyverét önmaga ellen fordította.
<P>
Valamennyi jelenlévő nevében ismételten szeretném kifejezni részvétünket és együttérzésünket az áldozatok és családjaik felé. Hálás lennék, ha megemlékeznének a meggyilkoltakról.
<P>
(A Ház feláll és egy perces csenddel emlékezik)

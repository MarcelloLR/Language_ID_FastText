<CHAPTER ID="009-18">
18. A tartózkodási és munkavállalási engedélyre irányuló egységes kérelmekkel kapcsolatos eljárás (
<SPEAKER ID="141" NAME="Francesco Enrico Speroni" AFFILIATION="EFD">
(IT) Elnök úr, visszakerülhetne a kijelzőre a módosítások listája?
<SPEAKER ID="142" NAME="Elnök">
Igen, Speroni úr, már vizsgálják, mi történt.
<P>
Ugyanakkor, a saját kis képernyőjén látja-e őket? Igen? Nos, ez is valami.
<P>
A módosított javaslatról szóló szavazást követően:
<SPEAKER ID="143" NAME="Neelie Kroes">
a Bizottság alelnöke. - Elnök úr, amint azt jól látja, csak figyelek és hallgatok. Azt az üzenetet kaptam, hogy legyek jelen, és közvetítsem az üzenetet - amely egyébként meglehetősen egyértelmű - a biztosok testületének. Megígérhetem, hogy így lesz, és természetesen tárgyilagos üzenetet viszek majd, mivel igen heves indulatoknak lehettünk itt tanúi. Kollégám azonban a testületen belül folytatott megbeszélést követően vissza fog térni a kérdésre.
<SPEAKER ID="144" NAME="Elnök">
A javaslatot tehát visszaküldjük a Bizottságnak.
<SPEAKER ID="145" NAME="Alejandro Cercas" AFFILIATION="S&amp;D">
(ES) Elnök úr, az eljárási szabályzat 175. cikkének (56) bekezdésével összhangban tudnunk kell, hogy a Bizottság visszavonja-e ezt a jogszabályjavaslatot. A javaslatot ezért nem küldhetik vissza automatikusan az illetékes bizottságnak. A Bizottságnak most döntenie kell arról, hogy visszavonja-e a javaslatot, és újat terjeszt-e a Parlament elé.
<SPEAKER ID="146" NAME="Elnök">
Cercas úr, úgy vettem ki a biztos asszony szavaiból, hogy a javaslat visszakerül a Bizottsághoz. Én így értelmeztem a hallottakat. Mindenesetre megkérjük a biztos asszonyt, hogy tisztázza a Bizottság álláspontját.
<P>
Biztos asszony, kérem, tisztázza a Bizottság álláspontját.
<SPEAKER ID="147" NAME="Véronique Mathieu" LANGUAGE="FR">
Elnök úr, be kell vallanom, meg vagyok lepve.
<P>
(Zaj)
<P>
Erről a szövegről már egy éve folynak az egyeztetések. Elsőként el szeretném mondani, hogy a Liberálisok és Demokraták Szövetsége Európáért Képviselőcsoporttal megállapodásra jutottunk. Ezt követően az utolsó pillanatban derült ki számomra, hogy a szavazásra vonatkozó javaslat teljes mértékben ellentmondott a megállapodásunknak. Rájöttem, hogy az ALDE Képviselőcsoport nem tartotta magát a megbeszéltekhez. Olyan megállapodásokkal érkeztünk a plenáris ülésre, amelyeket nem tartottak be.
<P>
Másodszor, Cercas úr azt javasolja, hogy módosítsuk - szeretném, ha hallanák, amit mondok, máskülönben nincs értelme, hogy beszélek - a Szocialisták Képviselőcsoportja és különösen Cercas úr azt javasolja, hogy a Bizottság módosítsa a javaslatot.
<P>
Ugyanakkor, Cercas úr, már egy éve folyik ez a vita. Ön számos dolgot javasol. Már egy éve nem sikerül megállapodásra jutnunk. Mi értelme tehát újrakezdeni? 10 évig is vitázhatunk, Cercas úr, és akkor még mindig nem fog egyet érteni. Minden lehetséges megoldást kipróbáltunk, de soha senkivel nem értett egyet.
<P>
Éppen ezért nem látom, további javaslatok benyújtásával hogyan tudnánk előrelépni. Ez rendkívül sajnálatos. Ellenezték, hogy bevándorlók lépjenek az Európai Unió területére. A Szocialisták Képviselőcsoportja megtagadja e bevándorlóktól az európai munkavállalóknak járóval megegyező bánásmódot.
<P>
(Tiltakozások)
<P>
Csak ennyit tudok mondani, és igazán sajnálom, mert a képviselőcsoport egyetértett az egyenlő bánásmód kérdésében, a jelenlegi helyzetet pedig elszomorítónak tartom.
<P>
(Taps)
<SPEAKER ID="148" NAME="Elnök">
Hölgyeim és uraim, kérem, egy pillanatra fejezzék be a kiabálást, hogy az eljárási szabályzat szerint folytathassuk tovább.
<P>
A Bizottságnak közölnie kell, hogy fenntartja-e javaslatát.
<P>
Adjunk tehát lehetőséget a biztos asszonynak, hogy elmondja - a tárgyilagos üzenettől függetlenül, ami üdvözlendő - fenntartja-e javaslatát.
<SPEAKER ID="149" NAME="Neelie Kroes">
a Bizottság alelnöke. - Elnök úr, bízom benne, hogy a mai vita után, amely nem volt teljesen egyértelmű, nem kéri számon rajtam, ha az eredményekkel visszatérek Brüsszelbe. Természetesen a biztosok elé fogom terjeszteni a kérdést. A Bizottság tájékoztatni fogja Önöket egyeztetései kimeneteléről.
<SPEAKER ID="150" NAME="Elnök">
A biztos asszony tehát egyértelműen jelezte: egyelőre nem vonja vissza a javaslatot.
<P>
Ezt mondta, a továbbiakat pedig meglátjuk.
<P>
A Bizottság egyelőre nem vonja vissza a javaslatot.

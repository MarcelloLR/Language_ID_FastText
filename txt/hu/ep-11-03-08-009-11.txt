<CHAPTER ID="009-11">
11. A nők és férfiak közötti esélyegyenlőség - 2010 (
<SPEAKER ID="156" NAME="Sergio Paolo Francesco Silvestris" AFFILIATION="PPE">
(IT) Elnök asszony, hölgyeim és uraim, szóbeli módosításomban szeretném javasolni, hogy a 66. bekezdésben azt a tagmondatot követően, hogy "hangsúlyozza, hogy a nőknek elsősorban a fogamzásgátláshoz és abortuszhoz való egyszerű hozzáféréssel kellene biztosítani szexuális és reproduktív jogaik szabad gyakorlását”, kerüljön be a következő kiegészítés: "ugyanakkor elismeri a meg nem született gyermek élethez való jogát, és kéri a tagállamokat és a Bizottságot a terhesség megtartását támogató intézkedések és lépések megtételére, valamint olyan speciális szociális jóléti politikák kialakítására, amelyek elősegíthetik, hogy - ahol csak lehet - a nők leküzdjék azokat az akadályokat, amelyek az abortusz melletti döntéshez vezettek”.
<P>
A szóbeli módosítás célja, hogy biztosítsa a nők számára a biztonságos abortuszhoz való hozzáférést, ugyanakkor megerősítse az elvet, hogy az abortusz nem a fogamzásgátlás egy késői formája, sem pedig a születésszabályozás eszköze.

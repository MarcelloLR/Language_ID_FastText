<CHAPTER ID="009-19">
19. Az EU-Belarusz párbeszéd félévi értékelése (szavazás) 
<P>
- A szavazás előtt:
<SPEAKER ID="105" NAME="Vytautas Landsbergis" AFFILIATION="PPE-DE">
Elnök úr! Szeretném javasolni, hogy említsük meg, hogy semmiféle olyan terv nem szerepelhet e tárgyalásokban, amely az EU határán, nem nyugati vonalak mentén egy új atomerőmű megépítésére vonatkozik - a Belarusz támogatásának mikéntjére irányuló pozitív tárgyalásokban, de nem ebben az esetben.
<SPEAKER ID="107" NAME="Jacek Protasiewicz" AFFILIATION="PPE-DE">
Elnök úr! Ez egy igen rövid szóbeli módosítás lesz, amelyet Alexander Milinkevich és az Amnesty International azon képviselőinek kérésére javaslok, akik részt vettek a Belaruszról két nappal ezelőtt a Parlamentben tartott konferencián. Azt kérték, hogy a nemrégiben letartóztatott politikai foglyok szabadon bocsátására irányuló követelést a korlátozások és a zaklatás más típusaival szembesülő emberekre is terjesszék ki. Emiatt javaslom - és más képviselőcsoportokkal is konzultáltam -, hogy a 4. bekezdést egészítsük ki a következővel: "valamint a 2008 januárjában lezajlott tüntetésen részt vevő 11 személlyel szemben kiszabott, "szabadságkorlátozó" büntetés felülvizsgálata;”.
<SPEAKER ID="109" NAME="Vytautas Landsbergis" AFFILIATION="PPE-DE">
Elnök úr! Három fiatal aktivistát erőszakos katonai toborzás alanyaiként említenek, az egyikük pedig legalább is az ellenzék vezetőjének fia, Viačorka úr. Ezért érdemes megemlíteni, hogy ez egyenértékű az állam által gyakorolt túszejtéssel: "Nézze, ne nagyon ugrándozzon a pozíciójában, mert a fia a mi hadseregünkben van és valami történhet vele!” Ez egy aprócska figyelmeztetés lenne, ami talán több biztonságot adhat a hadseregbe erőszakosan toborzott fiatalok számára.
<SPEAKER ID="111" NAME="Vytautas Landsbergis" AFFILIATION="PPE-DE">
Elnök úr! Amikor arra tesznek javaslatot, hogy az Európai Bölcsészettudományi Egyetemnek vissza kellene mennie Belaruszba, érdemes megemlíteni, hogy ennek azon valódi garanciák mellett kellene történnie, hogy az szabadon tudjon majd működni és nem kerüljön vissza a rezsim ellenőrzése alá.
<SPEAKER ID="113" NAME="Hannes Swoboda" AFFILIATION="PSE">
(DE) Elnök úr! Örömmel reagálunk az egyéni szóbeli indítványokra, de megkérném Landsbergis urat, hogy előre tájékoztasson bennünket, hogy a témákat akkor is meg lehessen vitatni, amikor ő nincs jelen. Az ember mindig nem terjeszthet elő puszta szóbeli indítványokat tájékoztatás nélkül.
<SPEAKER ID="114" NAME="Elnök">
Úgy látom, Landsbergis úr azt jelzi, hogy amennyiben a jövőben újra szóbeli indítványokat terjesztene elő, az Ön kérésének megfelelően fog eljárni.

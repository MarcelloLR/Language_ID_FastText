<CHAPTER ID="008-03">
3. A pénzügyi és gazdasági világválság hatása a fejlődő országokra és a fejlesztési együttműködésre (
<P>
A szavazás előtt:
<SPEAKER ID="125" NAME="Enrique Guerrero Salom">
előadó. - (ES) Elnök úr, szeretnék köszönetet mondani mindenkinek, aki részt vett a jelentés előkészítésében.
<P>
Annyit szeretnék csak kiemelni, hogy a 31. bekezdéshez érve szerepel egy szóbeli módosítás. Ahogy megállapodtunk, most felolvasom az angol változat második részét.
<P>
előadó. - "Megfelelőnek tartja ezért, hogy megvizsgálja a hitelező országokkal való, a legszegényebb országok számára az átmeneti moratórium vagy a tartozás elengedésről szóló megállapodás létrehozásának alapjait, hogy azok a ciklikus hatásokat ellensúlyozó költségvetési politikákat tudjanak bevezetni, hogy enyhítsék a válság súlyos hatásait; javasolja az átlátható adóssággal kapcsolatos egyeztető eljárásra vonatkozó megállapodások elősegítését”.
<SPEAKER ID="127" NAME="Elnök">
Mindenesetre, Guerrero úr, amennyiben helyesen tájékoztattak minket, ez a szóbeli módosítás a 34. és nem a 31. bekezdést érinti.
<P>
(Guerrero úr jelzi, hogy valóban a 34. bekezdés második részét érinti)
<P>
Most már minden világos.
<P>
(Sor kerül a szavazásra)
<P>
(a Parlament elfogadja a szóbeli módosítást)
<P>
- A 22. bekezdésről szóló szavazás előtt:
<SPEAKER ID="128" NAME="Charles Goerens" AFFILIATION="ALDE">
(FR) Elnök úr, felhívtuk figyelmét a 22. bekezdést érintő egyik szóbeli módosításra. Szeretném kiemelni, hogy a 22. bekezdés a globális irányításra és különösen a G20-ak összetételére vonatkozik, amelyben szokatlan módon a legkevésbé fejlett országok képviselői közül egy sincs jelen.
<P>
A szóbeli módosítás célja ennek a hiányosságnak a pótlása, és az általam az Európai Parlamentnek javasolt szöveg megfelel ennek az igénynek.
<SPEAKER ID="130" NAME="Daniel Cohn-Bendit" AFFILIATION="Verts/ALE">
(FR) Elnök úr, egy pillanattal ezelőtt arra szólított fel minket, hogy tapsoljuk meg a tunéziai küldöttséget. Megkérné a tunéziai küldöttséget, hogy lépjen közbe és kérje Taoufik Ben Brik szabadon bocsátását, amire a Parlament egésze felszólít?
<SPEAKER ID="132" NAME="Hannes Swoboda" AFFILIATION="S&amp;D">
(DE) Elnök úr, egy ügyrendi javaslatot kívánok előterjeszteni. Nagyon örülök annak, ahogyan a szavazás lezajlott. Ez ugyanakkor alapvetően egy saját kezdeményezésű jelentés volt, és ebben az esetben egy különböző eljárásról született megállapodás. Engedélyeztük, hogy két külön szavazás legyen egy saját kezdeményezésű jelentésről. Meg kell oldanunk ezt a helyzetet, vagy valamennyi saját kezdeményezésű jelentésről külön szavazások lesznek a jövőben. Meg tudná esetleg kérni az Alkotmányügyi Bizottságot, hogy tisztázza ezt a kérdést? Máskülönben a Parlament szolgálatainak értelmezése meg fogja hiúsítani a reform teljes célját.
<SPEAKER ID="133" NAME="Elnök">
Swoboda úr, ez megoldható. Lehet kérni a szavazások felosztását a képviselőcsoportok által kért eljárással összhangban. Mindent felül lehet vizsgálni. Ezt is felül lehet vizsgálni a jövőben, de jelenleg ez a helyzet áll fenn.

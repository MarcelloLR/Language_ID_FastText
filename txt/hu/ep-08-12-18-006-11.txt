<CHAPTER ID="006-11">
11. A játékok biztonsága (
<P>
- A 142. módosításra vonatkozó szavazás után:
<SPEAKER ID="096" NAME="Herbert Reul" AFFILIATION="PPE-DE">
(DE) Elnök úr, egy eljárásrendhez kapcsolódó megjegyzésem lenne. Most egy döntés, egy irányelv elfogadásának folyamata zajlik, háromoldalú egyeztetéssel. Hasonló volt a helyzet tegnap a kibocsátáskereskedelem ügyében. Ma, a döntés elfogadása után külön szavazunk minden egyes módosításról, ami szerintem nagyon is helyénvaló. Ez tegnap nem így zajlott, és megmondom őszintén, nem tudom, miért. A helyzet akkor is ugyanilyen volt, de nem került sor külön szavazásra, amit elfogadhatatlannak tartok. Végtére is tegnap 40 képviselőtársammal nyújtottunk be módosító indítványokat, és azt gondolom, ezekről is kellene szavaznunk.
<SPEAKER ID="097" NAME="Elnök">
Én csak a munkámat végzem és ez csupán végrehajtói hatáskört jelent. Befolyásom van, de valós hatalmam nincsen.
<SPEAKER ID="098" NAME="Hannes Swoboda" AFFILIATION="PSE">
(DE) Elnök úr, logikus lenne, ha az általános érvényű eljárás bevezetésének vizsgálata céljából összeülne az elnökök értekezlete. Én a tegnapi eljárást tartanám üdvözlendőnek, de a fontos az is, hogy ilyen esetekben mindig ugyanolyan szavazási rend legyen.
<SPEAKER ID="099" NAME="Elnök">
Ezt továbbítani fogom az elnökök értekezlete felé, és ott döntés fog születni.
<SPEAKER ID="100" NAME="Evelyne Gebhardt" AFFILIATION="PSE">
(DE) Elnök úr, a Parlament és a Tanács megállapodásának része volt a Bizottság nyilatkozata is, amelyet Verheugen biztos úr meg is ígért nekünk, azonban a hétfői nap folyamán ezt a nyilatkozatot nem tette meg. Feltételeztem, hogy Verheugen biztos úr - aki ma természetesen nincs jelen, de Barrot biztos úr képviseli - megteszi majd ezt a három - a Parlament számára fontos - kérdésre vonatkozó a nyilatkozatot itt, a Parlamentben, még a szavazás előtt, de nem hallottam, hogy erre sor került volna. Szeretném, ha késedelem nélkül tájékoztatnának az eljárás menetéről.
<SPEAKER ID="101" NAME="Elnök">
Elnökként erről nem tájékoztattak, de most feljegyeztem. Gebhardt asszony, mit tartana alkalmas időpontnak, ha a Bizottság meg kívánná tenni nyilatkozatát? Most vagy később?
<SPEAKER ID="102" NAME="Evelyne Gebhardt" AFFILIATION="PSE">
(DE) Elnök úr, az ilyen nyilatkozatra általában a szavazás előtt kerül sor, hiszen az a szöveg részét képezi, de a szöveg hivatalosan, írásos formában még nem került beterjesztésre. Ezért természetesen először a szöveg hivatalos benyújtására van szükség.
<SPEAKER ID="103" NAME="Elnök">
Gebhardt asszony azt mondja, erre általában a kezdéskor szokott sor kerülni, de erről ma már lekéstünk.
<P>
Barrot alelnök úr, meg kívánja tenni most a nyilatkozatot?
<SPEAKER ID="104" NAME="Jacques Barrot">
a Bizottság alelnöke. - (FR) Elnök úr, Gebhardt képviselő asszony felvetésére válaszolva: eljuttatom Önökhöz a három nyilatkozatot, így azok az aktához csatolhatók.
<SPEAKER ID="105" NAME="Elnök">
Alelnök úr, milyen hosszú a nyilatkozat? Ha nem túl hosszú, akkor megkérhetem arra, hogy olvassa fel, ahogy Gebhardt asszony azt kérte?
<SPEAKER ID="106" NAME="Jacques Barrot">
a Bizottság alelnöke. - Elnök úr, három nyilatkozat van: az Európai Bizottság nyilatkozata a biztonsági kérdések figyelemmel kíséréséről; az Európai Bizottság nyilatkozata a hangot kiadó játékokkal kapcsolatos előírásokról; és az Európai Bizottság nyilatkozata a könyvek besorolásáról.
<P>
(FR) Szívesen felolvasom őket, ha kérik.
<SPEAKER ID="108" NAME="Elnök">
Ez technikai jellegű magyarázat volt.
<SPEAKER ID="109" NAME="Hannes Swoboda" AFFILIATION="PSE">
(DE) Elnök úr, ennek fényében kérhetem, hogy lépjünk tovább a szavazásra, de ne tartsuk meg a záró szavazást? Ezáltal lehetőségünk lesz megnézni a szöveget, majd pedig, ha a feltételek teljesülnek, januárban sor kerülhet a záró szavazásra.
<P>
(A képviselők egyetértésüket az asztalon kopogva fejezik ki)
<SPEAKER ID="110" NAME="Elnök">
Úgy látom, hogy támogatják Swoboda úr javaslatát. Ebben az esetben következzék a szavazás, de nem tartunk záró szavazást.
<P>
A módosított javaslatról való szavazás után:
<P>
A végső szavazást elhalasztjuk addig, amíg a Bizottság álláspontját teljes egészében meg nem ismerhettük.
<SPEAKER ID="111" NAME="Jacques Toubon" AFFILIATION="PPE-DE">
- (FR) Elnök úr, az összes vitát teljes hosszában végighallgattam, a hétfő estit különösen nagy érdeklődéssel. Felelősségteljes hozzáállást kell tanúsítanunk polgártársaink biztonsága ügyében, akik sürgősen várják ezt a jogalkotási lépést, amely növeli a gyermekek és a családok biztonságát. Nem késlekedhetünk.
<P>
Hétfő este Verhaugen úr nagyon pontosan beszámolt a Barrot úr által átadott három nyilatkozat tartalmáról. Ez pusztán a nyilatkozatok formális közlése volt. Ahogy Verheugen biztos úr hétfő este elmondta, szavaznunk lehet és kell is; ezzel tartozunk az európai fogyasztóknak.
<P>
(Taps)
<SPEAKER ID="112" NAME="Elnök">
Hölgyeim és uraim, egy perccel ezelőtt még ellenkező véleményen voltak. Akkor most szavazzunk arról, hogy sor kerüljön-e a záró szavazásra.
<SPEAKER ID="113" NAME="Bernd Posselt" AFFILIATION="PPE-DE">
(DE) Elnök úr, tisztelettel megkérdezném, hogy a biztos úr miért nem olvassa fel a nála lévő szövegeket. Van ennek valamilyen komoly oka?
<SPEAKER ID="114" NAME="Elnök">
A biztos úr nem tud vagy nem kíván választ adni, Posselt úr. A magam részéről ehhez nem fűzök megjegyzést, mivel nem ez a feladatom.

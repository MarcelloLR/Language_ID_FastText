<CHAPTER ID="004">
Kérelem a parlamenti mentelmi jog fenntartására
<SPEAKER ID="009" NAME="Elnök">
Most pedig tennék néhány adminisztratív jellegű bejelentést. De Magistris úr két kérelmet nyújtott be mentelmi jogának fenntartására vonatkozólag két bírósági üggyel kapcsolatban, amelyben érintett, és amelyek közül az egyik Cosenzában, a másik Milánóban folyik. Uspaskich úr egy Vilniusban folyó bírósági eljárással kapcsolatban nyújtott be mentelmi jogának fenntartására irányuló kérelmet. És Tudor úr szintén mentelmi jogának fenntartására irányuló kérelmet nyújtott be. Az eljárási szabályzat 6. cikkének (3) bekezdése értelmében e kérelmeket továbbítjuk az ebben illetékes Jogi Bizottságnak.
<SPEAKER ID="010" NAME="Sergio Paolo Francesco Silvestris" AFFILIATION="PPE">
(IT) Elnök úr! Ez nem ügyrendi kérdés; csak egyszerűen nem értem, amit az előbb mondott.
<P>
Ha jól értem, de Magistris úr mentelmi jogának fenntartását kérte. Ez bizonyára valami félreértés. Mivel de Magistris úr otthon, a hazámban a mentelmi jog elleni harc bajnoka, valamit bizonyára félreértettek. Véleményem szerint valószínűtlen, hogy de Magistris úr a mentelmi jogának fenntartását kérelmezte volna. Bizonyára félreértettem valamit, ezért szeretném, ha tisztázná számomra ezt a kérdést.
<SPEAKER ID="011" NAME="Elnök">
Mint mondtam, mentelmi jogának fenntartására irányuló kérelmet nyújtott be. A kérelemről, mint mindig, az eljárási szabályzat 6. cikkének (3) bekezdése értelmében a bizottság fog dönteni.

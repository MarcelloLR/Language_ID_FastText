<CHAPTER ID="006-01">
1. Az Európai Unió általános költségvetési tervezete - 2009-es költségvetési év (szavazás) (vote)
<P>
- A szavazás előtt
<SPEAKER ID="049" NAME="Jutta Haug">
előadó. - (DE) Elnök úr, az indoklási folyamat ugyanúgy zajlik, mint minden évben. A szavazás előtt tájékoztatnom kell a Parlamentet néhány technikai kiigazításról. Tudom, hogy képviselőtársaim számára ez nem igazán érdekes, de fel kell jegyeznünk ezeket a jegyzőkönyvben.
<P>
Először is, amint az már szerepel a szavazási listán, a 22 02 04 02-es költségvetési tétel 783. számú módosításáról való szavazás csak a kifizetési előirányzatokat érinti.
<P>
Másodszor, a globális energiafelmérésre vonatkozó indoklások nem a 08 03 01-es költségvetési tételhez tartoznak, ahova tévesen kerültek be, hanem a 08 05 01-es tételhez. Ezért a 08 03 01-es költségvetési tétel 936. számú módosításáról a globális energiafelmérésre vonatkozó észrevételeket figyelmen kívül hagyva kell szavazni. Azok a 08 05 01-es tétel 938. számú módosításához tartoznak majd.
<P>
Tudom, mennyire lelkesít ez mindenkit.
<P>
Harmadszor az előzetes költségvetési tervezetben szereplő, a decentralizált szervezetekhez kapcsolódó források - melyek címei az 1. és 2. költségvetési sorban szerepelnek - visszaállítása tartalmazza a rájuk vonatkozó létszámterveket is. Ez a következő szervezetekre vonatkozik: Európai Gyógyszerügynökség, Európai Vegyianyag-ügynökség, Európai Repülésbiztonsági Ügynökség, Európai Tengerbiztonsági Ügynökség, Európai Vasúti Ügynökség, Európai Környezetvédelmi Ügynökség, Európai Szakképzés-fejlesztési Központ, Európai Élelmiszerbiztonsági Hatóság, Közösségi Halászati Ellenőrző Hivatal és Közösségi Növényfajta-hivatal, amelyek létszámterve nem szerepel konkrétan a módosítások kísérő dokumentumaiban.
<P>
Negyedszer a Jogi Szolgálat észrevételének eredményeképpen némileg módosítani kell egy több költségvetési tételhez is kapcsolódó megjegyzést. Ez arra a mondatra vonatkozik, amely úgy kezdődik, hogy "A Bizottság” és odáig tart, hogy "és átadni a Bizottság belső ellenőrének” a következő módosításokban: a 19 04 01-es tétel 994. számú módosítása, a 21 02 01-es tétel 1011. módosítása, a 21 03 01-es tétel 1015. módosítása, a 21 04 01-es tétel 1016. módosítása, a 23 02 01-es tétel 1026. módosítása és a 23 02 02-es tétel 785. módosítása. Az indoklás helyes változata a szavazási listában részletesen szerepel.
<P>
Ötödször és végezetül a "Konzuli együttműködés” című 19 06 06-os költségvetési tétel nem szerepel a módosításokban, annak ellenére, hogy az 1/2009. számú módosító jegyzék részeként elfogadásra került. Ez az új költségvetési tétel ezért "p.m.” megjegyzéssel szerepel majd.
<P>
Amennyiben egy képviselőtársamnak sincs ezekkel szemben ellenvetése, az általunk elhatározott formában kerülnek be az ülések rendjébe.
<SPEAKER ID="050" NAME="Elnök">
Haug asszony, nagyon megbízunk Önben, és most szavazhatunk erről.
<P>
(A Parlament elfogadja az előadó javaslatát)
<P>
A 111. számú módosításról szóló szavazás előtt
<SPEAKER ID="051" NAME="Catherine Guy-Quint" AFFILIATION="PSE">
- (FR) Elnök úr, azt hiszem, nem szavaztunk a 106. módosítás második részéről. Lenne szíves utánanézni?
<SPEAKER ID="052" NAME="Elnök">
De igen, szavaztunk róla, Guy-Quint asszony. Dunstan úr épp most mondta, hogy az első rész maradt ki és a második részről már szavaztunk.
<P>
A 8. blokkról szóló szavazás előtt
<SPEAKER ID="053" NAME="Janusz Lewandowski">
előadó. - Elnök úr, ez alkalommal nincs technikai kiigazítás, így szavazhatunk.
<P>
(Taps)
<SPEAKER ID="054" NAME="Elnök">
Akkor csak gratulálni tudunk az előadónak.

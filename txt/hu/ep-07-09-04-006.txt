<CHAPTER ID="006">
Az elnök közleménye
<SPEAKER ID="072" NAME="Elnök">
Kollégák, amit láthatják, két új tájékoztató táblát szereltek fel a teremben. Nagyobbak, és sokkal több lehetőséget kínálnak, mint a lecserélt táblák.
<P>
Ez az első lépés abban a folyamatban lévő projektben, amelynek célja a plenáris ülés eljárásaival kapcsolatos információ minőségének és bemutatásának javítása a képviselők és a közvélemény számára egyaránt.
<P>
Valamennyi név szerinti szavazás után a terem grafikus áttekintése jelenik meg rövid időre, bemutatva a ház szavazási mintáit. Ez az új tulajdonság, ami számos nemzeti parlamentben jól ismert, csak tükrözi azt az információt, amit mindenképpen részletesen közzéteszünk a jegyzőkönyv "Szavazások eredményei” mellékletében.
<P>
Továbbá, a Parlament hivatalának tegnap esti határozatát követően az elnökök konferenciája nagy bölcsességében csütörtökön dönt arról, hogy a képviselőcsoportok vezetői a rendszernek ezt a vonatkozását állandóan is fel kívánják-e használni a jövőben. Közben konzultáltunk a képviselőcsoportokkal ma reggel, és egyetértettünk abban, hogy kísérletképpen a ma reggeli szavazás során engedélyezzük ennek a grafikai megjelenítésnek a használatát.

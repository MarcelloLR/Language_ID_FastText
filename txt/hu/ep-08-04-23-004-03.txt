<CHAPTER ID="004-03">
3. Közvetítés polgári és kereskedelmi ügyekben (
<P>
- A szavazás előtt:
<SPEAKER ID="083" NAME="Arlene McCarthy">
előadó. - Elnök úr, nincsenek módosítások a közös állásponthoz. Ez a Parlament, a Tanács és a Bizottság közötti remek együttműködésnek, és mindenekelőtt társaim, Wallis asszony és Gauzès úr - a PPE-DE képviselőcsoport társelőadói - által végzett kiváló munkának köszönhető, akik szorosan együtt dolgoztak a Tanáccsal és a Bizottsággal.
<P>
Úgy hiszem, hogy már több mint egy éve megállapodtunk ebben a javaslatban, de az ágazat közvetítési szakemberei által a Parlament történetében első ízben szervezett on-line konzultáció során adott válaszok győztek meg igazán a jogszabály előnyeiről. Tudom, hogy örömmel üdvözlik a mai szavazást a javaslatok jogszabályi szintre emeléséről.
<P>
Túlságosan gyakran találkozunk olyan esetekkel, amikor egy házasság vagy kapcsolat, amiből gyerekek is születtek, elromlik, és a választópolgárok több évig járják a bíróságokat és kifizetnek egy csomó pénzt a peres eljárásokért. Az egyik választópolgárom, akinek görög partnere volt, nagy összegre rúgó számlát halmozott fel a jogi procedúrával kapcsolatban, és három évig kellett a bíróságra járnia, amíg visszakapta a gyerekeit. Éppen ezért a közvetítés hasznos eszköz lehet az állampolgárok számára az igazság elérése és a vitás kérdések megoldásával együtt járó költségek esetleges csökkentése terén anélkül, hogy elmérgesedett hangulatú bírósági tárgyalásokra kellene járniuk.
<P>
Azzal a hozzáadott előnnyel is jár, hogy a bíróságoknak több idejük marad az olyan ügyekre, ahol bírósági ítéletre van szükség. Ennek az új jogszabálynak hozzá kell segítenie az embereket egész Európában ahhoz, hogy gyorsan és megfizethető módon hozzáférjenek az igazságszolgáltatáshoz. Ezért sürgetően kérem a tagokat, hogy támogassák a második olvasatot, és nyissanak új jogorvoslati és elégtételvételi utakat az Európai Unió állampolgárai számára.
<P>
(Taps)
<SPEAKER ID="084" NAME="Elnök">
Szeretném emlékeztetni a kollégákat arra, hogy a plenáris ülésen az előadóknak két percük van arra, hogy kérdéseket tegyenek fel, ezért szeretnék mindenkit megkérni, hogy gyakoroljon önkontrolt. Úgy hiszem viszont, hogy Rack úr ügyrendi pontban kért szót.
<SPEAKER ID="085" NAME="Reinhard Rack" AFFILIATION="PPE-DE">
(DE) Elnök úr, szokásos esetben azt mondanánk, hogy nem működik a gépezetünk, de ebben a különleges esetben inkább a felvonók nem működnek. Kollégáink közül nagyon sokan az ülésterem fele tartanak. Mivel így áll a helyzet, ésszerű lenne, talán, ha fontolóra vennénk az ehhez hasonló nyilatkozatok előtérbe helyezését.
<SPEAKER ID="086" NAME="Elnök">
Biztosíthatom, hogy mindent megteszünk azért, hogy a felvonók minél hamarabb működőképesek legyenek, illetve azért, hogy a kollégák a felvonóban szavazhassanak.

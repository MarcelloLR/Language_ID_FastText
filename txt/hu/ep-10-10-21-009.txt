<CHAPTER ID="009">
Szavazathelyesbítések és szavazási szándékok: lásd a jegyzőkönyvet
<P>
(Az ülést 13,05-kor felfüggesztik és 15.00-kor folytatják.)
<SPEAKER ID="282" NAME="Raül Romeva i Rueda" AFFILIATION="Verts/ALE">
(FR) Csak néhány, az imént birtokomba jutott információt szeretnék átadni a tisztelt Háznak.
<P>
Néhány hete új, példátlan folyamat indult meg bizonyos nagy, megszállt nyugat-szaharai városok körül; ebben a pillanatban több mint 12 000 saharawi férfi, nő, gyermek hagyja el városi lakóhelyét és költözik sátrakba Laayoune, Smara és Boujdour környékén.
<P>
Ez a folyamatosan növekvő mozgás a tiltakozás új formájának tűnik, amelyhez a terület őshonos lakossága folyamodik elviselhetetlen politikai és társadalmi-gazdasági helyzete miatt.
<P>
Azért beszélek ma és éppen most erről, mert ezen a hétvégén aggasztóan rosszabbodhat a marokkói rezsim erőszakos beavatkozásai nyomán előállt helyzet. Felszólítom tehát a Parlamentet, hogy a helyzet alakulásának megfelelően álljon készen a válaszadásra.
<SPEAKER ID="283" NAME="Elnök">
Figyelembe veszem. Ez a felszólalás természetesen az eljárási szabályzat alkalmazására irányuló felhívás volt; ma délután nem a nyugat-szaharai és marokkói helyzetről kell beszélnünk, mindazonáltal feljegyzést készítek arról, amit elmondott.

<CHAPTER ID="018">
Az Euratom Ellátási Ügynökségének alapszabálya (vita)
<SPEAKER ID="090" NAME="Elnök">
A következő napirendi pont Romana Jordan Cizelj az Ipari, Kutatási és Energiaügyi Bizottság nevében tett jelentése az Euratom Ellátási Ügynökség alapszabályának megállapításáról - C6-0131/2007 - szóló tanácsi határozatra tett javaslatról.
<SPEAKER ID="091" NAME="Franco Frattini">
a Bizottság alelnöke. - Elnök asszony! Először is szeretnék gratulálni az előadónak a jelentéséhez.
<P>
A nukleáris energia egy fontos eleme az európai energiapolitikai csomagnak, és ma tanúi lehetünk mind európai és nemzetközi szinten a nukleáris energia iránti megújult érdeklődésnek.
<P>
Az Euratom Ellátási Ügynökség több mint 45 éves fennállása óta segíti a nukleáris fűtőanyag-ellátás biztosítását a Közösség fogyasztói számára.
<P>
Az Ellátási Ügynökség egy olyan szerv, melyet az Euratom-Szerződés hozott létre, mely az jelenti, hogy ez közvetlenül elsődleges jogi eszközből ered. Célja az ellátás hosszútávú biztosítása az ellátási források ésszerű diverzifikációja által a nukleáris fűtőanyagok számára. Az ellátási forrásokhoz való azonos hozzáférés lényeges eleme az Euratom-Szerződésnek, és ezt biztosítja az Ellátási Ügynökség.
<P>
Az Ellátási Ügynökség ma 1958-as alapelveken működik, amikor a Közösség hat tagállamból állt. Az Európai Unió bővítése ezen alapelvek modernizálását igénylik. Ez a javaslatunk célja; ez az oka annak is, hogy az Ellátási Ügynökség nem tekinthető új ügynökségnek az Európai Parlament és az Európai Bizottság közötti intézményközi megállapodás értelmében.
<P>
Az Európai Parlament régóta kéri az Ügynökség szerepének megújítását, és az Euratom-Szerződésben szereplő erők teljes kihasználását. Különösen szeretném megemlíteni az Euratom-Szerződés 50. évfordulójáról szóló Maldeikis-jelentést, melyet e ház idén év elején fogadott el. Örömmel jelentem, hogy a Bizottság szívesen fogadja a legtöbb javasolt módosítást. Osztom a véleményüket, hogy a tanácsadó bizottság szerepét meg kell erősíteni. Azzal is egyetértek, hogy jobban hozzá kellene járulnia az Ügynökség piackutatásainak elkészítéséhez.
<P>
Összefoglalva, örömmel fogadom az Európai Parlament támogatását, melyet az Euratom Ellátási Ügynökség szerepének megerősítéséhez nyújt. Várom a megbeszélést.
<SPEAKER ID="092" NAME="Romana Jordan Cizelj  " AFFILIATION="PPE-DE">
előadó. - (SL) A nukleáris energia szerepe egyre nyilvánvalóbbá válik nemcsak Európában, hanem globálisan is. Az ellátás megbízhatósága, az energiapiac versenyképessége, valamint az energia-előállítás és -felhasználás környezeti hatásának minimalizálása alkotják az Európai Unió energiapolitikájának alapját. Ugyanakkor a fenntartható energetikai fejlesztésnek is pozitív hatása van a technológia fejlesztésére, a gazdasági növekedésre és a foglalkoztatásra. Mindez a Lisszaboni Stratégia céljainak elérését mutatják.
<P>
A kiegyensúlyozott energiacsomag az egyik szükséges feltétele a fenntartható fejlődésnek, mely szembeszáll a globális felmelegedéssel és az éghajlatváltozással, lecsökkenti az importtól való függést, és biztosítja a biztonságos energiakészletet. Az Európai Unióban a nukleáris energia is ennek a csomagnak a részét alkotja. Ezért biztosítanunk kell, hogy biztonságos és megbízható nukleáris anyagkészletünk, valamint versenyképes, megfelelően működő energiapiacaink vannak, melyekre támaszkodhatunk.
<P>
Az Euratom Ellátási Ügynökséget ezen okból kifolyólag állították fel. A világ energiapiacainak feltételeiben végbemenő változások fényében az Ügynökség szerepét tovább kell erősíteni. A Bizottsággal természetesen egyetértek, hogy az Európai Unió 27 tagúvá bővítése és az Ügynökség által elfogadott költségvetési rendelet új, modernizált és továbbfejlesztett alapszabályokat igényel az Euratom Ellátási Ügynökség számára.
<P>
Ugyancsak hangsúlyoztam jelentésemben az Ügynökség megnövekedett szerepét. Egy erős szervre van szükségünk, mely alapvető szerepe, a nukleáris anyagok és szolgáltatások keresletének és kínálatának ellenőrzése mellett a nukleáris anyagok piacának kockázatáról és hosszútávú ármozgásáról is rendszeresen fog tanulmányokat biztosítani és készíteni. A nukleáris fűtőanyagok hosszútávú szerződéseinek megkötése felett irányítása kell, hogy legyen, és biztosítania kell a beruházás keretét, stb.
<P>
Annak érdekében, hogy ezek a feladatok sikeresen megvalósuljanak, a tanácsadó bizottságnak nagyobb szerepet javasoltam, mely úgy látom, elsősorban egy szakértő szerv. Szerteágazó szakértelmét tekintve képes egyedülálló támogatást nyújtani az Ügynökségnek feladatai ellátáshoz, melyekkel az Euratom-Szerződés bízta meg. Épp ezért hiszem, hogy a tanácsadó bizottság tagjainak számát meg kellene növelni, elsősorban a szakértőket illetően. Úgy vélem, jogosultak a tanácsadó bizottságban egy további tagra azok a tagállamok, melyek nukleáris fűtőanyagciklussal kapcsolatos tevékenységet végeznek, valamint a legtöbb támogatással is járulnak hozzá.
<P>
A Bizottság munkájában a konzisztencia biztosítása érdekében, valamint a magas szintű szakértelem kifejlesztése céljából javaslom, hogy állítsunk fel egy vezetőkből álló irodát vagy szervet, és azt, hogy ez a szerv álljon egy elnökből, két alelnökből és két tanácsadóból. A konzisztencia csak egy egyszerű szerkezet, és a tanácsadó bizottság vezetőinek világosan meghatározott szerepének segítségével biztosítható, akik egy kapcsot képeznek a tanácsadó bizottság és az Ügynökség főigazgatósága között. Nekik kell irányítaniuk a tanácsadó bizottság tevékenységeit, különösen azokat, melyek a jelentések elkészítéséhez, felbecsléséhez és ellenőrzéséhez, valamint a szakértelem bővítéséhez kapcsolódnak. A versenyképes és technológiailag fejlett Európa eléréséhez meghatározott célkitűzések nehezen valósulnak meg, ha nem fektetünk be a tudásba és a humánerőforrásba.
<P>
Továbbá hangsúlyozni szeretném az átláthatóság iránti igényt, mely nagyrészt az Ügynökség éves jelentése szempontjából fontos. Úgy vélem, az Európai Parlamentet tájékoztatni kell minden lényeges ügynökségi projektről. Az Ügynökség költségvetési eljárásában betöltött szerepét sokkal világosabban kell meghatározni.
<P>
Az Ügynökség éves jelentése, a tanulmányok és egyéb kapcsolódó szövegek eredményeit nemcsak az Európai Parlamentnek kellene megkapnia, hanem a Bizottságnak, a Számvevőszéknek és a tagállamoknak is. Csak a megfelelő információáramlással és a megfelelő gyakorlat kialakításával javíthatjuk az Ügynökség teljesítményét.
<P>
Ugyancsak segíthet az átláthatóság biztosításában az Ügynökség finanszírozásának módja, mely mostanáig meglehetősen bonyolult és homályos volt az Ügynökség különleges természete következtében. Egyszerűsíteni szeretném ezt a módot, és ezért támogatom, hogy az Ügynökség ugyanúgy működjön, mint a többi európai ügynökség. A nukleáris energia az energiacsomag részét képezi, és azt szeretném, ha ez ugyanazon feltételek mellett működne, mint amelyek a többi energiaforrásra vonatkoznak.
<P>
Annak érdekében, hogy a helyzetet egyszerűbbé, átláthatóbbá és az Euratom-Szerződés rendelkezéseivel megegyezővé tegyük, javaslom, hogy az Ellátási Ügynökség saját költségvetési tétellel rendelkezzen, mely a Bizottság szervezeti egységeinek költségvetésétől külön fog állni, és amelyben az adminisztratív kiadásokat világosan elkülönítik az Ügynökség működési kiadásaitól. Ez lehetővé teszi az Európai Parlament, mint a költségvetési hatóság egyik ága számára, hogy ellenőrizhesse az Ügynökség költségvetését, ezáltal annak hozzájárulását is az átláthatóbb és demokratikusabb Európa kialakításához.
<P>
Ha egyetértünk a nukleáris energia szerepének növekedésével, ha nem, ennek létezése tagadhatatlan. Biztosan akarunk biztonságos ellátást és működő piacokat, de ezek csak hosszútávú előretekintéssel, valamint egy elégséges hatáskörrel és demokratikus irányítással rendelkező erős szervvel biztosítható. Az Euratom Ellátási Ügynökségének új alapszabálya ezen célkitűzések megvalósítására törekszik.
<P>
Végül szeretném megköszönni a Bizottságnak az együttműködést és a meglehetősen nehéz kérdésekre adott válaszokat az alapszabállyal kapcsolatban. Ugyancsak szeretném megköszönni az építő együttműködést az Ipari, Kutatási és Energiaügyi Bizottság tagjainak a jelentés elkészítésében és elfogadásában. Arra is szeretném kérni önöket, hogy támogassák ezt a plenáris ülés szavazásán, és örülnék, ha hallanám a tagtársak hozzászólásait is.
<SPEAKER ID="093" NAME="Giles Chichester">
a PPE-DE képviselőcsoport nevében. - Elnök asszony! Először is szeretnék csatlakozni azokhoz, akik gratuláltak Jordan Cizelj asszonynak a jelentéséhez. Rengeteg munkát fektetett e javaslat számos komoly és ésszerű fejlesztésébe.
<P>
Azt kell mondanom, nagyon remélem, hogy a Bizottság ezeket figyelembe fogja venni. Tisztában vagyok vele, hogy mi csak tanácskozunk erről. Örömmel látom, hogy a jelentés hangsúlyozza a nyitottságot - nyitottságot az Ügynökség működését illetően -, valamint hangsúlyozza e Parlament szerepét, melyet az Ügynökség munkájában kell betöltenie.
<P>
Ezzel kapcsolatban támogatom a Bizottság módosításait a költségvetést illetően, mely a költségvetési hatóság részeként a hatalmunkat gyakorolja.
<P>
Ugyancsak örömmel látom Jordan Cizelj asszony javaslatait, melyeket az Ügynökség szerepének tisztázása, különösen az Ügynökség bizottságának szerepe érdekében terjesztett elő. Habár személyesen talán nem lehetek ennyire lelkes a számok megnövelése iránt, mégis úgy gondolom, ez rendkívüli mértékben fogja segíteni, hogy nyitottabbak és konkrétabbak legyünk a bizottság szerepét illetően.
<P>
Ezzel ellentétben sajnálatom kell kifejeznem egy vagy két zátonyra futott módosítás, különösen a 39. módosítás miatt, mely véleményem szerint meglehetősen károsan - de talán szándékosan - az Ügynökség és az egész Euratom-Szerződés szándékával és szerepével pontosan ellenkező irányba halad. De ott vagyunk mi. Talán nem is meglepetés, hogy ez a Verts/ALE képviselőcsoporttól érkezik.
<P>
Végül azonban örömmel látom a nukleáris energia újjászületését - mind európai és nemzetközi szinten, ahogy azt a biztos asszony mondta - alapvető szerepe miatt, amit az éghajlatváltozás ügyével kapcsolatban tölt majd be.
<SPEAKER ID="094" NAME="Atanas Paparizov">
a PSE képviselőcsoport nevében. - (BG) Tisztelt Kollégák! A szocialisták nevében gratulálni szeretnék az előadónak, Cizelj asszonynak az alapos munkájához és jó együttműködéshez az Ipari, Kutatási és Energiaügyi Bizottsággal a jelentés elkészítésében.
<P>
Úgy hiszem, az Euratom Ellátási Ügynökség új alapszabályának elfogadása nemcsak az új tagállamok számát, hanem a modern pénzügyi szabályokat is kell, hogy tükrözze. Mindenekelőtt az alapszabálynak biztosítani kell az alapmunkálatokat az Ügynökség szerepének megerősítéséhez, valamint a nyersanyag és a nukleáris anyagok ellátására vonatkozó legkedvezőbb feltételek mellett az állandó készletek biztosításához.
<P>
Ezzel kapcsolatban támogatom az Ügynökséggel kapcsolatos javaslatot, hogy megerősítsük annak analitikai funkcióit tekintettel a nukleáris anyagok piacának fejlődésére, valamint hogy rendszeresen végezzenek felülvizsgálatokat, beleértve a piaci kockázatelemzést. A javaslatok meg fogják erősíteni az Ügynökség tekintélyét és szakértelmét munkájában, hogy meghatározzák és támogassák az Ügynökség tanácsadó testületének szerepét. Különösen ügyelni kell a javaslatoknak arra, hogy elősegítsék az Ügynökség tevékenységének átláthatóságát.
<P>
Az Európai Parlament szerepének szemszögéből nézve megfelelő lenne, ha két vonalon lenne változás: világosan határozzák meg az Európai Parlament szerepét a költségvetési eljárásban, és nyújtsák át az Ügynökség munkaprogramját, éves jelentéseit és tanulmányait az Európai Parlamentnek, hogy rendszeres és részletes információt biztosítsanak számára annak tevékenységéről. Biztos vagyok abban, hogy ha a Bizottság elfogadja az Európai Parlament javaslatait, az biztosítani fogja az alapot ahhoz, hogy erősítsék az Ügynökség hatáskörét. Így az nemzetközi közösségnek címzett európai parlamenti kérés végrehajtásának vezető kezdeményezője lesz, mely kérés a 2007. március 14-i állásfoglalás 9. pontjában van. Ez az atomsorompóra és a nukleáris leszerelésre vonatkozik, s célja hogy támogassa a Nemzetközi Atomenergia-ügynökség ellenőrzése alatt zajló, többoldalú nemzetközi urándúsítási kezdeményezéseket.
<P>
Ahogy azt Javier Solana az euro-mediterrán értekezleten kiemelte november 6-án Lisszabonban, ez az ügy ma különösen aktuális, amikor is az olyan országok, mint Marokkó, Egyiptom és Jordánia bejelentették a nukleáris energia fejlesztésére vonatkozó nagyra törő programjaikat.
<P>
Befejezésül ki szeretném fejezni bizonyosságom, hogy az Euratom Ellátási Ügynökség új alapszabályának elfogadása hozzá fog járulni az Európai Unió szerepének megerősítéséhez az atomsorompó és a nukleáris biztonságra vonatkozó szigorú szabályok alkalmazását illetően. (A felszólaló angolul folytatja beszédét)
<P>
az Ipari, Kutatási és Energiaügyi Bizottság javaslatait, valamint, hogy megállapította, az Ügynökségnek az Európai Unió életképes szervének kell lennie figyelembe véve a nukleáris energia szerepének újjászületését és az új, sokkal kiegyensúlyozottabb hozzáállást.
<SPEAKER ID="096" NAME="Šarūnas Birutis">
ALDE képviselőcsoport. - (LT) Hölgyeim és uraim! Először is szeretném megköszönni az előadónak a kiváló munkát, a kiegyensúlyozott jelentést.
<P>
Az Euratom Ellátási Ügynökség legfontosabb szerepe, hogy az Európai Unió minden fogyasztója számára biztosítsa az egyenlő hozzáférést a nukleáris energiakészlethez, valamint annak biztonságát. Ma az Ellátási Ügynökség a közel 50 évvel ezelőtt elfogadott alapelvek szerint működik. Új alapszabályt kívánnak az élet kihívásai az Európai Unió bővítése, valamint annak szükségessége mellett, hogy az Ügynökségnek modern pénzügyi magatartást kell elfogadnia. Az új alapszabály pénzügyi magatartása megfelel az Európai Közösség általános pénzügyi keretének, és összhangban van az Európai Unió bővítésével is.
<P>
A tárgyalások az új alapszabályról nem voltak egyszerűek az Ügynökség összetett természete következtében. Nyilvánvaló, hogy az Ügynökség tulajdonképp úgy viselkedett, mint egy bizottsági szerv, habár az Euratom-Szerződés szerint ezt egy jogi státusszal és jelentős pénzügyi függetlenséggel rendelkező ügynökségként alapították. Máskülönben nem lett volna szüksége alapszabályra, mellyel a bizottsági szervek általában nem rendelkeznek. Ez bizonyos tagállamok számára rendkívül fontos a tőlük elvárt végrehajtandó tevékenységtípusok miatt. Ez az oka annak, hogy ez EU-s értelemben nem egy tipikus decentralizált ügynökséget képez.
<P>
Örömömet szeretném kifejezni, hogy konszenzust sikerült elérni az Ipari, Kutatási és Energiaügyi Bizottságban az Ügynökség tanácsadó bizottságának létszámát illetően. A Bizottságra való tekintettel ki szeretném emelni, hogy a tanácsadó bizottság befolyásának korlátozására és a tanácsadó bizottság létszámának 42 főre csökkentésére vonatkozó javaslat nem túl jó, különösen a Bizottság ajánlását figyelembe véve, hogy hozzunk létre olyan eszközöket és struktúrákat, mint az Energiapiaci Megfigyelő Hivatal tekintettel arra, hogy hatékony európai energiapolitikát alakítsunk ki.
<P>
A tanácsadó bizottság véleménynyilvánítással és információbiztosítással támogathatná az Ügynökséget munkája ellátásában. Kapocsként működhetne az Ügynökség, valamint a nukleáris ipar termelői és felhasználói között. Változatos szakértelme következtében a tanácsadó bizottság egyedülálló támogatást biztosíthatna az Ügynökségnek azokban a feladatokban, melyeket a Szerződés jelölt ki.
<P>
Támogatom, hogy ne korlátozzák a tanácsadó bizottság tagjainak hivatali idejét. Ily módon stabilitást érhetünk el a tanácsadó bizottságban és következetességet hatáskörében. Ez a módosítás nagy jelentősséggel bír a kis országok számára, és itt a saját országomra gondolok, Litvániára, és más egyéb országokra, tehát támogatom és örömmel látom.
<SPEAKER ID="098" NAME="Liam Aylward">
az UEN képviselőcsoport nevében. - Elnök úr! Teljes mértékben elismerem, hogy az energiaválasztás egy olyan ügy, melyet Európában az egyes kormányoknak kell eldönteniük. Úgy vélem azonban, hogy most eljött az idő az Európai Unió számára, valószínűleg az Euratom-Szerződésen keresztül, hogy egy független nukleáris felügyelőséget állítson fel Európában, melynek meglesz a hatalma, hogy teljes mértékben átvizsgálhassa a biztonsági szabványokat az európai atomerőművekben. Azt mondják, hogy a brit kormánynak egy menetrendet kell kidolgoznia a Sellafield nukleáris üzem szabályos bezárására a létesítmény súlyos biztonsági hiányosságainak és rendszerhibáinak sorozata következtében.
<P>
A hírhedt B30-as tárolómedence 1959 óta hatalmas mennyiségű kezeletlen radioaktív anyagnak adott otthont a Sellafield nukleáris üzemben. Még a brit leszerelési ügynökség sincs tisztában a B30-as telepen található kezeletlen radioaktív anyagok pontos mennyiségével. A brit kormánynak egy részletes tervet kell kidolgoznia, hogy hogyan készül leállítani a B30-as tárolómedenceként ismert radioaktív szeméttelepet. 83000 liter radioaktív anyag, mely 2005 áprilisában a THORP nukleáris újrafeldolgozó üzemből folyt ki, biztosítja, hogy ez az üzem azóta be van zárva. A brit kormánynak azt kellene állítania - a THORP üzem jól dokumentált biztonsági problémái következtében -, hogy ezt a létesítményt nem szabad soha többé újra megnyitni.
<SPEAKER ID="099" NAME="Satu Hassi">
a Verts/ALE képviselőcsoport nevében. - (FI) Elnök úr! Nagyon köszönöm az előadónak az ebben a témában végzett komoly felmérését, habár a képviselőcsoportom az ügy számos nézőpontjával nem ért egyet. A Zöldek számára az egész Euratom-Szerződés az életünk csapása, mivel előnyben részesíti az atomenergiát az energia biztonságosabb formáival szemben. Mindazonáltal el tudjuk fogadni az Euratom Ellátási Ügynökség alapszabályát, amennyiben az megfelel három feltételnek: az átláthatóságnak, az önfinanszírozásnak és az ellenőrzés függetlenségének. Sajnos, nem ez a helyzet.
<P>
Először is az Ellátási Ügynökséget az adófizetők finanszírozzák. Ez az atomenergia burkolt támogatását jelenti. Az Euratom-Szerződés 54. cikke megengedi az ügynökségnek, hogy pénzeszközöket gyűjtsön, ha a nukleáris anyagot díjazás fejében eladják. A Zöldek úgy gondolják, az önfinanszírozást a törvény alapján kötelezővé kellene tenni.
<P>
Másodszor az ellenőrzés függetlenségét biztosítani kellene. Ez a javaslat egy olyan helyzetben végződne, amelyben az Energiaügyi és Közlekedési Főigazgatóság az atomenergia használatát hirdetné, valamint ellenőrizné is azt, amely nem helyes, különösen mivel nemzetközi szinten is a Nemzetközi Atomenergia-ügynökségnek összeegyeztethetetlen szerepe van: a nukleáris biztonság ellenőrző szerve, valamint az atomenergiát hirdeti.
<P>
Harmadszor az Ellátási Ügynökség tanácsadó bizottságának szerkezete torzult, mivel aránytalanul magas részt képeznek azok az országok, melyek atomenergiát állítanak elő mellette. Ezt fogja súlyosbítani az Ipari, Kutatási és Energiaügyi Bizottság által elfogadott módosítás.
<P>
Mindezen hátrányok miatt sajnos nem tudjuk támogatni ezt a javaslatot.
<SPEAKER ID="100" NAME="Ján Hudacký" AFFILIATION="PPE-DE">
(SK) Szeretném megköszönni az előadónak, Cizelj asszonynak a kiváló és inspiráló jelentést.
<P>
A világ kedvezőtlen energiahelyzete, az EU magas függősége az energiaimportoktól és az üvegházhatást okozó gázok kibocsátásának emelkedése mind azt jelentik, hogy az atomenergia - számos ideológiai ellenfele ellenére - egyre nagyobb figyelmet kap EU-szinten, és már néhány európai ország energiacsomagjának szerves részévé vált.
<P>
Ezzel összefüggésben az Euratom Ellátási Ügynökségnek e kihívásokkal kell szembenéznie annak érdekében, hogy a fogyasztóknak magasfokú rugalmasság mellett átfogó és hatékony szolgáltatásokat biztosítson, valamint hozzáférést az ellátási forrásokhoz. Engedjék meg, hogy röviden érintsem a három nézőpontot, melyek alapvető fontosságúak az Ügynökség megbízásának teljesítéséhez.
<P>
Először is szeretném megemlíteni az Ügynökség feladatait. Teljes mértékben egyetértek az előadóval, hogy a feladatait sokkal világosabban kellene meghatározni, összhangban a Szerződés rendelkezéseivel és a nukleáris anyagokkal való ellátás biztonságára vonatkozó közös politika céljaival a megújult energiakörnyezetben. A második pont magához az Ügynökséghez kapcsolódik. Az Ügynökség Bizottság által javasolt új alapszabálya első pillantásra igen hatékonynak tűnik mind a szervezeti struktúrát - például a tanácsadó bizottság tagjainak csökkentését -, mind pedig a költségvetést tekintve. Figyelembe véve azonban az Ügynökség átfogó szerepét, magas szintű szakértelmet kellene fenntartania, hogy teljesítse küldetését az értékelések ellenőrzésének, ajánlások készítésének és a specifikus piaci tanulmányok elkészítésének területén. Az Ügynökségnek magas szintű ipari szakértelemmel bíró személyzettel kell rendelkeznie, akiknek széleskörű tapasztalatai vannak a piac és a fűtőanyagciklus működését illetően.
<P>
Az intézményközi kapcsolatok területén az Európai Parlamentnek rendszeresen meg kellene kapnia az Ügynökségtől minden fontos jelentést, mely ugyancsak növelné tevékenységének és költségvetésének átláthatóságát. A harmadik pont az Ügynökség finanszírozására vonatkozó átláthatósággal kapcsolatos. Annak ellenére, hogy az Ügynökséget az Euratom-Szerződés alapjaira építették, mint magasfokú pénzügyi önállósággal rendelkező jogi személy, a Bizottsághoz fűződő kapcsolata bonyolult és átláthatatlan pénzügyi mechanizmust hozott létre, mivel a pénzügyi információkhoz csak korlátozott hozzáférést enged.
<SPEAKER ID="101" NAME="Franco Frattini">
a Bizottság alelnöke. - Elnök úr! Mégegyszer szeretném megköszönni az előadónak a hasznos munkáját. Ugyancsak szeretném megköszönni mindannyiunknak a vitát, mely mutatja és megerősíti, hogy az Euratom Ellátási Ügynökség alapszabályának modernizálására van szükség.
<P>
Ez év tavaszán elfogadtuk az Ügynökség alapszabályára vonatkozó javaslatot. Az ön jelentése gazdagítja az eredeti bizottsági javaslatot. Ezen okból biztosíthatom önöket, hogy a Tanács végső megbeszélése során a Bizottság támogatni fogja a Parlament legtöbb javaslatát.
<P>
Mégegyszer köszönöm a támogatásukat és a figyelmüket.
<SPEAKER ID="102" NAME="Elnök">
A vitát lezárom.
<P>
A szavazás holnap 11:30-kor lesz.

<CHAPTER ID="003">
Az előző ülés jegyzőkönyvének elfogadása
<P>
(Az előző ülés jegyzőkönyvét elfogadták)
<SPEAKER ID="009" NAME="Mario Mauro" AFFILIATION="PPE">
(IT) Elnök úr, hölgyeim és uraim, szeretném emlékeztetni önöket arra, hogy ma reggel Afganisztánban a Taurinense alakulat két katonáját egy támadás során megölték.
<P>
Az Európai Uniónak nehéz szerep jutott a háború és béke színpadán. Szeretném kérni, hogy az ülésszak megnyitása után a Parlament ebben a nehéz helyzetben részvétéről és támogatásáról biztosítsa az áldozatok családjait.
<SPEAKER ID="010" NAME="Gianni Pittella" AFFILIATION="S&amp;D">
(IT) Elnök úr, hölgyeim és uraim, azért kértem egy percet, mert ugyanazt akarom elmondani, mint Mauro úr, és Mauro úrhoz csatlakozva szeretnék részvétet nyilvánítani. Hiszem, hogy az egész ülésterem megrendülést érez a ma reggel megölt két olasz katona sorsa felett.
<P>
Úgy gondolom, hogy a gyász mellett felháborodást is érzünk, valamint szolidaritást a családokkal és a sebesültekkel, illetve elutasítást a terrorizmus valamennyi formája iránt. Európának az egyes nemzetállamokkal együtt ismételten fel kell lépnie annak érdekében, hogy a békemisszió még hatékonyabb legyen, és biztonságosabb körülmények között tevékenykedhessen.
<SPEAKER ID="011" NAME="Elnök">
Köszönöm, uraim, hogy felhívták erre a figyelmemet. Mindig fontos, hogy kifejezzük szolidaritásunkat az Afganisztánban és a más országokban a terrorizmus és az erőszak más formái ellen küzdő katonákkal. Ki kell fejeznünk szolidaritásunkat e katonák felé, mivel nagy elkötelezettséget tanúsítanak egy olyan közös célunk iránt, amely továbbra is nagyon fontos világszerte. Ez a szokás az Európai Parlamentben. Még egyszer köszönöm a két képviselőnek, hogy felhívták erre a figyelmemet.
<SPEAKER ID="012" NAME="Geoffrey Van Orden" AFFILIATION="ECR">
Elnök úr, amikor megemlékezünk az afganisztáni tragédiáról, nem szabad elfeledkeznünk arról sem, hogy szinte minden nap brit katonák vesztik életüket az afganisztáni NATO-misszióban. Meg kell emlékeznünk a tragikus veszteségekről, és ki kell fejeznünk szolidaritásunkat a NATO égisze alatt szolgáló katonák családjaival, tartozzanak bármely nemzetiséghez is.
<SPEAKER ID="013" NAME="Elnök">
Teljes mértékben egyetértek önökkel. Úgy gondolom, hogy ebben mindannyian egyetértünk. Európaiakról van szó, akik bennünket képviselnek világszerte a terrorizmus és az erőszak valamennyi formája elleni küzdelemben. Ők a mi képviselőink.
<SPEAKER ID="014" NAME="Jacky Hénin" AFFILIATION="GUE/NGL">
(FR) Elnök úr, én is úgy gondolom, hogy jogos és méltányos, hogy kegyelettel adózzunk a hadműveletek során elhunytak emléke előtt. És az is jogos és méltányos, hogy megemlékezzünk azokról a dolgozókról is, akik munkájuk teljesítése közben vesztik az életüket, mert munkáltatójuk nem biztosítja számukra a megfelelő munkafeltételeket - és ez nap mint nap előfordul.

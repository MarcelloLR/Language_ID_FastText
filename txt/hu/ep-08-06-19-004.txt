<CHAPTER ID="004">
Köszöntés
<SPEAKER ID="052" NAME="Elnök">
Szeretném üdvözölni a Svájci Szövetségi Közgyűlés delegációját a hivatalos vendégek számára fenntartott karzaton. A svájci delegáció vezetője Brigitta Gadient asszony.
<P>
(Taps)
<P>
Nagy öröm számomra, hogy üdvözölhetem Önöket a Strasbourgban, az Európai Parlamentben, ahol a tegnapi nap folyamán részt vettek a 27. EU-Svájc interparlamentáris ülésen.
<P>
Tudom, hogy érdekes megbeszélés folyt a fejleményekről és a dolgok jelenlegi állásáról, továbbá az EU és Svájc közötti kapcsolatokban megmutatkozó kihívásokról, és különösen az adózásról, a személyek szabad mozgásáról, és az EU legutóbbi bővítése során szerzett tapasztalatokról az EU és Svájc között folytatott párbeszéd vonatkozásában, valamint a határon átnyúló szolgáltatásokról, a Schengen-Dublin megállapodásról, Svájc pénzügyi hozzájárulásáról az EU bővítéséhez, és a mezőgazdasági termékek szabad kereskedelméről.
<P>
A parlamentjeink közötti kapcsolat hosszú - közel három évtizedes - múltra tekint vissza, aminek eredményeként komoly ismeretek halmozódtak fel mind az EU részéről, mind a svájci oldalon. Biztos vagyok abban, hogy a hét folyamán lezajló vélemény-csere tovább javítja a parlamentjeink közötti együttműködést.
<P>
(Taps)

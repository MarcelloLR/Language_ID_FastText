<CHAPTER ID="012">
Ügyrend
<SPEAKER ID="019" NAME="Elnök">
A napirendi javaslat végső változata, ahogy azt az Elnökök Értekezlete a 2009. szeptember 17-i ülésén kidolgozta, az eljárási szabályzat 137. cikke értelmében kiosztásra került.
<P>
Bauer asszony jelentését a közúti szállítást végző személyek munkaidejének szervezéséről a szavazás során elutasította a bizottság.
<P>
Továbbá, az alábbi jelentések nem érkeztek meg időben:
<P>
Böge úr jelentései
<P>
az Európai Unió Szolidaritási Alapjának felhasználásáról az olaszországi abruzzoi földrengés kapcsán, és
<P>
az Európai Globalizációs Alkalmazkodási Alap felhasználásáról a német távközlési ágazat tekintetében, valamint
<P>
Haug asszony jelentése - költségvetés-módosítási tervezet 2009/9: olaszországi földrengés.
<P>
Ezért ezt a négy jelentést le kellett venni a napirendről.
<SPEAKER ID="020" NAME="Alain Lamassoure">
A Költségvetési Bizottság elnöke. - (FR) Elnök úr! A Globalizációs Alkalmazkodási Alapnak a német távközlési ágazat tekintetében történő igénybevételéről és a Szolidaritási Alapnak az olaszországi Abruzzóban történt tragédia kapcsán történő felhasználásáról szóló két jelentés vonatkozásában a Költségvetési Bizottság a hét elején elfogadta a négy jelentést, de ez a fordítások elkészítése szempontjából már túl későn történt. Én csak szerettem volna kijavítani, amit Ön mondott: ezeket a jelentéseket a bizottság elfogadta. Nincs velük kapcsolatban jogi akadály. Ráadásul egyhangúlag fogadták el őket.
<SPEAKER ID="021" NAME="Elnök">
Köszönöm az észrevételt. Helyénvaló észrevételről van szó. Mindazonáltal ezek a jelentések nem kerültek fel a napirendre, mert még nem készültek el a fordításaik. Erre nem volt elég idő. Teljes mértékben osztom a véleményét. Sajnálom. Bejelentésem nem volt pontos.
<P>
Lamassoure úr bejelentése előtt két változtatási javaslattal álltam elő. Az első a Tanács guineai helyzettel kapcsolatos nyilatkozatát érintette, amit a második napirendi ponttá kellene tenni. A második az utasok kártérítéséről szóló állásfoglalásra irányuló indítványról történő szavazásra vonatkozott. Szeretném megkérdezni, van-e bármilyen javaslat ezekkel az ügyekkel kapcsolatban? Nem szeretnénk összekeverni a pontokat.
<SPEAKER ID="022" NAME="Barbara Matera" AFFILIATION="PPE">
(IT) Elnök úr, hölgyeim és uraim! A Költségvetési Bizottság tagjaként, illetve La Via úr nevében szólva szeretnék röviden hangot adni csalódottságomnak amiatt, hogy elhalasztották a szavazást a Szolidaritási Alapnak az abruzzói régióban történő felhasználásáról. A szavazásra két héttel később kerül sor a strasbourgi plenáris ülésen.
<P>
Noha tudjuk, hogy ennek technikai okai vannak, azt is meg kell értenünk, hogy vannak olyanok, akik még mindig sátorban élnek, és L'Aquila, illetve a környező Abruzzo régió Olaszország egyik leghidegebb része.
<P>
Egyszerűen csak szeretnénk felhívni a figyelmet arra, hogy mennyire fontos megváltoztatni és egyszerűbbé tenni ennek az alapnak a működését.
<SPEAKER ID="023" NAME="Elnök">
Nekünk az eljárási szabályzattal összhangban kell cselekednünk. Nehéz volt a fordításokat ennyi idő alatt elkészíteni, és a szabály, amit ilyen helyzetben alkalmazunk, az, hogy elhalasztjuk az ügyet. Én is nagyon sajnálom ezt, de szeretném folytatni, és szeretnék pontról pontra végighaladni a napirenden, mert egyébként komoly zűrzavar keletkezhet.
<P>
Néhány pillanattal ezelőtt két dologra kérdeztem rá: a Tanács guineai helyzettel kapcsolatos nyilatkozatára, illetve az utasok kártérítésével kapcsolatos állásfoglalásra irányuló indítványról történő szavazásra. Vannak ezzel kapcsolatban kérdések?
<P>
Nincsenek kérdések. A vitát lezárom.
<P>
(A Parlament elfogadja a javaslatokat)
<SPEAKER ID="024" NAME="Gianni Pittella" AFFILIATION="S&amp;D">
(IT) Elnök úr! Elnézést kérek, hogy visszatérek Abruzzo ügyére. Tény, hogy mi mindannyian tiszteljük a földrengés áldozatait. Nem tehetjük meg, hogy csak váruk, hogy megtörténjenek a dolgok, és nem reagálunk, amikor arra lehetőségünk lenne.
<P>
Egyetértek Matera asszonnyal, és a Tisztelt Házhoz, ehhez a független szervezethez fordulok, hogy engedélyezze a Szolidaritási Alap igénybevételét, szükség esetén a fordítások megléte nélkül is. Nem hiszem, hogy ilyen problémákkal kellene foglalkoznunk, amikor ilyen tragikus helyzettel állunk szemben.
<P>
(Taps)
<SPEAKER ID="025" NAME="Elnök">
Tisztelt kollegák, ez a két megjegyzés nagyon fontos volt. Meg kell oldanunk az ilyen nehézségeket. Megkérdezem a fordítási részleget, hogy el tudnák-e végezni holnapra ezt a nagyon fontos fordítást, és akkor holnap szavazhatunk is. Nagyon sürgős döntést kell hoznunk.
<P>
(Taps)
<P>
Ez persze ellentétes a szabályzatunkkal, de azt gondolom, hogy most túl kell lépnünk ezen, így meg fogjuk oldani ezt a helyzetet.
<P>

<P>
A Bizottságnak az információszabadság olaszországi helyzetéről szóló nyilatkozatával kapcsolatban érkezett hozzám egy kérelem az Európai Néppárt (Kereszténydemokraták) részéről, hogy ezt a pontot vegyük le a napirendről.
<SPEAKER ID="027" NAME="Joseph Daul">
a PPE képviselőcsoport nevében.. - (FR) Elnök úr! Az Európai Néppárt Képviselőcsoportja nevében (Kereszténydemokraták) kérem a Parlamentet, hogy nyilatkozzon a sajtószabadság olaszországi helyzetéről szóló vita napirendről történő levételéről, majd az erről a témáról szóló állásfoglalást érintő szavazásról. Minden jóhiszemű ember tudja, hogy képviselőcsoportom, a PPE képviselőcsoport mélyen elkötelezett a véleménynyilvánítás szabadsága és a sajtószabadság védelmezése mellett.
<P>
(Tiltakozások)
<P>
(Taps)
<P>
Kérem, legyenek tekintettel az én szólásszabadságomra is. Én mindig tekintettel voltam erre ebben a Házban, és mindig is tiszteltem polgártársaimat itt a Parlamentben.
<P>
(Taps)
<P>
Ezért tettünk meg mindent, hogy a Lisszaboni Szerződés részeként az Alapjogi Charta kötelező érvényűvé váljon. Azonban a holnapra tervezett vita csak egy országra fókuszál, és nem fedi le az európai sajtószabadság témakörét, amiről mi készen állunk mélyreható vitát folytatni. A PPE nem engedi, hogy ez a Parlament pusztán nemzeti politikai számlák rendezésének helyszíne legyen, amire egyébként holnap sor kerül, ha hagyjuk, hogy ez a vita folytatódjon.
<P>
(Tiltakozások)
<P>
(Taps)
<P>
Így igent mondunk az európai sajtószabadság védelmére, de nemet mondunk arra, hogy ez a Parlament pusztán pártos és nemzeti célokat szolgáljon. Holnap, mint látni fogják, meg fogom ismételni, amit Napolitano elnök mondott, akit egyébként nagyon tisztelek, mert hosszú időn át dolgoztam vele együtt. Holnap meg fogják látni.
<SPEAKER ID="028" NAME="Francesco Enrico Speroni">
az EFD képviselőcsoport nevében.. - (IT)Elnök úr! Nem akarok sokat hozzáfűzni a Daul úr beszédében elhangzott javaslathoz. Mindannyian szeretjük a szabadságot a maga sokszínűségében, beleértve a legtágabb értelemben a véleménynyilvánítás szabadságát és a sajtószabadságot, más szóval nem csak az írott sajtó szabadságát, hanem a televízió és más médiumok szabadságát is. Éppen ezért helyes, hogy megvédjük és támogassuk ezt a szabadságot.
<P>
Azonban nem helyes, hogy kihasználjuk a helyzetet, és csak bizonyos körülményeket veszünk figyelembe, mert bárki, aki Olaszországban internetezik, újságot vásárol vagy tévét néz, látja, hogy a sajtószabadságot semmilyen veszély nem fenyegeti. Összegezve, ha Ön valóban szeretne megvádolni egy személyt, azt az eljárási szabályzat 122. cikke és a Szerződések 7. cikke alapján tegye, és legyen hozzá elég bátorsága, hogy végigjárja ezt az utat.
<SPEAKER ID="029" NAME="Martin Schulz">
az S&D képviselőcsoport nevében.. - (DE)Elnök úr! Daul úrnak nagyon is igaza van abban, amit mond. Igen, igaz, hogy Daul úr olyan ember, aki tiszteletben tartja a véleménynyilvánítás szabadságának minden aspektusát. Jól ismerjük ezzel kapcsolatos álláspontját. Azonban világosan látható, hogy vannak olyan emberek Európában, akik nem tisztelik a véleménynyilvánítás szabadságát olyan mértékben, mint Daul úr, és másként értelmezik a véleménynyilvánítás szabadságát. Ezért van szükség arra, hogy megtartsuk ezt a vitát.
<P>
Ezért helyénvalónak tartjuk a vitát, figyelembe véve azt a vitát is, amely az egyik tagállamban - méghozzá Olaszországban - zajlik. Bár nem csak az olasz helyzettel kapcsolatban tartjuk helyénvalónak, hanem azzal a kérdéssel összefüggésben is, hogy a gazdasági, politikai és médiahatalom eddig nem látott szintű európai koncentrációjával összefüggésben a véleménynyilvánítás szabadsága vajon kockázatot jelent-e az európai demokratikus fejlődésre. Pontosan ezt szeretnénk megvitatni. Erre van szükség, és utasítsuk el a Daul úr által kezdeményezett indítványt.
<P>
(Taps)
<SPEAKER ID="031" NAME="Elnök">
Az információszabadság olaszországi helyzetéről szóló bizottsági nyilatkozat napirenden marad.
<P>
Érkezett hozzám egy másik kérelem az Európai Néppárt Képviselőcsoportja (Kereszténydemokraták) részéről, hogy a vita ne kapcsolódjon össze az állásfoglalásra irányuló indítványok előterjesztésével.
<SPEAKER ID="032" NAME="Daniel Cohn-Bendit">
a Verts/ALE képviselőcsoport nevében.. - (DE) Elnök úr! Daul úr, ennek parlamentnek - annak rendje szerint - szavaznia kell és vállalnia kell a felelősséget az Abruzzóban élő emberek mihamarabb történő anyagi megsegítéséért.
<P>
Ennek parlamentnek felelősség nyugszik a vállán. Ha vitázunk valamiről, akkor azt követően szavaznunk kell egy állásfoglalásról, hogy a vitának legyen értelme. Mi ezért azt támogatjuk, hogy a vitát követően fogadjunk el állásfoglalást.
<P>
(Taps)
<SPEAKER ID="033" NAME="Mario Mauro">
a PPE képviselőcsoport nevében.. - (IT)Elnök úr! Én azt az indítványt támogatom, hogy ne legyen állásfoglalás, mivel Schulz úr szerintem mondott egy nagyon fontos dolgot: ha valóban azt szeretnénk, hogy ez a vita egész Európáról, és ne csak Olaszországról szóljon, akkor nincs értelme olyan állásfoglalásról szavazni, amelynek címe "az információszabadság olaszországi helyzete”.
<P>
Mindenesetre legyen megtartva a holnapi vita: azt követően lesz rá elég időnk és meg fogjuk oldani, hogy az ügyet Európa összefüggésében tárgyaljuk, és egy olyan állásfoglalásról szavazzunk, amely az információszabadság európai helyzetéről szól.

<CHAPTER ID="011">
Az elnök nyilatkozata
<SPEAKER ID="401" NAME="Elnök">
Egy rövid bejelentéssel kell kezdenem.
<P>
Mélyen elítélem a Koreai Népi Demokratikus Köztársaságnak a Koreai Köztársaság Jonpjong szigete ellen intézett támadását. Mélységes aggodalommal töltenek el a Koreai-félszigeten bekövetkezett mai események. A nyers erő és a katonai hatalom alkalmazása egyetlen problémát sem fog megoldani, a további emberéletek elvesztését pedig el kell kerülni.
<P>
A Koreai-félsziget és a szélesebb régió érdekében északnak és délnek mindent meg kell tennie a tartós bizalom helyreállítása érdekében. Ezért üdvözlöm Lee Myungbak elnök bejelentését, amely szerint a dél-koreai kormány el kívánja kerülni az aggasztó állapot fokozódását.
<P>
Felszólítom a Koreai Népi Demokratikus Köztársaságot, hogy azonnal állítson le minden ellenséges cselekményt, és tartózkodjon a további eszkaláció veszélyével fenyegető lépésektől. A koreai fegyverszüneti megállapodást a Koreai Népi Demokratikus Köztársaságnak teljes mértékben tiszteletben kell tartania.

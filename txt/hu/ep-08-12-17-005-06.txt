<CHAPTER ID="005-06">
6. Új személygépkocsikra vonatkozó kibocsátási követelmények (
<P>
- A szavazás után:
<SPEAKER ID="084" NAME="Avril Doyle">
előadó. - Mint előadó a jelentésem előtt szerettem volna felszólalni, de köszönöm, hogy most kaptam rá lehetőséget, mert mindannyiunk érdekében fontos, hogy egy pár dolgot feljegyezzünk.
<P>
Valószínűleg egy dolog van, amiben most itt mindannyian egyetértenénk, nevezetesen, hogy az első olvasat során történő megállapodások sem a parlamenti eljárásnak, sem pedig a jogalkotás lényegének nem felelnek meg, különösen, ha összetett, szakmai kérdésről van szó.
<P>
(Taps)
<P>
Az első olvasat során történő megállapodások mindig ritkák és kivételesek, és csak rendkívüli körülmények között érdemes egy ilyen kivételes eljárást alkalmazni.
<P>
A második, eljárásra vonatkozó észrevételem, hogy nincs jogi rendelkezés az államfőknek az együttdöntési eljárásba történő bevonására.
<P>
(Taps)
<P>
Miközben az éghajlat-változási intézkedéscsomag bizonyos részei a múlt heti csúcstalálkozó napirendjén voltak, és a csúcstalálkozón az a követelmény született, hogy az EU kibocsátáskereskedelmére vonatkozó módosítások bármiféle jövőbeni felülvizsgálatát hozzáférhetővé kell tenni a jövőbeni csúcstalálkozókon történő megvitatás végett, szombat délelőtt Brüsszelben a következő háromoldalú találkozón hozzátettem - valamennyi árnyékelőadó támogatásával - egy új preambulumbekezdést a jelentésemhez - a csúcstalálkozót követően -, amelyet szombat délután elfogadott a Coreper. A preambulumbekezdés az EU kibocsátáskereskedelmi jogalkotásának egyedülálló és transzformatív jellegét hangsúlyozta, azonban kijelentette, hogy az állam- és kormányfőkkel ez alkalommal folytatott konzultáció semmiképpen nem tekinthető precedens értékűnek más jogalkotási folyamatokra nézve.
<P>
Rendkívül hosszú jogalkotási utat jártunk be. Szeretnék köszönetet mondani Dimas biztos úrnak és csapatának, Borloo miniszter úrnak és csapatának, és külön köszönet illeti Léglise-Costa nagykövet urat rendkívül nagy volumenű munkájáért. Köszönet illeti a Környezetvédelmi, Közegészségügyi és Élelmiszer-biztonsági Bizottság munkatársait is - engedjék meg, hogy kiemeljem Virpi Köykkä rendkívüli munkáját -, képviselőcsoportunk valamennyi munkatársát, személyi asszisztensem, Kavi fáradhatatlan munkáját, és mindenekelőtt a többi árnyékelőadó és munkatársai kitűnő együttműködését.
<P>
(Taps)
<SPEAKER ID="085" NAME="Miroslav Ouzký" LANGUAGE="CS">
Egy majd' egy éves munka végén szeretném megragadni az alkalmat arra, hogy valamennyi résztvevőnek köszönetet mondjak. Külön köszönet illeti az előadókat és árnyékelőadókat. Nem ismétlem meg, amit már Avril Doyle előadó is elmondott. Egy valóban kivételes helyzet kivételes intézkedéseket követel meg, és a francia elnökség valóban kivételes erőfeszítéseket tett a kompromisszum kialakítására. Szilárdan hiszem, hogy a tény, hogy az éghajlat-változási intézkedéscsomagot sem az ambiciózusabbak, sem pedig a kevésbé ambiciózusak nem kedvelik, azt bizonyítja, hogy valóban sikerült kompromisszumos megoldást találnunk.
<SPEAKER ID="086" NAME="Elnök">
Köszönjük szépen. Hölgyeim és uraim, remélem, mindannyiunk nevében mondhatom, hogy az Európai Parlament rendkívüli együttműködési készségről tanúskodott a Tanáccsal szemben, és hogy hivatalosan is kijelenthetem, hogy a mostani döntési folyamat kivétel és nem a szabály, illetve, hogy a jövőben ragaszkodnunk kell az itteni első olvasat alapelvéhez annak érdekében, hogy a Parlament álláspontja egyértelmű legyen.
<P>
(Taps)

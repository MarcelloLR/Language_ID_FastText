<CHAPTER ID="007-08">
8. A Bizottság fehér könyve: " Az éghajlatváltozáshoz való alkalmazkodás: egy európai fellépési keret felé” (
<SPEAKER ID="093" NAME="Vittorio Prodi">
előadó. - (IT) Tisztelt elnök úr, hölgyeim és uraim! Az éghajlatváltozás valóságos veszély, amellyel annak ellenére szembe kell néznünk, hogy országainkra eltérő hatást gyakorol. Az ökoszisztémák pusztulása komolyan megingatja gazdaságaink erejét és az európai polgárok egészségét. Már korábban is kértük, hogy legyen éghajlat-diplomácia és méltányosság: most egységes álláspontot képviselve kell azt kialakítanunk.
<P>
Meggyőződésem, hogy az Európai Uniónak továbbra is vezető szerepet kell betöltenie az éghajlatváltozás elleni küzdelemben, és hogy a fellépés végrehajtásának bármilyen halogatása aránytalan mértékben fogja növelni a környezeti, szociális és gazdasági költségeket. Először is fel kell ismernünk a helyi és regionális hatóságok központi szerepét, valamint azt, hogy a technológiai haladás által elősegített környezetvédelmi és gazdasági innováció koordinálása érdekében együtt kell velük dolgoznunk.
<P>
A fehér könyv elfogadásával arra kérjük a Bizottságot és a tagállamokat, hogy támogassák az állami és magánszektor partnerségeit, elősegítve az alkalmazkodási politikákhoz kötött, valamennyi kezdeményezés finanszírozását. A területünk minden négyzetméterén meg kell óvnunk a talajt és meg kell tartanunk a vizet, hogy megelőzzük az eróziót és megtartsuk a víztároló rétegeket - többek között a felszíni vizek közvetlen befecskendezése révén. Az alkalmazkodás lehetővé tétele érdekében a megújuló energiákat is tartalmazó, rendszerszerű megközelítésre lesz szükség.
<P>
Szívből köszönöm mindazon kollégám munkáját, aki hozzájárult e jelentés sikeréhez.
<P>


<CHAPTER ID="007-03">
3. A Parlament álláspontja a Tanács által módosított 2011. évi új költségvetési tervezetről (
<SPEAKER ID="170" NAME="Sidonia Elżbieta Jędrzejewska" AFFILIATION="PPE">
(PL) Elnök úr! Úgy gondolom, helyénvaló néhány szóban magyarázattal szolgálni a képviselőknek. A Tanács által elénk terjesztett tervezetet változtatás nélkül kívánjuk megszavazni, mégpedig azért, mert az előttünk lévő tervezet pontosan azt az állásfoglalást képviseli, mint amelyet a Költségvetési Bizottság az elmúlt héten elfogadott. A dokumentum összhangban van a hosszadalmas, tíz hónapig tartó egyeztetési folyamat során kialkudott megállapodásunkkal.
<P>
Ezt az alkalmat szeretném megragadni arra, hogy köszönetet mondjak mindenekelőtt az Európai Parlament szakbizottságait képviselő szakértő előadóknak. Köszönöm Önöknek a folyamatos bizalmat és támogatást. Köszönöm, hogy lehetővé tették számunkra a 2011-es pénzügyi évre vonatkozó költségvetés mai jóváhagyását annak érdekében, hogy a költségvetés hatékonyan és mindjárt a jövő év januárja elején érvénybe léphessen.
<SPEAKER ID="172" NAME="Olivier Chastel" LANGUAGE="FR">
Elnök úr, tisztelt képviselőtársak! A Parlament tehát módosítás nélkül elfogadta a Tanács álláspontját a 2011. évi költségvetés-tervezetről. A Tanács képviseletében elmondhatom, hogy nagy örömmel tölt el a 2011. évi költségvetés-tervezet kapcsán köztünk kialakult egyetértés.
<P>
(Taps)
<SPEAKER ID="173" NAME="Elnök">
Kérem Önöket, hogy figyelmesen hallgassák meg a most következő nyilatkozatot. Ez fontos. A Lisszaboni Szerződésben meghatározott eljárást most alkalmaztuk először a gyakorlatban. Tavaly egy egyszerűsített eljárást követtünk; a Lisszaboni Szerződésben szereplő eljárást most alkalmaztuk először. Ezzel kapcsolatban a következő nyilatkozatot szeretném tenni. Az Európai Parlament elfogadta a Tanács 2010. december 10-i álláspontját a Bizottság által 2010. november 26-án benyújtott költségvetési tervezetről. A költségvetési eljárás az Európai Unió működéséről szóló szerződés 314. cikkének megfelelően lezárult. E cikknek, valamint ezen cikk 4. pontja a) alpontjának megfelelően megállapítom, hogy a 2011. évi költségvetés véglegesen elfogadásra került; a dokumentumot ezennel hivatalosan aláírom.

<CHAPTER ID="009-02">
2. A NATO szerepe az EU biztonsági struktúrájában (
<P>
- A szavazás előtt:
<SPEAKER ID="098" NAME="Ari Vatanen">
előadó. - Elnök asszony, elnézést kérek, hogy igénybe veszem az idejüket, és késleltetem az ebédszünetet, de tízévente egyszer teszek így, ezért remélem, nem fogják bánni. Olyan vagyok, mint az a finn parlamenti képviselő, aki mandátuma idején csak egyszer emelkedett szólásra, és akkor is ezt mondta: "Becsuknák az ablakot, kérem?'.
<P>
Szeretnék pár szót szólni erről a három jelentésről, amelyek egy csomagot képeznek, von Wogau és Saryusz-Wolski urak jelentéseiről. Teszem ezt akkor, amikor megoldásokat keresünk a pénzügyi válságra. Mi magunk teremtettük a válságot, és most arról beszélünk, hogy ennek nem szabad újra megtörténnie, de akkor mit is mondjunk az Európai Unió azon végső célkitűzéséről, hogy meg akarja előzni a háborúkat és a krízishelyzeteket? Ezeknek sem szabad újra megtörténniük, és akkor nem fognak ránk dőlni, mint Strasbourgban a Parlament teteje. Nem szabad, hogy újra megtörténjenek, de ehhez együtt kell működnünk.
<P>
Emlékeztetném Önöket arra, hogy a béke nem a Ház ezen oldalának monopóliuma. A béke mindenkié. A béke megteremtése közös kötelességünk. Ez egy kicsit olyan, mint a szeretet. Feltétel nélküli. Ebben az életben idealistának kell lennünk. Messzire kell előrenéznünk, mintha egy erdőben futnánk. Amikor az ember erdőben fut, nem a lábát nézi. Hanem messzire, előre néz, és akkor tudja, hogy merre tart, és automatikusan a megfelelő helyre teszi a lábát. Így kell tennünk nekünk is. Kegyetlenül őszintének kell lennünk, és nem szabad elfelejtenünk, miért jött létre az EU: a béke megteremtésére.
<P>
Igazából csak annyit akarok mondani, hogy tisztelnünk kell Monnet úr és elődeink örökségét, egy pártot kell alkotnunk, és ennek a békét megteremtő pártnak a neve "Igen, képes vagyok rá”. A történelem csak így fog vastapssal jutalmazni minket. És az ablak nyitva van.
<SPEAKER ID="100" NAME="Ari Vatanen">
előadó. - Elnök asszony, elnézést, hogy igénybe veszem a Parlament idejét. Csak törölni szeretném a következő, az EU műveleti parancsnokságára vonatkozó mondatot a 29. bekezdésből: "annak hangsúlyozása, hogy az EU tervezett műveleti parancsnokságai megoldást nyújtanak erre a problémára;
<SPEAKER ID="102" NAME="Vytautas Landsbergis">
a PPE-DE képviselőcsoport nevében. - Elnök asszony, két szóbeli módosítást tennék ehhez a bekezdéshez. Az első az, hogy az "emberi jogok és jogállamiság” szavak az első helyre kerüljenek a felsorolásban, és ne az utolsóra. Kérem, támogassák ezt az európai felfogásnak jobban megfelelő sorrendet.
<P>
A második szóbeli módosítás a bekezdés második felére vonatkozik, arra a részre, ahol Oroszországnak a meghatározatlan jövőben demokráciává való válásáról van szó. Mivel nagyon különböző koncepciók vannak arra nézve, hogy mit is jelent a demokrácia, jobb lenne ezt a részt még kiegészíteni valamivel. Ezért szóbeli módosításom arra vonatkozik, hogy a "demokrácia” szó után egészítsük ki a szöveget még a következőkkel: "és elutasítja a katonai erőszakot mint a szomszédaira irányuló politikai nyomásgyakorlás eszközét'.
<P>
Mivel az ilyen politikát nem támogathatjuk, kérem, támogassák ezt a módosítást.

<CHAPTER ID="006-01">
1. A kéknyelv-betegség elleni vakcinálás (
<P>
A szavazás előtt:
<SPEAKER ID="102" NAME="Paolo De Castro" LANGUAGE="IT">
Elnök asszony, hölgyeim és uraim! Rövid felszólalásomban csak a kéknyelv-betegségről szóló Wojciechowski-jelentés jelentőségét szeretném kiemelni, egy mindannyiunkat érintő intézményi kérdés miatt.
<P>
A tartalmat illetően nincs vita a Bizottság, a Parlament és a Tanács között. De a megfelelési táblázatok felvétele a szövegbe továbbra is érzékeny kérdés. Annak dacára, hogy ezt a Tanács határozottan ellenezte, a Mezőgazdasági és Vidékfejlesztési Bizottság úgy döntött, hogy olyan szöveget szavaz meg, amiben szerepelnek a megfelelési táblázatok, amelyek kötelezővé teszik a tagállamok számára, hogy az irányelv átültetéséről beszámoljanak.
<P>
Most már a Tanács dolga eldönteni, hogy elfogadja-e a megfelelési táblázatokat és első olvasatban jóváhagyja a szöveget, vagy vállalja a felelősséget a gazdák felé, hogy a Tanács hajthatatlansága miatt idén elmarad a kéknyelv-betegség elleni oltás.
<P>
Úgy gondolom, hogy ez a jelentés precedensként szolgálhat a Tanáccsal folytatott későbbi tárgyalások során. Egységesen, elszántan ki kell állnunk a lehető legnagyobb tagállami átláthatóság és az uniós jog védelme mellett.
<SPEAKER ID="103" NAME="Elnök">
Gondolom, az előadó is szeretne felszólalni.
<SPEAKER ID="104" NAME="Janusz Wojciechowski" LANGUAGE="PL">
Elnök asszony, De Castro úr el is mondta, amit jómagam szerettem volna. Csak ahhoz a kéréshez szeretnék csatlakozni, hogy a Tanács ne gördítsen akadályokat az új irányelv gyors alkalmazása elé. A megfelelési táblázatok kiindulópontot, precedenst jelentenek, ami véleményem szerint megalapozza a helyes gyakorlatot a jövőre nézve, és segít majd könnyebben nyomon követni, hogy a nemzeti jog megfelel-e az európai jognak.

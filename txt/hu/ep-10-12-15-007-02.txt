<CHAPTER ID="007-02">
2. Európai Unió 2011-es pénzügyi évre vonatkozó, a Tanács által módosított általános költségvetési tervezete (szavazás) 
<SPEAKER ID="167" NAME="Martin Schulz" AFFILIATION="S&amp;D">
(DE) Elnök úr! A 13. módosítással kapcsolatban a következőt szeretném hozzáfűzni képviselőcsoportom nevében. Ezt a módosítást frakciónk nevében kollégám, Färm úr terjesztette elő a Költségvetési Bizottság részére. Mi nem nyújtottuk be ismét a módosítást, megtette viszont ezt a Zöldek/az Európai Szabad Szövetség Képviselőcsoportja 40 aláírással. A magunk nevében tartózkodni fogunk a szavazástól a szóban forgó módosítás kapcsán. Ugyanakkor egyetértünk a Zöldekkel, és pontosan ugyanazt az álláspontot képviseljük e kérdésben. Mint említettem, mi mint csoport nem terjesztünk be újabb módosításokat, és tartózkodunk. Szeretném azonban egyértelműen kijelenteni, hogy támogatjuk a pénzügyi tranzakciók megadóztatását, és bízunk benne, hogy a tisztelt Házban a másik oldal is szavazatokkal fog támogatni bennünket ezen a téren.

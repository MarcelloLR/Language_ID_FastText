<CHAPTER ID="008-08">
8. Az iráni helyzet (szavazás) 
<P>
- A szavazás előtt
<SPEAKER ID="081" NAME="José Ignacio Salafranca Sánchez-Neyra" AFFILIATION="PPE-DE">
(ES) Elnök úr, csak azt kívánom mondani, hogy képviselőcsoportom támogatja azokat a képviselőcsoportokat, amelyek közös állásfoglalásra irányuló indítványt terjesztenek elő, és jóvá fogja hagyni azt.
<P>
- A 6. bekezdésre vonatkozó szavazás előtt
<SPEAKER ID="083" NAME="Vytautas Landsbergis" AFFILIATION="PPE-DE">
Elnök úr, sajnálom, hogy módosításaimat technikai problémák miatt ilyen sajátos módon terjesztem elő. Egy szó felcseréléséhez kérem a támogatást. Így a "lehetséges katonai használat” helyébe "lehetséges katonai összekapcsolásának” lépne.
<P>
(A szóbeli módosítást elfogadják.)
<P>
- A 9. bekezdésre vonatkozó szavazás előtt
<SPEAKER ID="085" NAME="Vytautas Landsbergis" AFFILIATION="PPE-DE">
Elnök úr, ismételten nagyon egyszerű. Egy szó beillesztése: "valódi együttműködés”.
<P>
(A szóbeli módosítást nem fogadják el.)
<P>
- A 9. bekezdésre vonatkozó szavazás előtt
<SPEAKER ID="087" NAME="Paulo Casaca" AFFILIATION="PSE">
Elnök úr, sajnálattal jelentem be a Háznak, hogy Zamel Bawi urat, akinek kivégzésének leállítását kértük, tegnap reggel 4 órakor kivégezték a karooni börtönben Ahvázban. Ezért egy szóbeli módosítást nyújtok be Salafranca Sánchez-Neyra úr jelenlegi módosításához, amelyhez remélem megkapom beleegyezésüket. A szóbeli módosítás ehhez a kivégzéshez kapcsolódik, és megállapítja, hogy a siralomházban lévő bebörtönzöttek egyike lényegében európai polgár, akit Szíriából raboltak el. A másik két bebörtönzött UNHCR-menekült, akik már menedékjogot kaptak Norvégiában.
<P>
A szóbeli módosítás a következőképpen szól: "erőteljesen ellenzi az ahvazi aktivista, Zamel Bawi 2008. január 30-án, Iránban, helyi idő szerint reggeli 4 órakor történt kivégzését, amely a tizenkilencedik ahvazi aktivista kivégzése az elmúlt 12 hónapban, és sürgeti az iráni kormányt, hogy álljon el a holland állampolgár és emberi jogi aktivista, Faleh Abdullah al-Mansouri és az UNHCR által bejegyzett menekültek, Rasoul Ali Mazrea és Said Saki kivégzésétől, akiknek Norvégiába történő visszatelepedése biztosítva van, továbbá, hogy engedjék őket az állampolgárságuk, illetőleg menedékük szerinti országba továbbutazni”. Ezután a következőképpen folytatódik: "felhív ugyanakkor a halálra ítélt Abdolvahed "Hiwa” Butimar és Adnan Hassanpour kurd újságíró szabadon bocsátására”.
<P>
(A szóbeli módosítást elfogadják.)
<P>
- A 15. bekezdésre vonatkozó szavazás előtt
<SPEAKER ID="089" NAME="Vytautas Landsbergis" AFFILIATION="PPE-DE">
Elnök úr, amikor a kínzás valamennyi formáját említjük, javaslom, hogy illesszük be a "beleértve a különösen embertelen kivégzések” szöveget, mivel ez előfordul, különösen amikor kínzással végeznek ki valakit.
<P>
(A szóbeli módosítást elfogadják.)
<P>
- A 17. bekezdésre vonatkozó szavazás előtt
<SPEAKER ID="091" NAME="Vytautas Landsbergis" AFFILIATION="PPE-DE">
Elnök úr, ez egy meglévő szövegre vonatkozik. A szöveg már "követeli, hogy a kisebbségek gyakorolhassák az iráni alkotmány [...] által biztosított összes jogaikat”. Azonban még a saját alkotmányuk szerinti jogokat sem biztosítják. Ezért javaslom, hogy a szöveg utolsó része a következőképpen kezdődjön: "sürgeti az iráni hatóságokat, hogy alkotmányosan járjanak el, és jogilag és a gyakorlatban is szüntessék meg a megkülönböztetés valamennyi formáját”. A szöveg fennmaradó része változatlan marad. Ekképpen a saját alkotmányuk szerint kell eljárniuk, amelyet nem tartanak tiszteletben.
<P>
(A szóbeli módosítást elfogadják.)
<P>
- A 19. bekezdésre vonatkozó szavazás előtt
<SPEAKER ID="093" NAME="Vytautas Landsbergis" AFFILIATION="PPE-DE">
Elnök úr, egyetértek e szóbeli módosítás visszavonásával, mivel ez kiegészíti a már elfogadott konszenzust. A 19. bekezdés arról szól, hogy a Tanács és a Bizottság figyelmen kívül hagyja az Európai Bíróság döntését. Ezt kompromisszum keretében már elfogadták, így egyetértek a visszavonásával.
<P>
- A 3. módosításra vonatkozó szavazás előtt
<SPEAKER ID="095" NAME="Alejo Vidal-Quadras" AFFILIATION="PPE-DE">
(ES) Elnök úr, egy ilyen politikai jelentőségű állásfoglalásnál meg vagyunk győződve arról, hogy nagy segítséget jelent, ha a lehető legnagyobb támogatást és egyetértést érünk el a Házban.
<P>
Ezt szem előtt tartva egy olyan szóbeli módosítást javaslunk, amely minden értékítéletet törölne az eredeti módosításból, és egyszerű hivatkozást illesztene be az adott tényre, ami lehetne az állásfoglalás tárgyával kapcsolatos "vonatkozó tény”, azonban, ismétlem, eltörölne minden értékítéletet a Ház maximális támogatásának elnyerése érdekében.
<P>
A szóbeli módosítás a következő szöveget léptetné a módosítás helyébe: "tudomásul veszi az Európai Közösségek Elsőfokú Bíróságának 2006. december 12-i ítéletét”. Másképpen megfogalmazva, értékítélet nélkül megemlíti az adott tényt.
<P>
(A szóbeli módosítást elfogadják.)
<P>
- A C. preambulumbekezdésre vonatkozó szavazás előtt
<SPEAKER ID="097" NAME="Vytautas Landsbergis" AFFILIATION="PPE-DE">
Elnök úr, elnézését kérem. Egy technikai probléma miatt nyújtom be ilyen sajátos módon a módosításaimat. Nem vagyok olyan "enfant terrible”, hogy így kínozzam Önt.
<P>
Azonban ha előterjesztettem, most kell bemutatnom őket. A kiegészítő jegyzőkönyv végrehajtásáról szól, amelynek a lehető legkorábbi végrehajtására sürgették Iránt. Javasolt kiegészítésem: "ami még nem történt meg”.
<P>
(A szóbeli módosítást nem fogadják el.)
<P>
- A H. preambulumbekezdésre vonatkozó szavazás előtt
<SPEAKER ID="099" NAME="Vytautas Landsbergis" AFFILIATION="PPE-DE">
Elnök úr, a daruknak vagy egy visszataszító felhasználása, amikor nyilvános akasztásokon, különösen a kínzással végrehajtott akasztásokon használják fel azokat. Ezért javaslom, hogy a "nyilvános akasztást is” szavak után a szöveg egészüljön ki az "amelyekhez nyugati vállalatok által biztosított darukat használnak” szöveggel.
<P>
Nem örülünk ennek. Úgy vélem, senki sem örül ennek.
<P>
(A szóbeli módosítást nem fogadják el.)
<P>
- Az R. preambulumbekezdés után
<SPEAKER ID="101" NAME="Vytautas Landsbergis" AFFILIATION="PPE-DE">
Elnök úr, egy fontos módosításról an szó, amihez a Ház figyelmét kérem, mivel saját népeinket és az EU polgárait veszélyeztetik egyes tevékenységek.
<P>
Az új preabulumbekezdés így szól: "mivel több EU-tagállam vesz részt az iraki demokrácia építésére és az iraki embereknek a külső hatalmak, köztük Irán által is kiképzett és ellátott terroristákkal szembeni megvédésére irányuló nemzetközi fellépésben, ami azt jelenti, hogy az EU-tagállamok szolgálatot teljesítő személyei - az EU polgárai - veszteségeket és sérüléseket szenvednek el a terrorista támadások következtében, amelyekről nem jelentető ki, hogy nincsenek kapcsolatban Iránnal”.
<P>
Kérem támogatásukat.
<P>
(A szóbeli módosítást nem fogadják el.)

<CHAPTER ID="009-08">
8. Az Unió polgárainak és családtagjaiknak a tagállamok területén történő szabad mozgáshoz és tartózkodáshoz való jogáról szóló 2004/38/EK irányelv alkalmazása (
<P>
- A szavazás előtt:
<SPEAKER ID="079" NAME="Adina-Ioana Vălean">
előadó. - Elnök úr! A félreértések elkerülése érdekében és az új - a PPE-DE és az UEN képviselőcsoportokhoz tartozó - Partito della Libertà-beli olasz kollégáink kéréseinek megfelelően szóbeli módosítást javaslok az S. preambulumbekezdés első francia bekezdéséhez tartozó 1. lábjegyzethez: abban töröljük az utolsó két mondatot és illesszük be az "IT” (Olaszország) szót a sorba a bekezdés elején. Ez szerepel a szavazási listán.
<SPEAKER ID="080" NAME="Stefano Zappalà" AFFILIATION="PPE-DE">
(IT) Elnök úr! Nagyra értékelem az előadó javaslatát, de ez az állásfoglalás túl sok hivatkozást tartalmaz - nemcsak a javasolt szóbeli módosításnak ebben a pontjában és ebben a lábjegyzetében, hanem az állásfoglalás sok más részében is. Eltérő okokból hivatkozik valamennyi tagállamra, és éppen arra a kérdésre is, amelynek a lábjegyzetből való törlését Ön kérte, amely pontosan az állásfoglalás más részeiben megjelenő témákhoz kapcsolódik. Úgy vélem tehát, elnök úr, és az a javaslatom, hogy képviselőtársam kérje az állásfoglalás további módosítását és a bizottság elé, újbóli vizsgálat céljából történő visszautalását.
<SPEAKER ID="082" NAME="Roberta Angelilli" AFFILIATION="UEN">
(IT) Elnök úr! Ami Vălean asszony módosításának megengedhetőségét illeti: Vălean asszonynak ugyancsak igaza volt abban, hogy ki kell javítani a szöveget és el kell távolítani a harmadik és negyedik feleségekre való homályos és megtévesztő utalást, ami kétségeket ébresztett a poligámia jogszerűségét illetően.
<P>
Mindazonáltal egyértelművé kell tennünk, hogy - sajnálatos módon - a tagállamoknak kiküldött kérdőív ezt a helytelen terminológiát tartalmazta. Más szóval: a tagállamok véleményét kértük a második, harmadik és negyedik feleségek szabad mozgáshoz való jogáról.
<P>
(Az elnök félbeszakítja a felszólalót)
<SPEAKER ID="083" NAME="Elnök">
Angelilli asszony! A vitának vége. Aki nem kívánja támogatni Vălean asszony indítványát, felállhat. Negyven képviselőnek kell felállnia az indítvány elleni tiltakozásként, indokolásra pedig nem kerül sor.
<P>
(A Parlament elfogadja a szóbeli módosítást)

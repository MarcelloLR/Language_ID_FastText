<CHAPTER ID="011">
Ügyrend
<SPEAKER ID="016" NAME="Elnök">
Előterjesztették a napirendtervezet végleges változatát, amelyet 2010. január 14-én, csütörtökön dolgoztak ki az Elnökök Értekezlete keretében, az eljárási szabályzat 137. cikke értelmében. A következő módosító javaslatokat tették:
<P>
Kedd:
<P>
Az a kérés érkezett az Európai Szocialisták és Demokraták Progresszív Szövetsége európai parlamenti képviselőcsoportjától, hogy elevenítsük fel a Haitival kapcsolatos vitát, és szavazás keretében foglaljunk állást a benyújtott indítványok kérdéseiben a februári első ülés során.
<SPEAKER ID="017" NAME="Hannes Swoboda">
az S&D képviselőcsoport nevében. - (DE) Elnök Úr! Természetesen mi is minden jót kívánunk Önnek az új évre!
<P>
Érdeklődöm, hogy napirendre vesszük-e a Haitival kapcsolatos állásfoglalás kérdését? Haitivel kapcsolatban ugyanis javaslatot tennénk egy állásfoglalásra, amelyről februárban mindenképpen döntést kell hoznunk.
<P>
Szerda:
<P>
Az a kérés érkezett a Szabadság és Demokrácia Európája képviselőcsoporttól, hogy a 2009. december 15-i vita felelevenítésével szenteljük a napirendben a szavazások óráját a szolidaritás védelméről szóló állásfoglalásra irányuló indítványnak.
<SPEAKER ID="020" NAME="Francesco Enrico Speroni">
az EFD képviselőcsoport nevében. - (IT) Elnök úr, hölgyeim és uraim! Két dolog ellen szeretnék kifogást emelni. Furcsállom, hogy a téma fontossága ellenére a Parlament visszautasíthat egy ilyen szavazási kérelmet. Mindenkinek megvan a saját véleménye a témával kapcsolatban, azonban azt gondolom, hogy Parlamentként kötelességünk véleményt nyilvánítani úgy, ahogyan helyesnek hisszük.
<P>
A Ház egyszer már kérvényezte és megszavazta, hogy vegyék fel szavazási tételként a kérdést, és a szavazást eltolta decemberről januárra. Úgy vélem, hogy a Hivatalnak, jobban mondva az Elnökök Értekezletének nem lett volna szabad a Ház éppen aktuális döntését megvétóznia, és ezért az a véleményem, hogy a Háznak állást kellene foglalnia ebben a kérdésben.
<SPEAKER ID="021" NAME="Hannes Swoboda">
az S&D képviselőcsoport nevében. - (DE) Elnök úr! Nagyon heves vitáink voltak már ebben a kérdésben. Láthattuk, hogy nagyon eltérőek a vélemények a bíróság, amely nem is európai uniós bíróság, megállapításairól. Nem kellene ismételten egy olyan vitába bonyolódnunk ebben az igen súlyos kérdésben, amely inkább megoszt bennünket, mint összetart. Pihentetnünk kellene a témát. Különböző álláspontjaink még mindig nem közelítenek egymáshoz, éppen ezért ne erőltessük az új, egységes állásfoglalást.
<SPEAKER ID="023" NAME="Mario Mauro">
a PPE képviselőcsoport nevében. - (IT) Elnök úr! Hölgyeim és uraim! Arra szeretném kérni képviselőtársaimat, hogy a vita maradjon napirenden. A kopt keresztény hívők elleni merénylet, amelyet a kopt karácsony után egy nappal, illetve szenteste követtek el, és amelyben rengeteg maláj keresztény meghalt, nagyon súlyos problémára hívja fel a figyelmet: a szabad vallásgyakorlás korlátozására ezekben az országokban.
<P>
A megoldás ebben a helyzetben nem az jelenti, hogy fellépünk bizonyos kormányok ellen, ellenben rá kell világítanunk arra, hogy a polgári harmónia alapjának egyik fontos építőköve a vallásszabadsághoz való jog, éppen ezért fontos, hogy a Parlament véleményt nyilvánítson a kérdésben.
<SPEAKER ID="025" NAME="Ioannis Kasoulides">
a PPE képviselőcsoport nevében.. - Elnök Úr! Szeretnénk kérni a Tunézia és Európai Unió viszonyáról szóló vitának az elhalasztását a februári ülésig, mivel az Emberi Jogi Albizottság soron következő ülésén szó lesz az Unió és Tunézia viszonyáról, és elképzelhető, hogy új tények látnak napvilágot az ülés során.
<SPEAKER ID="026" NAME="Hannes Swoboda">
az S&D képviselőcsoport nevében. - (DE) Elnök úr! Nem az a célunk, hogy azonnal megoldást találjunk. Építő jellegűnek tartom a napirendi pontban folytatott megbeszélést, de állásfoglalás nélkül. Véleményem szerint állásfoglalást csak egy ilyen látogatást követően hozhatunk, ha egyáltalán hozunk. Mindenképpen szükségesnek látom azonban, hogy a problémát most vitassuk meg azért, hogy a Haitibe látogató képviselőtársak tolmácsolhassák a Ház együttérzését.

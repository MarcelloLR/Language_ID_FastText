<CHAPTER ID="009-01">
1. A nemek közötti esélyegyenlőség érvényesítése az EU külső kapcsolataiban (
<P>
- A szavazás előtt
<SPEAKER ID="088" NAME="Libor Rouček">
előadó. - Elnök úr, az EU és tagállamai elkötelezték magukat amellett, hogy mint a nemzetközi agenda egyik fő prioritását, érvényesíteni fogják a nemek közti egyenlőséget és a nők szerepének erősítését.
<P>
Mégis, ha közelebbről megvizsgáljuk, azt látjuk, hogy a nemek közti esélyegyenlőség gyakorlati alkalmazása az EU külső politikáiban még mindig elég gyenge. Például, a 27 tagállam közül csupán 8 fogadott el nemzetközi cselekvési tervet az ENSZ Biztonsági Tanácsa 1325. sz. határozatának végrehajtására.
<P>
Továbbá, a nők még mindig súlyosan alulreprezentáltak a Bizottság és a Tanács magas rangú pozícióiban. Valójában, az EU különleges képviselői között jelenleg egyetlen egy nő sincs. A jelentés ebből kifolyólag hangsúlyozza, hogy az EU-nak teljes mértékben végre kell hajtania e téren tett kötelezettségvállalásait. Így például, a Bizottságnak fel kell gyorsítania az EU munkáját a nemek közti egyenlőséggel kapcsolatos cselekvési terv vonatkozásában. Meggyőződésem, hogy ez kulcsfontossággal bír az uniós külpolitika nemi dimenziójának megerősítésében.
<P>
Hadd zárjam azzal mondandómat, hogy a nők jogai az emberi és polgári jogok szélesebb körű értelmezésének részét képezik. Az EU külpolitikája nem lehet sikeres, ha annak kapcsán nem foglalkozunk a nemi egyenlőség kérdésével és nem támogatjuk a nők jogait.
<P>
(Taps)

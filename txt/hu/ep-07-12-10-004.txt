<CHAPTER ID="004">
A Parlament tagjai
<SPEAKER ID="009" NAME="Elnök">
35 romániai képviselőtársunk lesz a román nép hangja, és ők képviselik majd a román nép érdekeit az Európai Parlamentben. Az Európai Parlament elnökeként sok sikert kívánok új képviselőtársainknak - akik közül sokakat már ismerünk eddigi munkájuk révén - mandátumuk elkövetkező 18 hónapjában.
<P>
Megragadnám ezt az alkalmat, hogy ismét köszönetet mondjak a román parlament azon képviselőinek, akik 2005 szeptembere óta megfigyelőként, és ez év január 1-je óta pedig az Európai Parlament képviselőjeként vannak jelen. Köszönöm fáradhatatlan munkájukat és az európai egység iránti elkötelezettségüket.
<P>
(Taps)
<P>
Az első európai parlamenti képviselőkből összesen 13-at választottak újra, és remélem, hogy ők segítenek majd új képviselőtársaiknak abban, hogy gyorsan és teljes mértékben be tudjanak illeszkedni a Parlament munkájába, hogy együtt hozzájárulhassanak az európai egyesülési folyamat sikeréhez, amely választóik javát szolgálja.
<P>
E képviselők névjegyzékét a mai ülés jegyzőkönyvében tesszük közzé. Még egyszer, melegen üdvözlöm romániai képviselőtársainkat!

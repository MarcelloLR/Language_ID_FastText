<CHAPTER ID="013">
Az előző ülés jegyzőkönyvének elfogadása
<SPEAKER ID="137" NAME="Elnök">
(FR) Mindenkinek kiosztottuk a 2008. január 14-i, hétfői ülés jegyzőkönyvét.
<P>
Van valakinek valamilyen észrevétele?
<SPEAKER ID="138" NAME="Cristiana Muscardini" AFFILIATION="UEN">
(IT) Elnök úr, hölgyeim és uraim! Nagyon kedves Öntől, hogy 20 perccel azután, hogy kértem, meg is adta nekem a szót, bár pontosan az elnökséggel szemben ülök. A jegyzőkönyv érdekében és a parlamenti demokrácia kedvéért szeretnék felszólalni.
<P>
A Parlament elnökségének és valamennyi képviselőcsoport elnökének el kell ismernie, hogy két rossz dologból nem születik egy jó. Az, ami politikai szempontból hasznos, politikai szempontból nem mindig kifogástalan, és miután ma meghallgattuk a nagymuftit, mindnyájunk számára egyértelműen és világosan el kell döntenünk, hogy ebben az ülésteremben az eljárási szabályzat demokratikus rendelkezéseit vagy egyeseknek a körülményeknek megfelelő érdekeit követjük.
<P>
Ma délelőtt a Parlament eljárási szabályzata tekintetében hiba történt, és ezt a hibát nem javítjuk ki azzal, hogy ma egy üres ülésteremben szavazunk. Ezzel egy újabb hibát követünk el a demokrácia rovására. A UEN képviselőcsoport nevében nem mondom azt, hogy az olaszországi szemétszállítás kérdését ma este 21.00-kor vagy holnap 17.00-kor fontos-e megvitatni, vagy hogy lényeges-e az, hogy a szavazáshoz fűzött indokolásoknak a szavazás után kell következniük, amikor a szavazatokat leadják, ahogy az mindig is szokás volt a Parlamentben, ahogy annak ma délelőtt is történnie kellett volna. Azt kérdezem azonban Öntől, elnök úr - és félbe is szakíthat, egyáltalán nem érdekel -, hogy mit mond ki az eljárási szabályzat? Tudja ezt Ön? Ezzel a kérdéssel kapcsolatban Ön azt akarja válaszolni ennek az üres ülésteremnek, hogy azok álláspontja alapján szavazzon, akik szót kaptak, és nem azoké alapján, akik önálló véleményt akartak kifejezni! Ez őrület!
<SPEAKER ID="139" NAME="Elnök">
(FR) Elnök asszony, bízom benne, hogy a beszédem legalább annyira kimért lesz, mint amilyen izgatott volt az Öné. Azért adtam meg Önnek a szót, mert szerettem volna megtudni, hogy támogatja vagy ellenzi a 2008. január 14-i, hétfői ülés jegyzőkönyvének elfogadását. Erről semmi mondanivalója nem volt. Én azonban elég udvarias voltam ahhoz, hogy végighallgassam Önt, és remélem, hogy a kollégáink is megértőek voltak a Parlament előtti felszólaláshoz megválasztott hangnemmel kapcsolatban.
<P>
Következésképpen úgy tekintem, hogy nincs több észrevétel, mivel az elnök asszony nem szándékozik ismét szót kérni.
<P>
(Az előző ülés jegyzőkönyvét elfogadják.)

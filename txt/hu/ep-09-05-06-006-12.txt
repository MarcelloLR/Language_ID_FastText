<CHAPTER ID="006-12">
12. Megújított szociális menetrend (
<SPEAKER ID="201" NAME="Philip Bushill-Matthews">
a PPE-DE képviselőcsoport nevében. - Elnök asszony, nagyon röviden szeretnék szólni, remélem, hogy a Parlament megbocsátja nekem ezt az utolsó pillanatban benyújtott, a (14) bekezdésre vonatkozó szóbeli módosítást. Képviselőtársaim talán tudatában vannak annak, hogy ez egy érzékeny kérdés, és hogy néhány nyelven és néhány tagállam számára ez nehézségeket okoz. Fontos, hogy végül a legteljesebb támogatást próbáljuk megadni ennek a jelentésnek.
<P>
A javaslat az, hogy a (14) bekezdés szövege helyett a teljes bekezdést kicseréljük egy olyan bekezdésre, amelyet már elfogadott a Parlament. Ez a Lisszaboni Stratégiáról szóló 2009. évi tavaszi Európai Tanácsi üléssel kapcsolatos 2009. március 11-ei parlamenti állásfoglalás (23) bekezdése volt, amely pontosan ugyanazokat a kérdéseket tartalmazza. Ezt most felolvasom, csak néhány mondat az egész.
<P>
"Megjegyzi, hogy néhány tagállam bevezette a minimálbér fogalmát; javasolja, hogy más tagállamok is hasznosítsák az előbbiek tapasztalatait; felhívja a tagállamokat, hogy mindenki számára biztosítsák a társadalmi és a gazdasági életben való részvétel feltételeit, és különösen alkossanak jogszabályokat a minimálbérekre és egyéb, jogilag vagy általánosan kötelező erejű intézkedésekre vonatkozóan, vagy a nemzeti hagyományoknak megfelelő kollektív megállapodások révén, amelyek lehetővé teszik a teljes munkaidőben dolgozó munkavállalók számára a keresetükből való megfelelő megélhetést;”.
<P>
Ahogy említettem, ezt korábban elfogadták a képviselőcsoportok. Elnézést kérek, hogy ezt most terjesztem elő. Az előadónak nincs ezzel problémája, és remélem, hogy a Parlament legalább engedélyezi a szóbeli módosítás előterjesztését.
<SPEAKER ID="203" NAME="Jan Andersson" AFFILIATION="PSE">
(SV) Nagyon köszönöm. Csak röviden szeretnék szólni a svéd nyelvű fordítással kapcsolatban. A (13) és a (36) bekezdésben a "minimáljövedelem” kifejezést a svéd "minimilön” szóval fordították, ami "minimálbér”-t jelent. Pedig "minimiinkomst”-nek kellett volna fordítani. Mást jelent a "minimiinkomst” és a "minimilön”, ezért hibás a (13) és (36) bekezdés svéd nyelvű fordítása.

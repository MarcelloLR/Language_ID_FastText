<CHAPTER ID="008-10">
10. Az EU ifjúsági stratégiája - befektetés és az érvényesülés elősegítése (
<P>
A szavazás előtt:
<SPEAKER ID="113" NAME="Georgios Papanikolaou" AFFILIATION="PPE">
(EL) Elnök asszony, hölgyeim és uraim; kritikus időszak ez egész Európa számára. Európa jövője - amelyről most beszélni kívánok - mindenekelőtt a jövő generációkat jelenti. Az Európa jövője felett érzett optimizmust a lehetőségekkel, készségekkel és képzettséggel rendelkező fiatalok alapozzák meg.
<P>
Ez a jelentés, a témával foglalkozó valamennyi indítvánnyal egyetemben csak akkor lesz képes értéket közvetíteni a jövőnk számára, ha a fiatalok ügyének prioritását és jelentőségét mindannyian - különösen azok, akiket Európa polgárai közvetlen úton választottak meg - kiemelten belefoglaljuk szakpolitikáinkba és tevékenységünk valamennyi pillérébe. A mostani nehéz időszakban nem csak Görögországban, de más országokban is hiszünk abban, hogy ez lehetséges. Elérhetjük, ha közös erőfeszítéseinkbe bevonjuk a fiatalokat, akik - ha megvannak hozzá az eszközeik és a lehetőségük - kezükbe vehetik a jövőt, és egy jobb holnap felé vezethetnek minket.
<P>
Köszönetemet fejezem ki valamennyi képviselőcsoport árnyékelőadóinak együttműködésükért, és az elért egyhangú állásfoglalásért.
<P>
(Taps)

<CHAPTER ID="008-03">
3. (
<P>
- A szavazás előtt:
<SPEAKER ID="098" NAME="Marie Panayotopoulos-Cassiotou" AFFILIATION="PPE-DE">
(EL) Elnök úr, kedves kollégák! Amint az ismeretes, az Európai Bizottság eredeti javaslata egyetlen rendeletben tartalmazta a fuvardíjakban és a fuvarozási feltételek terén alkalmazott hátrányos megkülönböztetés megszüntetéséről szóló 11. rendeletre irányuló módosított javaslatot és az élelmiszer-higiéniáról szóló 852/2004/EK európai parlamenti és tanácsi rendelet módosítását.
<P>
A Bizottság javaslata az Európai Közösséget létrehozó szerződés 75., 152. és 95. cikkén alapult, az állásfoglalás elfogadására vonatkozóan előírt eljárás az együttdöntési eljárás volt. A társjogalkotók - a Tanács és a Parlament - úgy határoztak, hogy az eredeti javaslatot két külön rendeletre bontják szét: az egyik a 75. cikk (3) bekezdése alapján a szállításról szóló 11. rendelet módosítására irányul, amely nem biztosítja az Európai Parlament beavatkozását a jogalkotási eljárás során, és amelyről a Közlekedési Bizottság nyilvánított véleményt; egy másik rendelet pedig a 95. cikk és a 152. (4) bekezdésének b) pontja alapján az élelmiszer-higiéniáról szóló rendelet módosításával foglalkozik, erről rövidesen a Környezetvédelmi Bizottság ad véleményt. Ma arra kértek bennünket, hogy döntsük el, hogy a 75. cikk (3) bekezdése megfelelő jogalapot biztosít-e a szállításról szóló rendelet módosításához. Ahogy az már elhangzott, a 852/2004/EK rendelet módosításáról később tárgyalunk.
<P>
A ma benyújtott javasolt rendelet az 5. cikk törlését írja elő, amely 1961 óta nem érvényes, valamint a 6. cikk módosítását, amelynek az a célja, hogy csökkentse a fuvarozók adminisztratív kötelezettségeit azáltal, hogy eltörli a teljes áradatokat tartalmazó másolatok megőrzésére vonatkozó kötelezettségüket, mivel ezek az adatok amúgy is szerepelnek a kísérő dokumentumban és a fuvarozók elszámolási rendszereiben. Ez a módosítás lehetővé teszi a fuvardíjak és a fuvarozási feltételek ellenőrzését, valamint bármilyen megkülönböztetés megállapítását. Tehát ez a módosítás pontosan megfelel az Európai Közösséget létrehozó szerződés 75. cikke (3) bekezdésének második mondatában előírtaknak, és mivel a 6. cikk módosítása szükséges annak lehetővé tételéhez, hogy az európai hatóságok a Szerződés 75. cikke (3) bekezdésének alapján ellenőrizhessék a megkülönböztetésmentesség elvének a szállítás területén történő betartását, a Jogi Bizottság bebizonyította, hogy a 75. cikk (3) bekezdése az egyedül alkalmazható jogalap a 11. rendelet módosításakor.

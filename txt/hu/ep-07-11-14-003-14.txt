<CHAPTER ID="003-14">
14. A géntechnológiával módosított szervezetek környezetbe történő szándékos kibocsátása (a Bizottságra ruházott végrehajtási hatáskörök) (szavazás) 
<P>
- Jelentés: Hegyi Gyula
<P>
- A szavazás előtt:
<SPEAKER ID="112" NAME="Hegyi Gyula  " AFFILIATION="PSE">
előadó. - Elnök úr, nem szeretném képviselőtársaim idejét rabolni, de mivel nem volt plenáris vita és mivel eljutottunk az első olvasatot érintő vitához, szeretném Önöket tájékoztatni a GMO-kra vonatkozó új jogszabályok alapvető elemeiről.
<P>
A teljes csomag a Parlamentre ruházza a GMO-k szándékos kibocsátásának ellenőrzési jogát. A Parlament általi ellenőrzés átláthatóságot jelent ezzel az érzékeny témával kapcsolatban. Az Eurobarometer közvélemény-kutatása szerint a GMO-kkal kapcsolatban polgáraink 94%-a a választás jogával szeretne élni, 86%-uk többet szeretne tudni a GMO-król azok fogyasztása előtt, 71%-uk pedig egészen egyszerűen nem kér GMO-tartalmú élelmiszert. Ezért a legnagyobb eredmény, amit elértünk, az az, hogy a Tanács és a Bizottság megállapodott abban, hogy a GMO-k címkézési követelményeinek végrehajtását a Parlament ellenőrizze.
<P>
Szeretném kifejezni köszönetemet az árnyék-előadóknak, a Bizottságnak és a portugál elnökségnek. A géntechnológiával módosított szervezetekkel kapcsolatos nyitottabb hozzáállás Európát demokratikusabbbá teszi.

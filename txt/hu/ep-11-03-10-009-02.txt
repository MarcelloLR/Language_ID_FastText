<CHAPTER ID="009-02">
2. A déli szomszédság és különösen Líbia, beleértve a humanitárius szempontokat is (
<SPEAKER ID="118" NAME="Ana Gomes" AFFILIATION="S&amp;D">
(PT) Elnök úr! Van egy újonnan bekövetkezett elem, amely nem tükröződik az állásfoglalásban, ezért a Parlamentet arra szeretném kérni, hogy fejezzük ki együtt felháborodásunkat és aggodalmunkat. Ez arra vonatkozik, ami a BBC-nek dolgozó újságírók csoportjával történt, akiket jogellenesen őrizetbe vettek és megkínoztak, eljátszották, hogy kivégzik őket, és akik sok más líbiait láttak börtönbe zárva, teljességgel embertelen körülmények között.
<P>
Ez egyben azt is mutatja, hogy Líbiában az újságíróknak nem teszik lehetővé, hogy munkájukat szabadon végezhessék. Ez fontos kérdés, ezért a Parlamentet arra kérem, csatlakozzon hozzánk, és adjunk hangot együtt felháborodásunknak és aggodalmunknak, amit a Tanács felé is közvetítenünk kell.
<SPEAKER ID="119" NAME="Elnök">
Gomes asszony, volna valamilyen konkrét módosítása? Csak konkrét módosításokat tudunk mérlegelni, általános kéréseket nem.
<SPEAKER ID="120" NAME="Ana Gomes" AFFILIATION="S&amp;D">
(PT) Elnök úr, én azt az információt kaptam, hogy a Liberális Képviselőcsoport szeretné javasolni a szóbeli módosítást, amelyről megállapodás született, de ha nem ez a helyzet, boldogan továbbadom.
<SPEAKER ID="121" NAME="Elnök">
Rendben van, értettem. Ez egy általános megjegyzés. Köszönöm.
<SPEAKER ID="122" NAME="Michał Tomasz Kamiński" AFFILIATION="ECR">
(PL) Elnök úr, tisztelettel kérem, hallottuk, amikor azt mondta, hogy az állásfoglalást elfogadtuk, de nem láttam az eredményeket, legalábbis az én képernyőmön, illetve az előttem lévő helyhez tartozón sem. Szerintem az eredményeket is meg kellene tudnunk, mármint most ennek a szavazásnak a konkrét eredményére gondolok.
<SPEAKER ID="123" NAME="Elnök">
Az eredmények a következők: 316 fő szavazott mellette, 264 fő szavazott ellene, 33 fő tartózkodott.
<SPEAKER ID="124" NAME="József Szájer" AFFILIATION="PPE">
Elnök úr, szeretném emlékeztetni a Tisztelt Házat arra, hogy kettős mércét alkalmazunk. A magyar médiatörvény esetében egy hétfőn történt esemény nem tükröződött az állásfoglalásunkban.
<P>
Most ellenben egy olyan dolgot próbálunk beemelni, amely csak tegnap történt meg. Ez nyilvánvalóan kettős mérce, amit a Parlament alkalmaz, ez pedig elítélendő és elfogadhatatlan.
<SPEAKER ID="126" NAME="Guy Verhofstadt" AFFILIATION="ALDE">
Elnök úr! Ezt most az összes képviselőcsoport vezetője és a koordinátorok többsége nevében teszem, mert tegnap a vita után támadt egy olyan általános érzésünk, hogy a 11. bekezdést meg kellene erősíteni. A szóbeli módosítás, amelyet most bemutatok, a következőképpen szól: "kéri a Bizottság alelnökét az Unió külügyi és biztonságpolitikai főképviselőjét, hogy alakítson ki kapcsolatokat Líbia Átmeneti Nemzeti Tanácsával és kezdje meg azok hivatalossá tételét a demokrácia irányába való átmenet elősegítése érdekében, biztosítva a líbiai társadalom széles körét képviselő személyek bevonását és a nők és a kisebbségek szerepvállalását az átmenet folyamatában, és támogassa az Átmeneti Nemzeti Tanácsot a felszabadított területen annak érdekében, hogy csökkentse a helyi lakosságra nehezedő nyomást, és eleget tegyen az alapvető humanitárius szükségleteknek, beleérte az orvosi segítségnyújtást is”.
<P>
Ez a szóbeli módosítás a hét képviselőcsoport vezetője, illetve az összes koordinátor nevében, akikkel megállapodtunk róla.

<CHAPTER ID="012">
Ügyrend
<SPEAKER ID="016" NAME="Elnök">
Kiosztásra került az ülés napirendtervezetének végső változata, amelyet az eljárási szabályzat 130. és 131. cikke alapján az Elnökök Értekezletének 2008. április 17-i, csütörtöki ülése készített el.
<P>
A következő módosításokat javasolták:
<P>
Hétfő, kedd, szerda:
<P>
Nincs módosítás.
<P>
Csütörtök:
<P>
Az UEN képviselőcsoport azt kérte, hogy az emberi jogok megsértésének eseteiről szóló vitában az Iránra vonatkozó pont helyébe egy új, Grúziára vonatkozó pont lépjen.
<SPEAKER ID="017" NAME="Hanna Foltyn-Kubicka">
UEN képviselőcsoport nevében. - (PL) Tisztelt elnök úr! Azt javaslom, hogy az iráni és a csádi helyzet helyett a grúziai helyzetet vitassuk meg. A grúziai helyzet megvitatása nem tűr halasztást, mivel az orosz duma határozatot fogadott el, amelyben felszólítják az elnököt, hogy mérlegelje a Dnyeszter-menti Köztársaság, Abházia és Dél-Oszétia elismerésének kérdését, és növelje az orosz erők létszámát a régióban. Grúzia területi integritását 36 1993-ban elfogadott ENSZ-határozat garantálja. Emellett ott van még Szaakasvili elnök Abháziával kapcsolatos béketerve. Úgy vélem, hogy ez a kérdés kiemelt fontosságú, ezért indítványozom ezt a módosítást.
<P>
(Taps)
<SPEAKER ID="018" NAME="Hannes Swoboda">
a PSE képviselőcsoport nevében - (DE) Tisztelt elnök úr! Véleményem szerint várnunk kell addig, amíg le nem zajlik a Parlament küldöttségének jövő heti grúziai látogatása, amelynek során kifejezetten az abháziai kérdéssel foglalkoznak. Végül is a küldöttség több tagja is jelen van most. Ezt a kérdést akkor vehetjük elő újra, amikor egy hét múlva visszaérkezik a küldöttség, és ne sürgős napirendi pontként tárgyaljuk, hanem komoly megvitatandó témaként. Először azonban várjuk meg a parlamenti delegáció jelentését.
<P>
(A Parlament elutasítja a módosítást.)
<P>
(Az ügyrendet elfogadják.)

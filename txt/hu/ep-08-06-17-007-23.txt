<CHAPTER ID="007-23">
23. Az állati eredetű élelmiszerekben előforduló farmakológiai hatóanyagok maradékanyag-határértékeinek meghatározása (
<P>
A szavazás előtt:
<SPEAKER ID="147" NAME="Avril Doyle">
előadó. - Elnök úr, erre a jogszabályra nagy szükség van, mivel a maradékanyagok ellenőrzéséről szóló jelenlegi jogszabály az engedélyezett állatgyógyászati készítmények elérhetőségének súlyos visszaeséséhez vezetett, ami hátrányosan hat a köz- és az állategészségre, illetve -jólétre.
<P>
Szeretném szorgalmazni, hogy az elnökség, különösen a most hivatalát átvevő francia miniszter kezelje kiemelten ezt az ügyet, hogy segítsen megoldani az elérhetőségben kialakult válságot, különösen a ritkább felhasználású termékek és az úgynevezett kevésbé jelentős fajok esetében, amelyekbe beletartoznak a juhok, a lovak, a méhek, a halak és még jó néhány olyan állat, amely országaink közül sokban egyáltalán nem számít jelentéktelennek.
<P>
Az állatgyógyászati készítmények elérhetőségével foglalkozó munkacsoport eredményei alapján azonban az állatgyógyászati készítményekről szóló irányelvet is sürgősen felül kell vizsgálni.
<P>
Ez a jogszabály csak egy gyorssegély a nagy szükség idején. Miközben üdvözlöm ezt a jogszabályt, szorgalmazom, hogy a hivatalba lépő francia elnökség kezelje fontosságának megfelelően.

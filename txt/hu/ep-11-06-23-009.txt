<CHAPTER ID="009">
Egyéb kérdések
<SPEAKER ID="130" NAME="Stavros Lambrinidis">
Ahogy néhányuk előtt ismert, négy nappal ezelőtt Görögország új külügyminiszterévé neveztek ki.
<P>
(Taps)
<P>
Köszönöm. E megbízatás érdekes része volt, hogy vasárnap és hétfőn Luxemburgban, amikor hivatalosan először találkoztam az Önök országait képviselő többi külügyminiszter kollégával, senki sem mondta, hogy "Gratulálok!”. Mindenki azt mondta "Sok szerencsét!”.
<P>
(Nevetés és taps)
<P>
Csak röviden el akartam köszönni. Nagyon fog hiányozni ez a Parlament. Borzasztóan fog hiányozni minden itt szerzett barátom. Nem hiszem, hogy van jobb hely Európában ahhoz a szenvedélyhez és együttérzéshez, amelyet e Parlament képes nyújtani. Nagyon hálás vagyok, és mert nem akarom, hogy az általam mondott utolsó viszontlátás angolul elhangzó viszontlátás legyen, és mert nem szeretném, ha elfelejtenék az elmúlt másfél évben Önök által megtanult görög szavakat, ezért megmondom, hogy mit javaslok. Hadd halljam megint, hogy mondjuk "mellette”.
<P>
(Képviselők: "Υπέρ!”)
<P>
Hogy mondjuk "ellene”?
<P>
(Képviselők: "Κατά!”)
<P>
Hogy mondjuk "tartózkodás”?
<P>
(Képviselők: "Αποχή!”)
<P>
Nagyon jó. Az szeretném, ha a Szocialisták és a GUE képviselőcsoport azt mondaná "Υπέρ”; a PPE és az ECR képviselőcsoport azt mondja "Κατά”; a Zöldek Greens és az ALDE képviselőcsoport azt mondja "Αποχή”. Egyszerű! Rajta!
<P>
(az S&D és a GUE/NGL képviselőcsoport: "Υπέρ!”; a PPE és az ECR képviselőcsoport: "Κατά!”; a Verts/ALE képviselőcsoport és az ALDE képviselőcsoport: "Αποχή!”)
<P>
(Hangos taps)
<P>
Fantasztikus. Nagyon köszönöm.
<SPEAKER ID="131" NAME="Martin Schulz">
az S&D képviselőcsoport nevében. - (DE) Elnök úr! Azért kértem szót, mert biztos vagyok benne, hogy képviselőtársaim megértik, ha képviselőcsoportom nevében azt mondom, és biztos vagyok benne, hogy a többi képviselőtársaim is egyet fognak érteni, hogy nagyon nehéz szerepet vállal - ezzel Ön jobban tisztában van, mint mi -, és hogy új tisztségében teljes mértékben szolidáriasak vagyunk Önnel, mert bármilyen politikai nézetet képviseljünk, ugyanaz az óhajunk. Ez az óhaj pedig az, hogy az ország, amelyet Ön külügyminiszterként szolgál, segítségünkkel a lehető leghamarabb túljusson súlyos válságán. Szükségünk van Görögországra. Vállvetve állunk országa és Ön mellett. Elnökhelyettes úr, külügyminiszter úr, Stavros! Személyesen a következőt szeretném mondani Önnek: Ön nemcsak jó barát és kiváló kolléga volt, hanem mindannyiunk életét minden tekintetben gazdagította. Köszönet a sokévi együttes munkáért és sok szerencsét, Stavros.
<P>
(Taps)

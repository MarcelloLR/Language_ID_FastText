<CHAPTER ID="006-11">
11. Az állatok védelme leölésük pillanatában (
<SPEAKER ID="197" NAME="Janusz Wojciechowski">
előadó. - Elnök asszony, két vagy három rövid technikai, de ugyanakkor fontos dolgot említenék.
<P>
Először, a Mezőgazdasági Bizottság számos módosítást javasolt, köztük a 64. módosítást is. Erről a módosításról külön kellene szavaznunk. Ez a módosítás nemzeti referenciaközpont létrehozásának ügyére összpontosít, amely nagyon fontos része az egész rendeletnek. A Mezőgazdasági Bizottság azon kötelezettség eltörlését javasolta, hogy a referenciaközpontot nemzeti szinten kelljen létrehozni. Előadóként az a véleményem, hogy ez ellentétes az egész rendelet általános logikájával. Azt javaslom, hogy külön szavazzunk a 64. módosításról.
<P>
Másodszor kérem, hogy vegyék figyelembe a 28. módosítást, amely a rituális levágás vitatható és érzelmi töltetű kérdésével foglalkozik. A módosítás megszavazása megszünteti a rituális levágás teljes megtiltásának lehetőségét nemzeti szinten. Amennyiben a 28. módosítás ellen szavazunk, akkor megőrizzük a tilalom lehetőségét.
<P>
A harmadik pont a 85. módosítással kapcsolatos. A Bizottság azt javasolta, hogy 24 órára csökkenjen az állatok mezőgazdasági területekről való szállításának ideje és a vágóhídon eltöltött várakozási idő. A 85. módosítás megszavazása esetén nem lesz mód a szállítási idő csökkentésére. Amennyiben a 85. módosítás ellen szavazunk, támogatni fogjuk a Bizottságnak a szállítási idő csökkentésére vonatkozó javaslatát.

<CHAPTER ID="007-07">
7. Az Írországért Nemzetközi Alap részére nyújtott európai uniós pénzügyi hozzájárulás (2007-2010) (
<P>
- A szavazás előtt:
<SPEAKER ID="163" NAME="Seán Kelly">
előadó. - Elnök úr, tudom, hogy a kollégák nem szeretik, ha valaki ilyenkor szólal fel, de kérem, bocsássanak meg néhány rövid percre.
<P>
Először is mivel ennek megvitatására nem került sor az ülésen, fontos, hogy említést tegyünk róla, különösen az Európai Unió Írországért Nemzetközi Alapja által betöltött szerep miatt. Másodsorban Írországban - és Írországon kívül - úgy gondolja a többség, hogy ezt az alapot túlnyomórészt az USA finanszírozta. Az USA természetesen óriási részt vállalt - és ezért köszönet illeti -, mint ahogyan Kanada, Ausztrália és Új-Zéland is, de fontos rámutatni, hogy az Európai Unió 2006-tól kezdődően ténylegesen 57%-át finanszírozza az alapnak. Ez széles körben nem ismert dolog, és az, hogy erről nem folytattunk vitát itt, a Parlamentben, természetesen nem jelenti azt, hogy titokban tartottuk. Rá szeretnék tehát világítani arra, hogy az Európai Unió milyen szerepet játszott Észak-Írországban a kapcsolatfelvétel, a párbeszéd és a kiegyezés elősegítése terén, ami békefolyamatnak még törékeny, de szerencsére mégis tartósnak bizonyul.
<P>
A mai napon tisztelettel szeretnék adózni mindazok előtt, akik hozzájárultak ahhoz, hogy béke van Észak-Írországban - és nagyon sokan részt vettek ebben -, különös tekintettel a szélsőségesekre. Az olyan pártok, mint dr. Ian Paisley pártja - sok éven át e Ház tagja volt - és Gerry Adams pártja, akik 20 évvel ezelőtt soha nem tárgyaltak volna egymással, összefogtak a békefolyamat során és egyesítették erőiket. Ez az Európai Unió érdeme - legalábbis az őt megillető részben -, és erre rá kívánok mutatni a mai napon. Tisztelettel adózom mindenki előtt, aki kockázatot vállalt Észak-Írország békéjének megteremtésért, és remélem, tartós lesz a béke.
<P>
(GA) Remélem, hogy egyhangúlag elfogadjuk ezt az állásfoglalást, és minden érintettnek megköszönöm, hogy sikerrel részt vett az országom békefolyamatában.
<SPEAKER ID="165" NAME="Francesco Enrico Speroni" AFFILIATION="EFD">
(IT) Elnök úr, észrevettem, hogy az alelnök megválasztása és az utóbbi néhány szavazás között eltelt idő közben 150 képviselő eltűnt. Nem tudom, hogy eltűnésük gyomorrontásnak vagy a légkondicionálás okozta problémának tudható-e be. Talán ki kellene vizsgálnunk az ügyet.
<SPEAKER ID="166" NAME="Elnök">
Nem, nem tűntek el. Nagyon világos magyarázatot fog kapni arra vonatkozóan, hogy mi történt a Tőkés püspökre vonatkozó szavazás során, de ez nem isteni beavatkozás volt.

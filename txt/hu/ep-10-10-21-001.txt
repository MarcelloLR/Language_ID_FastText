<CHAPTER ID="001">
Az ülés megnyitása
<P>
(Az ülést 9.00-kor megnyitják.)
<SPEAKER ID="005" NAME="Mario Pirillo" AFFILIATION="S&amp;D">
(IT) Elnök úr, hölgyeim és uraim! Október 18-a éjszakáján heves felhőszakadás csapott le Paola városára, Szent Ferenc szülővárosára, amelynek hatása egész Calabriában érezhető volt: óriási kárt okozva a középületekben, a magánlakásokban, a víz- és szennyvízhálózatokban, valamint a villamos- és telefonhálózatokban, nem beszélve a földcsuszamlásokról és a sárlavinákról. Sok családnak el kellett hagynia otthonát és az iskolák is zárva maradtak.
<P>
Calabriában már régóta előfordulnak hasonló események, valószínűleg az éghajlatváltozás hatásainak következtében. Hamarosan kihirdetik majd a természeti katasztrófahelyzetet és reméljük, hogy mozgósítani lehet az Európai Szolidaritási Alapot. Szeretném kifejezni szolidaritásomat - amit remélem a Parlament is oszt - az egész lakosság iránt, beleértve a kárt szenvedett szomszédos városokat is.
<SPEAKER ID="006" NAME="Elnök">
Természetesen tudomásul vesszük tájékoztatását. Szeretnénk szolidaritásunkat és aggodalmunkat kifejezni a Calabriát sújtotta természeti katasztrófa miatt, és természetesen a Parlament minden képviselője támogatatásáról biztosítja mindazokat, akik Olaszország e szép térségében és Európában is érintettek.

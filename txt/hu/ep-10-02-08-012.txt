<CHAPTER ID="012">
Ügyrend
<SPEAKER ID="018" NAME="Elnök">
Kiosztották az Elnökök Értekezlete által 2010 február 4-én az eljárási szabályzat 137. cikke alapján összeállított végleges napirendtervezetet. Ebben a következő módosításokat javasolják:
<P>
Hétfő:
<P>
Nincs változás.
<P>
Kedd:
<P>
Az Európai Néppárt (Kereszténydemokraták) képviselőcsoportja kérelmet nyújtott be arra vonatkozóan, hogy a napirend egészüljön ki az euróövezet országainak nehéz pénzügyi helyzetével összefüggő tanácsi és bizottsági nyilatkozatokkal. Ez a pénzügyi gondokkal küszködő tagállamokat érinti.
<SPEAKER ID="019" NAME="Corien Wortmann-Kool">
a PPE képviselőcsoport nevében. - (NL) E Ház fontosnak tartja, hogy megvitassuk az euróövezet legutóbbi fejleményeit, valamint azokat az intézkedéseket, amelyeket az Európai Bizottság az euróövezethez tartozó veszélyzónában elhelyezkedő országokkal kapcsolatban tesz.
<P>
Láttuk, hogy az elmúlt hetekben ezeknek a fejleményeknek igen komoly hatásuk volt az euró árfolyamára, valamint hogy ezek következményeként zavar keletkezett a pénzpiacokon. Éppen ezért, a csütörtöki informális csúcsot megelőzően szeretnénk, ha a Tanács és a Bizottság olyan nyilatkozatot adna ki, amely nem csupán az eddig javasolt tervekre vonatkozik, hanem azokra a lépésekre is, amelyeket az euróba vetett bizalom visszaszerzése érdekében a lehető leggyorsabban még meg lehetne tenni.
<SPEAKER ID="020" NAME="Hannes Swoboda">
az S&D képviselőcsoport nevében. - (DE) Elnök úr, a lehető leghatározottabban támogatni szeretném az indítványt. Fontos, hogy anélkül vitassuk meg ezt a kérdést és anélkül kezeljük az alapvető problémákat, hogy közben pártpolitikai vitákat folytatnánk arról, ki okolható a válságért.
<P>
Két kérésem van. Először, ha ezzel Európai Néppárt (Kereszténydemokraták) Képviselőcsoportjában ülő képviselőtársaim egyetértenek, vegyük bele a címbe a társadalmi hatást is, hogy ezáltal világossá váljék, hogy a válságnak az adott országokat érintő társadalmi hatásáról van szó.
<P>
Másodszor, mi a Bizottsággal is párbeszédet kívánunk folytatni, de a problémáról azokkal a bizottsági tagokkal akarunk beszélni, akik ebben a kérdésben a jövőben felelősséggel tartoznak. Mivel az új Bizottság még nem kezdte meg működését, meg kell kérnünk a Bizottság elnökét, hogy személyesen vegyen részt egy ilyen tanácskozáson, vagy küldjön valakit, aki szerepet kap az új Bizottságban, például Almunia urat vagy Rehn urat. Egy ilyen nehéz és fontos vitában ésszerű lenne olyan partnerrel tárgyalni, akire végül a szóban forgó feladat jut majd a Bizottságban.
<SPEAKER ID="021" NAME="Elnök">
Ha beleegyezünk, hogy a kérésnek megfelelően a szóban forgó kérdés szerepeljen a napirenden, jelen lesznek a Bizottság képviselői. Beszélni fogok Barroso úrral erről. Kíván valaki a kérés ellen felszólalni? Nem látok jelentkezőt. Áttérhetünk a szavazásra. Ki támogatja a kérést?
<SPEAKER ID="022" NAME="Corien Wortmann-Kool">
a PPE képviselőcsoport nevében. - (NL) Határozottan támogatom Swoboda úr javaslatát. Mindez természetesen a következményekről szól, ebbe beletartoznak a társadalmi következmények is.
<SPEAKER ID="024" NAME="Ioannis Kasoulides">
a PPE képviselőcsoport nevében. - Elnök úr, mindhárom állásfoglalást valóban a Bizottságnak az Unió bővítése terén elért előrehaladásról szóló jelentését vizsgáló Külügyi Bizottság fogadta el.
<P>
Ennek megfelelően tehát lehetőség van ezek együttes áttekintésére, megvizsgálására és megvitatására.
<SPEAKER ID="026" NAME="Marta Andreasen">
az EFD képviselőcsoport nevében. - Elnök úr, tudom, hogy a múlt héten az Elnökök Értekezletén nagyon zsúfolt volt az időbeosztás, ami nem tette lehetővé annak megvitatását, kiegészüljön-e a napirend ezzel a ponttal, de a januári plenáris ülésen - amint ezt mindnyájan tapasztalhatták - a különféle képviselőcsoportok tagjai a külföldiek spanyolországi ingatlanjaihoz kapcsolódó visszaélések tárgyában felvetett kérdésekkel összefüggésben aggodalmuknak adtak hangot. A szerda esti időpont jó alkalom a Bizottság számára, hogy e tárgyban választ adjon a kérdésekre.
<P>
Ezért arra kérem kollégáinkat, támogassák ezt a javaslatot. A Szabadság és Demokrácia Európája Képviselőcsoport nevében arra kérném Önöket, tartsunk név szerinti szavazást. Ha a többség támogatja a javaslatot, szeretném indítványozni, hogy egy második név szerinti szavazás során állásfoglalás elfogadásával zárjuk le a vitát.
<SPEAKER ID="027" NAME="Gerard Batten" AFFILIATION="EFD">
Elnök úr, szeretném támogatásomról biztosítani Andreasen asszony indítványát, mivel választókerületeinkből sokan írnak nekünk ezzel a problémával kapcsolatban, és úgy gondolom, ez olyasvalami, amit a Parlamentnek meg kellene vitatnia.
<SPEAKER ID="028" NAME="Guy Verhofstadt">
az ALDE képviselőcsoport nevében. - (FR) Elnök úr, csupán jelezni szeretném, hogy egy erősen Európa-ellenes csoport az Európai Parlamentet használja fel arra, hogy ezt a kérdést felvesse. Maga a felvetés üdvözlendő, én mégis ellenzem, elnök úr.
<P>
(Taps)
<SPEAKER ID="030" NAME="Gerard Batten" AFFILIATION="EFD">
Elnök úr, szeretnék egy apró ügyrendi megjegyzést tenni. Ott ülő kollégám (Guy Verhofstadt úr) "Európa-ellenes” csoportként utalt ránk. Ez nem igaz, mi Európai Unió-ellenesek vagyunk.
<SPEAKER ID="031" NAME="Elnök">
Ez nem ügyrendi kérdés volt. Kérem, ne tegyen megjegyzést egy ügy tartalmi vonatkozásaira a napirend összeállításakor, amikor ilyesmire nincs idő.
<P>
Csütörtök:
<P>
Az Egységes Európai Baloldal/az Északi Zöld Baloldal Képviselőcsoportja az emberi jogok, a demokrácia és a jogállamiság megsértésével kapcsolatos ügyekről szóló vitára vonatkozó javaslatot terjesztett elő. A képviselőcsoport a Madagaszkárról szóló vita helyett - elsősorban Mumia Abu-Jamal kapcsán - a halálbüntetéssel foglalkozó vita lefolytatását javasolja.
<SPEAKER ID="032" NAME="Sabine Lösing">
a GUE/NGL képviselőcsoport nevében. - (DE) Elnök úr, úgy véljük, hogy a madagaszkári kérdés ma nem annyira fontos. Ezért az a kérésünk, hogy az arra szánt időt Mumia Abu-Jamal, afroamerikai újságíró ügyének megvitatására használjuk, akit egy rendőr 1982-ben történt meggyilkolása kapcsán bűnösnek találtak egy olyan tárgyalást követően, amelyet közvetett bizonyítékokra alapoztak.
<P>
Mumia Abu-Jamalt halálra ítélték és 30 éve várja az ítélet végrehajtását. Ezidáig semmilyen kielégítő magyarázatot nem találtak a gyilkosságot övező eseményekre, a bizonyítékokkal kapcsolatban pedig soha nem folyt megfelelő nyomozás. A halálbüntetés ugyanakkor az emberi jogok megsértésének általunk ismert egyik legnyilvánvalóbb formája. Bár az ügy tárgyalása során a halálbüntetést életfogytig tartó börtönbüntetésre lehetett volna enyhíteni, január végén a vád képviselője elutasította ezt a lehetőséget. Abu-Jamal úr élete ma nagyobb veszélyben van, mint eddig bármikor. Szeretnénk az ügyet a plenáris ülésen megvitatni, hogy eldönthessük, milyen lépéseket tegyünk annak érdekében, hogy halálbüntetését felfüggesszék, és hogy Mumia Abu-Jamal igazságos tárgyaláson kapjon lehetőséget ártatlanságának bebizonyítására.
<SPEAKER ID="033" NAME="Véronique De Keyser">
az S&D képviselőcsoport nevében. - (FR) Elnök úr, nem tagadom, hogy Mumia Abu-Jamal helyzete nagyon súlyos, és hogy az ügy kétségtelenül vitára érdemes. Ugyanakkor a madagaszkári helyzet teljesen kaotikus. Az egész ország egy olyan átmeneti rezsim uralmától szenved, amely törvénytelenül került beiktatásra, és amely anarchiába viszi az országot.
<P>
Nagyon nehéz azt mondani, hogy az egyik ügy kevésbé súlyos, mint a másik. Úgy vélem, Madagaszkár megmenthető. Elnök úr, lehet tiltakozni az Egyesült Államoknál és kérni a halálbüntetés felfüggesztését. Nem ez lesz az első és sajnos, attól tartok nem is az utolsó ilyen eset. Akárhogy is van, képviselőcsoportom nevében kijelentem, hogy nem vonjuk vissza azt az állásfoglalást, amelyet Madagaszkár tárgyában előkészítettünk, ahol az egész lakosság is veszélyben van.
<SPEAKER ID="034" NAME="Elnök">
Az Önök javaslatának megfelelően a probléma alapos elemzését követően nyilatkozatot fogok tenni az ügyben.
<P>
(A Parlament elutasítja a kérelmet.)
<P>
(Az ügyrendet elfogadják)

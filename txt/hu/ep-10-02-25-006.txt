<CHAPTER ID="006">
Az előző ülés jegyzőkönyvének elfogadása
<SPEAKER ID="096" NAME="Véronique De Keyser" AFFILIATION="S&amp;D">
(FR) Elnök úr, nem térnék vissza az e Házban tegnap megtörtént, a Parlamenthez méltatlan, sajnálatos eseményre, amelynek során sértegették Van Rompuy urat. Az Európai Tanács elnöke meg tudja védeni magát, nem tűröm azonban, hogy e Házban bárki is azt mondja országomról, hogy az nem egy ország. Országom az Európai Unió egyik alapítója, amely hamarosan átveszi az elnökséget. Nem értem, hogy e Házban valaki hogyan alacsonyodhat le odáig, hogy ilyen dolgokat mondjon, én pedig elnézést kérek, elnök úr.
<P>
(Taps)
<SPEAKER ID="097" NAME="Gerard Batten" AFFILIATION="EFD">
Elnök úr, egy napirendi pontról ugyanazon szabály alapján kívánok szólni, mint amely alapján a hölgy szólalt fel, és amely felszólalásban Nigel Farage kollégámra utalt.
<P>
Ezt politikának hívják. A Lisszaboni Szerződést az emberekkel való konzultáció nélkül országainkra erőltették, és amikor kollégám erről mond valamit, és az embereknek ez nem tetszik, kifogást emelnek. Ezt politikának hívják. Országunkban volt ilyen, mielőtt az Európai Unió lerombolta demokráciánkat, tehát szokjanak hozzá, hogy e helyen figyeljenek az ellenzékre.
<SPEAKER ID="098" NAME="Elnök">
Batten úr, az előző kijelentés a Parlamentben tegnap elhangzottakra történő reagálás volt. E szabály alapján történt a felszólalás. Nem volt napirendi pont. Tehát napirendi pontja nem volt odaillő.

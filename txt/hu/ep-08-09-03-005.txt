<CHAPTER ID="005">
Az elnök nyilatkozata
<SPEAKER ID="062" NAME="Elnök">
Az Európai Parlament nevében a szolidaritás üzenetét szeretném küldeni a Gusztáv hurrikán karib-tengeri áldozatainak.
<P>
Majdnem 100 ember vesztette életét a Dominikai Köztársaságban, Haitin, Jamaikában, a Kajmán-szigeteken és Kubában, és ezrek veszítették el otthonukat. Ismételten e fejlődő országok polgárai, amelyekkel mi szoros kapcsolatokat ápolunk a Cotonou Megállapodáson keresztül - ez az AKCS-országok csoportja - szenvedik meg e régiókban az új természeti katasztrófák pusztításait.
<P>
Az Európai Unió gondosan figyeli a helyzetet az érintett országokban, és humanitárius segélyt küld. Az Európai Parlament természetesen alapos figyelemmel kíséri a humanitárius segítségnyújtást a régióban, különösen Fejlesztési Bizottságán és az AKCS-EU közös parlamenti közgyűlése munkáján keresztül.

<CHAPTER ID="006-03">
3. Koszovó (
<SPEAKER ID="154" NAME="Jelko Kacin" AFFILIATION="ALDE">
Elnök úr, hétfő reggel merényletet kíséreltek meg egy kollégánk, Peter Miletic ellen, aki a koszovói országgyűlés tagja és a Samostalna Liberalna Stranka szerb kisebbségi liberális párt frakcióvezetője. Kétszer rálőttek, és meg is sebesült.
<P>
Peter Miletic közénk tartozik, hiszen parlamenti képviselő. Bárhol is történjen, egy parlamenti képviselővel szembeni támadás egyben a demokrácia elleni támadás. Ez a támadás a nyugat-balkáni régió tartós stabilitására irányuló erőfeszítéseket vette célba. A képviselőt most a mitrovicai kórház intenzív osztályán ápolják. Gyors, teljes felépülést kívánunk neki, és ezúton jelezzük teljes körű politikai és emberi támogatásunkat.
<P>
(Taps)
<SPEAKER ID="155" NAME="Elnök">
Mindnyájan csatlakozunk az Ön által elmondottakhoz.
<P>
- A 11. módosításra vonatkozó szavazás előtt
<SPEAKER ID="156" NAME="Pier Antonio Panzeri" AFFILIATION="S&amp;D">
(IT) Elnök úr, hölgyeim és uraim, szeretném, ha a "minden ember” szavakat elhagynánk, amikor alapvetően a párbeszédre utalunk. Az utolsó mondatnak ezért így kellene szólnia: "úgy véli, hogy mindkét félnek pragmatikusan kellene közelítenie a párbeszédhez, Koszovó és Szerbia érdekében”.
<SPEAKER ID="158" NAME="Ulrike Lunacek" AFFILIATION="Verts/ALE">
(DE) Én csak azt szeretném, ha a Nemzetközi Bíróság tanácsadó véleményének hivatalos címe is szerepelne.
<P>
Angolul olvasom fel. A hivatalos megfogalmazás a következő "a koszovói ideiglenes önkormányzati intézmények által egyoldalúan kikiáltott függetlenség nemzetközi jogszabályoknak való megfelelése”.
<SPEAKER ID="161" NAME="Ulrike Lunacek" AFFILIATION="Verts/ALE">
Elnök úr, ez a Koszovóban történt, egészen friss erőszakos eseményekre utal, amelyek közül egyet kollégám, Kacin úr már megemlített, amikor a koszovói parlament egyik szerb etnikumú képviselőjét, Petar Miletić-et múlt hétfőn meglőtték. A Parlamenttel együtt én is nagyon gyors felépülést kívánok neki!
<P>
Történt egy másik incidens is, és a módosítások vége előtt nem volt lehetőség ennek megemlítésére, ezért most felolvasom ezt a szóbeli módosítást: "mélységes sajnálatát fejezi ki a július 2-án Észak-Mitrovicában, egy közigazgatási központ megnyitása elleni tüntetés során történt halálos robbantás miatt, mely egy embert megölt és megsebesített 10 másikat, valamint a július 5-én a koszovói országgyűlés egy szerb nemzetiségű tagja ellen elkövetett támadás miatt; határozottan elítéli az összes erőszakos cselekményt és felhívja a feleket a felelősségteljes viselkedésre; sürgeti az EULEX-et, hogy szüntesse meg a feszültséget és előzze meg a további erőszakot és felhívja a koszovói rendőrséget, hogy az EULEX támogatásával azonnal kezdje meg a teljes körű és pártatlan vizsgálatát az eseményeknek, annak érdekében, hogy az elkövetőket bíróság elé lehessen állítani”.

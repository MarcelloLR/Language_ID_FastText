<CHAPTER ID="012">
Az előző ülés jegyzőkönyvének elfogadása: lásd a jegyzőkönyvet
<SPEAKER ID="303" NAME="Elnök">
Kiosztották a tegnapi jegyzőkönyvet.
<P>
Szeretne valaki hozzáfűzni valamit?
<P>

<SPEAKER ID="304" NAME="José Ribeiro e Castro" AFFILIATION="PPE-DE">
(FR) Elnök asszony, arra kérném képviselőtársaimat, engedjék meg, hogy egy pár percet elraboljak az idejükből.
<P>
Kína kérdéséről szeretnék beszélni. Előttünk volt ma egy Kínáról szóló állásfoglalási indítvány, Gao Zhisheng úr esetével együtt, aki egy ismert, letartóztatásban lévő ügyvéd. Félünk, hogy meg fogják kínozni; a családja a közelmúltban léphetett be az Egyesült Államok területére, és sokan féltik Gao Zhisheng életét.
<P>
Sajnos azonban, mivel csak három témával foglalkozhattunk, a Gao Zhisheng urat érintő indítványt most ki kellett hagynunk. Szándékaink szerint a második márciusi ülésre hoztuk volna át. Most viszont arról tájékoztattak bennünket, hogy a második márciusi ülésen nem tárgyalunk sürgős ügyeket, mivel, a szabályok értelmében, ha két plenáris ülés van egy hónapban, a másodikban nem tárgyalhatunk sürgős ügyeket.
<P>
Én megkérdőjelezem ezt a szabályértelmezést. Ez, valójában, a szeptemberi, sőt, igazán az októberi dupla ülésszakra vonatkozik, amelyek során a költségvetési kérdéseket vitattuk meg. Az, hogy márciusban is két ülés van, a választásoknak köszönhető; teljes mértékben rendkívüli eset. Ez most azt jelenti, hogy emberi jogi kérdésekkel legközelebb április végén foglalkozhatunk, ami viszont már túl késő.
<P>
Ezért arra kérem az Elnökséget, először is, hogy vizsgálja meg ezt a kérdést, valamint, másodszor, hogy fejezze ki az említett esettel kapcsolatos mélységes aggodalmunkat a kínai nagykövetség felé - ebből a célból rendelkezésükre tudom bocsájtani Gao Zhisheng úr ügyének anyagát - mivel senki sem tudja, hol lehet pontosan, és félő, hogy kínozzák, és hogy veszélyben van az élete.

<CHAPTER ID="006-04">
4. Korrupcióellenes kapcsolattartói hálózat (
<P>
- A szavazás előtt:
<SPEAKER ID="088" NAME="Hubert Pirker">
előadó. - (DE) Tisztelt elnök úr, biztos úr, hölgyeim és uraim! Mielőtt Önök - lehetőleg mindannyian - megszavaznák ezt a jelentést, szeretnék rövid tájékoztatást adni és egy felhívást intézni a Tanácshoz, amely ismételten nincs jelen. A tagállamok és az Európai Unió ambiciózusabb és hatékonyabb lépéseket akar tenni, és kell is tennie a korrupció ellen. Ezért hagyta jóvá az Európai Parlament, egy korrupcióellenes kapcsolattartói hálózat létrehozását. Ami az illetékes bizottságot illeti, az ezzel kapcsolatos javaslatot egyhangúlag elfogadta.
<P>
A hálózat célja először is a tagállamok hatóságai és ügynökségei közötti együttműködés előmozdítása, másodsorban pedig, a hatékony stratégiákra vonatkozó adatcserék ösztönzése. A Tanács javaslatából, amelyet kezünkben tartunk, azonban hiányzik az ambíció, foghíjas, így aztán felesleges, úgy ahogy van. A Parlament ezért számos, nagyon jelentős módosítást nyújtott be, amelyek, mint ahogy korábban mondtam, a bizottság egyhangú támogatását élvezik.
<P>
Először is, az OLAF, az Europol és az Eurojust a hálózat szerves részét kell, hogy képezzék, ezért kérjük részvételük kötelezővé tételét. Másodszor, a hálózatnak éves jelentést kell az Európai Parlamenthez benyújtania, amely tartalmazza tevékenységét és a korrupcióellenes küzdelem és a megelőzés javítására vonatkozó gyakorlati javaslatait. Harmadszor, a közösségi költségvetésből kell minden hálózati tag költségét fedezni, annak érdekében, hogy biztosított legyen a hálózat egészének függetlensége.
<P>
Ezért kérem a Tanácsot, hogy sürgősen építse be a Parlament javaslatait, és mielőbb hozza létre a kapcsolattartói hálózatot, mert ez végre páratlan lehetőséget biztosítana az Európai Unió közös stratégiájának kialakítására és a korrupció elleni küzdelemhez megfelelő mechanizmus létrehozására.

<CHAPTER ID="013-02">
2. Akasztások Iránban (szavazás) 
<P>
- A szavazást megelőzően:
<SPEAKER ID="253" NAME="Marco Cappato" AFFILIATION="ALDE">
(IT) Elnök úr, hölgyeim és uraim, azt javaslom, hogy ezeket a módosításokat az állásfoglalás végére tegyük. Elnézést kérek, amiért ezt az utolsó pillanatban teszem, de ez kapcsolatban áll a halálbüntetésről szóló ENSZ moratóriummal, amelyre vonatkozóan a parlament már három alkalommal kifejezte véleményét. Ezért gondolom azt, hogy egy pusztán szóbeli módosítás elfogadható.
<P>
A két bekezdés, amelyekre javaslatot teszek, a következő. Nagyon lassan fogom őket felolvasni angolul:
<P>
"felhívást intéz egy határozat előterjesztésére az ENSZ következő Közgyűlésén, amelyben felkérik az összes halálbüntetést alkalmazó országot, hogy hozzon az ENSZ főtitkára és a közvélemény tudomására minden információt a halálos ítéletekről és a kivégzésekről, túllépve ezáltal a halálbüntetésekre vonatkozó államtitkon, ami egyben számos kivégzés közvetlen oka”.
<P>
A második bekezdés a következő:
<P>
"felhívást intéz egy új határozat érdekében az ENSZ főtitkárának különleges küldötte tárgyában, akinek a feladata az lenne, hogy kövesse nyomon a helyzetet, biztosítsa a lehető legnagyobb átláthatóságot a halálbüntetés rendszerében, és támogasson egy belső eljárást, amelynek célja az ENSZ halálbüntetések moratóriumára vonatkozó határozatának végrehajtása”.
<P>
(IT) Úgy látom, hogy ez mondjuk az iráni kérdés egy további témája, de ez egy olyan kérdés is, amely gyors intézkedést igényel. Ezért kérem Önöket, hogy fogadják el az állásfoglalásunk e kiegészítését.
<P>
(A parlament egyetért a szóbeli módosítás elfogadásában)
<SPEAKER ID="257" NAME="Raül Romeva i Rueda">
szerző. - Elnök úr, a két módosítás elsősorban a 9. cikkre vonatkozik. Az Egyesült Nemzetek Menekültügyi Főbiztossága (UNHCR) konkrétan megkért minket, hogy ezt ne foglaljuk bele az állásfoglalásba. Azt hiszem, ez teljesen elfogadható, és e módosítás szerint kérem, hogy töröljék ezt a szöveget: "működjenek együtt az Egyesült Nemzetek Menekültügyi Főbiztosságával és másokkal”. Kérem, vegyék figyelembe, hogy ebben a módosításba belefoglaltuk Hutchinson úr szóbeli módosítását is, amelyben azt kérte, hogy az ellenzék tagjait is foglaljuk bele.
<P>
A "K” pontra vonatkozóan ugyanaz a kérésünk volt ugyanazzal az alapelvvel kapcsolatban, amelyet már említettem. A szöveg, amelyet kérünk, hogy töröljenek az állásfoglalásból: "a IV. Genfi Egyezmény 27. cikke értelmében”. Itt meg kell jegyezni, hogy Kelam úr szóbeli módosítását is belefoglaljuk. Mivel ez az UNHCR konkrét kérése, ragaszkodom ahhoz, hogy ezeket vegyük figyelembe.
<SPEAKER ID="258" NAME="Paulo Casaca">
a PSE képviselőcsoport nevében. - (PT) Elnök úr, úgy gondolom, hogy ki kell javítani, ami az imént hangzott el. Garantálni tudom ennek a Háznak, hogy az ENSZ Főbiztossága ezt semmikor sem javasolta, és nem is egyezik meg azzal, amit az imént képviselőtársunk elmondott. Ezért arra kérem a Házat, hogy ne szavazzon a javaslatra. Ez megkérdőjelezné a legfontosabb pontot, ahogy a biztos úr kiemelte, a genfi egyezmény által az Ashraf-tábor foglyainak nyújtott védelmet. Ezért nem kellene elfogadnunk ezt a módosítást úgy, ahogy előterjesztették. Azt is ki kell emelnem, hogy ez teljesen ellentétben állna azzal, amit kollégám, Hutchinson úr és képviselőtársaink az Európai Néppárt Képviselőcsoportjából javasoltak. Ezért erősen visszautasítom ezt a szóbeli módosítást.
<SPEAKER ID="259" NAME="Bernd Posselt">
a PPE-DE képviselőcsoport nevében. - (DE) Elnök úr, csak azt szeretném elmondani, hogy a mi csoportunk is ellenzi ezt a szóbeli módosítást, és azon a véleményen van, hogy az egyezményt továbbra is meg kell említeni, ahogy azt megtárgyaltuk a hét elején.
<SPEAKER ID="260" NAME="Tunne Kelam" AFFILIATION="PPE-DE">
Elnök úr, valójában ellenzem, hogy a szóbeli módosításom a "K” pontban, ami a "volt tagjait” váltaná fel "társult tagjait”-ra, a genfi egyezmény említésének eltörlésével kapcsolják össze. A biztos úr az imént erősítette meg, hogy a IV. Genfi Egyezmény Ashraf lakóira is vonatkozik, ezért azt szeretném kérni, hogy támogassák a módosítás első részét, amely ugyanaz, mint Hutchinson úré, de ellenezzék a genfi egyezmény említésének törlését.
<SPEAKER ID="261" NAME="Mogens Camre">
az UEN képviselőcsoport nevében. - Elnök úr, a két utolsó felszólalóhoz csatlakozom, mivel az UEN képviselőcsoport is ellenzi az aktákban kinyomtatott meglévő szóbeli módosítások bármilyen változtatását.
<SPEAKER ID="262" NAME="Alain Hutchinson">
szerző. - (FR) Elnök úr, egyszerűen azt kívánom megerősíteni, hogy nem fogjuk támogatni azt a módosítást, amelyet a képviselőtársaink terjesztettek itt elő, hanem mi előterjesztettünk egy szóbeli módosítást a 9. cikkre vonatkozóan, amely ugyanazt a sort idézi, mint amelyet a szóban forgó képviselő javasolt, és természetesen mi ezt támogatjuk.
<P>
(Romeva i Rueda úr által előterjesztett szóbeli módosításokat nem fogadják el. Kelam úr és Hutchinson úr által előterjesztett szóbeli módosításokat elfogadják.)

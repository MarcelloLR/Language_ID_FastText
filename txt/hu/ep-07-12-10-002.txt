<CHAPTER ID="002">
Az elnökség nyilatkozata
<SPEAKER ID="006" NAME="Elnök">
December 1-jén a franciaországi Capbreton-ban az ETA terrorszervezet tagjai lelőtték a spanyol biztonsági erők két tagját. Egy fiatal, 24 éves spanyol rendőrtiszt, Raúl Centeno azonnal életét vesztette, a másik rendőrtiszt pedig, a 23 éves Fernando Trapero súlyosan megsebesült és múlt szerdán belehalt sérüléseibe.
<P>
Hölgyeim és uraim! Az Önök nevében is szeretném őszinte részvétemet kifejezni az áldozatok családtagjainak.
<P>
Ezenkívül szolidaritásomat szeretném kifejezni a spanyol nép, a spanyol hatóságok, az ország demokratikus intézményei, és különösen a biztonsági erők felé. Az Európai Parlament elítéli az erőszak mint eszköz minden formáját A terrorizmus a szabadság és a demokrácia elleni támadás. A jogállamban felhasználható minden eszközzel harcolni kell a terrorizmus ellen, és törekedni kell annak felszámolására. A terrorizmus nem igazolható. A terrorizmus ellen folytatott küzdelemben nem szabad gyengének mutatkoznunk. A terrorizmus által jelentett fenyegetés ezért soha nem fogja a demokráciát térdre kényszeríteni!
<P>
Biztos vagyok abban, mindannyian egyetértünk ezekkel az elvekkel. Köszönöm.
<P>
(Taps)

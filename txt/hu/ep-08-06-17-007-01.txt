<CHAPTER ID="007-01">
1. Európai Hálózat- és Információbiztonsági Ügynökség (
<P>
- A szavazás előtt:
<SPEAKER ID="103" NAME="Angelika Niebler" LANGUAGE="DE">
Elnök úr, hölgyeim és uraim, az ENISA megbízatásának meghosszabbításáról készülünk szavazni. Csak hogy emlékeztessem Önöket, az ENISA az Európai Hálózat- és Információbiztonsági Ügynökség, amelyet a Tanáccsal együtt öt éve hoztunk létre. Az ENISA megbízatása a rotációnak megfelelően jövő év közepén lejár. Jelentésem a megbízatás meghosszabbítását javasolja három évvel, 2012-ig, ami a Tanács határozatához is illeszkedik.
<P>
Az ENISA célja, hogy hozzájáruljon az internet biztonságához. Az internetes bűnözés növekedését tekintve azonban ez a rendelkezésre álló személyzettel és a kapott korlátozott finanszírozással nem lehetséges, így a következő három évben, amire meghosszabbítottuk a megbízatást, át kell gondolnunk, hogy az ENISA-nak a jövőben milyen feladatokat kellene magára vállalnia, és milyen szerepet játszhat, és aztán ehhez gondoskodnunk kell a megfelelő személyzetről és finanszírozásról.
<P>
Önöktől azt szeretném kérni, hogy sürgősen hagyják jóvá ismét ezt a hároméves hosszabbítást, ezt követően pedig, hacsak tehetik, vegyenek részt az ügynökség jövőjéről szóló vitában.

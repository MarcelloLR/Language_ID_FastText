<CHAPTER ID="019">
A Bizottság stratégiája az információhoz való hozzáférésről, a nyilvánosság döntéshozatalban való részvételéről, valamint környezetvédelmi kérdésekben az igazságszolgáltatáshoz való hozzáférésről szóló egyezmény részes feleinek harmadik találkozójára (vita)
<SPEAKER ID="497" NAME="Elnök">
A következő napirendi pont Ouzký úr szóbeli választ igénylő kérdése a Környezetvédelmi, Közegészségügyi és Élelmiszer-biztonsági Bizottság nevében a Bizottsághoz: A Bizottság stratégiája az információhoz való hozzáférésről, a nyilvánosság döntéshozatalban való részvételéről, valamint környezetvédelmi kérdésekben az igazságszolgáltatáshoz való hozzáférésről szóló egyezmény részes feleinek harmadik találkozójára (B6-0157/2008).
<P>
Megkérdezem az itt jelen lévőket, van-e bármi értelme ezt a vitát megtartani. Úgy gondolom, hogy az előadó jelenléte nélkül nem folytathatjuk le a vitát, tehát kérem, engedjék meg, hogy a mai vitát lezárjam. Van valaki ellene?
<SPEAKER ID="499" NAME="Marios Matsakis" AFFILIATION="ALDE">
Elnök úr, csak némi felvilágosítást szeretnék kérni. Tudjuk az okát, hogy miért nincsenek itt ezek az emberek, hogy miért nincs itt az előadó? Ön tud valami mentséget vagy valamilyen információt?
<SPEAKER ID="500" NAME="Elnök">
Az ok, hogy nincsenek itt velünk, és ez az egyetlen számomra felismerhető ok. Fogalmunk sincs, nincsenek titkos ügynökeink.
<SPEAKER ID="501" NAME="Eija-Riitta Korhola" AFFILIATION="PPE-DE">
(FI) Elnök úr, mindannyian tudjuk, hogy Wojciechowski úr, mint a bizottság elnöke csak formális szerzője a kérdésnek. Ami engem illet, sok évvel ezelőtt az Aarhus Egyezmény előadója voltam. Egy fantasztikus spárga (témában rendezett) fogadást hagytam ott, hogy ide jöjjek, csak azért, hogy hozzászóljak a témához, és szeretném elmondani, amit akarok.
<P>
(Az elnök megszakítja a felszólalót)
<SPEAKER ID="502" NAME="Elnök">
Tiszteletben tartva fantasztikus spárga fogadását, a kérdés szerzője nélkül nem haladhatunk tovább. Nem tudom, milyen titkos kapcsolatban áll a kérdés szerzőjével, de sajnos nem folytathatjuk. Nagyon sajnálom, biztos asszony.
<SPEAKER ID="503" NAME="Inés Ayala Sender" AFFILIATION="PSE">
(ES) Elnök úr, nem látom, melyik eljárási szabály miatt nem vitathatjuk meg a kérdést. A biztos asszony itt van és minden bizonnyal érdemes tiszteletünkre. Azt hiszem, hogy valamennyi jelen lévő képviselő készségesen kész megvitatni ezt az ügyet. Én tökéletesen megértem és a legnagyobb mértékben tiszteletben tartom Ouzký úr preferenciáit és prioritásait, de most feltéve, hogy az eljárási szabályzat kifejezetten nem tiltja a kérdés megvitatását, úgy érzem, hogy a biztos asszony és képviselőtársaink iránti tiszteletből lehetővé kellene ezt tenni számunkra.
<SPEAKER ID="504" NAME="Elnök">
Azt hiszem, hogy ezt nagyon komolyan vesszük. Hogyan tarthatnánk vitát, ha nincs kérdés és nincs jelen a kérdés szerzője? Tiszteletben tartva Ouzký úr egyéb elfoglaltságait, ő nincs itt és nem adja elő a kérdést. Bár nagyon jó képzelőerővel rendelkezem, nem tudom elképzelni, hogyan lehet válaszolni egy kérdésre a kérdés lényegének hiányában, annak ellenére, hogy jelen van a biztos asszony és két fő felszólaló, az Európai Parlament két kitűnő képviselője, a PPE-DE és a PSE képviselőcsoportok képviseletében. Tehát, ha komolyan akarunk viselkedni, úgy gondolom abba kell hagynunk ezt a vitát. Ha továbbra is válaszolni kívánnak egy olyan kérdésre, ami nincs, nekem jó.
<P>
Tehát javasolom az ülés berekesztését. Lehetőségünk lesz a folytatásra.
<SPEAKER ID="505" NAME="Androula Vassiliou">
a Bizottság tagja. - Elnök úr, írásos választ küldök a kérdésre.
<P>
A Bizottság írásbeli válasza
<P>
2008-ban lesz az Aarhusi Egyezmény elfogadásának tizedik évfordulója. Az egyezmény részes feleinek harmadik találkozója, amelyre júniusban kerül sor Rigában alkalmat ad a felek számára az egyezmény végrehajtásában elért előrehaladás felülvizsgálatára, valamint a várható kihívások átgondolására és a rájuk történő felkészülésre.
<P>
Az Európai Közösség 2005. májusa óta az egyezmény részes fele. A 2005-ös évet megelőző és az azt követő években az EU, az egyezmény teljesítésének biztosítása céljából, számos jogalkotási aktust fogadott el. Ennek ellenére maradtak kivívások, még magának az egyezménynek a szintjén is, mivel például a felek még mindig nem egyeztek meg kiszámítható és stabil pénzügyi rendszerekről.
<P>
A bizottság prioritásai az egyezmény részes feleinek harmadik találkozójára az alábbiak szerint foglalhatók össze:
<P>
· A következő évek igényes, de realista prioritásait pragmatikus és keresztülvihető formában körvonalazó hosszú távú stratégiai terv elfogadása. Ebben az összefüggésben hangsúlyozni szeretném a végrehajtás jelentőségét, amelynek a Bizottság meglátása szerint elsőrendű prioritással kell bírnia;
<P>
· Stabil és kiszámítható pénzügyi rendszerek elfogadása, amelyek szilárd pénzügyi alapot biztosítanak az egyezmény munkaprogramjainak megvalósításához;
<P>
· Az egyezmény részes feleinek találkozója által hozott értelmező határozat elfogadása az egyezmény módosításainak hatálybalépésére vonatkozó feltételek tisztázásáról. E határozat már most is fontos, gyakorlati vonatkozású, mivel az egyezménynek a genetikailag módosított szervezetekre vonatkozó, 2005-ben elfogadott módosítására már alkalmazandó lenne;
<P>
· A nyilvánosság - különösen a nemzetközi fórumokon való - részvételére és a környezetvédelmi kérdésekben az igazságszolgáltatáshoz való hozzáférésre vonatkozó munka folytatása; és
<P>
· Részvétel kiváló minősítésű tagok kinevezésében a megfelelési bizottságba, ami az egyezmény legfontosabb megfelelési mechanizmusa és mint ilyen, hasznos segítséget nyújthat a tagok számára az egyezmény megvalósításának előrevitelében.
<P>
A Bizottság lehetővé teszi az Európai Parlament képviselőinek, hogy megfigyelőként tagjai lehessenek a többoldalú megállapodások vezető testületeinek találkozóin részt vevő közösségi küldöttségeknek, ahogy ezt már számos alkalommal megtette.
<P>
Üdvözlöm az Európai Parlament képviselőinek részvételét a MOP3-on, és érdeklődéssel várom, hogy megismerjem, milyen prioritásokat szem előtt tartva és milyen várakozásokkal tekintenek e találkozó elé.
<SPEAKER ID="506" NAME="Elnök">
Szeretném tájékoztatni a Házat, hogy az ülés most berekesztem, mivel a kérdés szerzője nincs jelen. A kérdésre a Bizottság írásos választ ad.

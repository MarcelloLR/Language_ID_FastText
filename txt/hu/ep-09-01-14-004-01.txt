<CHAPTER ID="004-01">
1. Az útlevelekben és úti okmányokban alkalmazott biztonsági jellemzők és biometrikus elemek (
<P>
A Carlos Coelho jelentéséről tartott szavazás után
<SPEAKER ID="099" NAME="Francesco Enrico Speroni" AFFILIATION="UEN">
(IT) Elnök úr, hölgyeim és uraim! Egy ügyrendi megjegyzésem lenne. Tájékoztattak bennünket, hogy az újságírók, egy tiszteletreméltó csoport kérésére minden szavazás eredményét bemondják, én viszont úgy vélem, hogy a parlamenti szabályokat nem az újságíróknak kellene meghozniuk, hanem a parlament tagjainak. Szeretném tudni, hogy vajon a világtalan újságírók szövetségével van-e dolgunk, mivel az újságírók számára is nagyon jól látható a szavazás eredménye a kivetítőkön. Mindenesetre a süket újságíróknak okozhat esetleg némi nehézséget, ha az eredményeket bemondják.
<P>
(Taps)
<SPEAKER ID="100" NAME="Elnök">
Speroni úr! Nekem is okoz némi nehézséget, hogy kifejezzem személyes véleményemet az újságírói munka nehézségeiről. Mivel most érkezett az elnökséghez egy ilyen kérés, úgy gondolom - és személy szerint talán osztom az Ön véleményét -, hogy az elnökségnek arra reagálnia kell; már eldöntöttük, hogy az adandó válasz ügye felkerül a következő elnökségi ülés napirendjére.
<SPEAKER ID="101" NAME="Edward McMillan-Scott" AFFILIATION="PPE-DE">
Elnök úr! Egyetértek a Speroni úr által ismertetett állásponttal. Elismerem, hogy Ön nehéz helyzetben van, de azt mondanám, hogy neki van igaza. A képernyőkön minden szavazat megjelenik. Rendkívül időigényes lenne minden módosítás eredményét felolvasni - különösen egy olyan szavazás esetében, mint a mai. Javaslom, hogy kérje meg az elnökséget, hogy utalják a kérést az illetékes bizottsághoz, és egy későbbi szavazást illetően fontolóra vesszük - ha ez elfogadható a tisztelt Ház számára.
<P>
(Taps)
<SPEAKER ID="102" NAME="Elnök">
Mint már említettem, a kérdést az elnökség elé terjesztjük, pontosan azért, hogy határozott választ adhassak.
<P>
Most tehát a szavazás következik.

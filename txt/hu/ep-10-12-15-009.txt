<CHAPTER ID="009">
Szavazások órája (folytatás) 
<SPEAKER ID="181" NAME="Nicole Sinclaire" AFFILIATION="NI">
Elnök úr! Míg a legjobbakat kívánom Fariñas úrnak, és gratulálok a díjhoz, amit elnyert, szeretném emlékeztetni a Parlamentet arra, hogy egy évvel ezelőtt körünkben voltak a Memorial képviselői is, akik hasonlóképpen jól megszolgálták ezt a díjat. Azóta kettőjüket letartóztatták, és mégis - öt másik uniós tagállamot megelőzve - Oroszország nyerte el a neves futball rangadó, a 2018-as világbajnokság szervezési jogát.
<P>
Az Európai Parlament miért nem tiltakozott ezzel kapcsolatban? Ha azt akarjuk, hogy egyáltalán érjen valamit ez a díj, fel kell lépnünk az emberi jogok ilyen megcsúfolása ellen.

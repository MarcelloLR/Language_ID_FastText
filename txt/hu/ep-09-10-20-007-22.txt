<CHAPTER ID="007-22">
22. A schengeni vívmányok alkalmazását nyomon követő értékelési mechanizmus (
<SPEAKER ID="136" NAME="Karel De Gucht">
a Bizottság tagja. - (FR) Elnök úr, tegnap, kollégám, a Bizottság alelnöke, Barrot úr, hangsúlyozta, hogy a javaslatok célja az értékelési mechanizmus közösségivé és még hatékonyabbá tétele, a tagállamok közti kölcsönös bizalom megtartása mellett.
<P>
A Bizottság meggyőződése, hogy a Parlamentet be kellene vonni a schengeni vívmányok alkalmazását nyomon követő értékelési mechanizmusba, ami jelenleg még nincs így. A polgároknak hozzáférést kell biztosítani az értékelés eredményeihez.
<P>
Mindazonáltal, a hatályban lévő szerződések értelmében nem lehetséges a Parlament együttdöntési eljárás keretében történő bevonása. A Bizottság tehát a hatályban lévő szerződések alapján kiáll a javaslata mellett.
<P>
Azonban, amint életbe lép a Lisszaboni Szerződés, újra megnyitjuk az ügyet, és a Bizottság, ha elérkezik ez az idő, el fogja dönteni, szerinte mi a legmegfelelőbb jogalap a javasolt mechanizmus számára, és olyan nagy mértékben vonja majd be az Európai Parlamentet, amennyire csak lehetséges.
<P>
A Bizottság ennélfogva, a helyzettől függően, módosított vagy új javaslatokat nyújthat be.
<SPEAKER ID="137" NAME="Carlos Coelho">
előadó. - (PT) Értékelem az Európai Bizottság által tisztázottakat, de szeretném emlékeztetni a tisztelt Házat, hogy amint azt már a vita során is világossá tettük, bár az Európai Parlament Jogi Szolgálata elismerte a bizottsági kezdeményezés jogalapjának legitimitását, azt is elmondta, hogy a hatályban lévő Szerződés értelmében az Európai Bizottság megtehette volna ugyanezt a kezdeményezést egy másik jogi formula, az Európai Parlament együttdöntési jogkörének alapján is.
<P>
Mivel nem így történt, javaslom a kezdeményezésnek az Állampolgári Jogi, Bel- és Igazságügyi Bizottsághoz való visszaküldését, hogy a Bizottság újragondolhassa azt. Ezután, az eljárási szabályzat 56. cikke értelmében mi itt a Parlamentben megkaphatnánk a Bizottság azon kezdeményezését, amely tiszteletben tartja az együttdöntést, és megadja az Európai Parlamentnek az őt megillető jogot, hogy közbenjárjon a schengeni térségen belüli nagyobb biztonság fenntartása érdekében.
<SPEAKER ID="138" NAME="Elnök">
Köszönöm, Coelho úr. Erről a kérésről nem szükséges szavazni, mivel ha a Bizottság úgy döntött, hogy fenntartja javaslatát, a javaslatot automatikusan visszaküldik a bizottságtól, ahogy azt Coelho úr kérte.

<CHAPTER ID="003">
Az előző ülés jegyzőkönyvének elfogadása
<SPEAKER ID="008" NAME="Elnök">
A 2010. március 25-i ülés jegyzőkönyve és az elfogadott dokumentumok megtekinthetők. A jegyzőkönyv elfogadása megtörtént.
<SPEAKER ID="009" NAME="Francesco Enrico Speroni" AFFILIATION="EFD">
(IT) Elnök úr! Ön megemlékezett az oroszországi támadások áldozatairól.
<P>
Éppen a napokban Irakban, Afganisztánban és Pakisztánban is elkövettek terrortámadásokat, olyan országokban, amelyek Oroszországhoz hasonlóan nem tagjai az Európai Uniónak. Úgy gondolom, helyes, ha e terrorcselekmények áldozatairól is megemlékezünk.
<SPEAKER ID="010" NAME="Elnök">
Igaza van, Speroni úr. Egyetértek Önnel. Az itt, az Európai Parlamentben elhangzott bevezető szavaim a világ bármely táján előforduló ilyen jellegű eseményekre egyaránt vonatkoznak. Nagy fájdalommal a szívünkben emlékezünk meg minden áldozatról. Együtt érzünk az áldozatok hozzátartozóival és barátaival, valamint azon országokkal, ahol ilyen események előfordulnak. Ez azonban egy kivételes eset volt, mert Oroszországban már hosszú ideje nem követtek el terrortámadást. Ezért említettem meg külön. Ugyanakkor, Speroni úr, Önnek teljesen igaza van. Nem feledkezhetünk meg arról, hogy minden héten számtalan ilyen rendkívül szomorú eset történik a világban. Éppen ezért nagyon fontos az, amit Európában, az Európai Unióban teszünk, és ezért örülhetünk annak, hogy éppen Európában sikerült több ilyen problémát megoldani, még ha egyelőre nem is tudtuk mindet rendezni. Köszönöm, Speroni úr, hogy felhívta erre a figyelmemet. Nagyon köszönöm.

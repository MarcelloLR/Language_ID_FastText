<CHAPTER ID="004">
Határozat sürgősségi eljárásról
<SPEAKER ID="009" NAME="Elnök">
A következő napirendi pont szavazás a kékúszójú tonhalra vonatkozóan az Atlanti-óceán keleti részén és a Földközi-tengeren alkalmazandó többéves helyreállítási tervről szóló tanácsi rendeletre irányuló javaslatra vonatkozó sürgősségi eljárás alkalmazásáról.
<SPEAKER ID="010" NAME="Philippe Morillon" LANGUAGE="FR">
Elnök asszony, hölgyeim és uraim! A ma délelőtt az eljárási szabályzat 134. cikke alapján elénk benyújtott, sürgősségi eljárás alkalmazására irányuló kérelem múlt héten a Tanácstól érkezett, és ahogy Ön is elmondta, tárgya a kékúszójú tonhalra vonatkozóan az Atlanti-óceán keleti részén és a Földközi-tengeren alkalmazandó többéves helyreállítási tervről szóló tanácsi rendeletre irányuló javaslat.
<P>
A javaslat célja az új helyreállítási terv elfogadása, a múlt év novemberében az atlanti tonhal megőrzésével foglalkozó nemzetközi bizottság által e területen tett ajánlásnak megfelelően.
<P>
Ahogy arra a Tanács rámutatott sürgősségi eljárás alkalmazására irányuló kérelmében, ennek a rendeletnek a fő halászati szezon április 15-i megkezdése előtt kell hatályba lépnie, vagyis ezen a plenáris ülésen el kell végezni a Parlamenttel való kötelező konzultációt, hogy a Tanácson belül a következő hetekben kialakítandó politikai megállapodás elől az akadályok elháruljanak.
<P>
Tekintettel a fentiekre és arra a tényre, hogy az Európai Uniónak teljesítenie kell nemzetközi kötelezettségvállalásait, és részt kell vennie azokban az elengedhetetlen erőfeszítésekben, amelyek célja a kékúszójú tonhal-állományt érintő akut válság kezelése, az Európai Parlament Halászati Bizottsága egyhangúlag jóváhagyta a sürgősségi eljárás alkalmazására irányuló kérelmet. Arra ösztönzöm tehát önöket, hogy ezt a jóváhagyást a ma délelőtti szavazáson erősítsék meg.
<SPEAKER ID="012" NAME="José Ribeiro e Castro" AFFILIATION="PPE-DE">
(PT) Elnök asszony! Csak egy rövid napirendi kérdés e héttel kapcsolatosan. Március 11., szerda a terrorizmus áldozatainak európai napja. Ezt a napot elsősorban a Parlament javasolta egy 2004. március 11-i szavazás során. Akkor a szabadság, a biztonság és a jogérvényesülés területének értékelését vitattuk. Ez volt a tragikus madridi támadások napja. Eredetileg szeptember 11-ét javasolták, azonban az említett napon történt tragédiára tekintettel a Parlament inkább március 11-re szavazott.
<P>
Néhány nappal később, ha jól emlékszem, március 25-én, az Európai Tanács elfogadta, hogy ez a nap legyen a terrorizmus áldozatainak európai napja. Azonban bár plenáris ülésünk van holnap, március 11-én, a napirend szerint semmiféle megemlékezésre nem kerül sor. Szeretnék érdeklődni, hogy a heti ülésen terveznek-e valami ilyesmit?
<SPEAKER ID="013" NAME="Elnök">
Ribeiro e Castro úr, tudomásom szerint az elnök holnap a plenáris ülés megnyitásakor nyilatkozatot tesz az Ön által említett napról és a különleges körülményekről. Ez e tekintetben eleget tesz a kérésének.

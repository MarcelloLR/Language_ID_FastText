<CHAPTER ID="003">
Napirend
<SPEAKER ID="089" NAME="Elnök">
. - Mielőtt nekikezdenénk, van egy bejelentésünk a ma délutáni vitákra vonatkozóan. Szeretném javasolni, hogy hozzuk előre a Díaz de Mera García Consuegra által az EUROPOL-ról készített jelentés vitáját, és legyen ez a második napirendi pont a Tanács és a Bizottság pakisztáni helyzettel foglalkozó beszámolója előtt.
<P>
Így a ma délutáni napirend a következőként alakul: 15 órától 18 óráig: először a Tanács és a Bizottság beszámolója a kenyai helyzetről, majd Díaz de Mera García Consuegra EUROPOL-jelentése, utána a Tanács és a Bizottság beszámolója a pakisztáni helyzetről; azután 18 órakor szokás szerint áttérünk a Tanácshoz intézett kérdések órájára.
<P>
Vannak megjegyzéseik?
<SPEAKER ID="090" NAME="Hannes Swoboda">
a PSE Képviselőcsoportja nevében. - (DE) Elnök asszony, most az egyszer egyetérthetünk, de szeretném ha a Bizottság tudomásul venné, hogy a Parlament állapítja meg a napirendet, és csak kivételes körülmények között reagálhatunk egyes biztosok kívánságaira. Ma azonban kivételesen egyetérthetünk.
<SPEAKER ID="091" NAME="Elnök">
. - Köszönöm szépen, hogy rámutatott erre. Swoboda úr, nyilvánvaló, hogy ez kivétel. Mindenesetre köszönöm a Háznak az egyetértést.
<P>
(A Parlament egyetértett a kéréssel)

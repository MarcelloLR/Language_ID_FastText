<CHAPTER ID="012">
- Ügyrend
<SPEAKER ID="016" NAME="Elnök">
Szétosztottuk ezen ülés napirendtervezetének végleges változatát, amelyet az Elnökök Értekezlete készített el 2009. január 29-i ülésén az eljárási szabályzat 130. és 131. cikke alapján. A következő módosításokra tettünk javaslatot:
<P>
Hétfő: Roure asszony visszavonta kérelmét, hogy röviden bemutathassa a tagállamokban a menedékkérők és menekültek befogadásának minimumszabályairól szóló jelentését. A jelentést ezért csütörtökön bocsátják szavazásra.
<P>
Csütörtök: A Nemzetek Európájáért Unió Képviselőcsoportja kérte, hogy a fülöp-szigeteki helyzetről szóló napirendi pont helyett a "Cesare Battisti Brazíliából való kiadatásának elutasítása” című pontot tűzzék napirendre.
<SPEAKER ID="017" NAME="Roberta Angelilli">
az UEN képviselőcsoport nevében. - (IT) Elnök úr, miután konzultáltam több képviselőtársammal is, a napirend módosítását kérem Öntől az Ön által elmondottak szerint. Külön kérdezem, hogy a Battisti-ügyet nem lehetne-e sürgős ügyként napirendre tűzni.
<P>
Az a helyzet, hogy néhány nappal ezelőtt a brazil kormány elutasította Cesare Battisti, egy terrorista kiadatását, akit életfogytiglani börtönbüntetésre ítéltek négy gyilkosság elkövetéséért, és politikai menekült jogállást adott neki. Ez a döntés, továbbá az, hogy megsértették az intézményeket és az olasz igazságszolgáltatást, támadás az áldozatok emléke és családjaik ellen, és felháborította a közvéleményt.
<P>
Kérelmünk mögött ez az indok húzódik meg, és hiszem, hogy ezt - más indokok mellett - meg kell hallgatni, azért is, mert a kérelem a legmagasabb rangú olaszországi köztisztviselőktől érkezett, kezdve a köztársasági elnökkel, Napolitano úrral. Ezzel indokolom tehát kérésemet.

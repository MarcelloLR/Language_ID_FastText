<CHAPTER ID="005-20">
20. A közös kül- és biztonságpolitika (KKBP) fő szempontjairól és alapvető választási lehetőségeiről szóló, az Európai Parlamenthez intézett 2009-es éves tanácsi jelentés (
<SPEAKER ID="151" NAME="Giles Chichester" AFFILIATION="ECR">
Elnök úr, bár ön jól szórakozik a viccein és azon, hogy elég szokatlan módon kezeli a képviselők ellenőrző szavazással kapcsolatos kéréseit, de azért engedelmével megjegyezném, hogy ha egy kicsit lassabban beszélne, akkor a tolmácsok tartani tudnák a tempóját, és időben tudnánk szavazni. Túl gyorsan halad, és van egy kis csúszás.
<SPEAKER ID="152" NAME="Elnök">
Chichester úr, a felszólalásából annyit jegyzek meg, hogy úgy veszem, hogy helyesli szokatlan megoldásaimat.
<P>
A 33. bekezdés eredeti szövegéről való szavazás előtt:
<SPEAKER ID="154" NAME="Gabriele Albertini" LANGUAGE="IT">
Elnök úr, fölösleges idéznem. Benne van a szavazáshoz fűzött indokolásokban: onnantól, hogy "welcomes” (üdvözli), odáig, hogy "manner” (módon). El lehet olvasni a szövegben.
<SPEAKER ID="156" NAME="Gabriele Albertini" LANGUAGE="IT">
Elnök úr, a szöveg ebben az esetben is benne van a szavazólistában. Csak még egy megjegyzést: a téma a bahreini demonstrációk elítélése miatti tiltakozás, és ennek a viselkedésnek a kritikája.
<SPEAKER ID="157" NAME="Elnök">
Nem, Albertini úr, a téma a 7. módosító indítvány szóbeli módosítása a 45. bekezdés után.
<SPEAKER ID="158" NAME="Gabriele Albertini" LANGUAGE="IT">
Elnök úr, rosszul olvastam a szöveget. A Macedónia nevet töröltük, hogy meg ne sértsük bizonyos személyek érzékenységét - azt hiszem, az elnök úr is közéjük tartozik.
<P>
Ezért csak a "Macedónia Volt Jugoszláv Köztársaság” kifejezést használjuk. A "Macedónia” nevet töröltük.
<SPEAKER ID="160" NAME="Nick Griffin" AFFILIATION="NI">
Elnök úr, egyet kell értenem Chichester úr korábbi felszólalásával. A tolmácsok akkor mondják, hogy lehet "nem”-mel szavazni, miután ön már azt mondta, hogy "Εγκρίνεται” (Elfogadva). Nem tudok róla, hogy a görög nyelv ismerete előírás lenne az európai parlamenti képviselők számára. Ha kötelezővé teszik, kérem, jelezze. Ha nem, akkor kérem, beszéljen valamivel lassabban.
<SPEAKER ID="161" NAME="Elnök">
A kérdésre a válasz az, hogy igen, a görögtudás kötelező az európai parlamenti képviselők számára.
<P>
(Taps és nevetés)
<P>
Nos... Beszélhetek nagyon lassan, de ennek ez a módja, kedves kollégák, én mindig is így vezettem a szavazásokat. Mint tudják, a tolmácsok előtt is van szavazólista. Ha nincs, akkor kellene lennie. Nem azon múlik, hogy az elnök mennyire gyorsan vagy lassan jelenti be a számokat akármilyen nyelven; a tolmácsoknak van listájuk. Mindenesetre igyekszem majd egy kicsit lassabban beszélni, ha az segít valamit. Így jó lesz?
<SPEAKER ID="162" NAME="William" AFFILIATION="The Earl of) Dartmouth  (EFD">
Elnök úr, ahogy azt elégszer bizonyította, ön kiválóan beszél angolul. Akkor miért ragaszkodik ehhez a színjátékhoz, hogy fölöslegesen görögül beszél?
<P>
(Hosszas zajongás)
<SPEAKER ID="164" NAME="Gabriele Albertini" LANGUAGE="IT">
Elnök úr, elnézést kérek. Lehet, hogy tévedek, de nem emlékszem, hogy szavaztunk volna a 68. bekezdéshez tartozó szóbeli módosításról.
<P>
Úgy tűnik, hogy kihagytuk az általam korábban említett, a bahreini kormány hozzáállásával kapcsolatos szóbeli módosítást. Ezért erről szavaznunk kellene.
<SPEAKER ID="165" NAME="Elnök">
Albertini úr, a válasz az, hogy elfogadtuk a 13. és 18. módosítást, és ezért az eredeti bekezdés, amihez a szóbeli módosítása tartozott, tárgytalanná vált.
<P>
A zárószavazás előtt:
<SPEAKER ID="166" NAME="Robert Goebbels" AFFILIATION="S&amp;D">
Elnök úr, támogatni szeretném Albertini urat. Véleményem szerint szavazhatnánk a szóbeli módosításáról a megszavazott bekezdés kiegészítéseként, mert pozitív lenne, ha a Parlament elítélné a bahreini eseményeket, különösen a halálos ítéleteket.
<P>
(Taps)
<SPEAKER ID="167" NAME="Hannes Swoboda" AFFILIATION="S&amp;D">
Elnök úr, támogatni szeretném ezt, mert nyilván csak hiba történhetett - vagy a szavazólista, vagy az eljárás hibája -, de a szóbeli módosítás olyan egyhangú támogatást kapott, hogy nagyon furcsa lenne, ha nem kerülne be.
<P>
Azt hiszem, a Parlament egyetértene Goebbels és Albertini képviselő urak javaslatával, hogy kiegészítésként vagy külön bekezdésként szavazzunk róla.

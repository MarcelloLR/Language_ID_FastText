<CHAPTER ID="006-04">
4. (
<P>
- A szavazás előtt:
<SPEAKER ID="070" NAME="Hans-Peter Mayer">
előadó. - (DE) Elnök úr, hölgyeim és uraim! A három következő kodifikáció egy újdonsággal szolgál, annyiban, hogy a Parlament, a Bizottság és a Tanács jogi szolgálatainak közös javaslatáról szavazunk. Ez az első alkalom, hogy a Parlament ugyanarról a szövegről szavaz majd, mint a Tanács.
<P>
Félretéve e szavazásokat, amelyeket egyébként magam támogatok, szeretnék rámutatni, hogy olyan kérdéseket rendezünk, amelyek szabályozását nem az Európai Parlamentnek kell elvégeznie. Ez nem a néphez közelálló döntéshozatal esete. Csak még inkább nevetségessé válunk a közvélemény szemében, ha olyan kérdésekben alkotunk jogot, mint a kerekes mezőgazdasági és erdészeti traktorok világító és fényjelző berendezéseinek elhelyezése.
<P>
(Hangos taps)
<P>
Sokkalta logikusabb lenne elfogadni egy irányelvet a traktorokról, lefedve azzal az általános követelményeket és óvintézkedéseket. A részleteket pedig a szabványokban lehetne meghatározni. Európában ott van a brüsszeli Európai Szabványügyi Bizottság (CEN) és az ugyancsak brüsszeli székhelyű Európai Elektrotechnikai Szabványügyi Bizottság (Cenelec). Harminc ország, köztük valamennyi uniós és EFTA-tag szabványügyi szervezete tagja a CEN-nek és Cenelecnek.
<P>
Azt az elvet, hogy olyan általános irányelveket fogadunk el, amelyben utalás történik az európai szabványokra, már több mint 25 egyéb szektorban alkalmaztuk. Feltételezem, hogy a jelen lévő bizottsági tag, Verheugen úr ugyanezen nézetet osztja. Jobb szabályozást akarunk, és nekünk, parlamenti képviselőknek jó példával kell elöl járnunk!
<P>
(Taps)

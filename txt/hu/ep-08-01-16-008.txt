<CHAPTER ID="008">
Kenyai helyzet (vita) 
<SPEAKER ID="233" NAME="Elnök">
A következő napirendi pont a Tanács és a Bizottság beszámolója a kenyai helyzetről.
<SPEAKER ID="234" NAME="Janez Lenarčič">
hivatalban lévő elnök. - (SL) Nagy öröm számomra, hogy az Európai Parlament a mai napon tárgyalja meg a kenyai helyzetet, és megvitatja az ott jelenleg uralkodó helyzetről szóló állásfoglalás-javaslatot.
<P>
Annak a puszta ténynek, hogy az Európai Parlament - a Mulder úr által vezetett delegáció mellett - Lambsdorff úr vezetésével választási megfigyelő missziót küldött ki, az a nagyon fontos üzenete, hogy az Európai Parlament érdeklődik a kenyai helyzet iránt.
<P>
Amint tudjuk, a kenyai választások december 27-én kerültek megrendezésre. A kenyai választók magas részvételi arány bizonyítja a kenyai nép elkötelezettségét a demokratikus folyamat mellett, valamint az e folyamatba vetett bizalmát.
<P>
Az Európai Unió választási megfigyelő missziója jelen volt a tényleges helyszínen, és azt Lambsdorff úr vezette. A misszió e választások alatt számos, a szavazatok számlálása és jegyzőkönyvezése során tapasztalt szabálytalanságra figyelmeztetett. Ezek a szabálytalanságok súlyos kétségeket vetnek fel a választások tényleges végeredménye tekintetében. Amint tudjuk, az eredmények nyilvánosságra hozatala után kitört az erőszak a fővárosban, Nairobiban és Kenya más részeiben.
<P>
Az ellenzéki vezető, Odinge úr támogatói többször is összecsaptak a biztonsági erőkkel, és megtámadták Kibaki elnök híveit is. A biztonsági erők a tömegbe lőttek. Louise Arbour, az Egyesült Nemzetek emberi jogi főbiztosa szerint, a biztonsági erők "túlzott erőszakkal” reagáltak.
<P>
Legalább 600 ember életét vesztette, és legalább negyedmillióan lakhelyük elhagyására kényszerültek - mindez Kenyában, egy olyan országban történt, ahová a szomszédos országokból, Szomáliából és Dél-Szudánból szoktak érkezni a menekültek.
<P>
Ez nemcsak Kenya gazdaságát érintette, hanem a szomszédos országokéit is, különösen azokét, amelyeknek nincs saját tengeri kijárata. Ez tragédia. Ugyanakkor komoly csapás a demokratizációs folyamatra, és csapás a teljes afrikai kontinensre, ahol Kenyára példaként tekintettek.
<P>
Az Európai Unió elítélte az erőszakot Kenyában. Felhívást intéztünk a kenyai vezetőkhöz, hogy próbáljanak meg válaszolni a választások szabályszerűségével kapcsolatos kétségekre, de először is nyissanak párbeszédet, és találjanak politikai megoldást. Mi természetesen reagáltunk a kenyai lakosság humanitárius szükségleteire. Az Európai Unió üdvözölte Kufuor ghánai elnök - aki egyben az Afrikai Unió elnöke - közbenjárását.
<P>
Ugyancsak kifejeztük támogatásunkat a kiváló afrikai személyiségeknek az Egyesült Nemzetek korábbi főtitkára, Kofi Annan által vezetett csoportja számára, amelynek nemsokára meg kell érkeznie Nairobiba. Közben Kibaki elnök kinevezte kormányát a nélkül, hogy konzultált volna az ellenzék vezetőjével, Odinga úrral. Az utóbbi három nap múlva tömegdemonstrációkra hívott fel Kenyában.
<P>
Az már pozitívabb, hogy a kenyai parlament a tegnapi napon megtartotta első ülését. A parlament elnökévé az ellenzék jelöltjét választották meg. Ez bátorító volt abban az értelemben, hogy az országban bizonyos demokratikus szabályokat még mindig betartanak, és az ellenzéknek még mindig van szava.
<P>
Ami az Európai Uniót illeti, tökéletesen világos, hogy a szokásos üzletmenet Kenyával addig nem lehetséges, amíg nem találnak politikai kompromisszumot. A kompromisszumnak olyan tartós megoldáshoz kell vezetnie, amely védelmezi a kenyai nép szabad akaratát, megnyeri a kenyai nép bizalmát, és visszatéríti Kenyát a stabilitás útjára.
<P>
Az Európai Unió nevében elmondhatom, hogy mindaz, ami a kenyai választások után történt, nagy csalódást jelentett, és a helyzet változatlanul aggasztó. Ez azonban nem hasonlítható össze azzal a csalódással, amit maguk a kenyaiak éreztek, azok, akik egy jobb jövő reményében tömegesen vettek részt a választásokon.
<SPEAKER ID="235" NAME="Louis Michel">
a Bizottság tagja. - (FR) Elnök úr, hölgyeim és uraim, mondanom sem kell, hogy az Európai Bizottság mélységes aggodalommal tekint arra a súlyos válságra, amelyet Kenya átél. Továbbá, a választások napja után, amikor már láttuk a történteket követő káoszra figyelmeztető jeleket, különösen a szavazatszámlálás során, mobilizáltuk és megalapoztuk kapcsolatainkat a hatóságokkal mindkét oldalon - a leköszönő többség és az ellenzék oldalán egyaránt. E tekintetben azt is el kell mondanom önöknek, hogy semmilyen gondot nem okozott közvetlen személyes kapcsolatba lépnem Odinga úrral. Másrészről, azóta az ismételt kísérletek ellenére sem sikerült közvetlen személyes kapcsolatot felvenni Kibaki úrral, ami meglepő, figyelemmel arra, hogy milyen könnyű volt vele kapcsolatot találni korábban. Ez meglehetősen jól jelzi az ott uralkodó zavart.
<P>
A választások utáni erőszak, ami több mint 600 ember halálához és több mint 250 000 otthonának kényszerű elhagyásához vezetett, nyilvánvalóan rávilágított a kenyai népnek a társadalmi-gazdaság egyenlőtlenségek és a kenyai társadalmat aláásó korrupció mélységes problémái miatt érzett csalódottságára és haragjára, együtt annak kockázatával, hogy a konfrontáció az etnikai törésvonalak mentén következik be. Ezek a választások ugyanakkor rámutattak a kenyai nép demokratikus vágyaira is. Ezeket a vágyakat a választás napján történt szabálytalanságok megcsúfolták, és amelyek miatt a hivatalos eredmények érvényessége súlyosan kétségbe vonható. Teljes mértékben osztjuk az Európai Unió Alexander Lambsdorff, az önök képviselőtársa vezette választási megfigyelő missziójának következtetéseit és nyilatkozatait; Lambsdorff úrnak szeretnék őszintén gratulálni kiváló munkájához, és ide vág, hogy az EU-n kívüli nemzetközi hatóságok, amelyek valamelyest kevésbé kategorikus álláspontból és bizonyos mértékig valamelyest kevésbé tárgyilagos pozícióból indultak ki, végül támogatták Lambsdorff úr megállapításait és következtetéseit, jóváhagyva azokat.
<P>
A Bizottság álláspontja a kenyai politikai helyzettel kapcsolatban nem lehetne világosabb. Kenya politikai vezetőinek sürgősen fel kell mérniük felelősségüket, és azonnal és komolyan el kell kötelezniük magukat a politikai rendezés mellett. Az ilyen kötelezettségvállalás nélkül az Európai Uniónak kétségtelenül nem marad más lehetősége, mint hogy felülvizsgálja Kenyával fenntartott kapcsolatait, amelyek mostanáig, és ezt el kell mondani, kiválóak voltak. Kenya olyan ország, amelyről úgy véltük, hogy jó úton jár a kormányzás, az emberi jogok és a demokrácia tekintetében, és fontos szerepet játszott a regionális stabilitásban is. Mindezekre a dolgokra is emlékeznünk kell.
<P>
A politikai rendezés elsősorban a kenyai vezetők kötelessége. Az megköveteli a provokáció és az erőszak azonnali felszámolását az utcákon, de a sajtóban is, továbbá a nyilvánosság előtti pózolás megszüntetését is. Kulcsfontosságú, hogy Mwai Kibaki elnök és az ellenzék vezetője, Raila Odinga állapodjanak meg egy kompromisszumban, elismerve, hogy a választási eredmények nem tükröződnek korrekt módon a hatalomgyakorlásban és a felelősségben, ezért a politikai válság folytatódásának elkerülése érdekében elengedhetetlen a hatalom megosztása. Ez a hatalommegosztás egy közbenső megoldás lehet mindaddig, amíg például új választásokat nem tartanak.
<P>
Végezetül, fontos, hogy a kenyai politikai osztály elismerje a sürgető szükségét annak, hogy az erőszak kitöréséhez vezető alapvető problémákat a gyökereknél kell megoldani, fakadjanak azok a hatalom alkotmányos szervezetéből, az ország politikai irányításából, vagy a súlyos diszkriminációból és a társadalmi-gazdasági egyenlőtlenségekből.
<P>
A Bizottság és az Európai Unió egésze teljes mértékben támogatja a Kufuor elnök által indított és a Kofi Annan által folytatott afrikai közvetítést, amelyért köszönet jár Graça Machelnek és Benjamin Mkapának is. Ők felhívást intéztek Kibaki elnökhöz és Raila Odingához, hogy teljes mértékben működjenek együtt a politikai megoldás érdekében. A válság kezdetén közvetítő missziója során hosszasan beszéltem Desmond Tutuval is. Nagyon hosszú beszélgetést folytattam Kofi Annannal, aki jelezte, a leghelyénvalóbb az lenne, ha a közeledési folyamatot afrikai közvetítés kísérné. Ehhez a közvetítéshez a Bizottság pénzügyi és politikai támogatását ígértem neki.
<P>
Akármi történt, örülnünk kell, hogy a kenyai parlament elnökét múlt éjjel rendben megválasztották. Ezt, mint az alkotmányos keretek tiszteletben tartásnak jelét kell fogadnunk, legalábbis ebből a szempontból. A következő néhány nap azonban kulcsfontosságú lesz. Mi közelről figyeljük a helyzetet, és állandó kapcsolatban maradunk az afrikai közvetítőkkel. Kenyához fűződő kapcsolatainkat, ide értve az együttműködést is, úgy igazítjuk, hogy az tükrözze a helyzetben bekövetkező változásokat és a két oldal cselekedeteit.
<P>
Jelenleg minden lehetőség nyitva áll. Európai és nemzetközi párbeszédre van szükség, hogy amit teszünk, annak maximális hatása legyen. Úgy tűnik, hogy a nemzetközi közösség jelenleg ugyanazon a hullámhosszon van, és már nincsenek nézetkülönbségek a megközelítésben, a politikai tendenciában vagy akár a stratégiában sem. Ez fontos. Kezdetben, közvetlenül a választások után ez nem volt szükségszerűen így. Azt hiszem, az már valami, amit elértünk, és ez jó dolog.
<P>
Ami a humanitáriánus helyzetet illeti, a Bizottság nagyon gyorsan reagált. Az ECHO szakértői és terepen lévő partnereink értékelését követve, a Bizottság 5,5 millió euró kezdeti vészhelyzeti segélyt szabadított fel, hogy az otthonukból elűzött emberek víz, élelem, szállás és egészségügyi ellátás iránti szükségleteit ki lehessen elégíteni.
<SPEAKER ID="236" NAME="Maria Martens">
a PPE-DE képviselőcsoportja nevében. - (NL) Elnök úr, amint már elmondták, Kenya 2002 óta fontos példája volt a demokráciának és a stabilitásnak a régióban. Az utóbbi években az ország hatalmas politikai és gazdasági lépéseket tett előre. A kenyai választások bizonyították, hogy a kenyaiak nagy többsége a demokráciát részesíti előnyben a diktatúrával szemben. Bizonyították, hogy több hitük van a választott képviselőkben, mint a katonaságban. Ennek ellenére megtörtént az erőszaknak ez az aggasztó kitörése, és most itt a humanitáriánus válság, amely máris százak életét követelte, és több mint 250 000 embert tett menekültté. Ez nem marad következmények nélkül az ország gazdasági helyzete szempontjából sem.
<P>
Mit kell tenni? Fontos, hogy az Európai Unió teljes körű támogatást ajánljon az Afrikai Unió által kijelölt "kiváló afrikai személyiségek” bizottságának, amelyet Kofi Annan vezet. Ha a múlt megtanított nekünk valamit, akkor az az, hogy nem gondolhatunk arra, hogy mi - Európa - megoldhatjuk Afrika problémáit. Az afrikai problémák afrikai megoldásokat igényelnek, és én üdvözlöm, ha az Európai Bizottság támogatja ezt.
<P>
Elnök úr, a mi képviselőcsoportunk teljes mértékben támogatja az állásfoglalást. Nekem azonban még valami nyomja a szívemet: valami, amit a mi képviselőcsoportunk rendkívül sajnálatosnak tart. Ez pedig az, hogy egy nappal a választások után - azaz akkor, amikor az eredmény eldőlt, és ahogyan a biztos elmondta, már szép számmal voltak szabálytalanságok - az Európai Bizottság több mint 40 millió eurót utalt át a kormánynak költségvetési segélyként. Még a saját megfigyelő csoportunk ténymegállapítását sem várta meg - amit egyébként alig három nappal később hoztak nyilvánosságra.
<P>
Ez a politikai határozat nem igazolható azzal a technikai részlettel, hogy a kifizetést egyszer már a választások utáni időszakra halasztották, és hogy ez csak a harmadik volt a kifizetések sorozatában. Ezt a kifizetést el kellett, és el lehetett volna halasztani. Ez egy rendkívül sajnálatos határozat volt, annál is inkább, mivel a tagállamok maguk már felfüggesztették a saját segélyeiket. Ez nem történhet meg még egyszer.
<SPEAKER ID="237" NAME="Emilio Menéndez del Valle">
a PSE képviselőcsoportja nevében. - (ES) Elnök úr, a további bizonyíték arra, hogy a kenyai nép többsége nem támogatta Kibaki elnököt, az az, hogy a parlamenti választások során, amelyet az elnökválasztással egyidejűleg tartottak meg, Odinga úr ellenzéki pártja több mint kétszer annyi szavazatot szerzett, mint Kibaki úr pártja.
<P>
Amint tudjuk, ez tette lehetővé Odinga úr pártjának, hogy megszerezze a házelnöki tisztséget, amikor a parlament Nairobiban megkezdte a munkát. Időközben Kibaki úr miniszterei közül 22-en, akik képviselőségre pályáztak, elvesztették a választásokat.
<P>
Nézetem szerint Kibaki elnök nem csak a választási csalásért, hanem sok más dologért is felel. Kormányának öt éve csalódottsághoz, kiábrándultsághoz és csalásokhoz vezetett. Igaz, hogy a gazdaság 6 %-kal bővült, de a lakosság több mint fele még mindig a szegénységi küszöb alatt él. Ezen kívül a kabinet számos minisztere, akiket Kibaki úr egyértelmű provokációs céllal nevezett ki, korrupciós esetek érintettjévé vált.
<P>
Ez az elnök, aki csalárd módon próbálja megtartani hatalmát, egy másik súlyos dologért is felel: az ő cselekedetei okozták az etnikumok közötti konfliktus újjáéledését, ami olyan spirál, amelyen bajosan lehet úrrá lenni.
<P>
És ha mindez még nem lenne elég, amint önök is tudják, két héttel ezelőtt a Kenyai Választási Bizottság elnöke nem kevesebbet állított, mint azt, hogy ő nem tudja, ki nyerte meg az elnökválasztást.
<P>
Véleményem szerint mindezekre tekintettel teljességgel ésszerű - amint azt a parlamenti állásfoglalásra irányuló közös indítvány 11. bekezdése leszögezi -, ha új választások kiírását követelik, hiszen egy független intézmény sem volt képes megszervezni a december 27-i választások során leadott szavazatok világos, átlátható és hitelt érdemlő újraszámlálását,.
<SPEAKER ID="238" NAME="Alexander Lambsdorff">
az ALDE képviselőcsoportja nevében. - (DE) Elnök úr, azzal szeretném kezdeni, hogy itt, az Európai Parlamentben hálámat fejezem ki a Tanácsnak, a Bizottságnak, és képviselőtársaimnak is. Nagy az egység az intézmények között. Ez engem személyesen is nagyon boldoggá tesz, és ezt a több mint 150 választási megfigyelőből álló csapatom nevében is mondom, akik közül legalább 50-en több mint egy hónapig Kenyában állomásoztak. A mi egységünk itt jó jel.
<P>
A megfigyelők közül néhányan - ezt itt szeretném bejelenteni - már útban vannak Pakisztán felé, vagy már meg is érkeztek oda, ahol a következő nehéz választás várható. A választások figyelemmel kísérése időnként nehéz és veszélyes munka. Szeretném kifejezni őszinte köszönetemet ezeknek az embereknek az elkötelezettségükért.
<P>
Bármit is képviselsz, Európa a közös érték. Büszkék lehetünk - amint a biztos az előbb elmondta -, hogy más megfigyelő missziók, például a Nemzetközösség delegációja vagy az Egyesült Államok Nemzetközi Republikánus Intézete is a mi véleményünket írták alá. Úgy vélem, a megfigyelő misszió munkája megalapozta azt a közös erőfeszítést, amelyben az Európai Unió, Afrika és az Egyesült Államok mind egyetért, hogy a kenyai válságra megoldást találjanak.
<P>
Állásfoglalásában az Európai Parlament rávilágít az általa helyénvalónak ítélt utakra. Vezető megfigyelőként én magam nem vettem részt ezekben a konzultációkban. Az én nézetem szerint missziónk semlegességét mindvégig egyértelműen meg kell őrizni. A mindvégig azt jelenti, hogy addig, amíg be nem nyújtjuk zárójelentésünket, amelynek összeállítása jelenleg folyik.
<P>
A terepen dolgozó megfigyelőink professzionális munkája mellett az eredendő semlegesség volt a legerőteljesebb értékünk. A semlegesség és a professzionalizmus magában foglalja azt is, hogy mi kizárólag bizonyítékok alapján dolgozunk. Következtetéseinkben felfedezhető, hogy az elnökválasztás eredményével kapcsolatban szkepticizmus uralkodik. Megfigyelő misszióként soha nem mondtuk ki azt, hogy valamelyik jelölt megnyerte volna a választásokat. Amit mi mondtunk, az az, hogy nem lehetséges megállapítani, ki a nyertes.
<P>
Szeretnék idézni valamit angolul a kenyai választási megfigyelőktől, akik az alábbiakat írták:
<P>
"A mi nézetünk szerint - a teljes választási folyamatot tekintve - a 2007. évi általános választások hitelesek voltak, ami a szavazást és a számolási folyamatot illeti. A választási folyamat a hitelességét a végéhez közeledve veszítette el, az elnökválasztás eredményeinek ellenőrzése és kihirdetése kapcsán.”
<P>
Ez a megállapítás a kenyai nemzeti megfigyelőktől származik, akik 16 000-20 000 ezer fővel állomásoztak ott. Ez teljes mértékben megegyezik azzal, amit mi találtunk.
<P>
És most olyasmit szeretnék mondani, ami vonatkozik rám, a csapatra és mindenkire: reméljük, hogy a válság gyorsan rendeződik, vége lesz az erőszaknak, és a menekültek a lehető leggyorsabban visszatérhetnek otthonukba.
<SPEAKER ID="241" NAME="Konrad Szymański" LANGUAGE="PL">
Elnök úr, miniszterelnök úr, biztos úr, Kenya több mint Kibaki elnök választási csalásainak problémája. Itt a civil lakosság humanitáriánus válságával van dolgunk.
<P>
A legdrámaibb helyzet - úgy tűnik - Eldoretben, a langasi Szentlélek katolikus templomban van. Itt számos politikai és etnikai hátterű gyilkossággal van dolgunk. Sok kenyait elűztek családi otthonából, amit akkor felégettek. 2008. január 1-jén több mint 3000 ember menekült a langasi egyházközségbe. A menekültek nélkülözik az élelmet, a tiszta vizet és a higiénés eszközöket. Ez év január 2-án a Katolikus Missziós Szolgálat Hírügynöksége, a MISNA jelentette, hogy hét-tízezer ember menekült a langasi székesegyházba. Nemcsak politikai közvetítésre van szükség, hanem intézkedésekre is, amelyek garantálják, hogy az etnikai és a vallási gyűlölet kitörését ne tegyék lehetővé.
<SPEAKER ID="242" NAME="Marie-Hélène Aubert">
a Verts/ALE képviselőcsoportja nevében. - (FR) Elnök úr, a jelenlegi helyzetet tekintve úgy vélem, hogy az Európai Uniónak erőfeszítéseket kell tennie jó hírnevének erősítése érdekében, az ilyen országokba küldött megfigyelő misszióira tekintettel. Ha ugyanis egészen komolyan észlelik - mint ebben az esetben is -, hogy az eredmény nyilvánvaló csalás, akkor az elnök nem tekinthető legitim módon megválasztott elnöknek, akkor az Európai Uniónak következetesnek kell lennie politikájában, és ilyen esetben már az indulásnál, a kezdet kezdetén nem ismerheti el az elnököt, ebben az esetben Kibaki urat. Másodszor, az EU-nak a lehető legsürgősebben javasolnia és biztosítania kellene, hogy új elnökválasztást tartsanak, amely lehetővé teszi, hogy az elnököt rendben és tisztességes módon válasszák meg.
<P>
Elszomorító, de van precedensünk, nevezetesen Etiópia, ahol az elnök - a csalás bizonyítékai ellenére - szintén erőszakkal szerezte meg a hatalmat, amelyet aztán sok elnyomó erőszak követett. Az, hogy az Európai Unió ezt megmásíthatatlan tényként fogadja el, a megfigyelő misszió kiküldésének jelentőségét kérdőjelezi meg.
<P>
Mi értelme van ilyen területre európai megfigyelő missziókat kiküldeni, összes kollegánk komolyságát és elkötelezettségét latba vetve, ha hiába jutnak olyan következtetésekre, amelyeket mindenki egyértelműen elismert, meg a végén csak sunyítunk, és néhány hónappal később elfogadjuk egy olyan elnök vakmerő húzását, aki még csak nem is figyel ránk. Elfogadnánk ezt a helyzetet a saját országainkban? Nyilván nem.
<P>
Ezért nem lehet kettős mércénk a demokráciát és az általunk támogatott választási folyamatokat illetően, az egyiket alkalmazzuk az Európai Unióban, és a másik ingadozik egyeseknek az e régiókban lévő érdekei szerint.
<P>
Én hiszem, hogy a kenyai nép ennek a helyzetnek a mélyére akar látni, és új választást akar, hogy teljesen tisztázódjanak a dolgok.
<SPEAKER ID="243" NAME="Gabriele Zimmer">
a GUE/NGL képviselőcsoportja nevében - (LV) Elnök úr, hölgyeim és uraim, minden bizonnyal valamennyien egyetértünk abban, hogy a kenyai események tragikusak, és kategorikusan véget kell vetni a mai nap is tartó erőszaknak. A kenyai válság mélyreható, és nézetem szerint nem pusztán politikai jellegű. Ez valóban kihatással lehet az Afrika szomszédos országaiban lévő helyzetre is.
<P>
Igaz, hogy vannak felbujtók Kenyában, akik a hatalom megszerzése érdekében megpróbálják felkelteni az etnikai csoportok közötti gyűlöletet. De ha önök ezekben a napokban olvassák például a szabad kenyai sajtót, nagyon bíztató látni, milyen sok újságíró igyekszik folyamatosan kiállni országuk egysége és a kenyai nép egysége mellett, és ők a társadalom szétforgácsolódása ellen fordulnak. A probléma elsősorban az, hogy nem sikerült elérni, hogy a kenyai gazdasági fellendülésből a kenyai lakosság széles rétegei részesüljenek, és az erőszak ezen az alapon terjedhet. A fejlesztési együttműködésünk keretében nekünk sokkal fontosabbnak kell tartanunk azt, hogy éppen a változásokat szeretnénk elérni, és egészen konkrét küzdelmet folytatunk különösen a kenyai szegénység ellen.
<P>
Azt is problematikusnak gondolom, hogy viták folyjanak arról, hogy vonjuk vissza a Kenya számára biztosított költségvetési támogatást, mert ez csak tovább szítja a jövővel kapcsolatos aggodalmakat Kenyában. Michel biztos úr, én kifejezetten üdvözlöm azt a tényt, hogy az EU egyértelműen Kofi Annan és az Afrikai Unió többi közvetítője mellett áll, afrikai politikusok révén segítve e folyamatok megoldását Kenyában.
<SPEAKER ID="244" NAME="Valdis Dombrovskis" AFFILIATION="PPE-DE">
- (LV) Elnök úr, biztos úr, hölgyeim és uraim, először is szeretnék elismerően nyilatkozni a kenyai állampolgároknak a nagy aktivitásért, amit a választás napján mutattak. A választást magas részvételi arány és a polgárok részéről tanúsított türelem jellemezte, függetlenül a hosszú sorban állástól és a néhány választókörzetben előforduló technikai problémáktól. Ami az elnökválasztási eredmények megállapítását illeti, a helyzet sajnálatos módon már teljesen más volt. A szükséges átláthatóságot nem sikerült elérni. A sok jogsértés és az ellentmondásos információk kétséget keltettek a kihirdetett választási eredmények iránt. Sajnálatos módon azt a benyomást keltették, hogy az eredményeket azon elv szerint állították elő, amely szerint nem az fontos, hogy miként szavaztál, hanem az, hogy mi hogyan számoljuk a szavazatokat. Ha a szavazatok megbízható és átlátható felülvizsgálatát nem lehet elvégezni, akkor Kenyában az elnökválasztást meg kell ismételni. A már akkor is feszült légkör a választási eredmények kihirdetése után - sajnálatos módon - erőszakba torkollott. A legsürgetőbb kérdés most az erőszak megállítása, és a humanitáriánus válság elhárítása. Az Európai Uniónak támogatnia kell az Afrikai Unió és Kofi Annan által vezetett missziót, hogy közvetítsenek az elnök és az ellenzék között, hogy megállítsák az erőszakot, és megoldást találjanak a politikai válságra. Ha szükséges, az Európai Uniónak készen kellene állnia a közvetítés folytatására. Az Európai Uniónak minden bizonnyal meg kell adnia Kenya számára azt a humanitárius segítséget, amely a sok ezernyi menekült helyzetének megoldásához szükséges, aki az erőszak miatt kényszerült otthona elhagyására. A humanitáriánus segélyt azonban olyan módon kell biztosítani, hogy az valóban elérje a menekülteket, és megfelelően ellenőrizni kell a pénzek felhasználásának módját. Ebből a szempontból az Európai Bizottságnak az a határozata, amely szerint egy nappal a választások után úgy utaltak át 40 millió euró költségvetési támogatást a kenyai kormánynak, hogy az Európai Unió megfigyelőjének a választások lebonyolításával kapcsolatos kritikáját figyelmen kívül hagyták, megkérdőjelezhető. A költségvetési támogatás sajnálatos módon nem biztosít szigorú ellenőrzést a pénzek felhasználása felett, és a támogatás folyósítása egy olyan elnöknek és egy olyan kormánynak, aki és amely megkérdőjelezhető választások során jutott hatalomhoz, gondos értékelést kíván. Felkérem az Európai Bizottságot, hogy ezt az ügyet értékelje, és az Európai Parlamentet tájékoztassa az ilyen helyzet ismétlődésének megelőzésére hozott intézkedésekről.
<SPEAKER ID="245" NAME="Glenys Kinnock" AFFILIATION="PSE">
Elnök úr, nyilvánvaló ténynek kell tekintenünk azt, hogy Kenya olyan ország, ahol a legtöbb ember ténylegesen napi néhány dollárból tengődik.
<P>
Ott széles körű az elégedetlenség és a nélkülözés. Az ottani helyzet az elégedetlen emberek egész hadseregét szülte meg, amint láthattuk is, mert a gazdagok és a nincstelenek közötti szakadék csak szélesedett Kenyában - és mindez a GDP 6 %-os növekedésével összefüggésében, amelyet mások említettek.
<P>
Kenya alacsony jövedelmű, kevés erőforrással rendelkező gazdaság. Egyben olyan ország, amely tragikusan a protekció és a korrupció mocsarába süllyedt. És azt látjuk, hogy miközben mi itt ma beszélünk, az emberek élelmiszert halmoznak fel, és ismét kint vannak Nairobi utcáin és Kenya más részein.
<P>
Ezért én is azokat támogatom, akik azt mondják, hogy az EU-nak fel kell függesztenie a Kenyának nyújtott költségvetési támogatást mindaddig, amíg a jelen válságra politikai megoldást nem találnak. Természetesen elfogadhatatlan, hogy az EU 40,6 millió eurót küldött el egy nappal az után, hogy a választásra vonatkozó kritikák elhangzottak.
<P>
Nagymértékben bátorít engem, hogy Michel biztos úr a bizottságunkban hétfőn azt indítványozta, hogy a költségvetési támogatást azonnal vizsgálják felül. Szeretnék erről többet hallani. Ahelyett, hogy a pénzt Kenyában az ágazati minisztériumokon keresztül csatornáznánk, meg kell vizsgálnunk, hogyan lehetne ezt projekttámogatáson keresztül tenni, ami biztosítaná, hogy ne a kenyai szegények legyenek az ilyen akciók kárvallottjai.
<P>
Nézetem szerint sokkal egyértelműbbnek kell lennünk azzal kapcsolatban, hogy a segélyt a jó kormányzás feltételéhez kötjük, amint azt a Cotonou Partnerségi Megállapodások egyértelműen kifejtik, mi pedig nem ezt tettük. Attól félek, úgy csinálunk, mintha nem akarnánk észrevenni az országban uralkodó korrupcióra vonatkozó sok súlyos vádat.
<P>
Végezetül, felelősségre kell vonni a megfigyelők szerint szabálytalan választási eredményekért felelős személyeket, és nem hagyhatjuk, hogy ők büntetlenül maradjanak.
<P>
Azt is állítom, hogy az Európai Uniónak szerepet kell vállalnia a közvetítési folyamat figyelemmel kísérésében. Mi élen jártunk e megfontolások kinyilvánításában, és szeretném, ha a Tanács és az Európai Unió megközelítése erőteljesebb és következetesebb lenne, és biztosítaná, hogy Kofi Annan megkapja az összes támogatást Európától, amire szüksége van, és hogy a lehető legsürgősebben új választási bizottság jöjjön létre.
<SPEAKER ID="246" NAME="Anna Záborská" AFFILIATION="PPE-DE">
(SK) Kérem, engedjenek meg nekem néhány kérdést és néhány megjegyzést.
<P>
Mi történt az Európai Unió pénzeszközeivel, amelyek a Nairobi missziónál voltak november óta? Miért késleltették az átutalást a választás utáni időszakra, és a pénzt miért fizették ki egy nappal a választás után? Akkor még csak az előzetes eredmények álltak rendelkezésre, és már akkor megjelentek az első kételyek az eljárás megbízhatóságával kapcsolatban. Ki ellenőrzi azoknak a pénzeknek a felhasználását, amelyeket az EU adófizetői fejlesztési támogatásként különítettek el? Ha kétségek merültek fel a választások során, előzetesen megállapított világos szabályoknak kellett volna érvényesülniük, amelyek hatására a pénzt nem adták volna át addig, amíg az eredményeket hivatalosan ki nem hirdetik.
<P>
Amikor egy hónappal a választások előtt Kenyában voltam, többen felhívták a figyelmet arra, és ezt a biztos is jelezte, hogy a helyzet erőszakba torkollhat. Mivel a költségvetési támogatást a népnek szántuk, a segély folyósításának nem lehet a feltétele az, hogy a helyzet stabilizálódott vagy sem; másként fel kellene függesztenünk a költségvetési segítséget több országban is, nem csak Afrikában.
<P>
Én elutasítom a fejlesztési támogatásnak a manipuláció eszközeként történő felhasználását. A pénz felfüggesztése egy formája a politikai nyomásgyakorlásnak, és azok fizetik meg az árát, akiknek a segítséget szántuk. Európa adófizetői egyesülnek, és azok, akiket segítünk, nem válhatnak a politikai vezetők túszává. A fejlesztési támogatást nem lehet a megállapodásokhoz kötni; azoknak gyakran még az emberi jogok tiszteletben tartása sem feltétele. A kenyai népnek szüksége van a segítségünkre, függetlenül attól, hogy Kibakit vagy Odingát támogatják. Ők ott élnek egymás mellett a nyomornegyedekben, elképesztő szegénységben.
<P>
Tudjuk, hogy voltak választások Afrikában. A kenyai emberek szerint, ha ez eredmény megállapítása esetleg nem is volt mindenre kiterjedően pontos, az eredmény semmin sem változtatott volna. Ezért nem szabad azokat büntetnünk, akik a mi segélyünktől függenek, és én itt gondolok európaiakra, csakúgy, mint a szlovákokra, akik a súlyos helyzet ellenére is a helyükön maradtak, és folytatják a bilaterális projektek befejezését. Én garantálhatom, hogy az e projektekre szánt pénzeket hatékonyan és korrupciómentesen használják fel.
<SPEAKER ID="247" NAME="Josep Borrell Fontelles" AFFILIATION="PSE">
(ES) Elnök úr, mi európaiak nem mondhatjuk, hogy nagyon aggódunk, de igen bízunk benne, hogy a dolgok majd helyreállnak, mert a helyzet normalizálása Kibaki úr csalárd győzelmének elfogadása árán nem olyan megoldás, amit el tudnánk fogadni.
<P>
Túlságosan sok afrikai országban történt meg, hogy a manipulált választások megfosztották a polgárokat a demokratikus rendszerbe vetett hitüktől és reményüktől. Még egy ilyen eset - most Kenyában - halálos csapást mérne Afrika demokratikus reményeire.
<P>
A megoldás csak az erős külső nyomásgyakorlástól remélhető. Az erős külső nyomás nélkül a két vezető nem fog semmiképpen megállapodásra jutni, és nekünk egyértelműen meg kell mondanunk Kibaki úrnak, hogy kormánya törvénytelen, és ennek megfelelően kell cselekednünk. Egyébként a választási megfigyelői misszióinknak semmi értelme.
<P>
Beszéltünk az afrikai népek felelősségéről, de emlékeznünk kellene a saját felelősségünkre is. Túl sokáig nem akartuk észrevenni, mi történik Kenyában. Túlságosan sokáig hirdettük ennek az országnak, mint a demokrácia példaképének a dicséretét, feledve a társadalmi egyenlőségeket és az országban elterjedt korrupciót: ez az ország a függetlensége óta 16 milliárd dollár segélyt kapott, és éppen négy elnöke volt.
<P>
Kenya nagyon drágán fizet azért az oltalomért és támogatásért, amit mi a rossz kormányainak adtunk a nélkül, hogy lelepleztük volna őket. Ezúttal nem csukhatjuk be a szemünket.
<SPEAKER ID="248" NAME="Thijs Berman" AFFILIATION="PSE">
(NL) Elnök úr, a mai napon a tüntetőkkel szembeni további súlyos rendőri erőszakot láttunk. További halálesetek történtek Kenyában. Megszüntethető ez a feszültség új elnökválasztás kiírása nélkül? Kétlem. Mindenképpen szükséges ennek a választási csalásnak a független kivizsgálása, amelynek eredményét minden félnek tiszteletben kell tartania, még akkor is, ha az új választásokat jelent.
<P>
Kenya nagyon súlyos veszélyek felé rohan. Valamennyi kenyainak, a régiónak, sőt magának az EU-nak is az az érdeke, hogy a békétlenség megszűnjön. Felelőtlenség lenne most elutasítani a párbeszédet. Ezen kívül egy dolog világos, hogy a további költségvetési segély folyósítása egy olyan nem demokratikus kormánynak, mint amilyen ez, kizárt.
<P>
Kofi Annan megbetegedett, és az influenza ritkán jöhet rosszabbkor. Az EU-nak ettől függetlenül késedelem nélkül és teljes mértékben támogatnia kell az ő misszióját, és fel kell ajánlania a technikai és költségvetési támogatást, ahol csak szükséges. Természetesen elsősorban az afrikai vezetőknek kell közvetíteniük, de ha Annan úr érkezése előtt a helyzet további eszkalálódása fenyeget, az EU-nak magának is készen kell állnia, hogy csatlakozzék az Afrikai Unióhoz, és késedelem nélkül magas szintű delegációt küldjön Nairobiba. Kenya nem válhat egy másik Szomáliává. Még nem késő.
<SPEAKER ID="249" NAME="David Martin" AFFILIATION="PSE">
Elnök úr, egyetértek Borrell Fontelles-lel abban, hogy ha bármi jó származott a választások utáni helyzetből Kenyában, az az, hogy kiderült: az úgynevezett kenyai sikertörténet légvárakra épült. Bár igaz, hogy az egyszerű kenyaiak demokrácia iránti éhsége erős, és hogy Kenyában nagyszerű gazdasági fellendülés volt, az is nyilvánvaló, hogy a gazdasági fellendülést felügyelő kormány éveken át nem tudta biztosítani, hogy ebből egész lakossága gazdasági és társadalmi értelemben is hasznot húzzon.
<P>
Most már tudjuk, hogy mélyen gyökerező társadalmi és gazdasági zűrzavar uralkodik az országban, és hogy éveken keresztül a kormány a korrupció és a rossz gazdaságirányítás alapján működött. Ahogyan Kinnock asszony nagyon helyesen mondta, a jó kormányzás koncepciója és a demokrácia tiszteletben tartása az Európai Unió támogatásának előfeltétele. Szemben azonban azzal, amit más hozzászólók mondtak, ez nem jelenti azt, hogy magára kellene hagynunk az országot. Ez azt jelenti, hogy támogatásunkat olyan ügynökségeken és szervezeteken keresztül kellene csatornáznunk, amelyek képesek a pénzeket a szegényekhez, a nélkülözőkhöz és a leggyengébbekhez eljuttatni Kenyában. Nyilvánvaló, hogy amennyiben a választási eredményeket nem kísérik megfelelően figyelemmel, és azokat nem tartják tiszteletben, nem csatornázhatunk több pénzt a kenyai kormányon keresztül. Egyértelmű üzenetet kell küldenünk: a jó kormányzás az Európai Unió támogatásának előfeltétele.
<SPEAKER ID="250" NAME="Anders Wijkman" AFFILIATION="PPE-DE">
Elnök úr, ez a helyzet, mint ahogyan már mindenki más is mondta, nagyon tragikus: nagyban emlékeztet arra, ami néhány évvel ezelőtt Addis Ababában történt.
<P>
Kétlem, hogy található-e megoldás új választások nélkül. Ideálisan azonban Kenyában a párbeszéden keresztül kellene megoldást találni, lehetőleg az Afrikai Unió támogatásával. Eddig azonban nagyon kevés előrehaladást láttunk. Az idő rövid: miközben beszélünk, az ország építménye szétesik.
<P>
Nem lehetünk csak szemlélők, ha a helyzet nem oldódik meg. A jelenlegi körülmények között a támogatás felfüggesztése elkerülhetetlen. Sőt, ha az egyeztetés elbukik, az EU-nak fel kell ajánlani közvetítői szolgálatait. Felkészült-e Tanács, a Bizottság erre? Hosszabb távú perspektívában azt állítom, hogy komolyan újra kell gondolnunk nemcsak a fejlesztési együttműködést, hanem - különösen - a kormányzati programunkat is, és különösen a politikai pártokat kell segítenünk, hogy igazi pártokká váljanak, és ezenkívül meg kell erősíteni a kenyai parlament intézményét, mert jelenleg ez a kulcsprobléma.
<SPEAKER ID="251" NAME="Colm Burke" AFFILIATION="PPE-DE">
Elnök úr, mint olyan ember, aki korábban ellátogatott Kenyába, és különösen a Nairobi körüli nyomornegyedekbe, jól ismerem a korrupciót, ami ott uralkodott a választások előtt is. Elítélem a 600 élet tragikus elvesztését és azt a kritikus humanitárius helyzetet, ami Kenyában a december 27-i választások után előállt. Felhívom az illetékes hatóságokat és az érintetteket, tegyenek meg mindent, hogy megbékélést hozzanak Kenyába, és biztosítsák az emberi jogok és a jogállam tiszteletét.
<P>
Rendkívül szerencsétlen, hogy Kenya, Kelet-Afrika egyik legstabilabb és gazdaságilag legfejlettebb országa ilyen káoszba süllyedt, mivel ennek nagy valószínűség szerint hátrányos továbbgyűrűző hatásai lesznek a szomszédos országokban is. Az EU választási megfigyelői missziója arra a következtetésre jutott, hogy az átláthatóság és a megfelelő biztonsági eljárások hiánya súlyosan aláásta az elnökválasztási eredmények hitelességét.
<P>
Ma Odinga ellenzéki pártja ismételt felhívást intézett a múlt havi elnökválasztás eredményei elleni országos tiltakozások érdekében. Ezek az ellenzéki gyűlések - a kormány tilalma ellenére - három napig tartanak. Az ilyen tiltakozások további vérontáshoz vezethetnek. A gyilkosságok közül sok, úgy tűnik, kizárólag etnikai különbségeken alapult, és ezek közül a legborzalmasabb az Eldoret városához közeli templom elleni brutális támadás volt, amelynek során több mint 30 kikuyu halt meg.
<P>
Arra ösztönzöm Kibaki urat, hogy tartsa tiszteletben országának demokratikus kötelezettségeit, amint azt a kenyai nemzeti alkotmány és az emberek és a népek jogairól szóló afrikai charta irányelvei tartalmazzák. Felhívást intézek az EU elnökségéhez és az Európai Bizottsághoz, hogy szorosan kísérjék figyelemmel a Kofi Annan által e hét második felében vezetett közvetítői missziót, és ha szükséges, biztosítsák ezeknek a közvetítési erőfeszítéseknek az azonnali folytatását magas szintű EU-delegáció, esetleg közös EU-AU-kezdeményezés révén.
<SPEAKER ID="252" NAME="Karin Scheele" AFFILIATION="PSE">
- (DE) Elnök úr, szeretném tovább vinni kollégám, Glenys Kinnock Michel biztos úrhoz intézett kérdését. Melyek a fő pontok? Hogyan tudnánk ezt láthatóvá tenni? Milyen irányba módosítják a költségvetési támogatást?
<P>
Még egy további kérdés: feltételezem, hogy már vannak megállapodások a jelenlegi költségvetési támogatási rendszerben arra, hogy a támogatást függesszék fel olyan helyzetekben, mint amilyen Kenyában állt elő a választások után.
<SPEAKER ID="253" NAME="Jan Mulder" AFFILIATION="ALDE">
(NL) Elnök úr, mindannyian egyetértünk abban, hogy ami egyértelműen félresikerült Kenyában, az az elnökválasztási eljárás. Ami viszonylag jól sikerült azonban, az a parlamenti választás, nemzeti parlament képviselőinek megválasztása volt.
<P>
Egyetértek Michel biztossal abban, hogy a kenyai parlamentben tegnap történtek bátorító fejlemények: megválasztották a házelnököt- a pártok és az ellenzék elég erővel rendelkeztek ahhoz, hogy az új házelnök megválasztását kiverekedjék. Én ezért úgy gondolom, hogy az Európai Parlamentnek minden lehetséges módon támogatnia kell a kenyai parlamenti demokráciát, és meg kell erősítenie, ahol csak lehetséges. A költségvetési segélyt pontosan egy nappal azt követően adták meg, hogy a választást e Ház számos szegletéből kritizálták.
<P>
Szeretném feltenni a következő kérdést a biztosnak - még akkor is, ha valószínű, hogy ez hivatalosan nem engedélyezett. Hajlandó lenne a költségvetési segély megadására vonatkozó jövőbeli határozatait az Európai Parlament véleményétől függővé tenni? Nézetem szerint nem az Európai Fejlesztési Alap bizottságában ülő maroknyi tisztviselőnek a dolga az ilyen döntés meghozatala; e helyett a biztosnak először az Európai Parlament véleményét kellene kikérnie. Erre a kérdésre világos választ szeretnék kapni.
<SPEAKER ID="254" NAME="Filip Kaczmarek" AFFILIATION="PPE-DE">
- (PL) Elnök úr, Kenya példája mutatja, hogy hová vezethet a demokratikus normák összeomlása, és hogy mennyire fontos, hogy a választások szabadok, átláthatóak, tisztességesek és pártatlanok legyenek.
<P>
Akik elveszítik a választásokat, függetlenül attól, hogy becsületes versengés közben vesztettek, vagy a választási folyamat szervezői csaltak, ettől függetlenül sohasem léphetnek az erőszak és a rombolás útjára. Az emberek, köztük nők és gyermekek vaktában történő bántalmazásának semmi köze a jogokért való küzdelem elfogadható formáihoz. Az ilyen típusú problémák hatékony megoldásának egyetlen reménye az, ha meg tudjuk győzni az uralmon levőket és az ellenzéket, hogy a politika legfontosabb célja nem a hatalom megszerzése vagy megtartása, a politika célja a nép java.
<P>
Így Kenyában a normális viszonyokhoz való visszatérésnek az erőszak és a rombolás felfüggesztésével kell kezdődnie. Én nagyra értékelem, hogy ez az Afrikai Unió közvetítőinek is a célja, és az Európai Uniónak támogatnia kell ezt a folyamatot. Szeretnék köszönetet mondani Michel biztosnak azért, mert ezt a nyilatkozatot megtette.
<SPEAKER ID="255" NAME="Michael Gahler" AFFILIATION="PPE-DE">
- (DE) Elnök úr, nem a közelmúltban derült fény a kenyai korrupció mértékére, és ennek következményeként számos tagállam - ténylegesen valamennyi tagállam - leállította a költségvetési támogatást az elmúlt néhány évben, és átálltak a projekttámogatásra. Valójában ez egyike azoknak a kritikus pontoknak, amelyekkel megszólítom a Bizottságot, mivel a Bizottság - úgy tűnik - nem tudatta a tagállamokkal ezeket az aggályokat, és folytatta a költségvetési támogatást. Most én is a megfelelő formában nyújtandó támogatás folytatása mellett állok, de nem olyan módon, amely az előző struktúráknak lehetőséget adna a pénz költségvetési támogatáson keresztül történő kezelésére.
<P>
A jövőben annak az intézménynek a támogatása mellett állok ki, amely felhatalmazással rendelkezik, ez pedig a kenyai parlament. Nem tételezhetjük fel automatikusan, hogy a parlament valamennyi képviselője tisztességesen viselkedik, és ott nem uralkodik a korrupció. Nincsenek illúzióim ezzel kapcsolatban. Mégis, a támogatás nagy részét Kenya politikai intézményeibe kellene csatornáznunk, elősegítve annak parlamentjét, és kollegáink képességét a munkára. Akkor lehetőségünk lesz arra, hogy újonnan feljogosított kollégáink számára lehetővé tegyük, hogy Kenyát hatékonyabban irányítsák a jövőben, mint ahogyan azt a jelenlegi kormány tette.
<SPEAKER ID="256" NAME="Eoin Ryan" AFFILIATION="UEN">
Elnök úr, azt hiszem, általánosan elfogadott, hogy a közelmúltban történt kenyai elnökválasztások tisztességén folt esett. Azt gondolom, ez nagyon sajnálatra méltó, mert Kenya olyan ország, amelyet sok évtizeden át a politikai stabilitás jellemzett. Sajnálatos módon ez az elmúlt két hétben megváltozott, és 600 ember halálát, s több mint 250 000 ember lakhelyéről való elűzetését láttuk. Sajnálatos, hogy ez ismételten etnikai jellegű erőszak.
<P>
A kérdés most az, hogy a nemzetközi közösség és mi magunk mit tehetünk, hogy Kenyába visszatérjen a politikai stabilitás, mielőtt a helyzet tovább romlik. A két fél között a konstruktív politikai párbeszéd kell a legfontosabb prioritás legyen, és egyetértek a többi felszólalóval abban, hogy a tegnapi bíztató nap volt a kenyai parlamentben. Politikai kötelezettségvállalás nélkül nem lesz azonban megállapodás, és az Európai Unió sürgeti a politikai tárgyalásokat. Nagy örömmel látom, hogy Kofi Annan és Tanzánia, valamint Uganda elnökei hamarosan ott lesznek, hogy megkíséreljenek valamilyen megállapodást elérni.
<P>
A lakóhelyükről elűzöttek közül sokan Ugandába mentek, ez pedig azt jelenti, hogy a helyzetnek máris hatásai vannak a Kenyát körülvevő régiókban. Ami a támogatást és az Európai Unió kenyai humanitárius programja költségvetési támogatása mértékének növelését illeti, érdeklődéssel hallgatnám meg Michel biztos úr válaszát arra vonatkozóan, hogy pontosan miként költik el a pénzt, és hogyan biztosítják, hogy azt helyesen költsék el, amit a korábbi felszólalók felvetettek.
<P>
Azt hiszem, mindannyiunknak emlékezni kell arra - és különösen a kenyai népnek és a politikusoknak kell emlékezniük arra -, hogy a történelem újra és újra megmutatta, ahol politikai vákuum van, azt a vákuumot gyakran a szélsőségesek töltik ki, de a kenyai nép ennél jobbat érdemel.
<SPEAKER ID="257" NAME="Janez Lenarčič">
hivatalban lévő elnök. - (SL) Borrell úr figyelmeztetett, hogy nem korlátozhatjuk magunkat egyszerűen arra, hogy kifejezést adjunk aggodalmunknak. Egyetértek, és ennek megfelelően szeretnék választ adni Wijkman úr kérdésére: készen áll-e az Európai Unió támogatást adni a megoldás kereséséhez? Az elnökség nézőpontja szerint készen kell állnia arra, hogy nyújtson aktív támogatást a megoldás kereséséhez. De mi a megoldás?
<P>
Martens asszony hangsúlyozta, hogy afrikai problémákra afrikai megoldást kell adni. Ezzel is egyetértek. Más szavakkal, az Európai Unió nem az, amelynek saját megoldását kellene ráerőltetnie egy ilyen jellegű problémára - épp ellenkezőleg. Ugyanakkor szükséges, hogy az Európai Unió aktívan támogassa alkalmas megoldás keresését a nemzetközi közösség más tagjaival, különösen azokkal együtt, akiknek az értékeit osztjuk, és amelyekre Lambsdorff úr is hivatkozott. Ebben az értelemben az elnökség erőteljes támogatás nyújtására törekszik a korábbi ENSZ-főtitkár, Annan úr által vezetett kiváló afrikai személyiségek csoportjának. Megítélésünk szerint szükség lesz a humanitáriánus segély folytatása is, természetesen a megfelelő módon.
<P>
Elnök úr, engedje meg, hogy köszönetet mondjak a Parlament valamennyi nagyra becsült képviselőjének hozzájárulásukért. Híven fogjuk azokat tolmácsolni kollegáinknak a Tanácsban. Nagy örömmel vesszük, hogy az intézmények általános álláspontja nagyon hasonló. Szorosan követni fogjuk az események alakulását Kenyában.
<SPEAKER ID="258" NAME="Louis Michel">
a Bizottság tagja. - (FR) Elnök úr, először is gyorsan megemlíteném, nem 30 millió, hanem 40,6 millió euró kifizetés tárgya, ami tulajdonképpen a "Szegénység-csökkentési költségvetési támogatás” (PRBS) néven ismert 120 millió eurós program második részlete volt több hónappal ezelőtt.
<P>
A kifizetésre vonatkozó döntést késleltettük, mert a PRBS-program Nemzetközi Valutaalap által történő harmadik felülvizsgálatának eredményeit és ajánlásait vártuk.
<P>
Ezek az eredmények november eleje óta ismertek, és novemberben a Nemzetközi Valutaalap kedvező véleménye alapján a Bizottság a kenyai pénzügyminiszterhez intézett levéllel elvi jóváhagyást adott a 40,6 millió eurós összeg kifizetésére.
<P>
Figyelembe véve azonban a választásokat, és annak kockázatát, hogy a kormány ezt a kifizetést választási célokra használhatja fel, a Bizottság a tagállamokkal konzultálva úgy határozott, hogy a kifizetést a választások előtt nem, hanem csak a választások után, a pénzügyi kötelezettségvállalásokra vonatkozó december 31-i határnappal, az alkalmazandó eljárásokkal összhangban teljesíti. Ezért a kifizetés technikailag december 28-án megtörtént.
<P>
Én megértem a felzúdulást, amit ez okoz, de hadd emlékeztessem önöket, hogy a szabálytalanságok csak december 28-tól, péntek estétől, illetve december 29-től, szombattól kezdtek megmutatkozni, amikor az utolsó 49 választókerületből - az összesen 210 közül - az eredményeket szokatlanul késlekedve továbbították, és amint tudják, csak január 1-,én, hétfőn történt meg, hogy a hétvége eseményei alapján az EU választási megfigyelő missziója előzetes elemzésében jelentette, hogy a választások nem feleltek meg a nemzetközi szabványoknak. Ezért technikailag már túl késő volt ahhoz, hogy megakadályozzuk vagy blokkoljuk ennek a 40,6 millió eurós összegnek a kifizetését.
<P>
Másodszor, szeretném megemlíteni - mert az érvelés szempontjából ez is fontos -, hogy egyetértek sok mindennel, amit elmondtak, de vannak olyan dolgok is, amikkel egyáltalán nem értek egyet. Amikor valaki azt sugalmazza, hogy a költségvetési támogatás technikája vagy módszere olyan módszer vagy technika, amelyhez nem kapcsolódnak feltételek vagy ellenőrzés, az nyilvánvalóan téved. Szeretném felhívni a figyelmet arra, hogy ha hirtelen felfüggesztjük a költségvetési támogatást, először azért ellenőriznünk kell, hogy a Kinnock asszony és mások által tett javaslat, azaz, hogy a költségvetési támogatást alakítsuk át projekttámogatássá, gyorsan megvalósítható-e, vagy olyan gyorsan, amint azt a költségvetési támogatás lehetővé teszi, hogy ne hagyjuk, hogy az emberek a nélkülözés miatt még katasztrofálisabb helyzetbe kerüljenek. Könnyű dolog bizonygatni az elveket, de azért meg kell győződnünk arról, hogy azok megvalósításának eredményei és következményei ne rontsanak a helyzeten tovább.
<P>
Ezzel áttérek két gondolatra a költségvetési támogatással kapcsolatban. A költségvetési támogatást ellenőrizzük. Igazolásokat kell benyújtani, és az nem kevésbé átlátható, mint a projekttámogatási rendszer.
<P>
Természetesen, Kinnock asszony és mások, mondani sem kell, ha a felek nem tudnak gyorsan megállapodásra jutni a nyugalom helyreállítása érdekében, és - ahogyan én remélem - megegyezni az új választások esetleges megszervezéséről, amint azt Wittmann úr kívánja, a költségvetési támogatást, amely bizonyos mértékig minősíti azokat az országokat, amelyek hozzájuthatnak, hogy megfelelnek bizonyos normáknak, minden bizonnyal nem tudjuk majd alkalmazni többé, és szükség lesz a támogatásnyújtás más eszközeinek keresésére. Nem értek azonban egyet azzal, hogy fel kellene függesztenünk a Kenyának juttatott fejlesztési segélyt. Mindig emlékeznünk kell arra, hogy a segély mögött emberek vannak, akik élvezik annak előnyeit. Ezt tisztázni akartam, mert fontosnak tartom.
<P>
Végül két más felvetést szeretnék megválaszolni. Szükség van-e arra, hogy a választásokat azonnal megszervezzék? Én azt gondolom, kívánatos lenne, hogy a felek megállapodásra jussanak. Mi a világ összes kívánságát kifejezésre juttathatjuk, de abban hinni, hogy a választásokat azonnal megszervezik a nélkül, hogy a felek megegyezésre jutnának, nem reális. Gondoskodni kell arról is, hogy ne ösztönözzük olyan helyzet kialakulását, amely az emberek életét még nehezebbé, a szerencsétlenséget még nagyobbá tenné. Ezt nem szabad szem előtt tévesztenünk, és azt gondolom, nagy körültekintéssel kell eljárnunk. Én a választások mellett vagyok, feltéve, hogy megállapodás születik róla.
<P>
Teljes mértékben támogatjuk az afrikai közvetítést, és természetesen, amint a Tanács kifejtette, a Bizottság rendelkezésre áll közvetítői misszióhoz. Én felvettem a kapcsolatot Kofi Annannal, és hosszú tárgyalást folytattam vele. Elmondtam neki, hogy rendelkezésre állunk - ide értve a főképviselőt is - a közvetítői munkára. Most egyértelműen azt reméljük, hogy ez elsődlegesen afrikai közvetítés lesz. Úgy tűnik nekem, hogy ezt nem hagyhatjuk figyelmen kívül.
<P>
Befejezésül az utolsó megjegyzésem a Mulder úr által feltett kérdésre válaszul: ha az Európai Fejlesztési Alap a költségvetésbe bevonásra kerülne, amint azt a Parlament és én kérjük, a költségvetési támogatás - például az összeg, a módszer, az ellenőrzési mechanizmusok, az igazolás és a monitorozás - automatikusan történne, ami nagymértékben egyszerűsítené az eljárást.
<P>
El sem tudják képzelni, hogy mennyivel könnyebb és eredményesebb lenne az életem, ha sokkal közvetlenebbül függenék a Parlament választásaitól, lehetőségeitől és ellenőrzésétől, amit a költségvetésem felhasználása felett gyakorolna.
<P>
Attól tartok azonban, hogy a dolgok jelenlegi állása szerint ez sajnálatos módon nem lehetséges, de nyilvánvalóan ez olyan téma, amelyet szeretnék megvitatni. Az ön által feltett kérdés ismételten bizonyítja, hogy az Európai Fejlesztési Alap költségvetésbe történő bevonása nagy előrelépés lenne támogatásunk hatékonysági szintjét illetően.
<SPEAKER ID="259" NAME="Elnök">
Hat állásfoglalásra irányuló indítványt kaptam1, amelyeket az Eljárási Szabályzat 103. cikk (2) bekezdése szerint nyújtottak be.
<P>
A vitát lezárom.
<P>
A szavazásra 2008. január 17-én, kedden kerül sor.
<P>
Írásbeli nyilatkozatok (142. cikk)
<P>
1 Lásd a jegyzőkönyvet.
<SPEAKER ID="260" NAME="Glyn Ford" AFFILIATION="PSE">
Meglehetősen szomorúan szólok hozzá ehhez a vitához. Öt évvel ezelőtt, 2002 decemberében tagja voltam a Nicholson bárónő által vezetett európai parlamenti választási megfigyelői missziónak Kenyában. Azt a választást a nemzetközi útmutatásnak megfelelően hajtották végre, és ez az eredménynek olyan sérthetetlenséget biztosított, amely szentesítette az eredményt, ami egyébként az ellenzék győzelmét jelentette. Lehetőségünk volt találkozni Mwai Kibakival, az újonnan megválasztott elnökkel, és - a választás tisztasága iránti meggyőződésünk mellett - mindannyian úgy éreztük, hogy Kenya jövője sokkal fényesebbnek tűnik a nagyobb hatékonyságot és a kevesebb korrupciót ígérő új időszak beköszöntével.
<P>
Most hasonló a helyzet, mint George Orwell "Állatfarm” című könyvének végén, amikor a disznók emberekké, az emberek disznókká váltak. Az a rendszer, ami annyira ígéretesnek tűnt, ugyanolyan korrupttá és alkalmatlanná vált, mint az elődje, és közben kenyaiak millióinak reményeit és jövőjét tette tönkre. Én üdvözlöm az EU vezető választási megfigyelőjének határozott kijelentéseit. Remélem, hogy a bizottság ösztönzi majd a vitázó frakciók közötti egyeztetést, és kemény intézkedéseket helyez kilátásba a megállapodás sikertelensége esetére.
<SPEAKER ID="261" NAME="Nicholson of Winterbourne  " AFFILIATION="PPE-DE">
írásban. - Engem, mint az Európai Parlament korábbi kenyai választási megfigyelőjét, mély aggodalommal tölt el a decemberi választás után bekövetkezett események ilyen fordulata. Az a tény, hogy Kenya éveken át az afrikai kontinens e része legstabilabb országának tűnt, a fejleményeket kétszeresen is aggasztóvá teszi. Kenya, mint saját hazám is, tagja a Brit Nemzetközösségnek. Támogatom a Nemzetközösség megfigyelő csoportja által előterjesztett javaslatot, hogy független nemzetközösségi bírák vizsgálják felül a választási eredményeket. Az EU választási megfigyelői csoportja azt javasolta, hogy az eredményeket független felülvizsgálatnak vessék alá. Meg vagyok győződve arról, hogy a kenyai nép abban bízna, ha az ilyen ellenőrzést nemzetközösségi bírák végeznék el.
<P>
Azonnali prioritásunk az, hogy Kenya visszatérjen a normalitás állapotába; ezen azt értem, hogy a békés társadalomhoz, amelyben a demokratikus folyamatok iránt nem merülnek fel kétségek. Az a mai hír, amely szerint a biztonsági erők megakadályozták az ellenzéki politikusokat egy tiltakozó gyűlés megtartásában, nem jó előjel. Arra bátorítom az EU-t, hogy tegyen meg mindent a saját hatókörében más nemzetközi szervezetekkel együttműködve annak érdekében, hogy Kenya újra megtalálja a normalitás állapotát és a demokráciát.

<CHAPTER ID="008-09">
9. A vállalatirányítással kapcsolatos deontológiai kérdések (
<P>
A szavazás előtt:
<SPEAKER ID="109" NAME="Derek Roland Clark" AFFILIATION="EFD">
Elnök asszony, a deontológiáról szóló Lehne-jelentés szavazásra bocsátása előtt szeretném feltenni a kérdést, hogy miért is bocsátjuk szavazásra ezt a témát? Eredetileg a tegnap esti catch-the-eye eljárás során terveztük megvitatni. Ez azonban elmaradt, így most olyasmiről szavazunk, amiről még vitát sem tartottunk, bár ez nem került említésre. Elnök asszony, tájékoztatásul el kell mondanom, hogy amikor ez a téma nem olyan rég a Foglalkoztatási Bizottság elé került, a bizottságban senki nem tudta, mit jelent maga a deontológia mindaddig, amíg el nem magyaráztam - még maga az elnök sem! Úgy érzem, teljességgel szabályellenes egy ilyen ismeretlen, meg nem vitatott indítványról szavazást indítani.
<SPEAKER ID="110" NAME="Elnök">
Azt mondhatom önnek, hogy a Jogi Bizottság azonban, ahonnan az ügy származik, már megvitatta, és minden szükséges eljáráson keresztül is ment; így a szavazást folytatni szándékozom.

<CHAPTER ID="002">
Az elnökség nyilatkozatai
<SPEAKER ID="006" NAME="Elnök">
Tíz nappal ezelőtt Moszkvában sokan vesztették életüket egy terrortámadásban. Osztozunk az áldozatok hozzátartozóinak fájdalmában és reméljük, hogy gyorsan megtalálják és bíróság elé állítják az elkövetőket. Az Európai Parlament elítéli, mindig is elítélte az ilyen erőszakos cselekményeket.
<P>
Ma 70 éve annak, hogy Sztálin elrendelte a lengyel hadsereg 20 000 tisztjének agyonlövését. Az áldozatok hadifoglyok voltak, akiket azt követően vetettek fogságba, hogy a Szovjetunió 1939 szeptemberében megtámadta Lengyelországot. Az előző parlamenti ciklusban a képviselőknek lehetősége volt megnézni a "Katyń” című filmet, amely ezekről az eseményekről szól. Az orosz közszolgálati televízió múlt hét pénteken adta le először ezt a filmet. Ma, április 7-én Lengyelország miniszterelnöke és az Orosz Föderáció miniszterelnöke első alkalommal együtt róják le tiszteletüket a katyńi tömeggyilkosság áldozatai előtt. Ez fontos lépés a lengyel-orosz megbékélés, valamint a kelet-európai térségen belüli megbékélés felé, továbbá egy egész Európának szóló jelzésnek és az európai kontinens keleti és nyugati része közötti megbékélés következő szakaszának tekinthető, aminek a megvalósulását mi mindannyian szeretnénk.
<P>
(Taps)
<P>
Arról is szeretném tájékoztatni Önöket, hogy a mai plenáris ülésen az Európai Bizottságot Šefčovič úr képviseli. Fontos családi okok miatt Barroso úr nem tud részt venni a mai ülésünkön.

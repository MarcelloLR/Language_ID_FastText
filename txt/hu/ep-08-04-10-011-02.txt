<CHAPTER ID="011-02">
2. A hatodik közösségi környezetvédelmi cselekvési program félidős értékelése (
<P>
- A 1. módosításról szóló szavazás előtt
<SPEAKER ID="106" NAME="Riitta Myller">
előadó. - (FI) Tisztelt elnök úr, én úgy látom, hogy a Zöldek módosítást akartak benyújtani, de ennek a módosításnak az a célja, hogy a 8. módosítás utolsó részét belefoglalják ebbe a módosításba. Más szóval ez a rész nem tűnne el a szövegből.
<P>
A szavazási jegyzékben is az áll, hogy a 8. módosítást a 14. módosítás helyettesíti. A cél nem a helyettesítés, hanem az, hogy az utolsó rész, amely így kezdődik, "a rövidtávú fejlesztési költségek mellett” bekerüljön ebbe a jelentésbe.
<SPEAKER ID="998" NAME="Elnök">
Mindenki értette? Attól tartok, én sem. Kolléganő, most mit tegyünk?
<P>
Volt valami szándékuk a Zöldeknek? Ez egyszer úgy tűnik nem! Meg tudná ismételni még egyszer, Myller asszony, kérem?
<SPEAKER ID="997" NAME="Riitta Myller">
előadó. - (FI) Tisztelt elnök úr, szavazási jegyzékben is az áll, hogy a 8. módosítást a 14. módosítás helyettesíti. A cél nem a helyettesítés, hanem az, hogy az utolsó rész, amely így kezdődik, "a rövidtávú fejlesztési költségek mellett” bekerüljön ebbe a jelentésbe.
<SPEAKER ID="107" NAME="Elnök">
Éppen most értesültem róla, hogy ez nem így van. Akkor szavazzunk a 14. módosításról? Éppen most tudtam meg Paul Dunstantól, aki valódi szakértője ezeknek a részleteknek, hogy ez nem lehetséges. Azt javasolja, hogy most egyszerűen szavazzunk.
<P>
- A 15 módosításról szóló szavazás előtt
<SPEAKER ID="108" NAME="Satu Hassi" AFFILIATION="Verts/ALE">
Tisztelt elnök úr, szóbeli módosításként javaslom, hogy a 15. módosítás ne helyettesítse az eredeti 51. bekezdést, hanem tegyük hozzá a bekezdéshez. Úgy gondolom, hogy az előadó egyetért ezzel a szóbeli módosítással.
<P>
(A szóbeli módosítás elfogadásra kerül)

<CHAPTER ID="007-05">
5. Az éghajlatváltozásról szóló koppenhágai csúcstalálkozó előkészítése (szavazás)
<SPEAKER ID="096" NAME="Satu Hassi  (Verts/ALE">
). - Elnök úr, képviselőcsoportom úgy véli, ezen a listán a 43. és az 54. módosítás szavazási rendje fordítva van feltüntetve.
<P>
A 43. módosítás elfogadása miatt az 54. cikk nem válhat tárgytalanná, mert az 54. módosításban szerepelnek más olyan kérdések is, amelyekre a 43. módosítás nem terjed ki.
<P>
Ha ennek egy része egy másik módosítás tárgytalanná válását idézi elő, akkor először az 54. módosításról kell szavazni, és csak azt követően a 43. módosításról.
<P>
Ez nem az első szavazással kapcsolatos, hanem a második oldalon lévővel. Csak azért szerettem volna közölni ezt, hogy tudjon róla, amikor a szavazás során ehhez a ponthoz érünk.
<SPEAKER ID="097" NAME="Elnök">
A bizottság képviselője szeretne-e valamit mondani ezzel kapcsolatban? Esetleg Leinen úr? Szándékukban áll változtatni a szavazási renden? Meg kell mondanom, hogy nem számítottunk erre a módosításra. Nem terjesztettek elő erre vonatkozó javaslatot.
<SPEAKER ID="098" NAME="Jo Leinen">
a Környezetvédelmi, Közegészségügyi és Élelmiszer-biztonsági Bizottság elnöke. - (DE) Igen, elnök úr, Hassi asszonynak igaza van. Követhetjük is az általa indítványozott eljárást.
<SPEAKER ID="100" NAME="Markus Ferber  (PPE">
). - (DE) Elnök úr, az imént a tolmácskabinból a 20. cikkre kérdeztek rá a 22. helyett, ami megnehezíti, hogy az Ön szándéka szerint járjunk el. Ezért remélem, hogy a tolmácsok most már helyesen fordítják le a lengyelül megadott számokat.
<SPEAKER ID="101" NAME="Elnök">
Elnézést kérek, előfordulhat, hogy én hibáztam.
<SPEAKER ID="102" NAME="Jo Leinen" AFFILIATION="S&amp;D">
(DE) Elnök úr, a Parlamentet hivatalos küldöttség képviseli Koppenhágában. Ön is tagja lesz a küldöttségnek, és ez lesz az első alkalom, hogy nem kell irodát bérelnünk a városban, hanem hivatalosan az EU pavilonjában kapunk helyet. Ez örvendetes, és köszönettel tartozunk érte. Így hát a 61. cikk szükségtelen.
<P>
A Lisszaboni Szerződés nem csupán azt biztosítja, hogy a Parlament véleményét meg fogják hallgatni a nemzetközi szerződésekkel kapcsolatban, hanem azt is, hogy ezekhez hozzájárulását kell adnia. Ez egy új korszak kezdetét jelenti számunkra, ezért a 60. cikknek megfelelően kérjük, hogy részt vehessünk az EU koordinációs ülésein, és ne kelljen az ajtón kívül várakoznunk. A Bizottságnak ugyanolyan bánásmódot kell alkalmaznia velünk szemben, mint a Tanács esetében, amikor tájékoztatást ad a Szerződéssel kapcsolatos tárgyalásokról, és azt kérjük a Bizottságtól, hogy kezdje a Kiotói Megállapodással. Ez a kérésünk a Bizottsághoz. Lehet, hogy Reding asszony szeretne mondani valamit ezzel kapcsolatban.
<P>
(Taps)
<SPEAKER ID="103" NAME="Viviane Reding">
a Bizottság tagja. - (DE) Elnök úr, vettem az üzenetet és továbbítani fogom a Bizottság elnökének, valamint a többi biztosnak.
<SPEAKER ID="104" NAME="Jeanine Hennis-Plasschaert  (ALDE">
). - Elnök úr, arra szeretném kérni Önt, hogy szíveskedjék egy kicsit felgyorsítani a dolgokat, mert ha továbbra is ebben a tempóban haladunk, a plenáris ülésen éjfélre fejeződik be a szavazás.

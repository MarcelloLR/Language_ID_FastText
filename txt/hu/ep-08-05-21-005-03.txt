<CHAPTER ID="005-03">
3. A környezet büntetőjogi védelme (
<P>
- A szavazás előtt
<SPEAKER ID="130" NAME="Janez Lenarčič">
hivatalban lévő elnök. - Elnök úr, még egyszer nagyon köszönöm. Engedélyével, a következő nyilatkozatot szeretném tenni a Tanács nevében.
<P>
Megvizsgáltuk az Európai Parlament Jogi Bizottsága által elfogadott következő módosítást. A 12a preambulumbekezdés a következőképpen hangzik:
<P>
Idézem: "Ahol egy folyamatos tevékenység, bizonyos idő elteltével, a jelen irányelv alapján a büntetőjogi felelősséggel is járó környezeti károsodást okoz, azt a kérdést, hogy a károsodás elkövetője tudatosan vagy hanyagságból követte el tettét, ahhoz az időponthoz kapcsolódva kell meghatározni, amikor az elkövető tudomást szerzett, vagy tudomást kellett, hogy szerezzen a károkozást megtestesítő tényekről, és nem ahhoz az időponthoz képest, amikor az elkövető megkezdte tevékenységét. Ezzel kapcsolatban, figyelembe kell venni, hogy ilyen körülmények között egy megelőző felhatalmazás, engedélyezés vagy koncesszió nem szolgálhat a védelem eszközéül.” Vége az idézetnek.
<P>
Értjük az e módosításban kifejeződő törekvéseket. Ez az ügy a tagállamok hatáskörébe tartozik. Úgy véljük, hogy a tagállamok megfelelő módon tekintetbe veszik ezeket a törekvéseket.
<P>
Köszönöm.
<SPEAKER ID="131" NAME="Olli Rehn">
a Bizottság tagja. - Elnök úr, ez a nyilatkozat aligha vetekszik Cohn-Bendit úr ékesszólásával. Fel kell azonban olvasnom a nyilatkozatot. Idézem: "Ahol egy folyamatos tevékenység, bizonyos idő elteltével, a jelen irányelv alapján a büntetőjogi felelősséggel is járó környezeti károsodást okoz, azt a kérdést, hogy a károsodás elkövetője tudatosan vagy hanyagságból követte el tettét, ahhoz az időponthoz kapcsolódva kell meghatározni, amikor az elkövető tudomást szerzett, vagy tudomást kellett, hogy szerezzen a károkozást megtestesítő tényekről, és nem ahhoz az időponthoz képest, amikor az elkövető megkezdte tevékenységét. Ezzel kapcsolatban, figyelembe kell venni, hogy ilyen körülmények között egy megelőző felhatalmazás, engedélyezés vagy koncesszió nem szolgálhat a védelem eszközéül.” Teljes mértékben megértjük a módosításban kifejeződő aggodalmakat. Ezek az ügyek a tagállamok hatáskörébe tartoznak, és bizonyosak vagyunk abban, hogy azok megfelelő figyelmet fordítanak e jelentős aggodalmakra.
<SPEAKER ID="132" NAME="Hartmut Nassauer">
előadó. - (DE) Elnök úr, hölgyeim és uraim, a két nyilatkozat annak jelzésére késztet - azon képviselőtársaim számára, akik talán nem értik teljesen mi is folyik itt -, hogy ezek a nyilatkozatok a kompromisszumos megállapodás részét jelentik. Két vagy három kérdés tisztázását kértük, és erre így kaptuk meg a választ. A törvényhozatali eljárás tárgyát azonban, természetesen, kizárólag az a szöveg képezi, amelyben közösen egyetértettünk.
<P>
Rendelkezésemre áll a - jelenleg Szlovénia által irányított - Coreper elnökének levele, amely megerősíti, hogy amennyiben ma azt elfogadjuk, ez a szöveg kerül a Tanács által is jóváhagyásra. Ezzel már az első olvasat alkalmával megállapodást érünk el, és így azt a törvényhozási sikert érjük el, amelyre törekedtünk.

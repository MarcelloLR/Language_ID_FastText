<CHAPTER ID="006-08">
8. Az Európai Bankhatóság (EBA) ügyvezető igazgatójának kinevezése (
<SPEAKER ID="102" NAME="Sharon Bowles" AFFILIATION="ALDE">
Elnök úr! Nem fogok hosszasan beszélni. A mai napon az európai felügyeleti hatóságok ügyvezető igazgatóinak elfogadásáról szóló határozatokról szavazunk. A jövőbeni eljárást illető kérdéseket a múlt hónapban lefolytatott tárgyalások során megvitattuk, amikor a hatóságok elnökeinek kinevezéséről volt szó.
<P>
A Bankfelügyeleti Hatóság javasolt ügyvezető igazgatója Farkas Ádám, a Biztosítás- és Foglalkoztatóinyugdíj-felügyeleti Hatóságé Carlos Montalvo, az Értékpapír-piaci Felügyeleti Hatóságé pedig Verena Ross. Minden jelölt meghallgatáson vett részt a Gazdasági és Monetáris Bizottság előtt múlt héten. Ezeket az interneten közvetítették, és a jelöltek életrajzaival együtt elérhetők a Gazdasági és Monetáris Bizottság honlapján. A teljes bizottság jelentős többséggel úgy döntött, hogy a jelöltek mellett adjuk le szavazatunkat, ez tehát a bizottság javaslata.

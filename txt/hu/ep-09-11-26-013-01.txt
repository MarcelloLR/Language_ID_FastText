<CHAPTER ID="013-01">
1. Nicaragua (szavazás) 
<P>
- A szavazás előtt:
<SPEAKER ID="282" NAME="Véronique De Keyser">
az S&D képviselőcsoport nevében. - (FR) Elnök úr, szeretném emlékeztetni, hogy képviselőcsoportom úgy döntött, a korábban általam említett okokból nem vesz részt a szavazásban.
<P>
Ezért részünkről nincs tartózkodás, de részvétel sincs.
<SPEAKER ID="283" NAME="Eija-Riitta Korhola" AFFILIATION="PPE">
(FI) Elnök úr, véleményem szerint a legutóbbi vitában túl sok képviselőt hagytak az előírt felszólalási időnél hosszabban beszélni, sokszor akár kétszer olyan hosszan is. Megtenné, hogy emlékeztet mindenkit arra, hogy szükség esetén a mikrofont ki is lehet kapcsolni? Ez szükségessé válhat, hogy ne veszítsük el a számunkra kijelölt felszólalási időt.
<SPEAKER ID="284" NAME="Elnök">
Igen, önök közül néhányan kétszer kaptak szót, de nem egy napirendi ponton belül. Ami a kikapcsolást illeti, ma mindenkivel nagylelkű voltam, és senkinek nem kapcsoltam ki a mikrofonját, de legközelebb meg fogom tenni.
<SPEAKER ID="285" NAME="Raül Romeva i Rueda">
a Verts/ALE képviselőcsoport nevében. - (FR) Elnök úr, szeretném hangsúlyozni, hogy képviselőcsoportunk aktuálisan jelen van ugyan, de ugyanazon okból, mint a Szocialisták és Demokraták Progresszív Szövetsége Európai Parlamenti Képviselőcsoportja, úgy határoztunk, hogy nem veszünk részt a szavazásban, hogy ezzel jelezzük szembenállásunkat a vita tényével csakúgy, mint a szavazással.
<SPEAKER ID="286" NAME="Ilda Figueiredo">
a GUE/NGL képviselőcsoport nevében. - (PT) Elnök úr, felszólalásunkban pontosan ugyanennek szeretnénk hangot adni. A felszólalásunkban kifejtett okokból nem fogunk részt venni ebben a vitában ... ebben a szavazásban. Részt vettünk a vitában, de nem veszünk részt a szavazásban, mivel ez valójában nem sürgősségi helyzet, amint azt már elmagyaráztuk.
<SPEAKER ID="287" NAME="Elnök">
Hölgyeim és uraim, fel kell hívnom a figyelmüket egy kisebb technikai hibára a 6. bekezdésben. A "büntető” és a "fegyelmi” szó törölve lesz ebből a bekezdésből.

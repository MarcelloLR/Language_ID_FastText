<CHAPTER ID="002">
Az európai ombudsman 2006-os tevékenysége (vita)
<SPEAKER ID="006" NAME="Elnök">
A következő pont Luciana Sbarbati a Petíciós Bizottság nevében készített jelentése az európai ombudsman 2006-os tevékenységeiről szóló éves jelentéséről.
<P>
Örömmel üdvözöljük ombudsman urat ma délelőtt, valamint Wallström biztos asszonyt.
<SPEAKER ID="007" NAME="Nikiforos Diamandouros">
ombudsman. - Elnök asszony, szeretném megköszönni a tisztelt képviselőknek a lehetőséget, hogy beszédet mondhatok a Parlament előtt a 2006-os éves jelentésemmel kapcsolatban. Továbbá szeretnék köszönetet mondani az előadónak, Sbarbati asszonynak és a Petíciós Bizottságnak a kitűnő jelentésükért.
<P>
Jelentésem a panaszok kezelésével, a jó közigazgatás elősegítésével és az ombudsman szerepére vonatkozó ismeretek átadásával kapcsolatos előrelépéseket rögzíti. 3 830 panasz érkezett hozzám 2006-ban. Ez azt jelenti, hogy a panaszok száma összesen közel azon a szinten állt meg, amelyet 2004-ben értek el az 53%-os növekedést követően.
<P>
Örömmel tájékoztatom Önöket, hogy a hatáskörbe eső panaszok részaránya emelkedett. Ez azt sejteti, hogy a polgárok kezdik jobban ismerni a hatáskörömet és az Ombudsmanok Európai Hálózatában nemzeti és regionális szinten működő munkatársaim hatáskörét is, amely ily módon arányosan megerősödik az összes érintett előnyére.
<P>
2006-ban összesen 586 vizsgálattal foglalkoztak. Ezek 66%-a a bizottságot érintette. Mivel a bizottság az az európai uniós intézmény, amellyel a polgárok a legnagyobb okkal lényeges kapcsolatba kerülnek, normális, hogy ez legyen a vizsgálatok legfőbb célpontja.
<P>
2006 során 250 lezáró határozatot hoztak a vizsgálatokkal kapcsolatban. 95 esetben a vizsgálat nem tárt fel hivatali visszásságot. Az ilyen eredmény nem mindig rossz a panaszos számára, aki legalább teljes magyarázatot kap az érintett intézménytől. Még akkor is, ha nem találnak hivatali visszásságot, esetleg felismerek olyan lehetőségeket, amelyek javítják az intézmények által nyújtott közigazgatás minőségét. Ha így van, akkor kihangsúlyozom őket egy további észrevételben.
<P>
Sok általam végzett vizsgálat mindenki számára kedvező eredményt hoz, amely kielégíti a panaszost és azt az intézményt is, amely ellen a panasz irányult. 2006 során 64 esetet rendezett az érintett intézmény a panaszos megelégedésére.
<P>
Amikor hivatali visszásságot találok, akkor megpróbálok békés megoldást találni, ha lehetséges. Három békés megoldás született 2006-ban és további 27 ilyen megoldásra törekvő javaslatot mérlegelt az érintett intézmény az év végén.
<P>
Amikor békés megoldás nem lehetséges, akkor kritikai észrevétellel zárom az ügyet, vagy ajánlástervezetet készítek. Kritikai észrevétel akkor helyénvaló, ha már nem lehetséges, hogy az érintett intézmény kiküszöbölje a hivatali visszásság esetét. Szeretném hangsúlyozni, hogy a kritika építő célzatú annak érdekében, hogy segítse a jövőben a hasonló hivatali visszásságok elkerülését. 2006-ban 41 vizsgálatot zártam le így.
<P>
A kritikáim és tanácsaim hatásainak jobb figyelemmel kísérése érdekében ez évben egy tanulmányt kezdtem a 2006-ban tett minden kritikai észrevételt követő intézkedésről, valamint arra a 38 esetre vonatkozóan is, amelyek további észrevétel tételével jártak ugyanabban az évben. E tanulmányok eredményei további biztatással szolgálnak majd az érintett intézmények számára, hogy javítsák gyakorlataikat, és szolgáltatási kultúrát alakítsanak ki a polgárok számára.
<P>
Olyan esetekben, ahol még lehetséges a hivatali visszásság kiküszöbölése, általában ajánlástervezetet készítek az intézmény számára, amelynek részletes véleménnyel kell reagálnia. 2006-ban 13 ajánlástervezet készült.
<P>
Ha egy intézmény nem reagál kielégítően az ajánlástervezetre, akkor különjelentést küldhetek az Európai Parlamentnek. 2006-ban két különjelentés készült. Az első a Tanács felelősségére vonatkozott az elnökségi honlapjain használt nyelvek kiválasztása kapcsán. A második a bizottságot kérte fel, hogy megfelelően foglalkozzon egy sportfogadási szolgáltatásokkal kapcsolatos szabálysértés elleni panasszal. Örömmel jelentem, hogy a bizottság azonnal és pozitívan reagált a jelentésre.
<P>
Az éves jelentés új jellegzetessége, amelyet szeretnék kiemelni, figyelembe véve a jó közigazgatás támogatását és ösztönzését, azzal kapcsolatos, amit én az intézmények jó gyakorlatának a vizsgálataim során feltárt "sztár” eseteinek hívok.
<P>
Most szeretnék megemlíteni néhány más tevékenységet, amelyeket 2006 során vállaltam el azzal a céllal, hogy a lehető legjobb szolgáltatást biztosítsuk a polgárok számára.
<P>
Először Egyetértési Megállapodást írtam alá az európai adatvédelmi biztossal (EDPS). Megállapodásunk célja olyan panaszok következetes kezelésének biztosítása, amelyek adatvédelmi kérdéseket vetnek fel, valamint a szükségtelen duplikáció elkerülése.
<P>
A megállapodás lehetővé teszi számomra, hogy hasznosítsam az EDPS szaktudását a vele történő konzultációk révén olyan esetekben, amikor az adatvédelmi szabályzat és az esetjog eltérő véleményeknek hagy lehetőséget. Ez már hasznos mechanizmusnak bizonyult számomra, amikor olyan esetekkel foglalkoztam, amelyekben egyeztetni kell a dokumentumokhoz való törvényes hozzáférési jogot a magánélethez való joggal.
<P>
A spanyol kormánnyal is aláírtam egy megállapodást, hogy a polgárok panaszt tehessenek az európai ombudsmannak, Spanyolország bármely hivatalos nyelvén. Ezért gyakorlatomat összehangoltam a Tanács 2005. évi döntésével, amely biztosítja azoknak a nyelveknek a használatát annak érdekében, hogy elősegítse a spanyol polgárok kommunikációját az uniós intézményekkel.
<P>
Tisztelt képviselők, hálás vagyok az európai ombudsman munkájának támogatásáért, amelyet Sbarbati asszony jelentésében kifejezett, és szeretném tájékoztatni a Parlamentet, hogy, amint azt a jelentésében kérték, már az Európai Beruházási Bankkal való egyetértési megállapodást készítem elő.
<P>
Mivel az európai uniós törvény végrehajtása főleg a tagállamok közigazgatásának feladata, továbbra is az Ombudsmanok Európai Hálózatán belüli együttműködés kialakításán dolgozom. Örömmel tájékoztatom Önöket, hogy a hálózat hatodik találkozója a múlt héten zajlott ebben az épületben. A sikeres találkozó befejezésekor egyhangúlag elfogadtunk egy olyan nyilatkozatot, amelynek célja a nemzeti és regionális ombudsmanok munkájának uniós vonatkozását ismertebbé tenni és tisztázni azt a szolgáltatást, amelyet olyan személyeknek nyújtanak, akik az európai uniós törvény hatáskörébe eső ügyek ellen tesznek panaszt.
<P>
Az ombudsmanok közötti önkéntes együttműködés, amely most már kikristályosodott a nyilatkozatban, úgy vélem, fontos és egyre növekvő mértékben hozzájárul ahhoz, hogy az Európai Unió képes legyen konkrét eredményeket elérni annak biztosítása révén, hogy a polgárok mindennapi valóságként élvezhetik jogaikat, és a problémákat a polgárokhoz közeli módon oldják meg.
<P>
Az európai ombudsman hivatalát azért hozták létre, hogy segítse az Uniót közelebb hozni a polgárokhoz és az EU közigazgatásának "emberi arcot adjanak”. Intézményünk alapvető szemlélete az, hogy az ombudsman egy olyan egyén, aki személyesen kommunikál a polgárokkal, aki felülvizsgálja az eseteiket, és aki megoldást keres problémáikra és panaszaikra.
<P>
E "mikrokommunikációk” mindegyike alkalmat ad a polgárok és az intézmények közötti bizalom építésére. E cél elérése érdekében továbbra is hozzájárulok az intézményekkel történő építő jellegű párbeszédekhez és felhívom figyelmüket a problémákra azért, hogy javíthassák teljesítményüket.
<P>
Az, ahogyan egy közigazgatás a panaszokra reagál, kulcsfontosságú fokmérője annak, hogy mennyire polgárközpontú. Mialatt sok területen javulás történt, addig 2006-ban sajnálatos módon megnőtt az olyan esetek aránya, amelyeket kritikai észrevétellel kellett zárnom.
<P>
Ezt mindenkinek fontolóra kellene vennie, aki jobb kapcsolatokat szeretne az EU és polgárai között. A panaszok alkalmat adnak arra, hogy rendbe tegyük a dolgokat és megmutassuk, hogy az érintett intézmény komolyan tiszteli a polgárok jó közigazgatáshoz való alapvető jogát.
<P>
Nem vagyok biztos abban, hogy a polgárok könnyen össze tudják egyeztetni az intézmények által gyakran tett nyilatkozatokat, amelyek szerint "a polgárokhoz közelebb” kívánnak kerülni és "megközelíthetőbbé” válni, azzal a ténnyel, hogy ugyanazoknak az intézményeknek gyakran nem sikerül foglalkozni az ombudsman által annak érdekében kínált lehetőségekkel, hogy javítsák kapcsolataikat és növeljék az átláthatóságot. Azonban számos jel határozottan arra ösztönöz, hogy ebben az évben, 2007-ben sokkal szívesebben foglalkoznak a vizsgálataim által kínált lehetőségekkel a panaszok megoldása érdekében.
<P>
Az ilyen együttműködés nélkülözhetetlen, mert az ombudsman egyedül nem ér célt. Első osztályú közigazgatás biztosítása olyan feladat, amellyel az EU intézményekkel együttesen kell megbirkózni. Az ígéretek teljesítése, megfelelő helyreállító mechanizmusok biztosítása, a hibákból történő tanulás, a nyílt munkavégzés és a nyilvános vizsgálatok engedélyezése - ezek a bizalom építésének létfontosságú "eszközei”.
<P>
Ugyanígy az európai ombudsmannak is megegyezés szerint és szisztematikusan kell dolgoznia a nemzeti és regionális munkatársakkal annak biztosítása érdekében, hogy a polgárok jogait teljes mértékben tiszteletben tartsák szerte az Unióban. Végül az ombudsmannak továbbra is meg kell keresnie a polgárokat azért, hogy tudomást szerezzenek szolgáltatásairól.
<P>
A Parlament támogatásával és vezetésével továbbra is törekszem az elért eredményekre építeni azzal a céllal, hogy valóban megfeleljek intézményes hatáskörömnek úgy, hogy az Uniót közelebb viszem a polgárokhoz és "emberi arcot” adok az EU közigazgatásának.
<SPEAKER ID="008" NAME="Luciana Sbarbati  " AFFILIATION="ALDE">
előadó. - (IT) Elnök asszony, hölgyeim és uraim, először köszönetet kell mondanom az ombudsmannak a kitűnő munkájáért, amelyet ez a konkrét jelentés is alátámaszt. Szeretnék köszönetet mondani a bizottság jogi szolgálatának, valamint a bizottságban dolgozó összes képviselő társamnak is, különösen az árnyékelőadónak és Mavrommatis úrnak az együttműködésükért.
<P>
A polgároknak nyújtott szolgáltatás kultúráját, amelynek célja a jó minőségű, átlátható, hozzáférhető, gyors és együttműködő közigazgatás biztosítása, közösségi szinten a Petíciós Bizottság és az ombudsman egyesített erőfeszítései ösztönzik és erősítik, és első felbukkanása a 2001. szeptember 6-ai állásfoglalásig vezethető vissza, amely napon az Európai Parlament elfogadta a helyes hivatali magatartás európai ombudsman által javasolt kódexét.
<P>
Ezenkívül a Maastrichti Szerződés minőségi ugrást idézett elő az európai polgárság jogaiban azáltal, hogy
<P>
lehetőséget adott a polgároknak arra, hogy egy parlamenti szervnek nyújtsanak be petíciót, amely továbbra is egyedüli választott bíró vagy egy szakosodottabb szervhez forduljanak, amely - jóllehet, a bíróságokon kívül működik - olyan eljárást követ, amely nem zárja ki a parlamenti beavatkozást abban az esetben, ha bebizonyosodik, hogy a hivatali visszásságért felelős közösségi intézmény vonakodik együttműködni.
<P>
Nem fogok a statisztikákról beszélni, mivel az ombudsman már beszélt róluk és azok a jelentésben szerepelnek. A hivatali visszásság esetei általában az átláthatóság hiányával, a tájékoztatás megtagadásával, a hatalommal való visszaéléssel, jogi hibával, valamint a Szerződés szerinti kötelezettségek teljesítésének biztosításának különösen a bizottság részéről történő elmulasztásával függnek össze.
<P>
Az ombudsman határozatainak nincs jogilag kötelező ereje, de ezek biztosítékok, hogy a munkája segítséget nyújt meggyőzőerejének erősítéséhez. Az ombudsman a Petíciós Bizottság aktív támogatását is élvezi, amelynek ülésein 2006-ban négy alkalommal vett részt, és együttműködik az európai ombudsmanok hálózatával, amely bővítést és javítást igényel. Olaszországnak például a mai napig nincs nemzeti ombudsmanja.
<P>
Mindazonáltal hangsúlyozni kell, hogy a jogerős határozatokról időben kölcsönösen értesítést kell küldeni az ombudsman és a Petíciós Bizottság tevékenységei közötti hatásköri ütközések elkerülése érdekében.
<P>
A jelentés a 2006-ban lezárt vizsgálatok tekintetében hozott határozatokat több kategóriára osztja: a nyitottság hiánya a közösségi intézmények és szervek részéről (a vizsgálatok 25%-a), a bizottság által a 226. cikk szerinti eljárásokkal kapcsolatban a Szerződés őreként betöltött szerepe, a szerződések kezelése, díjazás és támogatás, és a közösségi intézmények személyzetének felvétele és irányítása.
<P>
Az eljárások gyakran a kritikai észrevételek szakaszában lezárultak, amelyek a hivatali visszásság eseteinek jövőbeni újbóli előfordulásának megelőzésére tett kísérlet eszközei azokban az esetekben, amikor ajánlás kiadása értelmetlen lenne. Az ombudsman számos példát adott és szabadidejükben a jelentésben olvashatók.
<P>
Erre vonatkozóan a Petíciós Bizottság felkéri az ombudsmant, hogy hajtson végre részletes tanulmányt a 2006-ban történt vizsgálatok során tett kritikai észrevételek gyakorlati hatása tekintetében. Az, hogy az intézményeknek van helyes hivatali magatartásra vonatkozó kódexük, gyakran nem elég az igazi szolgáltatási kultúra megteremtésének biztosításához.
<P>
A jelentés azt is megmutatja, hogy még mindig vannak szürke területek azzal kapcsolatban, hogy a bizottság rosszul használja mérlegelési jogkörét és elmulaszt azonnali intézkedést tenni a jogi eljárások megkezdődése előtt, ürügyként politikai megfontolásokat felhasználva. A szerződések és a személyzeti vezetés tekintetében az ombudsman által saját kezdeményezésére indított vizsgálatok közül néhány azt mutatja, hogy hatáskörei hogyan biztosítanak hatékony eszközt arra, hogy önszabályozásra serkentse a közigazgatási hatóságokat, ami egy olyan szilárd alapelv, amelyet egyre inkább használni kell.
<P>
A Petíciós Bizottság véleménye szerint azonban folyamatos és építő jellegű párbeszéd révén el kell kerülni a szinkron hiányát az időzítés és a nézetek terén ugyanazon esetnek az ombudsman és a Parlament által történő kezelése tekintetében.
<P>
A Petíciós Bizottság külön felkérést adott ki az ombudsman számára, hogy vizsgálja meg az EPSO által használt rendszereket, ismételten azzal a céllal, hogy a jelöltek, különösen a fiatal jelöltek jogait megvédjék az Európai Parlament versenyvizsga eljárásai kapcsán, és megvizsgálják azt az állítólagos megkülönböztetést, amelyet a brüsszeli Európai Iskolával kapcsolatban jelentettek.
<P>
Az ez évi jelentésben, elnök asszony, az ombudsman szerepe, mint az Unió demokratikus életének kulcsszereplőjeként betöltött szerep van a középpontban. Létfontosságú közvetítője a polgároknak a közigazgatási hatóságokkal való érintkezésük során. Hatékony tevékenységei kiemelik a helyes és a rossz közigazgatás közötti különbséget, útmutatást adván a hibák felismeréséhez és kielégítő megoldást keresvén a panaszosoknak, melynek eredményeként a nem helytálló magatartást a helyes válthatja fel.
<P>
E célból értékes lenne, ha az ombudsman elkészítené a legjobb igazgatási gyakorlatok listáját, nem csak példaértékű eseteket beleértve, hanem a kevésbé dicséretre méltóakat is. Az egyik kardinális elv, amelyet mindig hangsúlyozni kell, Európa valamennyi polgárának demokratikus egyenlősége, a nemzetiségen vagy a nyelven alapuló megkülönböztetés nélkül; valami olyasmi, amire az ombudsman támaszkodhat a nyelvi egyenlőség megvizsgálására és védelmére való folytonos törekvései során.
<P>
A Petíciós Bizottság amellett áll, hogy felgyorsítsa eljárásait annak biztosítása érdekében, hogy az ombudsman éves jelentését gyorsabban mérlegeljék, és azt is támogatja, hogy módosítsák az alapokmányt, feltéve, ha a módosítások világosan magukban foglalják az ombudsman jogköreinek minőségi bővítését anélkül, hogy befolyásolnák hatásköreinek jellegét vagy minden határozatának nem kötelező érvényű hatását.
<SPEAKER ID="009" NAME="Margot Wallström">
a bizottság alelnöke. - Elnök asszony, a bizottságnak "vezető szerepet kell vállalnia a szolgáltatási kultúra előmozdításában”. Amikor az ombudsman ezt mondta az éves jelentésének bevezetőjében, nagyon egyetértettem vele. Az Európai Uniónak közelebb kell lennie polgáraihoz, jobban magyarázni, jobban meghallgatni és jó politikát közvetíteni. Ennek szükséges feltétele a csúcsminőségű közigazgatás. A közös sikerünkhöz ugyanolyan fontos a jól felszerelt ellenőrző szerv a fejlődésünk figyelemmel kísérése céljából. Az ombudsman külső ellenőrző mechanizmusként tevékenykedik a megbízható és elszámoltatható közigazgatás érdekében az Európai Unió intézményei és szervei részéről.
<P>
Ezért nagy örömmel fogadom az ombudsman 2006-os éves jelentését és szeretném kihangsúlyozni, hogy a bizottság és az ombudsman közötti kapcsolatok nagyon pozitívak. Például a bizottsággal kapcsolatos nyílt vizsgálatok száma 20%-kal csökkent 2006-ban 2005-höz és 2004-hez képest és gyakrabban ismerjük el hibáinkat és kérünk elnézést. A panaszosok számára kielégítő megoldást keresünk, éppúgy, ahogy intézkedéseket hozunk az ombudsman kritikai észrevételeit és ajánlástervezeteit követően.
<P>
Örömmel fogadom Sbarbati asszony nagyon fontos jelentését is és a benne lévő építő jellegű javaslatokat. Mint ahogyan egyetértek az ombudsman szolgáltatási kultúrára vonatkozó felhívásával, úgy egyetértek Sbarbati asszony a szükséges költségvetési és humán erőforrásra vonatkozó felhívásával is. Cselekedeteink, nem pedig szavaink alapján ítélnek meg minket, ezért valóban biztosítanunk kell, hogy a polgárok azonnali és lényegi válaszokat kapjanak, ahogyan azt Sbarbati asszony mondja jelentésében.
<P>
Engedjék meg, hogy röviden észrevételt tegyek a jelentés néhány konkrét pontjára vonatkozóan. Először, a bizottság üdvözli az ombudsman kezdeményezését a bevált gyakorlatokat példázó "sztár” esetek listájának elképzelésére vonatkozóan. Mi is üdvözöljük ezt a kezdeményezést, hogy készüljön tanulmány a bizottság és más intézmények és szervek által az ombudsman kritikai észrevételeit és további megjegyzéseit követő intézkedésekről. Remélem, az hozzájárulhat a gyakorlatok javulásához a polgárok javára.
<P>
Másodszor, a Petíciós Bizottság és az ombudsman tevékenységei és jogkörei közötti állítólagos átfedésre tekintettel, a bizottság megismétli, hogy hajlandó együtt dolgozni a két szervvel a saját feladatuk keretein belül, és a feladat meghatározása nem tartozik a bizottság hatáskörébe.
<P>
Harmadszor, a Parlament felkérte a bizottságot, hogy a 226. cikk szerinti, szabálysértési eljárásokra vonatkozó saját megítélésén alapuló jogkörét megfelelően használja. Természetesen el kell kerülnünk a késedelmet, vagy az intézkedés elmulasztását, és a bizottság ezért fogadott el a közelmúltban a közösségi jog végrehajtásáról szóló közleményt, és célzottabb megelőző intézkedéseket, jobb tájékoztatást és problémamegoldást határoztunk meg. Röviden, ez volt a bizottság új kötelezettségvállalása: szabálysértési esetek hatékonyabb kezelésére és jobb átláthatóságra való törekvés.
<P>
A dokumentumokhoz való nyilvános hozzáférésről szóló, 1049/2001/EK rendeletre vonatkozóan, mint tudják, a rendelet felülvizsgálata folyamatban van, és nagyon szívesen fogadták az ombudsman konzultáción való közreműködését. Csak néhány hete volt egy ülésünk az intézményközi bizottsággal a dokumentumokhoz való nyilvános hozzáférésről, amelynek elnöke Wallis alelnök asszony volt, és szeretném megköszönni neki, hogy nagyon építő jelleggel előmozdította a dokumentumokhoz való nyilvános hozzáférésről szóló kérdést.
<P>
Utolsó előtti pontom az ombudsman alapokmányával kapcsolatos. Ezzel külön összefüggésben foglalkoznak, de, ahogyan azt a jelentésben említik, szeretném biztosítani Önöket, hogy a bizottság közelről figyelemmel kíséri a fejleményeket, és a kapcsolatok létesítése a bizottság és az ombudsman között különböző hierarchikus szinten folyamatban van. Azt szeretném, hogy ez a kérdés előrehaladjon a Tanács, a Parlament és a bizottság közötti szoros együttműködés szellemében.
<P>
Végül, az ombudsman és az Ombudsmanok Európai Hálózatának kommunikációs stratégiáját illetően meg kell osztanunk a tapasztalatokat és az igazgatási gyakorlatokat. Jobban be kell kerülnünk a köztudatba és a polgárokat közelebb kell hoznunk az EU-hoz. Az ombudsmannak nagyon fontos szerepe van ebben, és az Európai Parlamentnek, valamint a Petíciós Bizottságnak is. Ez fontos számomra és az egész bizottság számára, és biztosak lehetnek abban, hogy valóban minden tőlünk telhetőt megteszünk az együttműködés és a jó, előretekintő megoldások megtalálása érdekében.
<SPEAKER ID="010" NAME="Manolis Mavrommatis">
a PPE-DE képviselőcsoport nevében. - (EL) Elnök asszony, hölgyeim és uraim, először engedjék meg, hogy köszönetet mondjak és gratuláljak Sbarbati asszonynak, az európai ombudsman 2006-os tevékenységeiről szóló éves jelentés előadójának. Szeretnék köszönetet mondani a bizottságunk titkárságának is Sbarbati asszony jelentésének elkészítésében való segítségükért, és az európai ombudsmannak, Diamandouros úrnak is, hogy azonnal benyújtotta a 2006-os éves jelentését és a Petíciós Bizottsággal való azt követő együttműködéséért.
<P>
Az ombudsman független intézmény és az EU közigazgatásának ellenőrző mechanizmusa. Azonban Diamandouros úr minden meghozott intézkedése ellenére, hogy tájékoztassa a nyilvánosságot, még mindig zavar uralja az európai ombudsman joghatóságának területét. Ezért továbbra is meg kell próbálnunk a nyilvánosságot tájékoztatni az EU megfelelő pénzügyi támogatásával. Ezért mi, az Európai Néppárt (Kereszténydemokraták) és az Európai Demokraták Képviselőcsoportja, újra előterjesztettünk egy releváns módosítást, amely a média még nagyobb részvételét kéri az európai ombudsman munkájának publikálásában.
<P>
Árnyékelőadóként megpróbáltam hozzájárulni az európai ombudsman tevékenységéről szóló jelentéshez olyan módosításokkal, amelyeket előterjesztettem és támogattam. Lényegében e módosítások elfogadása során láttunk haladást az európai ombudsman tevékenységének következő területein:
<P>
Először, az európai ombudsmant felkérték, hogy vizsgálatát a harmadik pillérrel kapcsolatos kérdésekkel folytassa.
<P>
Másodszor, az európai ombudsmannal kapcsolatos jelentéseket azonnal le kell fordítani az EU összes hivatalos nyelvére, különösen az európai ombudsman éves jelentésének esetében.
<P>
Harmadszor, az európai ombudsmannak jó kapcsolatokat kell fenntartania a Petíciós Bizottság tagjaival és együtt kell velük működnie a kívánt eredmények elérése érdekében.
<P>
Végül, az Ombudsmanok Európai Hálózatát felkérték a bővülésre valamint arra, hogy tagságába vegyenek be olyan szakosodott ombudsmanokat, akik például kisebbségi jogokkal, családi problémákkal, személyes adatok védelmével és rabok vagy betegek jogaival foglalkoznak.
<SPEAKER ID="011" NAME="Alexandra Dobolyi">
a PSE képviselőcsoport nevében. - Elnök asszony, azzal szeretném kezdeni, hogy köszönetet mondjak Diamandouros úrnak és Wallström asszonynak az előadásukért és Sbarbati asszonynak a kitűnő jelentéséért.
<P>
A Lisszaboni Szerződés, amelyben épp most állapodtak meg, lehetőséget ad arra, hogy az Európai Unió kijusson egy régóta fennálló időszakból, amely visszatartotta abban, hogy hatékonyan tudjon működni a polgárai nevében. Olyan intézményi rendszerünk van, amelyre régóta szükségünk van és hatékonyabban működik, de sokkal több mindenre is lehetőséget teremt.
<P>
Üdvözlöm az intézményi elnökök chartájának ünnepélyes kihirdetését, amelyet december 12-én tartanak. Az Európai Unió Alapjogi Chartájának az Európai Unió jogrendjébe történő felvétele lehetővé fogja tenni, hogy az Unió hatékonyabb, átláthatóbb és demokratikusabb alapokon kezdjen működni. Az európai polgárok azt várják, és továbbra is azt fogják várni, hogy az Unió intézményei az alapvető elveivel összhangban fog működni: a Chartával, továbbá hatékonyan, eredményesen és nyíltan.
<P>
Az európai ombudsman a demokratikus felépítés és az Unió működésének egyik létfontosságú része. Az ombudsman vizsgálatainak legnagyobb része az átláthatóság hiányát érinti. Tevékenységeinknek ez az a területe, amelyet javítanunk kell, ha hihetőbbé akarunk válni a polgárok szemében. Nagyon örülök az ombudsman munkájának, amelyet az éves jelentésében és a beszédében kifejtett. Számos fontos döntést hozott 2006-ban, beleértve, nem utolsósorban, az Európai Tanács elnökségei honlapjainak nyelvi választékával kapcsolatban, a bizottság által készített szórólapokon, plakátokon és videókon szereplő pontatlan és félrevezető információkkal kapcsolatban a légi utasok jogaira vonatkozóan, és az Európai Beruházási Bank könyvvizsgálati jelentéséhez való hozzáféréssel kapcsolatban.
<P>
Fontos, hogy támogassuk az ombudsman munkáját, valamint a Petíciós Bizottság munkáját is, mivel a polgároktól érkező EU-s ügyekkel kapcsolatos panaszok és petíciók kezelésén keresztül tudhatjuk meg, hogy mi nem működik jól európai szinten és így tudunk korrekciós intézkedéseket hozni. Az ombudsman és a Petíciós Bizottság elé kerülő esetek egyre összetettebbek és ezért az intézmények részéről nagyobb erőforrásokat igényelnek annak érdekében, hogy a polgárok problémáival megfelelően foglalkozzanak.
<P>
Ebben az összefüggésben szeretném emlékeztetni a képviselőket Sbarbati asszony jelentésének 2. bekezdésére: "felhív arra, hogy valamennyi európai intézmény és szerv rendelkezzen az annak biztosításához szükséges költségvetési és humánerőforrásokkal, hogy a polgárok azonnali és érdemi válaszokat kapjanak kérdéseikre, panaszaikra és petícióikra”. Az Alapjogi Charta gyakorlatban való alkalmazásának az a legjobb módja, ha ezt átgondoljuk és felkérem az intézményeket és szerveket, hogy a polgárok érdekeinek elsőbbséget biztosítsanak e tekintetben.
<SPEAKER ID="012" NAME="Anneli Jäätteenmäki">
az ALDE képviselőcsoport nevében. - (FI) Elnök asszony, Margot Wallström asszony, a bizottság alelnöke, Nikiforos Diamandouros ombudsman úr, hölgyeim és uraim, kezdésként szeretnék köszönetet mondani az előadónak a kitűnő munkájáért.
<P>
Az évek során az európai ombudsman egyre fontosabbá vált az Európai Unió polgárai számára. Amint az Európai Unió Alapjogi Chartája hatályba lép, ez a szerep még fontosabbá válik. Ez azt jelenti, hogy a jövőben még jobban oda kell figyelnünk annak biztosítására, hogy az ombudsmannak elegendő erőforrása legyen és az a magatartási kódex, amely szerint eljár, megfeleljen az aktuális környezetnek.
<P>
Margot Wallström biztos asszony hangsúlyozta az átláthatóság szükségességét. Most már remélném, hogy a magatartási kódex, amely szerint az európai ombudsman eljár, megváltozik, a biztos asszony szavai, a jobb átláthatóság, valamint azon gondolat előmozdítása, hogy a bizottságtól megkapható a szükséges tájékoztatás, megvalósul, mert csak a tettek számítanak, nem a szavak.
<P>
Az ombudsman éves jelentése és összefoglalt változata nagyszerű példája annak, hogy a munkánkat hogyan kellene végezni a nyilvánosság számára. A jelentés világos, tömör és lényegre törő. Az átláthatóság az európai demokrácia és legfőbb építőanyagának kulcsa.
<P>
Az Alapjogi Charta 41. cikke szerint mindenkinek joga van ahhoz, hogy ügyeit az Unió intézményei, szervei és hivatalai részrehajlás nélkül, tisztességes módon és ésszerű határidőn belül intézzék. Ez sokat elmond és kötelezettséget ró minden európai uniós intézményre és nyilvánvalóan az ombudsman hivatalára is. Következésképpen szeretném kihangsúlyozni annak biztosításának fontosságát, hogy megfelelő erőforrásból elegendő legyen annak érdekében, hogy a személyeknek ne kelljen évekig várniuk az őket érintő ügyekben hozott határozatokra, mert határozatokra várni fárasztó dolog.
<P>
Végül szeretnék köszönetet mondani az ombudsmannak az általa végzett munkáért, és sok sikert kívánok neki ebben a nagy kihívást jelentő szerepben. Ezt nem mindig becsülik meg eléggé, mivel az alapvető jogokat sikeresebben foganatosítják a felsőbb rétegekben, mint az átlagemberek között.
<SPEAKER ID="013" NAME="Mieczysław Edmund Janowski">
az UEN képviselőcsoport nevében. - (PL) Elnök asszony, szeretnék köszönetet mondani Sbarbati asszonynak a munkájáért és kifejezni elismerésemet az európai ombudsman, Nikiforos Diamandouros professzor úr eredményeiért. A Nemzetek Európájáért Unió Képviselőcsoportjának nézeteit mondom el, valamint Marcin Libicki úr, a Petíciós Bizottság elnökének nézeteit, aki nem tudott a mai ülésre eljönni és megkért, hogy beszéljek a nevében.
<P>
Hominum causa omne ius constitutum sit - minden törvényt az emberek szempontjából kell alkalmazni. Ez a római elv látható az ombudsman munkájában, aki a hatáskörén belül működve megpróbál megfelelni annak az alapjogi elvnek, amely szerint mindenkinek joga van arra, hogy ügyét részrehajlás nélkül, tisztességes módon hallgassák meg az EU szervei és intézményei.
<P>
A jelentés elemzéséből látható, hogy a benyújtott panaszoknak csak 25%-a esik az ombudsman hatáskörébe. Ez azt jelenti, hogy a polgáraink nem ismerik a törvényt? Talán, bizonyos mértékig, erről van szó. Azonban úgy gondolom, hogy valami más miatt van az, hogy az ombudsman intézményét végső megoldásnak tekintik, amikor képtelenek megfelelő segítséget találni a saját országukban. A Petíciós Bizottságnak benyújtott kérvények hatóköre és mennyisége valami hasonlót jelezne. Ha az az érzés, hogy valakit igazságtalan, lassú, nem hozzáértő vagy bürokratikus módon kezelnek, továbbra is nő, akkor a helyes hivatali magatartás európai kódexe csak törekvések gyűjteményévé és nem mindennapi gyakorlattá válik.
<P>
Professzor úr, kívánom, hogy ombudsmanként a közösség polgárai érdekének eredményes őre legyen, és a Parlament, a Tanács és a Bizottság, valamint a nemzeti parlamentek és a nemzeti ombudsmanok segítsék Önt ebben a munkában.
<SPEAKER ID="014" NAME="Margrete Auken">
a Verts/ALE képviselőcsoport nevében. - (DA) Elnök asszony, nem fogom megismételni az összes jó dolgot, amely már elhangzott, azon kívül, hogy köszönetet mondjak ombudsmanunknak és Wallström biztos asszonynak. Emellett szeretnék valamit mondani, amit ki kell emelni. Én a polgárok panaszaival foglalkozó bizottságnak, ahogy azt a legjobb nevezni, viszonylag új tagja vagyok. Megdöbbenésemre, míg kint jártam az emberek között, arra jöttem rá, hogy gyakorlatilag csak az aktív polgárok kísérik figyelemmel, hogy az EU jogszabályait figyelembe veszik-e sok helyen. Az intézmények ezt nem teszik, és a tagországok sem. Ezért, ha a polgárok nem teszik, akkor az egész dolog szét fog esni. Következésképpen a polgárok nem csak az egyedi esetek áldozatai, hanem valóban aktív szereplőtársak is, akik annak biztosításán dolgoznak, hogy az EU rendkívül átlátható rendszere érthető és polgárközeli is legyen.
<P>
Tisztán kell látnunk azt is, hogy ez egy folyamatos harc még akkor is, ha az eszközeinket, azaz az ombudsmant és a polgárok panaszaival foglalkozó bizottságot a megfelelő szerszámokkal szereljük fel. Jelenleg a svéd rendszert támadják, amely megközelíthető és a dokumentumok hozzáférhetőek. Nem szabad azt hinnünk, hogy ez egy olyan csata, amelyet egyszer s mindenkorra megnyerhetünk. Ki kell tartanunk és továbbra is ki kell tartanunk és a csatát semmilyen ponton nem fogjuk megnyerni. Csak akkor fogjuk megnyerni, ha továbbra is nagyon erős eszközeink vannak.
<P>
Engedjék meg, hogy kihangsúlyozzam, hogy nagyon elégedett vagyok Sbarbati asszony jelentésével. Azonban szeretném kiemelni a módosításokat, amelyeket erős támogatásnak köszönhetően szerencsére be tudtunk építeni a jelentésbe. Először is, most a Parlamentnek lehetősége van bíróság elé vinni az ombudsman eseteit, ha az intézmények nem veszik figyelembe az ombudsmant. Ez feltétlenül döntő fontosságú, hogy ezt a valóságban meg lehet tenni és nem csak egyszerűen olyasvalami, amivel a világ előtt dicsekedhetünk. Rendelkezünk az ombudsman intézményével, van polgárok panaszaival foglalkozó bizottságunk, és még ez sem jelent mást, mint szavakat és még több szavakat. Ez az ügy ezért óriási jelentőségű.
<P>
A második szempont az Európai Beruházási Bankot érinti. Sok esetben a bank nem volt olyan "kedves”, mint amilyennek lennie kéne. Sok esetben úgy lépett fel, mintha a nagy iparágakat segítené, és feltétlenül fontos, hogy az Európán kívüli országokban élő polgároknak, akiknek profitálniuk kellene a bank tevékenységeiből, alkalmuk legyen az ügyeket az ombudsman elé tárni. Eléggé megdöbbentő, őket azon az alapon utasítják el, hogy nem EU polgárok és nem mondhatják el, amit akarnak. Lekezelően és arrogánsan bántak velük, és ezért én annak is nagyon örülök, hogy most kiemelték ebben a jelentésben, hogy ezek a polgárok természetesen fellebbezhetnek az ombudsmannál.
<P>
Végül hadd mondjam el, hogy fontos kihangsúlyozni, hogy az ombudsmannak a harmadik pillér szerinti kormányközi területeken is hatásköre van. Összességében nagy előrelépést teszünk ezzel a jelentéssel, és nagyon remélem, hogy a bizottság és a Parlament szervei is komolyan fogják ezt venni.
<SPEAKER ID="015" NAME="Dimitrios Papadimoulis">
a GUE/NGL képviselőcsoport nevében. - (EL) Elnök asszony, a mai vita és az európai ombudsman, Diamandouros úr által az elmúlt több mint 4 és fél évben végzett kiváló munka, valamint Sbarbati asszony kitűnő jelentése mind lehetőséget ad az Európai Parlamentnek és a bizottságnak arra, hogy felmérjék, hogyan látja a nyilvánosság az EU intézményeit.
<P>
A nyilvánosság nagy része jobb átláthatóságot és példaszerű közigazgatást szeretne, ami nagyon kevéssé kézzelfogható.
<P>
Feljegyeztem Diamandouros úr jelentésében néhány nyugtalanító jelet. Kevesebb esetet oldottak meg békés rendezés útján. Csökkent azoknak az eseteknek a száma, ahol a bizottság (látom, hogy az alelnök nem figyel) eleget tett az európai ombudsman ajánlásainak.
<P>
Nem elég gratulálni az európai ombudsmannak, elnök asszony, követnünk kell az ajánlásait. Diamandouros úr nagyon helyesen kéri, hogy jogkörét terjesszék ki a harmadik pillérrel kapcsolatos kérdésekre is, ezáltal jobb átláthatóságot és ellenőrzést biztosítva. Kéri az európai ombudsman alapokmányának megváltoztatását annak érdekében, hogy munkája eredményesebb legyen.
<P>
Úgy vélem, az Európai Parlament támogatja, de a bizottság támogatása is kell, és nem csak szóban, hanem tettekben is.
<SPEAKER ID="016" NAME="Luca Romagnoli">
az ITS képviselőcsoport nevében. - (IT) Elnök asszony, hölgyeim és uraim, olvastuk Sbarbati asszony jelentésében, hogy a 2006-os statisztikák szerint a közel 3 800 panasz több mint 90%-a polgároktól származik, ami nagyon érdekes tény. Sbarbati asszony azt is elmondja nekünk, hogy a panaszok többsége a nagyobb tagországokból érkezik, ahol nagyobb a népesség, de azzal folytatja, hogy az adatok változnak, ha a népesség és a panaszok száma közti arányt vesszük figyelembe, amikor Luxemburg és az újonnan csatlakozott országok, Málta, Ciprus és Szlovénia átveszik a vezetést a panaszok legnagyobb számával. Véleményem szerint ez azt tükrözi, hogy az európai jellegű és európai hatáskörrel és jogszabályokkal kapcsolatos kérdések az ombudsman napi munkájának legfőbb problémái.
<P>
Véleményem szerint azonban érdekes megjegyezni, hogy hasznosabb lenne azokban az országokban működő ombudsmanokkal rendelkezni, különösen Olaszországban, mint európai ombudsmannal. Azt hiszem emlékezetem szerint azt olvastam, hogy a megvizsgált esetek 95%-ában a többség nem esik az európai ombudsman hatáskörébe, mivel a panaszokat nem közösségi intézmény vagy szerv ellen teszik.
<P>
A hivatali visszásság esetei az átláthatóság hiányával, tisztességtelenséggel, hatalmi visszaéléssel, jogi hibával vannak összefüggésben és így tovább. Nincsenek adatok a közigazgatás elégtelenségéről és tisztességtelenségéről az én országomban, és biztos vagyok benne, hogy ha léteznének ilyen adatok és azt az európai ombudsman figyelmébe ajánlanák, akkor jócskán Olaszország vezetne, különösen az országom baloldali közigazgatása.
<P>
Nem meglepő, hogy a bizottság saját megítélésű jogkörének helytelen használata jócskán vezeti a ranglistát, és ezért arra buzdítanám az európai ombudsmant, hogy alaposabban vizsgálja meg a polgárok, a Tanács, a bizottság és a Parlament közötti kapcsolatokat.
<P>
Azzal is egyetértek, hogy az ombudsman vizsgálati hatókörét ki kellene terjeszteni a kisebbségek védelmére, családi problémákra, a személyes adatok és rabok jogainak védelmére, és ezért támogatom Mavrommatis úr módosítását. Azonban nem támogatom, Sbarbati asszony és Mavrommatis úr, azt a buzdítást, hogy az úgynevezett harmadik pillér szerint végezzenek vizsgálatokat. Ez helytelen és nem értek egyet. Gratulálnék azonban Sbarbati asszonynak az európai ombudsmannal végzett eredményes munkájához.
<SPEAKER ID="017" NAME="Robert Atkins" AFFILIATION="PPE-DE">
Elnök asszony, szeretnék gratulálni az előadónak és rajta keresztül munkatársamnak, Mavrommatis úrnak, de természetesen, különösen magának az ombudsmannak egy másik sikeres évhez.
<P>
Körülbelül háromszáz panasz havonta nagy munkamennyiség és megegyezik a rendszer iránti növekvő érdeklődéssel, de az EU hivatali visszásságai miatt történő növekvő nyugtalansággal is. Mialatt sok esettel együttműködésben foglalkoznak, az ombudsman a kritikai észrevételek növekedésére utal, amelyeket meg kell tennie. Ennek javulnia kell, vagy a Parlamentnek új módszereket kell találnia, amelyekkel ráveheti a bizottságot, hogy segítőkész legyen és kedvezően reagáljon, valamint ugyanolyan módon reagáljon az ombudsman által hozott döntésekre is.
<P>
Ő észrevételeket tesz. Szeretnék egyet kiválasztani: "Nem vagyok biztos abban, hogy a polgárok könnyen össze tudják egyeztetni az intézmények által gyakran tett nyilatkozatokat, amelyek szerint "a polgárokhoz közelebb” kívánnak kerülni és "megközelíthetőbbé” válni, azzal a ténnyel, hogy ugyanazoknak az intézményeknek gyakran nem sikerül foglalkozni az ombudsman által annak érdekében kínált lehetőségekkel, hogy javítsák kapcsolataikat.” Az ombudsman szolgáltatásainak kéz a kézben kellene dolgozniuk és így is dolgoznak a Petíciós Bizottsággal, de a bizottságnak szolgáltatási kultúrát kell kialakítania és nem pedig a problémák elkerülését, és a miniszter úrnak és az állandó képviselőknek meg kell érteniük, hogy életbevágóan fontos, hogy a választók és a polgárok panaszaira pozitívan reagáljanak, aminek vagy az ombudsmanon vagy a Petíciós Bizottságon keresztül adnak hangot.
<P>
Végül szeretnék röviden utalni az ombudsman egyik kimagasló különjelentésére, még pedig arra, amelyik az OLAF elleni panasszal kapcsolatos. Mivel én vagyok a Petíciós Bizottság előadója ebben az ügyben, most közlöm, hogy mivel a bírósági eljárás befejeződött ebben az ügyben, nem fogom engedni, hogy a különjelentés kérdését a szőnyeg alá seperjék. Újból felülvizsgálják, amint az gyakorlatilag lehetséges.
<P>
Végezetül hadd köszönjem meg újra, nem csak Önnek, elnök asszony, hogy jelenlétével örömet szerez nekünk, hanem az ombudsman úrnak és biztos asszonynak is, hogy itt vannak.
<SPEAKER ID="018" NAME="Maria Matsouka" AFFILIATION="PSE">
(EL) Elnök asszony, úgy tűnik, igazán kezdjük megérteni, hogy mennyire fontos, hogy az európai polgárok közel érezzék magukat az Unióhoz a demokratikus és főleg átlátható intézményeken keresztül.
<P>
Az európai ombudsman kiváló intézmény a polgárok panaszainak fogadására. Az az intézmény is, amelyik a legnyilvánvalóbban képes azt éreztetni a polgárokkal, hogy az Unió foglalkozik a problémáikkal és reagál azokra. Azt mutatja, hogy előrelépést tesznek a közigazgatási hibák elismerése és kijavítása terén.
<P>
Szeretnék gratulálni az előadónak a jelentése mögött húzódó gondolkodásmódhoz. Helyesen kiemeli az ombudsman kulcsszerepét az EU demokratikus jellegében.
<P>
Azonban aggódom, hogy annak ellenére, hogy kevesebb volt a hivatali visszásságokkal kapcsolatos eset, az ombudsman kritikai észrevételeinek az intézményes szervek általi elfogadási aránya nem volt kielégítő azokban az esetekben, amelyekben békés rendezést értek el.
<P>
Az előadónak igaza van aztán, hogy emlékeztet minket arra, hogy a Parlamentnek joga van a Bírósághoz fordulni, bár, természetesen inkább senki nem használná ki ezt a jogot. Azonban mindannyiunknak, akik ma itt vagyunk, meg kellene érteni, hogy mi magunk vagyunk az intézmények - és ennek az az egyenes következménye, hogy az intézmények megbízhatósága a mi saját hozzáállásunkon múlik.
<P>
Teljesen egyetértek az előadónak a kiegyensúlyozott, de ugyanakkor energikus feladatvégzéssel kapcsolatos véleményével is.
<P>
Az ombudsman egyszerűen nem, nem lehet, és nem is kellene, hogy a demokrácia kirakata legyen az EU számára. Ezt tudomásul kell vennünk, közös döntésünkké kell tenni, és legfőképp magunkra kell vállalnunk a kötelezettségeinket. Másszóval döntéseinkben határozottnak kell lennünk, de elsősorban átláthatóbbnak abban, ami alapvetően a mi dolgunk.
<SPEAKER ID="019" NAME="Marios Matsakis" AFFILIATION="ALDE">
Elnök asszony, az EU és intézményei létezésének legfontosabb aspektusa az, hogy fenntartsa az igazságszolgáltatás, a demokrácia és az emberi jogok tiszteletben tartásának alapvető elveit, különösen az európai polgárokkal kapcsolatban. Az Uniónknak nem lenne létjogosultsága vagy funkcionális célja, ha nem lenne legfőbb célja, hogy az európai embereknek tisztességes, átfogó és hatékony szolgáltatást nyújtson.
<P>
Az európai polgár mindig is törekvéseink mint a működő Unió középpontja volt, van és lesz. Főleg ezért van az, hogy az ombudsman tevékenységei ennyire kiemelkedően fontosak. Ez azért van, mert az ombudsman az európai polgárok barátja és védelmezője, és az az intézmény, amelyen keresztül a közösségi intézmények és szervek elszámoltathatók, hogy a polgárokat megfelelően szolgálták-e ki és vétkesek-e hivatali visszásság vagy rossz gyakorlat eseteiben.
<P>
Üdvözöljük Diamandouros úr 2006-os éves jelentését és gratulálunk és köszönetet mondunk neki a nagyon jó munkáért, amelyet ő és munkatársai végeztek az európai polgárok jogainak védelmében. Ugyanakkor gratulálunk Sbarbati asszonynak a kitűnő jelentéséhez, amely sok fontos kérdést és javaslatot tartalmaz. A legérdekesebbnek például a 12. bekezdésben tett javaslatát tartom, amelyik valóban arra biztatja az ombudsmant, hogy minden évben készítsen el és adjon ki szégyenlistát és tiszteletlistát az EU közigazgatási szolgálatai számára.
<P>
Szeretném kiemelni, hogy az ombudsman megfelelő működése ritka esetekben elkerülhetetlenül ahhoz vezethet, hogy bizonyos szolgálatok nem szeretik majd. Ilyen esetekben az ombudsman megérdemli a teljes támogatásunkat - és biztosítanunk kell őt róla.
<P>
Végül szeretném elismerésemet kifejezni az iránt az aktív támogatás és együttműködés iránt, amelyet a Petíciós Bizottság mutatott az ombudsman felé a feladatai teljesítése során. Mindkét entitás munkája nagyon gyakran összekapcsolódik és zökkenőmentes együttműködésüket méltányolni kell és elismerni.
<SPEAKER ID="020" NAME="Ryszard Czarnecki" AFFILIATION="UEN">
(PL) Elnök asszony, Lengyelországot képviselem, azt az országot, amely statisztikailag az ötödik a listán az európai ombudsmannak benyújtott panaszok számát illetően. Az ombudsmannak benyújtott minden 16. panasz az én országomból érkezik. Majdnem minden 20. panasz lengyelül íródott. Nyilvánvalóan abszolút számokról beszélek, mert egy lakosra számítva Luxemburg, Málta és Ciprus sokkal aktívabb a panaszok benyújtása terén, mint az én honfitársaim.
<P>
Érdemes kiemelni, hogy tavaly az európai ombudsmanhoz kevesebb panasz érkezett, mint 2005-ben. Kevéssel több mint 200 panasz társaságoktól és társulásoktól érkezett, 18-szor több, mint ami magánszemélyektől.
<P>
Elmondható, hogy az európai ombudsman működése szolgáltatja az Európai Unió számítógéphasználatának legjobb mutatószámát. 20 panaszból tizenkettőt elektronikusan nyújtanak be.
<P>
A negatív oldalon az EU polgárok ismerethiányának a jelzőszáma áll, öt panaszból majdnem négy nem esik az európai ombudsman feladatkörébe. Ez azt mutatja, hogy ezt az intézményt minden baj gyűjtőhelyének tekintik, még azokénak is, amelyek nem vonatkoznak olyan EU intézményekre, amelyekről a meghatározás szerint azt feltételezik, hogy az európai ombudsman kíséri figyelemmel. Nyilvánvalóan az európaiak úgy érzik, hogy az európai ombudsmannak mindenki felett joga van pálcát törni.
<P>
Befejezésként szeretném megelégedésemet kifejezni, hogy az ombudsman által indított vizsgálatoknak csak a 8%-a vonatkozott az Európai Parlamentre, míg majdnem 66%-a az Európai Bizottságra.
<SPEAKER ID="021" NAME="Eva-Britt Svensson" AFFILIATION="GUE/NGL">
(SV) Köszönöm, elnök asszony. Az ombudsman kritikája az átláthatóság hiányára vonatkozóan szükséges és égetően szükséges kritika. Üdvözlöm a Parlament javaslatát is, hogy az ombudsmannak tanulmányt kellene végeznie a kritikai észrevételek gyakorlati hatásáról, amelyeket többek között a bizottsággal kapcsolatban tett. Természetesen a Parlament gyakran érezhetően egyesül más intézmények kritizálásakor, de valójában a Parlamentnek is jó oka van önkritikusnak lenni. Az ombudsman nemrég megkérte a Parlamentet, hogy tárja fel azokat a kifizetésekről szóló információkat, amelyeket az Európai Parlament képviselői kaptak az utazásokra és személyzet alkalmazására, de a Parlament megtagadta az információk feltárását azt a nézetet vallva, hogy ez adatvédelem megsértése. Úgy vélem, hogy ez csupán ködösítés, és az európai adatvédelmi biztos támogatását élvezem, amikor ezt mondom. A személyzet részéről történő kifizetések nyilvánvalóan nyilvános dokumentumok. Ideje, hogy a Parlament megmondja az igazat a kifizetésekkel kapcsolatban. Csak azoknak van félnivalójuk a jobb átláthatóságtól, akik rabszolgatípusú szerződésekkel vagy más furcsa szerződésekkel alkalmaznak személyzetet. Biztosan nem az a helyzet, hogy bármelyik képviselő itt attól fél, hogy nem választják újra 2009-ben, ha megjelenik a médiában, hogy hogyan bánnak az alkalmazottakkal bizonyos esetekben, mondom bizonyos esetekben. Köszönöm.
<SPEAKER ID="022" NAME="Marie Panayotopoulos-Cassiotou" AFFILIATION="PPE-DE">
(EL) Elnök asszony, természetesen szeretném megemlíteni, hogy az ombudsman 10. jelentését vizsgáljuk, aki 2006-ban 3 889 panaszlevelet vagy e-mailt kapott, amelyek közül 3 619-et magánszemély küldött.
<P>
A 3 889 panasz közül 3 051 hatáskörön kívül esett. Másszóval egyetlen évben összesen 838 panasz volt a hatáskörön belül. Ezért úgy gondolom, hogy az ombudsman osztálya személyzet és erőforrás tekintetében elég nagy ahhoz, hogy 838 panaszt kezeljen, amelyek természetesen főleg a bizottság és az Európai Személyzeti Felvételi Hivatal által elkövetett hivatali visszásságok ügyeire vonatkoznak és kisebb mértékben az Európai Parlamentre és a Tanácsra.
<P>
Természetesen dicséretre méltó, hogy az ombudsman kiadja a bevált igazgatási gyakorlat listáját. Azonban nem tudom, hogy az osztálya lehetővé teszi-e a polgároknak, hogy a saját osztályuk működésével kapcsolatban tegyenek panaszt. Sajnálom, hogy a Petíciós Bizottság jelentése csak az Európai Személyzeti Felvételi Hivatalhoz irányít minket és az európai ombudsmanhoz nem, aki ez idáig hivatalból nem végzett vizsgálatot a saját osztályáról.
<P>
Ezért mi nem az ombudsman alapokmányának változtatását kérjük, hanem azoknak a jogoknak a megerősítését, amelyekkel már őt azonosítjuk. Ez lehetővé tenné számára, hogy megfelelő tiszteletet mutasson a polgárok iránt, nagyon aktív legyen az európai intézmények helyes közigazgatásában és tisztelje a polgárok, az Európai Parlament képviselőinek és az alkalmazottak személyes adatait, akiknek a titoktartás kötelező. Az Európai Bíróságnak függetlenül kellene működnie, az ombudsman beavatkozása nélkül, és tisztelni kellene az effektív nemzetközi ügynökségeket, amelyek függetlenül működnek az alapvető jogok védelme érdekében.
<P>
Támogatásunk az európai ombudsman számára nem korlátozás nélküli.
<SPEAKER ID="023" NAME="Proinsias De Rossa" AFFILIATION="PSE">
Elnök asszony, szeretném azzal kezdeni, hogy köszönetet mondjak az ombudsmannak, Diamandouros úrnak és Sbarbati asszonynak a kitűnő munkájukért az ombudsman úr jelentésével kapcsolatban. Fontos, hogy ez a vita a legjobb időpontban zajlik a Parlament plenáris munkanapján, olyan időpontban, amikor nagy lehet a közönsége.
<P>
Az ombudsman által nyújtott szolgáltatás rendkívül fontos a polgárok számára: erősíti az európai intézmények és a polgárok közötti pozitív kapcsolatot és növeli az intézményekben végzett munkánk törvényességét, legyen az a Parlamentben, a bizottságnál vagy a Tanácsnál.
<P>
A szolgáltatás továbbra is fejlődik, és erre elég jól rámutat Sbarbati asszony jelentése, amikor különféle javaslatokat tesz, és maga az ombudsman is számos javaslatot tesz arra vonatkozóan, hogy hogyan tudna továbbra is javulni. Természetesen a kisebbségeket és a gyerekeket érintő kérdésekkel foglalkozó közbenjárókkal való kapcsolatok bővítése fontos fejlődés.
<P>
Ugyanakkor a rendszerben ellenállás van: ellenállás az átláthatósággal szemben, ellenállás az összes intézményre vonatkozó hivatali gyakorlat közös kódexével szemben, valamint ellenállás az ombudsman hatáskörének aktualizálásával szemben is. Úgy hiszem, hogy az Európai Parlamentnek aktívabb szerepet kellene vállalnia például az átláthatóság kérdésével kapcsolatban, és támogatom az ombudsmant arra vonatkozó felhívásában, hogy a Parlament átláthatóbban tegye közzé a képviselőknek kifizetett juttatásokat.
<SPEAKER ID="024" NAME="Leopold Józef Rutowicz" AFFILIATION="UEN">
(PL) Elnök asszony, az európai ombudsman tevékenysége az európai polgároknak azt az érzést adja, hogy valamiféle védelmet kapnak az EU intézmények nem megfelelő intézkedéseivel szemben. A beadott anyag néhány problémát vet fel. Ezek közül az első az, hogy az ombudsmannak benyújtott panaszok legnagyobb száma az Európai Bizottságot, az Európai Személyzeti Felvételi Hivatalt és az Európai Parlamentet érinti. Ehhez az is hozzájárulhatott, hogy az európai intézmények az ombudsman kivételével elmulasztották a helyes hivatali magatartás európai kódexének végrehajtását az Európai Parlament 2001. évi állásfoglalása szerint. A második probléma az, hogy az ombudsmannak benyújtott ügyek 78,5%-a nem esik a hatáskörébe, és e panaszok 93,7%-a nem EU szervekre vagy intézményekre vonatkozik. Ez azt mutatná, hogy a polgárainknak nincs elegendő információjuk az ombudsman munkájáról vagy pedig azt, hogy több okból kifolyólag nem tudják elérni, hogy fontos kérdéseikkel a saját országukban foglalkozzanak. Ezt az ügyet ki kell vizsgálni. A harmadik probléma az, hogy az ombudsmannak olyan jogkörrel kellene rendelkeznie, amely hamarosan szükséges a panaszoknak okot adó rossz hivatali gyakorlatok megszüntetéséhez.
<P>
Szeretnék köszönetet mondani az előadónak a kitűnő jelentéséért.
<SPEAKER ID="025" NAME="Mairead McGuinness" AFFILIATION="PPE-DE">
Elnök asszony, szeretném üdvözölni látogatóinkat, a polgárokat, ezen a vitán. Remélem, értik, hogy miről szól az ombudsman hivatala a 12 hónapos munkájáról szóló, nagyon rövid idő alatt elkészített nagyon részletes bemutató anyag után.
<P>
Sajnálatos, hogy az ombudsman olyan sok esetet kap, amely nem tartozik az ő hatáskörébe, de úgy tudom, hogy ezeket átirányítják a megfelelő helyekre. Fontos ezt elmondani azoknak, akik a vitát hallgatják. Azok az esetek nem szenvednek vereséget, hanem a megfelelő irányba küldik. Az bizonyos, hogy Ön meghatározott számú esettel foglalkozik és döntést hoz, de nekünk egy kicsit többet kell dolgoznunk azon, hogy megismertessük az emberekkel, hogy mivel foglalkozik és hogyan, annak érdekében, hogy még több esetet hozzunk az asztalára. Ez nem lenne ártalmas, mert biztos vagyok abban, hogy az a kis szám, amellyel foglalkozik, nem tükrözi igazán a hivatali visszásságok problémáit.
<P>
A bizottságra váltva, meglehetősen tetszik a szolgáltatási kultúra gondolata, de nem vagyok biztos abban, hogy a bizottság belsőleg a kockacukor és a korbács módszerét használja annak biztosítására, hogy valóban van szolgáltatási kultúra. Ez olyasmi, amit jogszabályokkal kellene véghezvinni. Van valamilyen szankció a hivatali visszásságban érintett osztályok vagy személyek ellen, ha a polgárokról van szó? Talán ezt kellene közelebbről megvizsgálnunk.
<P>
Tetszik az az ötlet, hogy közzétegyük a legjobban és legrosszabbul teljesítőket az összehasonlítás végett, de végül is az emberek eredményeket és pozitív következményeket akarnak. Írországban mindig azt mondom, hogy a Petíciós Bizottságnak nincs nagy hatalma, de az általunk végzett munkán keresztül igenis nyomást gyakorolhatunk az intézkedések érdekében. Bárcsak több hatalmunk lenne, de legalább azt a kis nyomást felhasználhatjuk arra, hogy eredményeket hozzunk létre a polgároknak. Őket nem a folyamat érdekli. Csak pozitív következményeket akarnak.
<P>
Diamandouros úr, minden jót kívánok a munkájához ez évben és remélem, hogy ugyanúgy folytatja, mint tavaly. Természetesen Írországban azon fogok dolgozni, hogy sokkal többet tudjunk Önről a jövőben.
<SPEAKER ID="026" NAME="Inés Ayala Sender" AFFILIATION="PSE">
(ES) Elnök asszony, először is szeretnék köszönetet mondani Diamandouros úrnak a jelentéséért és elismerni azt az óriási mennyiségű munkát, amelyet Wallström biztos asszony végez, valamint gratulálni Sbarbati asszonynak a helyénvaló jelentéséért, amely útmutatóként fog szolgálni nekünk a 2007-re és 2008-ra várt javulások értékelésekor.
<P>
Örömmel fogadjuk a jelenlegi jelentés tartalmát, amely azt mutatja, hogy az európai ombudsman feladata elfogadottá vált és beágyazódott; a hatóságokkal és a polgárokkal való fokozott kapcsolatot is mutatja.
<P>
Személy szerint különösen örülök Spanyolország jelenlegi kormányával a spanyol nyelv mellett használt hivatalos nyelvekről - a baszk, katalán és gallégó - kötött megállapodásnak, mivel ez Spanyolország polgárait közelebb fogja hozni jogaikhoz anélkül, hogy a spanyol nyelv funkcióját csökkentené, ami nagyon hasznosnak fog bizonyulni a harmadik országbeli polgárokkal létrehozott jövőbeni kapcsolatokban.
<P>
Azonban más szempontok is vannak, amelyeket maga Diamandouros úr jegyzett meg és aggodalomra adnak okot: a panaszok több mint 75%-a nem európai hatáskörbe, hanem nemzeti vagy regionális hatáskörbe esik. Ezért az a véleményünk, hogy nagyon sürgős megerősíteni az Ombudsmanok Európai Hálózatának kommunikációs stratégiáját annak érdekében, hogy ezt rendbe tegyék.
<P>
A másik kiemelt probléma az olyan hivatali visszásságokkal kapcsolatos esetek csökkenése, amelyeket békés megegyezéssel vagy konszenzussal zártak le. Mi, az ombudsman támogatói, arra ösztönözzük, hogy fejlessze hozzáértését és állítsa helyre hatékonyságát ezen az úton. A meggyőző erő jobb a kényszernél.
<P>
Végül csak annyit kell még hozzátennem, hogy ironikus lenne, ha a jelenlegi ombudsmannak a hivatali magatartásra vonatkozó kódex alkalmazására irányuló törvényes törekvése ösztönözné arra, hogy igyekvőbb legyen háza táján kívül, mint azon belül.
<SPEAKER ID="027" NAME="Simon Busuttil" AFFILIATION="PPE-DE">
(MT) Köszönöm, elnök asszony. Az ombudsman hivatala ma már jól kiépített és szeretnék gratulálni a jó munkájáért. Most előre kell tekintenünk annak biztosítása érdekében, hogy világosak legyenek azok az eszközök, amelyek a polgárok rendelkezésére állnak az orvoslás kéréséhez, azokat mindenki ismerje, és hatékonyabban működjenek. Jelenleg túl nagy a zűrzavar, hogy a polgárok hova menjenek, ha panaszt kívánnak tenni. Néhányan a Petíciós Bizottságnál fellebbeznek, néhányan a bizottságnál, néhányan az ombudsmannál, és néhányan mindenkinél fellebbeznek, ami hatalmas zűrzavart, kétszeres munkát és felesleges költségeket eredményez, ami mind elkerülhető lenne. Ezért, ahogy azt Wallström biztos asszony helyesen mondta, jobb együttműködésre van szükség azon intézmények között, amelyek meghallgatják a panaszokat és döntéseket hoznak. Például világos kötelezettségnek kellene lennie arra vonatkozóan, hogy ezeknek az ügynökségeknek mennyi időn belül kell válaszolniuk a polgároknak a panaszaik kézhezvételétől számítva, és arra vonatkozó kötelezettségnek is, hogy maximum mennyi időt vehetnek igénybe a végleges válasz megadásáig. Még mindig túl gyakran hallunk olyan panaszokról, amelyeket évekkel ezelőtt nyújtottak be és még mindig függőben vannak. Ahogyan azt munkatársam, McGuinness asszony elmondta, amikor egy panaszt a nem megfelelő ügynökségnek küldenek, akkor annak az ügynökségnek nem negatív választ kellene küldenie, hanem át kéne adnia a panaszt a megfelelő ügynökségnek. Végül, amikor a polgár nem világosan fogalmazza meg a panaszát, mert hiszen nem minden polgár jogász, akkor nagyobb erőfeszítést kellene tenni annak biztosítása érdekében, hogy akárki is kapja kézhez a panaszt, az a jobbik eshetőséget tételezze fel a panaszosról és ne tekintse automatikusan elfogadhatatlannak a panaszt. Úgy gondolom, nagy lépéseket tettünk előre és ismét gratulálni szeretnék az ombudsmannak, de még mindig sokkal többet kell tennünk. Nagyon köszönöm.
<SPEAKER ID="028" NAME="Lidia Joanna Geringer de Oedenberg" AFFILIATION="PSE">
(PL) Szeretném megelégedésemet kifejezni, hogy az európai ombudsman feladatait kiegyensúlyozottan és dinamikusan látja el, a panaszok, amelyből 3830 volt 2006-ban, és a vizsgálatok vezetése és befejezése tekintetében is. Biztatóak az ombudsman és az EU szervek és intézmények közötti jó kapcsolatok is, valamint az a biztatás a polgárok számára, hogy gyakorolják jogaikat. Mivel megvitatjuk ezt a jelentést, szeretném kihangsúlyozni, hogy mennyire fontos meggyőződni arról, hogy megvannak a szükséges költségvetési és személyzeti erőforrások annak biztosítása érdekében, hogy a polgárok gyors és objektív választ kapjanak kérdéseikre, panaszaikra és petícióikra. Nyilvánvaló, hogy minden intézménynek építő jelleggel kellene az ombudsmannal dolgoznia az eljárás minden szakaszában, és az ombudsmannak a Parlament számára olyan javaslatokat kéne benyújtania, amelyek segítenék az eljárások javítását és még hatékonyabbá tennék ezt az együttműködést.
<P>
Miközben gratulálok Diamandouros professzor úrnak az ombudsmanként elért eredményeihez, ugyanakkor szeretném biztatni, hogy folytassa erőfeszítéseit és még jobban mozdítsa elő tevékenységét annak érdekében, hogy az európai polgárok szemében az EU intézményeiben zajló helyes közigazgatás kezesévé váljon.
<SPEAKER ID="029" NAME="Roberta Alma Anastase" AFFILIATION="PPE-DE">
(RO) Tíz évvel az után, hogy létrehozták az európai ombudsman intézményét, örömmel látom szerepének és tevékenységének kifejlődését az európai polgárok védelmének folyamatában.
<P>
A 2006-os tevékenységéről szóló jelentés bebizonyítja nekünk, hogy manapság az európai polgároknak előnyére válik az igazán hozzáértő bíróság, ahol megvédhetik magukat bármilyen intézménnyel szemben és valóban meg tudják akadályozni és jelezni a hibás működésüket. Vagyis ma a demokratikus ellenőrzés valódi eszközéről beszélünk, amelyet autonóm és átlátható módon hajtanak végre, ami az Európai Unió számára csak előnyös lehet. Ezenkívül hálás vagyok az Európai Parlament előadójának, amiért kiemelte az ombudsman jelenlegi tevékenységében javítandó szempontokat is. Először is nagyon sajnálom, hogy még mindig sok panasz érkezik azoktól a polgároktól, akik még nem kapták meg a saját nyelvükön kért tájékoztatást. Ez bizonyítja számunkra, hogy Európában még mindig problémáink vannak azzal, hogy teljes nyelvi jogokat és egyenlőséget biztosítsunk a polgároknak. A 2008. év ajtajában járunk, amelyet a kultúrák közötti dialógus évének kiáltottak ki, és azonnal ki kell javítanunk ezeket a hiányosságokat, amelyek ellentétesek az Európai Unió alapvető értékeivel.
<P>
Beszédemben üdvözlöm az európai ombudsman kommunikációs stratégiáját és kiemelem, hogy meg kell szilárdítani. Az ombudsman hatáskörét továbbra is túllépő panaszokra vonatkozó jelenlegi statisztika sajnálatos felismerése annak, hogy a polgárok tájékozottsága nem kielégítő, valamint az ombudsman és más intézmények hatáskörének megértése és ismerete sem.
<SPEAKER ID="030" NAME="Andrzej Jan Szejna" AFFILIATION="PSE">
(PL) Elnök asszony, ombudsman úr, először is szeretnék gratulálni a professzor úrnak a kitűnő eredményeiért és a demokrácia és az európai uniós polgárok jogainak tiszteletben tartása érdekében tett munkájáért.
<P>
Az európai ombudsman az egyik legfontosabb szerv az Európai Unió demokratikus életében. Őriznie kellene valamennyi európai polgár demokratikus egyenlőségét és közbenjáróként fellépnie a polgárok és a Közösség közigazgatási szervei között, ami számos okból nincs összhangban a megállapított standardokkal. Biztató látni az ombudsman 2006-os tevékenységéről szóló jelentésben leírt információkat, amelyek a Közösség közéletében dinamikus jelenlétét mutatják, valamint aktív együttműködését az EU polgáraival és az Európai Unió igazgatási szerveivel is.
<P>
Az ombudsman tevékenysége hatásosságának javítása érdekében érdemes lenne átgondolni, hogy lehetőség szerint készüljön lista a bevált igazgatási gyakorlatokról példaszerű vagy kivételes esetekkel, amelyekben az ombudsman közbenjárt egy adott évben, valamint olyan esetek listája is, ahol az intézmények intézkedései kevésbé voltak helyénvalóak. Emellett annak biztosítása érdekében, hogy az ombudsman teljesen és döntően közbenjár, támogatni kellene azt a gondolatot, hogy az ombudsman az úgynevezett harmadik pillérben, azaz a http://www.mobidictionary.com/scripts/mobiwebEU.exe?C=P3&D=eujog&F=1&L1=40E&L2=1&N=1&X0=298EA&Y0=78184E" \t "P3" keretében is végezzen vizsgálatokat, ami kiterjedne az Europol tevékenységeire is.
<SPEAKER ID="031" NAME="Nikiforos Diamandouros">
ombudsman. - Elnök asszony, először is szeretnék köszönetet mondani Sbarbati asszonynak, a 2006-os éves jelentésem előadójának az ez évi plenáris ülésen. A nagyszámú képviselőknek is szeretnék köszönetet mondani, akik valóban időt áldoztak a jelentésem véleményezésére. Nagyon hálás vagyok az érdeklődésért, amelyet kifejez és az útmutatásért, amelyet tartalmaz.
<P>
Sbarbati asszonyra tekintettel hadd mondjam el, hogy természetesen nagyon szorosan dolgoztam, és továbbra is nagyon szorosan szándékozom dolgozni a Petíciós Bizottsággal, amellyel kitűnő a kapcsolatom. A Petíciós Bizottság és az ombudsman továbbra is fontos eszközök lesznek, akiken keresztül ez a tiszteletre méltó szerv is foglalkozni tud majd a polgároknak az európai intézményekhez való hozzáállásával. Tudomásul veszem észrevételeiket. Elmondhatom, hogy a saját kezdeményezésemre már elindítottam egy vizsgálatot az EPSO-val kapcsolatban, mint azt tudják, de szeretném ezt bejelenti ennek a szervnek. Nagyon érdekel és továbbra is gondosan figyelemmel kísérem a fejleményeket az európai iskolákban.
<P>
Szeretném megköszönni Wallström asszonynak az észrevételeit. Tudomásul veszem, hogy feljegyezte, hogy nőtt azon esetek száma, amelyeknél a bizottság elnézést kért olyan esetekért, amelyek során a szolgáltatásuk nem tartotta magát a bevált gyakorlathoz. Nagyon hálás vagyok neki azért, hogy ezt elismerte. Találkozóm lesz Wallström asszonnyal a közeljövőben és a bizottság főigazgatóival is, valamint valamennyi szolgáltatás koordinátorával, akik az ombudsmannal foglalkoznak, pontosan azért, hogy jobb együttműködést és jobb eredményeket tudjanak elérni. Ez annak a jele, hogy mennyire szorosan dolgozom a bizottsággal, és remélem, hogy jobb eredményeket tudok majd elérni, amelyekről jövőre beszámolhatok Önöknek, és természetesen beszámolhatok a polgároknak. Ez a jogsértést is magában foglalja, és azzal is foglalkozni fogok.
<P>
Általánosabban hadd mondjak csak annyit, hogy nagyon hálás vagyok Önöknek az általános támogatásukért az általános kérdések tekintetében, mint pl. a szolgáltatási kultúra, amely nagyon központi ügyem; az utalásaikért, amelyek szerint több erőforrásra van szüksége az ombudsmannak; a támogatásukért az Alapjogi Charta és az alapokmány kiadása tekintetében; és a nagyobb elszámoltathatóságra való felhívásukért, amely számomra természetesen rendkívül fontos. Arról is tájékoztatni tudom Önöket, hogy ez évtől elindítottam egy megegyezés szerinti törekvést, hogy magánszemélyekkel ellentétben üzleti társulásokkal lépjünk érintkezésbe, figyelemmel arra, hogy jobban tájékoztassuk őket a jogaikról is.
<P>
Az idő szorítása miatt engedjék meg, hogy ne váltsak nyelvet, de először is elmondhassam McGuinness asszonynak és Panayotopoulos-Cassiotou asszonynak is, hogy a hatáskörömön kívül eső 70%-nyi eset 70%-ában segíteni tudok. Ezért a munkám nem csak azt a hányadot foglalja magában, amely a hatáskörömbe esik, hanem ezenfelül a munkatársaim nagyon sok erőfeszítést tesznek azért, hogy a megfelelő intézményhez történő átirányítással, legyen az európai vagy nemzeti szintű, minden egyes polgárnak segíteni tudjanak, aki hatáskörön kívül eső problémájával hozzánk fordul. Következésképpen, ez 3 830 esetet ölel fel, nem 885-öt.
<P>
Most engedjék meg, hogy nyelvet váltsak.
<P>
ombudsman. (EL) Panayiotopoulos asszony, szeretném biztosítani arról, hogy az európai ombudsman teljes mértékben tudatában van azon kötelezettségének, hogy a törvényes korlátokon belül kell dolgoznia. Ő természetesen mindig a Parlament és Ön előtti elszámoltathatóság alapelvei szerint fog dolgozni, és mindenkor erősen tudatában lesz kötelezettségének.
<P>
Végül mindent megteszek, amit tudok az olaszországi nemzeti ombudsman létrehozásának elősegítése érdekében. Négyszer vagy ötször voltam ott és továbbra is elmegyek, azt remélve, hogy a közeljövőben üdvözölni tudunk közöttünk egy olasz nemzeti ombudsmant.
<SPEAKER ID="034" NAME="Margot Wallström">
a bizottság alelnöke. - Elnök asszony, szeretnék két közvetlen kérdésre reagálni.
<P>
Az első az ombudsman alapokmányának reformját érinti. Elmondhatom, hogy nagyon korán az ombudsman folyamatosan tájékoztatott minket az új alapokmánnyal kapcsolatos munkáról, és állandó kapcsolatban álltunk emiatt. Természetesen van néhány dolog, amelyeket könnyen jóvá tudnánk hagyni, de a többi bonyolultabb. A bizottság hivatalosan csak azután ad véleményt, miután a Parlament előterjeszti javaslatait. Jäätteenmäki asszonnyal is találkoztunk, és érdeklődéssel várjuk jelentését.
<P>
A másik közvetlen kérdés McGuinness asszonytól származott a kockacukor és korbács módszerével valamint azzal kapcsolatban, hogy alkalmaztuk-e. Nem, nem eléggé, mondanám - vagy még nem. De az elmúlt időszakban láthatóbbá tesszük ezeket a kérdéseket és a bizottságon belül felelősöket jelölünk ki minden főigazgatósághoz és a bizottság minden hierarchikus szintjén át. Úgy gondolom, hogy ilyen felelősségérzet és látás megteremtése segíteni fog minket az ösztönzésben és néha abban is, hogy elmondjuk, ha nem vagyunk megelégedve azzal, ahogyan az egyes hivatalnokok az ügyeket intézik. Azt hiszem, az a ritkább, amikor egy hivatalnok hibázik, inkább a kultúráról van szó. Ez a jelenlegi helyzet, és ezt kell most megváltoztatnunk. Azt hiszem, hogy az általunk vállalt reformok a jó irányba mozdítanak majd el minket.
<P>
Végül hadd említsek meg egy dolgot, amelyet remélem a bizottság és az Európai Parlament is szívesen fogad: a javaslataink polgároknak szóló összefoglalóján dolgozunk. Ismételten, ahhoz, hogy közelebb kerüljünk a polgárokhoz, nem EU szaknyelven, hanem egyszerű nyelven kell kifejezni magunkat, és remélem, ez segíteni fog.
<SPEAKER ID="035" NAME="Elnök">
A vitát lezárom.
<P>
A szavazásra rövidesen sor kerül.
<P>
Írásbeli nyilatkozatok (az eljárási szabályzat 142. cikke)
<SPEAKER ID="036" NAME="Véronique Mathieu  " AFFILIATION="PPE-DE">
írásban. - (FR) Sbarbati asszony jelentése az európai ombudsman tevékenységéről annak bizonyítéka, hogy elismeri azt az intézményt, amelyet az 1992-ben aláírt Maastrichti Szerződés szerint hoztak létre azzal a céllal, hogy megvédjék az európai polgárokat a bizottsági intézmények által elkövetett hivatali visszásságok esetén. A jelentés helyesen kihangsúlyoz bizonyos prioritásokat az ombudsman számára a jövőben: a tagállamokban levő ombudsmanokkal folytatott együttműködés fontosságát, például, és az arra vonatkozó jobb belső ellenőrzésre tett javaslatot, hogy az EU szerveket hogyan vezetik.
<P>
Azonban ez két kérdést is felvet, amelyeket saját kockázatunkra hagyunk ki az európai vitából. Egyrészről az ombudsman tevékenységének az intézményi profil felülvizsgálatával és egész Európában meglévő hozzáférhetőséggel kell együtt járnia. Valójában lefelé haladó tendencia van az ombudsmanhoz küldött esetek számában (2006-ban 3 830, ami 2%-os csökkenés 2005-höz képest), és a panaszok egyre inkább olyan tagállamokból érkeznek, amelyekben már megvan az a kultúra, hogy az embereket arra ösztönzik, hogy a megfelelő nemzeti intézményeknél tegyék fel kérdéseiket.
<P>
Másrészről a jelentés mérlegeli az ombudsman jogkörének kibővítését (a dokumentumokhoz való hozzáféréssel és a tanúk feltétlen meghallgatásával kapcsolatban). Az ombudsman alapokmányának semmilyen módosítása sem teheti érthetetlenné a Parlament Petíciós Bizottságának legfőbb szerepét, amely törvényességét közvetlenül a választási urnából húzza.
<P>
(Az ülést 11.20-kor felfüggesztik és 11.30-kor folytatják)

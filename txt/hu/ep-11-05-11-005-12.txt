<CHAPTER ID="005-12">
12. Az Európai Unió stabilizációs és társulási folyamatában részt vevő vagy ahhoz kapcsolódó országokra és területekre vonatkozó kivételes kereskedelmi intézkedések (
<SPEAKER ID="127" NAME="Vital Moreira">
előadó. - Elnök úr! Írásos módosító indítványomat szeretném szóban módosítani. A 14. módosításban az "országok” szót "országok és területek”-re szeretném módosítani.
<P>
A módosítás célja elég egyszerű. A bekezdés megfogalmazását hivatott összhangba hozni az egész rendelet szóhasználatával. A cím a következőképpen szól: "az Európai Unió stabilizációs és társulási folyamatában részt vevő vagy ahhoz kapcsolódó országokra és területekre vonatkozóan kivételes kereskedelmi intézkedések bevezetéséről”. E javítás nélkül a rendelet szövege és a cím nem lennének összhangban. Ezért kérem támogatásukat és a módosítás elfogadását.
<SPEAKER ID="130" NAME="Vital Moreira">
a Nemzetközi Kereskedelmi Bizottság nevében. - Elnök úr, azzal bíztak meg, hogy a jogalkotási állásfoglalásról szóló szavazás elhalasztását kérjem.
<SPEAKER ID="131" NAME="Elnök">
A Bizottságnak van ehhez hozzáfűznivalója?
<SPEAKER ID="132" NAME="Máire Geoghegan-Quinn">
a Bizottság tagja. - Elnök úr, a Bizottság üdvözli a képviselő javaslatát. Így marad idő az elfogadott módosítások további vizsgálatára, és a Parlamentnek és a Tanácsnak több ideje lesz az első olvasatról való szavazás előtt.
<SPEAKER ID="133" NAME="Elnök">
A jelentés visszakerül a Nemzetközi Kereskedelmi Bizottsághoz.

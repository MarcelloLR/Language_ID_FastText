<CHAPTER ID="009-03">
3. A Lisszaboni Szerződés pénzügyi vonatkozásai (
<P>
- A szavazás előtt
<SPEAKER ID="098" NAME="Catherine Guy-Quint" LANGUAGE="FR">
Elnök úr, hölgyeim és uraim, csalódottak lesznek. Csalódottak lesznek felszólalásom rövidsége miatt. Először is, szeretném, ha technikai helyesbítést tennénk a 16. bekezdés 2. lábjegyzetében; az utolsó szám "2021”, nem pedig "2022”. Ez egy számtani kérdés.
<P>
De néhány politikai szót is szeretnék szólni, először is azért, hogy köszönetet mondjak mindazoknak, akik támogattak e jelentés elkészítésében - amely, bár túlságosan szakmainak tűnhet az Önök szemében, legfőképpen mégiscsak politikai. Rendkívül fontos, hogy a Parlament megszavazta ezt a jelentést, mert ez tisztázza az Európai Parlament mint költségvetési hatóság jövőbeni költségvetéssel kapcsolatos hatáskörét.
<P>
Gyakran úgy szavaznak a költségvetésről, mint egyfajta igazgatási eszközről, holott a költségvetés valójában a politika lényege, és a Parlament szerepe annak végrehajtásán múlik. Azt szerettük volna, hogy erről szóljon ez a jelentés; remélem, egy szép nap még elolvassák. Hadd jegyezzem meg azonban, hogy az új európai parlamenti képviselőknek jól meg kell majd ragadniuk ezt, és rá kell majd jönniük, hogy az európai politikák kivitelezéséhez költségvetési bátorságra van szükség, és hogy ezen a bátorságon - amellyel remélem, ők is és mi is mindannyian rendelkezni fogunk - múlik majd az Európai Unió jövője.
<P>
(Taps)

<CHAPTER ID="007">
Az előző ülés jegyzőkönyvének elfogadása: lásd a jegyzőkönyvet
<SPEAKER ID="070" NAME="Isabelle Durant" AFFILIATION="Verts/ALE">
(FR) Elnök úr! hölgyeim és uraim! Szeretném felhívni a figyelmüket, hogy az asztalukon egy dossziét találhatnak a Lux-díjról, arról a filmművészeti díjról, amelynek odaítéléséről Önök fognak dönteni.
<P>
Emlékeztetném Önöket, hogy lehetőségük van szavazni. Mi több, kötelességük szavazni, és kiválasztani a három film egyikét a versenyben. Az Önök előtt lévő dosszié tartalmazza a filmek vetítésének programját. Mindenki megkapta annak a filmnek a DVD-jét is, amely megnyerte a 2007. évi díjat, és amelyet 23, majd további hétre nyelvre fordítottak le. A célunk az, hogy mindenki meg tudja nézni ezeket a filmeket az Európai Unióban.
<P>
Két dologra kérem Önöket: először is menjenek el, és nézzék meg a filmeket; másodszor pedig szavazzanak. A szavazás nagyon egyszerű: a dossziéban leírtuk az eljárást; a weboldalon leadhatják a szavazatukat, és a filmeket a televíziójuk 77-es csatornáján is megnézhetik.
<P>
Kérem, hogy nézzék meg a filmeket. Remek alkotások, amelyek európai értékeket közvetítenek. Válasszanak ki egyet, kettőt vagy hármat. Hozzanak ítéletet a saját belátásuk szerint; nagyon fontos, hogy ez a Ház egyértelműen és nagy létszámban szavazzon. Kérem, hogy vegyenek részt a szavazásban. Nagyszerű kezdeményezésről van szó. Ez polgári kezdeményezés, amelynek a célja az európai értékek és az európai filmkészítők támogatása.
<P>
Most tehát Önökön a sor; még egy hét, a jövő hét áll rendelkezésükre, hogy szavazzanak. Számítok Önökre.
<P>
Hálás vagyok a Kulturális és Oktatási Bizottság elnökének, Pack asszonynak, aki sokat segített ebben az ügyben. Mindketten arra kérjük Önöket, hogy minél többen menjenek szavazni.
<SPEAKER ID="071" NAME="Elnök">
Megköszönöm Durant asszonynak, hogy kiosztotta nekünk a hétvégére szóló házi feladatunkat, amelyet feltétlenül el fogunk végezni, méghozzá nagy figyelemmel és körültekintéssel.

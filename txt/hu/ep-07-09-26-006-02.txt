<CHAPTER ID="006-02">
2. Az állampolgárságuktól eltérő tagállamban lakóhellyel rendelkező uniós polgárok aktív és passzív választójoga az európai választásokon (szavazás) 
<P>
- Jelentés: Duff
<P>
- A szavazás előtt:
<SPEAKER ID="086" NAME="Andrew Duff  " AFFILIATION="ALDE">
előadó. - Elnök úr, a jelentés támogatja a Bizottság azon javaslatát, miszerint egyszerűsíteni kell annak folyamatát, hogy valaki a tartózkodása szerinti államban jelöltként induljon, vagy szavazzon az európai parlamenti választásokon. A javaslat teljes mértékben tiszteletben tartja a nemzeti jogot és gyakorlatot, valamint támogatja a határokon átnyúló demokrácia jövőbeni kiterjesztése melletti érveket. Arra kérem a képviselőtársakat, hogy módosítás nélkül támogassák a bizottsági állásfoglalást.
<SPEAKER ID="087" NAME="Franco Frattini">
a Bizottság alelnöke. - (FR) Elnök úr, szeretném megköszönni előadónknak, Duff úrnak, hogy ilyen, elképzelésekben gazdag beszámolót készített. Az Európai Parlament által javasolt módosítások közül néhány messze túlmutat azon, amit a Bizottság javasol bizonyos, az irányelv alkalmazásával kapcsolatos adminisztratív nehézségek leküzdése céljából, amelyek a 2004-es választásokról szóló jelentésben nyertek megállapítást .
<P>
Mindazonáltal teljes mértékben megértem, mi motiválta a Parlament néhány módosítását - sőt, ezeket a Bizottság is támogatja -, különösen, azt tartom szükségesnek, hogy javítsuk a polgárok európai választásokon való részvételi arányát, valamint az európai parlamenti választások európai jellegét. Mindez összefügg a kettős jelöltség kizárását illető kérdésekkel, amelyet az egyik módosítás szeretne megszüntetni, valamint az automatikus folyamattal, amely a jelöltként indulás jogának elvesztésével járna.
<P>
A Bizottság ennélfogva támogatja e kérdések még részletesebb vizsgálatát, ha szükséges, egy megfelelő tanulmány elkészítésével, amely folyamatba természetesen az Európai Parlamentet is bevonnánk. A fenti kérdéseket, ha szükséges, a tájékoztatási intézményközi csoport is megvitathatná, amely jelenleg annak lehetséges módjait vizsgálja, hogyan lehetne hatékonyabb tájékoztatást nyújtani a 2009-es európai választásokkal kapcsolatban.
<SPEAKER ID="088" NAME="Richard Corbett" AFFILIATION="PSE">
Elnök úr, ügyrendi indítvánnyal élnék, mert úgy látom, hogy az ALDE képviselőcsoport külön szavazást kért minden egyes, az erre a jelentésre vonatkozó módosítással kapcsolatban.
<P>
Az eljárási szabályzat értelmében módosítást csak csoport nyújthat be. Azt szerettem volna megtudni, hogy ez valóban a csoport nevében történt-e, vagy csak a csoport egy tagja állítja, hogy a csoport nevében jár el.
<SPEAKER ID="089" NAME="Elnök">
Corbett úr, itt van az arra vonatkozó bizonyíték, hogy a csoport kérése volt, úgyhogy minden rendben van. Sajnálom, de minden rendben van!
<P>
(Nevetés)

<CHAPTER ID="010">
Ügyrend
<SPEAKER ID="017" NAME="Elnök">
Kiosztottuk az ülés napirendtervezetének végleges változatát, amelyet az Elnökök Értekezlete állított össze a 2008. november 20-án, csütörtökön megtartott ülésén, az eljárási szabályzat 130. és 131. cikke értelmében. Azt kérték, hogy a következőképpen módosítsuk a tervezetet:
<P>
Szerda
<P>
Az Egységes Európai Baloldal/az Északi Zöld Baloldal Képviselőcsoportja és a Zöldek/ az Európai Szabad Szövetség Képviselőcsoportja azt javasolja, hogy halasszuk el a szavazást mind a De Keyser asszony által benyújtott, Izrael Állam közösségi programokban való részvételéről szóló jelentésről, mind az ugyanezen témára vonatkozó állásfoglalásra irányuló indítványokról.
<SPEAKER ID="018" NAME="Francis Wurtz" LANGUAGE="FR">
Tisztelt elnök úr! A kérésünk mindenki előtt ismeretes, nagyon világos tényen alapul. Május végén Parlamentünk hivatalos küldöttsége - amelyben valamennyi képviselőcsoport képviseltette magát - Izraelbe utazott, és látogatást tett a palesztin övezetekben, Gázát is beleértve.
<P>
A helyszínen tapasztaltak alapján egyhangú nyilatkozatot fogadtak el a látogatás végén. A nyilatkozatban a következő áll:
<P>
"Határozottan úgy gondoljuk, hogy mindaddig nincs itt az EU és Izrael közötti kapcsolatok szorosabbra fűzésének ideje, amíg a jó szándék komoly jelei a helyszínen érzékelhető nyilvánvaló javulás formájában nem tapasztalhatók.”
<P>
(FR) Azóta nem láthatók a javulás komoly jelei, éppen ellenkezőleg. Ezért gondoljuk úgy, hogy ma nagyon rossz jelzésnek bizonyulna, ha a Tanács által tett ajánlás mellett kellene szavaznunk.
<P>
Képviselőcsoportom azt javasolja, hogy mindaddig halasszuk el ezt a szavazást, amíg Izrael politikájában és a helyszínen nem tapasztalhatók a javulás nyilvánvaló jelei, amelyeket a Parlamentünket néhány hónappal ezelőtt képviselő küldöttség egyhangúan hiányolt.
<SPEAKER ID="021" NAME="Daniel Cohn-Bendit">
a Verts/ALE képviselőcsoport nevében. - (DE) Tisztelt elnök úr, hölgyeim és uraim! Néha nagyon nehéz döntéseket kell hoznunk. Úgy vélem, hogy mindig nagyon nehéz dolog, ha Európában - itt, a tisztelt Házban - vitatkozunk Izraelről és Palesztináról.
<P>
Amikor döntéseket hozunk, ténylegesen szem előtt kell tartanunk a jövőt. Végzetes lenne, ha a tisztelt Ház az Izrael és az Európai Parlament közötti kapcsolatok megerősítésére szolgáló indítvány ellen szavazna. Ismétlem, végzetes lenne ellene szavazni. Az is végzetes lenne azonban, ha mellette szavaznánk, miközben mindannyian tudjuk, milyen nehéz és kényes az ottani helyzet. Két hete jártam Izraelben, és saját magam is azt tapasztaltam, hogy mind az izraeliek, mind a palesztinok kifogytak a béketűrésből. Katasztrofális lenne, ha nemet mondván tovább fokoznánk az izraeliek csalódottságát. És ugyanilyen katasztrofális lenne, ha igent mondván tovább fokoznánk a palesztinok csalódottságát. Következésképpen - ésszerűen gondolkodva - halasszuk későbbre a szavazást. További megbeszélések, további lépések szükségesek. Néha okosabb nyugodt hangnemben folytatni a megbeszélést, semmint érzelmi alapon és elhamarkodottan dönteni, ami csalódást okoz az egyik vagy a másik félnek.
<P>
Európában közvetítői szerepet töltünk be, és meg kell tartanunk ezt a szerepet. Ez okból javasoljuk a szavazás elhalasztását. Olykor akkor cselekszünk megfontoltan, ha várunk.
<SPEAKER ID="022" NAME="José Ignacio Salafranca Sánchez-Neyra" LANGUAGE="ES">
Tisztelt elnök úr! Erre vonatkozóan meg kell említenem, hogy a Parlament Külügyi Bizottsága - beleértve de Keyser előadó asszonyt is - elsöprő többséggel de Keyser asszony jelentése mellett szavazott.
<P>
Amint azt az izraeli külügyminiszternek tegnap elmondtuk, amikor a Külügyi Bizottsággal találkozott, megértjük, hogy a tisztelt Házat rendkívül aggasztja a palesztin nép által elszenvedett megaláztatás és csalódottság.
<P>
Úgy véljük azonban, elnök úr, hogy pontosan ezen okok miatt kell állást foglalnia a Parlamentnek, elsősorban állásfoglalás kialakítása révén. Bejelenthetem, hogy képviselőcsoportom el fogja fogadni a baloldal által előterjesztett, kapcsolatfelvételre irányuló módosításokat. Tisztelt Wurtz úr! Nem arról van szó, hogy szorosabbra fűzzük kapcsolatainkat Izraellel, hanem arról, hogy szavazzunk egy állásfoglalásról és arról, hogy az Európai Parlamentnek - a Szerződések révén ráruházott hatáskörök értelmében - hozzájárulását kell adnia az Európai Bizottság és a 27 tagállam által kezdeményezett tárgyalásokhoz.
<P>
Tisztelt elnök úr! Ezért gondoljuk úgy, hogy az Európai Parlamentnek határozottan ki kell állnia a béke - a Közel-Kelet békéje - mellett, és hozzájárulását kell adnia az Izraellel való tudományos és technológiai együttműködésről szóló megállapodáshoz. Ezt a témát tehát a jelenlegi plenáris ülés napirendjén kell tartani, amint arról a képviselőcsoportok elnökeinek konferenciája döntött.

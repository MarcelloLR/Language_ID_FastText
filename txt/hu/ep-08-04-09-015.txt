<CHAPTER ID="015">
Ügyrend
<SPEAKER ID="019" NAME="Elnök">
Az eljárási szabályzat 130. és 131. cikke értelmében a 2008. április 3-án tartott elnökök értekezletén meghatározott végleges napirendtervezet kiosztották. A következő módosításokat kérték a tervezettel kapcsolatban.
<P>
Csütörtök:
<P>
Az Európai Parlament szocialista képviselőcsoportja azt kérte, hogy a következő strasbourgi ülésre halasszák el Jäätteenmäki asszony jelentését, mely az európai ombudsman jogállásáról készült, valamint, hogy a viták óráját hozzák előre 11 órára.
<SPEAKER ID="020" NAME="Hannes Swoboda">
a PSE képviselőcsoport nevében. - (DE) Elnök úr! Ez valójában a mi kívánságunk. Ennek nem az az oka, hogy a jelentés rossz - a képviselőcsoportom nevében is gratulálni szeretnék az előadónak a kiváló jelentéséhez -, hanem az, hogy van még egy vagy kettő kritikus kérdés, mely megoldatlan. Szeretnénk, ha ezeket békésen tudnánk megvitatni, ez az oka az indítványunknak, és ahogy azt az elnök az imént mondta, amennyiben a Ház egyetért ezzel, 11 órakor szavazhatunk - de nem ez az ok.
<P>
Elnök úr! A forma kedvéért egyúttal szeretném közölni a képviselőtársakkal, hogy szintén indítványozni fogom - nem most, hanem holnap - az MVJK-ról (Macedónia Volt Jugoszláv Köztársaság) vagy Macedóniáról készült jelentéssel kapcsolatos szavazás strasbourgi ülésre halasztását. Ennek okait holnap fogom ismertetni, most csupán a képviselőtársakkal akartam tudatni. Itt is csak egy kis megoldatlan kérdés van. Ez a mi képviselőcsoportunk kívánsága.
<SPEAKER ID="021" NAME="Elnök">
Kíván valaki az indítvány mellett felszólalni?
<SPEAKER ID="022" NAME="Ingo Friedrich">
a PPE-DE képviselőcsoport nevében. - (DE) Elnök úr! Úgy gondolom, Swoboda úr érve kétségkívül rövid volt, de tömör. Valóban van egy vagy kettő szempont, és ezért én is az elhalasztást támogatom.
<SPEAKER ID="023" NAME="Elnök">
Ki szólal fel az indítvány ellen?
<SPEAKER ID="024" NAME="Andrew Duff">
az ALDE képviselőcsoport nevében. - Elnök úr! A bizottság 19 igen szavazattal, ellenszavazat nélkül elfogadta Jäätteenmäki jelentését, hogy megerősítsék az ombudsman hatáskörét.
<P>
Ez egy olyan kérdés, melyet már több esetben megvitattunk. Igen furcsának tűnik számomra, és igazán sajnálatos, hogy a PSE és a PPE-DE képviselőcsoport meghátrál az ombudsmannal kapcsolatos fontos kérdésben.
<P>
A Parlament átláthatósága függ az európai ombudsman jogállásának fejlődésétől. Az elnökség azt kéri, hogy gyorsított eljárásban döntsünk a kérdésről, és erősen ösztönzöm a Parlamentet, hogy kitartóan folytassa a megállapodás szerinti napirendet.
<P>
(A Parlament elfogadta az Európai Parlament szocialista képviselőcsoportjának javaslatát)
<SPEAKER ID="025" NAME="Elnök">
Az ügyrendet így elfogadjuk.

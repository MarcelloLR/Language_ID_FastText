<CHAPTER ID="012">
Ügyrend
<SPEAKER ID="017" NAME="Elnök">
Az Elnökök Értekezlete által 2010. március 4-én, az eljárási szabályzat 137. cikke értelmében összeállított végleges napirendtervezet kiosztásra került. A következő módosításokat javasolták:
<P>
Hétfő:
<P>
Változatlan.
<P>
Kedd:
<P>
Változatlan.
<P>
Szerda:
<P>
A Zöldek/az Európai Szabad Szövetség Képviselőcsoportja, valamint az Egységes Európai Baloldal/az Északi Zöld Baloldal Képviselőcsoportja kérte, hogy a genetikailag módosított "Amflora” burgonya kérdésében csatoljuk a Bizottság ezzel összefüggő nyilatkozatát.
<SPEAKER ID="018" NAME="Rebecca Harms" AFFILIATION="Verts/ALE">
(DE) Elnök úr, hölgyeim és uraim, több okból ismételten indítványoztuk, hogy az "Amflora” elnevezésű, genetikailag módosított burgonya engedélyezésének témakörét tűzzük napirendre. Azt követően, hogy az egészségügyi biztos kapta meg a genetikailag módosított organizmusok engedélyeztetésének feladatát, véleményem szerint a polgárok úgy gondolták, hogy ezentúl nagyobb körültekintéssel viszonyulunk a genetikailag módosított szervezetek engedélyezésének kérdéséhez. Ennek épp ellenkezője történik. Botrányosnak tartom, hogy az egészségügyi biztos ilyen rövid idővel hivatalba lépését követően ennek a burgonyafajtának az engedélyezésével egyértelműen figyelmen kívül hagyta az Egészségügyi Világszervezet aggályait.
<P>
Ráadásul az előző megbízatási időszak során az engedélyezési eljárások kapcsán újra és újra komoly nézetkülönbségek merültek föl a Tanács és a Bizottság között, mivel számos tagország nem értett egyet azzal az engedélyeztetésre irányuló offenzív magatartással, amelyet maga Barroso elnök is szorgalmazott. Abban állapodtunk meg, hogy kidolgozunk egy újabb, ésszerű engedélyezési eljárást. Hol tart most ez az eljárás? Mivel az Unió polgárainak többsége ellenzi a genetikailag módosított organizmusokat, kötelességünk, hogy az engedélyezést, illetve a talán még mindig tartó ez irányú offenzívát ezen a héten megvitassuk.
<P>
(Az elnök félbeszakítja a felszólalót)
<P>
Szeretném, ha a kérdésről név szerinti szavazással döntenénk.
<SPEAKER ID="019" NAME="Francesco Enrico Speroni" AFFILIATION="EFD">
(IT) Elnök úr, hölgyeim és uraim, az egyes képviselők illetve képviselőcsoportok értékelései mellett úgy vélem helyénvaló, ha egy ilyen fontos kérdésben kifejtjük véleményünket. Gyakran az Európai Uniótól nagyon távol eső kérdésekről vitatkozunk, jóllehet ezek fontos problémák. Ez pedig olyan kérdés, amely bennünket és szavazóinkat érint, éppen ezért úgy gondolom, napirendre kell tűznünk.
<SPEAKER ID="020" NAME="Martin Schulz" AFFILIATION="S&amp;D">
(DE) Elnök úr, osztozom képviselőtársam, Harms asszony aggályaiban, számos tagállamban igen szenvedélyes vita zajlik erről a kérdésről. Éppen ezért már a múlt héten az Elnökök Értekezletén elmondtam azt, amit most szeretnék újra elmondani; a kérdés elhamarkodott, határozat nélküli, ezt követően pedig ismételten kudarcba fulladó megvitatásának nincs értelme.
<P>
Sokkal ésszerűbb, ha felszólítjuk az illetékes bizottságot, nevezzen ki egy, az eljárással és a jóváhagyási eljárás technikai hátterével foglalkozó előadót.
<P>
A bizottsági jóváhagyás átfutási ideje nyolc év. Nyolc évet töltöttek el ennek a kérdésnek a rendezésével. A Bizottságban a döntést az európai jogszabályok alapján, többségi szavazással hozták meg. A most megvitatandó kérdés az, vajon ilyen horderejű határozatokat kell-e jogi alapon a Parlament által kezdeményezett mentesség tárgyává tenni, és hogy végeredményben van-e a Parlamentnek lehetősége visszavonni egy ilyen messze ható következményekkel járó határozatot.
<P>
Éppen ezért lenne szükség arra, hogy kinevezzenek egy előadót, aki megvizsgálja a meglévő mechanizmusokat és szükség esetén jelentést készít azzal a céllal, hogy olyan jogalkotói többséget szerez a Parlamentben, amely kötelezi a Bizottságot, hogy intézményközi megállapodásunk alapján egy éven belül jogalkotási javaslatot terjesszen elő. Ezt egy elkapkodott vitánál sokkal jobbnak tartom.
<P>
(Az elnök félbeszakítja a felszólalót)
<SPEAKER ID="021" NAME="Elnök">
Kérem, tartsák magunkat az előírásokhoz. Az eljárási szabályzatnak megfelelően ezek egyperces hozzászólások, ami a kérelmet támogató és azt ellenző hozzászólásokra egyaránt vonatkozik. Kérem, ne lépjék túl az időkeretet, mert ez megszakítja a tárgyalási rendet, továbbá ellenkezik az eljárási szabályzattal. Kérem, hogy erről ne feledkezzenek meg.
<P>
Az Egységes Európai Baloldal/az Északi Zöld Baloldal Képviselőcsoportja, valamint Harms asszony név szerinti szavazásra irányuló kérést juttattak el hozzám. Most tehát szavazunk a kérdésben.
<P>
(A Parlament elutasítja a kérelmet.)
<P>
(Kialakult tehát az ügyrend)

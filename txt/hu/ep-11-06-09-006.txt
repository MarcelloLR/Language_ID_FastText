<CHAPTER ID="006">
Egyéb kérdések
<SPEAKER ID="133" NAME="Mario Mauro" AFFILIATION="PPE">
(IT) Tisztelt elnök úr! Az eljárási szabályzat 173. cikke alapján szólalok fel. Ma este a brazil legfelsőbb bíróság visszautasította a többszörös gyilkos Cesare Battisti kiadatását.
<P>
A Parlamentnek nem kevesebb mint két állásfoglalása szólított már fel az ezzel ellentétes határozatra. Ezért - csalódásom mellett - szeretnék hangot adni annak a kívánalmamnak is, hogy a Parlament Elnöksége írjon a brazil hatóságoknak, kinyilvánítva a teljes Európai Parlament csalódottságát, és - mindenekfelett - kifejezve együttérzésünket és szomorúságunkat az áldozatok családjainak, akik már harminc éve várakoznak az igazságszolgáltatásra.
<SPEAKER ID="134" NAME="Elnök">
Hálás vagyok Mauro úrnak a találó felszólalásért ... (Borghezio úr mikrofon nélkül beszél). Úgy vélem, hogy Parlament egésze osztozik a meghozott határozat miatti csalódásban és mély elkeseredettségben, és ezért csak megismételni tudom azt, amit a Parlament már legalább két alkalommal egyértelművé tett e kérdéssel kapcsolatban. Közöljük a brazil hatóságokkal felháborodottságunkat a csalódottság szellemében és ezzel az egyértelműséggel.
<SPEAKER ID="135" NAME="Licia Ronzulli" AFFILIATION="PPE">
(IT) Tisztelt elnök úr! Csupán néhány pillanatra van szükségem, hogy jókívánságaimat fejezhessem ki Weisberger asszonynak, akinek nemrégiben gyermeke született, és aki gyermekével együtt van jelen, és ugyanígy kívánok minden jót valamennyi újdonsült parlamenti anyának, azoknak, akiknek még csak most fog majd megszületni első gyermeke, és azoknak, akik - hozzám hasonlóan - keményen dolgoznak azért, hogy jó anyák és jó képviselők lehessenek.
<P>
Öröm azt látni, ahogy a parlament életre kelt a remény szimbólumainak megjelenésével, de ... (a felszólalót félbeszakítja az üléstermi zajongás). A figyelmüket kérem, mivel fontos kérdésről van szó, én pedig kötelességemnek érzem, hogy elmondjam önöknek, amit gondolok. Lássuk, tudnak-e felnőttként viselkedni, mivel az elmúlt néhány napban sajnos például a következő megjegyzéseket hallhattam: "A Parlament nem játszótér. A Parlament nem napközi. Kifelé a gyermekekkel és az anyákkal! Sőt, még ami ennél is rosszabb, azt hallhattam, hogy "a gyermekek jelenléte rossz fényt vet a Parlamentre”.
<P>
Mivel nagyon gyakran kell foglalkoznunk a munka és a magánélet egyensúlyával foglalkozó jogalkotással, tényleg abszurd, hogy ilyenfajta megjegyzések hangzanak el a Parlamentben, és még ennél is rosszabb, amikor ezeket a megjegyzéseket nők teszik.

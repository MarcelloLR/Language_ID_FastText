<CHAPTER ID="005-02">
2. - A menedékkérők befogadása minimumszabályainak megállapításáról szóló 2003/9/EK irányelv végrehajtása az EU-ban: a LIBE bizottság 2005 és 2008 közötti látogatásai (
<P>
A szavazás előtt
<SPEAKER ID="068" NAME="Martine Roure" LANGUAGE="FR">
Elnök úr, mivel nem tudtunk plenáris ülés keretében vitázni erről a nagyon fontos jelentésről, szükségesnek érezzük, hogy bizottságunk szót kaphasson ma, Önök előtt.
<P>
Mindannyian együtt dolgoztunk, és dicséret illeti az előadótól eltérő frakciókban helyet foglaló kollégák munkáját is. Nem kevesebb, mint 26 fogva tartási központot kerestünk fel 10 tagállamban, minek során számos kulcsfontosságú pontot jegyeztünk meg. Bizonyos központokban a nyilvánvaló hanyatlás, és a higiénia teljes hiányát figyeltük meg, és szóvá tettük az emberi méltóság tiszteletben tartásának hiányosságait is. Úgy találtuk, hogy nincs mindenhol lehetőség hozzáférni az egészségügyi szolgáltatásokhoz, és hogy a gyermekek tanuláshoz való jogát sem tartják mindig tiszteletben.
<P>
Felhívással élünk a világos, tisztességes, hatékony és arányos menedékkérelmi eljárások tiszteletben tartása, valamint a fogva tartási központok állandó látogatási és ellenőrzési rendszerének bevezetésére. Be kell mutatnunk a valóságot, és ki kell állnunk e központok ellenőrzésének jogáért - amit az effajta látogatások megengednek - és tennünk kell ezt annak érdekében, hogy fel tudjunk lépni, és a dolgok változhassanak.
<P>
Azt kérdezte tőlem a sajtó, miért nem neveztünk meg egyetlen országot sem ebben az összefoglaló jelentésben. Azt válaszoltam erre, hogy azért, mert így döntöttem, így döntöttünk, mivel kollektív felelősségünk van azzal kapcsolatban, ami az európai fogva tartási központokban folyik, és hogy a jelentés célja nem az volt, hogy minősítsük a tagállamokat.
<P>
A menedékkérdés terén továbbra is felhívunk az európai szolidaritásra. Nem hagyhatjuk, hogy az Európa határa mentén fekvő tagállamok egyedül nézzenek szembe az óriási migrációs áramlásokkal. Ismétlem: kollektív felelősségünk van.
<P>
(Taps)
<SPEAKER ID="069" NAME="Elnök">
Nagyon köszönjük, Roure asszony. Úgy látom, hogy még a plenáris ülés legmagasabb képzettségű jogászai, vagy akik annak tekintik magukat, sincsenek tudatában annak, hogy az előadó kétperces felszólalásra jogosult, amennyiben jelentését nem vitatták meg a plenáris ülésen. Ennélfogva, Roure asszony teljes joggal élt ezzel a lehetőséggel, amit mindenkinek el kell fogadnia, mivel ezt az eljárási szabályzat rögzíti.
<P>
(Taps)

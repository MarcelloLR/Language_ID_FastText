<CHAPTER ID="008-02">
2. A stockholmi programot végrehajtó cselekvési terv polgári jogi, kereskedelmi jogi, családjogi és nemzetközi magánjogi szempontjai (
<P>
A szavazás előtt:
<SPEAKER ID="125" NAME="Luigi Berlinguer" LANGUAGE="IT">
Elnök úr, hölgyeim és uraim, tekintettel a tegnap itt a házban elfogadott napirendi változásra, először is szeretnék támogatólag hangot adni annak a ténynek, hogy a Jogi Bizottság egyhangúan elfogadta azt a jelentést, amelyről ma szavazunk.
<P>
Fontos, hogy az európai jogrend kialakítása ilyen széles alapokon nyugvó konszenzusra talál a Parlamentben. A stockholmi program értelmében a polgárok Európája kialakítására irányuló folyamat a mindennapi élet lényeges részévé, nem pedig pusztán a politikai erők vagy intézményi képviseletek eszközévé kell, hogy váljon. Az európaiak mindennapi problémáit egy hatékony munkaerő-, áru- és szolgáltatási piac, a belső határok és adminisztratív terhek nélküli vállalkozói tevékenység reális és egységes létrehozásával kívánja megoldani, valamint a jogutódot megillető jogok, szerződések, fogyasztók, időben megtörténő fizetések, család, gyermekek és egyéb dolgokkal összefüggő jogok közös alapjának erősítésével.
<P>
Az igazságszolgáltatás, a nemzeti igazságszolgáltatások, az ügyvédek, könyvelők és az Európa felépítésén az egyes tagállamokban működő alkalmazottak feladata és felelőssége lesz ezen kívül a kontinensünket egyesítő törvények értelmezése. Múltunkra az egymástól eltérő igazságügyi és jogi hagyományok jellemzőek - köztörvény illetve polgári törvény - amelyekben megvannak a különbségek a francia vagy német rendszer között, jellemző továbbá az időnként nagyon eltérő történelem. Tiszteletben tartjuk a nemzeti hatásköröket és a szubszidiaritás elvét, de tudjuk, hogy Európa fölépítése érdekében - és szerencsére még nem tértünk le erről az útról - olyan progresszív konvergenciára van szükségünk, amely az Európa által képviselt alapvető jogok nagyszerű alkotmányos hagyományán alapul.
<P>
Elnök úr, az általunk elfogadásra kerülő cselekvési terv egy szilárd európai igazságügyi kultúra, európai jogi gondolkodás kialakítását, megerősítését, kiterjesztését és továbbadását célozza. Ezért fogom megszavazni.

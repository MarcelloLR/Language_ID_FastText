<CHAPTER ID="006-03">
3. (
<P>
- A szavazás előtt:
<SPEAKER ID="066" NAME="Jan Andersson">
előadó. - (SV) Köszönöm Elnök úr! Utalással a levélre, amelyet a múlt héten az európai szakszervezeti szervezet küldött valamennyi tagjának, szeretném elmondani, hogy megértem a szakszervezeti mozgalom nézeteit azon kérdésben, hogy sor került-e bármiféle konzultációra a szociális partnerek és a Bizottság között. Nem áll azonban módunkban, hogy bármit is tegyünk.
<P>
Az irányelv tartalma semmilyen formában sem változik. Ami következik az az, hogy a végrehajtást négy évre felfüggesztik. Ennek oka pedig, hogy lehetetlenné válik néhány rendkívül fontos orvosi felszerelés használata, ha a végrehajtás áprilisban következik be. Folynak vizsgálatok annak meghatározására, hogy ezek a műszerek miként feleltethetők meg az irányelvben foglaltak szerint.
<P>
Ennél fogva, a Foglalkoztatási és Szociális Bizottság teljes egyetértésével, támogatjuk az irányelv elhalasztását.
<SPEAKER ID="067" NAME="Günter Verheugen">
a Bizottság alelnöke. - Elnök úr! A Bizottság nevében a következő magyarázattal szolgálhatok. Az irányelv hatályba lépésének elhalasztását javasolva a Bizottság felelősségteljesen reagált az új tudományos bizonyítékokra, megismétlem, új tudományos bizonyítékokra. Nevezetesen az Egyesült Királyság kormánya által megrendelt, 2007 júniusában közzé tett tanulmányra. Az új tudományos bizonyítékok azt támasztották alá, hogy az irányelvnek 2008. áprilisi, jelenlegi formájában való életbe lépése akaratlanul is súlyos, negatív hatást gyakorol a mágneses rezonancia alapú képalkotó módszer (MRI) alkalmazására, miközben napjaink gyógyászatában ez a legjobb és leggyorsabb képképzési technológia. Szeretném hozzáfűzni, mert felelős vagyok e területért is, hogy e technológia nélkül az Európai Unió betegeinek ezrei nem jutnának az elérhető legjobb kezeléshez. Hozzáfűzném még, hogy gyártóink az ágazaton belül világelsők.
<P>
Andersson úr említette a konzultáció kérdését. Szeretném elmondani, hogy a munkavállalók képviselői tejes körű tájékoztatást kaptak, és részt vettek abban a vitában, amely a bizottsági javaslat elfogadását megelőzően a szociális partnerekkel lezajlott. A jelenlegi irányelv végrehajtásából és a Bizottság majdani törekvéseiből esetleg fakadó problémák már beazonosításra, illetve megvitatásra kerültek a Tanács által létrehozott a munkahelyi biztonsági és egészségvédelmi tanácsadó bizottság szintjén. E tanácsadó testületnek minden tagországból három teljes jogú képviselője van: a nemzeti kormányok, a szakszervezetek és a munkaadók szervezetei oldaláról.

<CHAPTER ID="005-06">
6. A személygépkocsik üzemanyaggal való feltöltésekor a töltőállomásokon felszabaduló benzingőz visszanyerése (
<SPEAKER ID="084" NAME="Dimitrios Papadimoulis">
előadó. - (EL) Elnök úr, minthogy a vita technikai okokból nem valósulhatott meg, engedje meg, hogy a szavazás előtt szóljak pár szót. A Tanáccsal és a Bizottsággal folytatott intenzív tárgyalásokat követően úgy gondolom, hogy az első olvasatkor szerencsés kompromisszumra jutottunk. Az Európai Parlament segítségével egy évvel felgyorsítottuk az irányelv alkalmazását, hatályát kiterjesztettük a lakóövezetbeli töltőállomásokra, megerősítettük a töltőállomások tájékoztatási és ellenőrzési mechanizmusait, illetve az állampolgárok tájékoztatási mechanizmusait.
<P>
Ez olyan változás, amelynek alkalmazása javítani fog a légkör minőségén, és jelentősen csökkenteni fogja az éghajlatváltozásért felelős üvegházhatást okozó gázok kibocsátását. A Bizottság a javaslatunkra nem sokkal később átdolgozási javaslat előterjesztésébe kezdett annak érdekében, hogy olyan, jobb technológia álljon rendelkezésünkre, amely a jövőben lehetővé teszi, hogy még jobb eredményeket érjünk el.
<P>
A végső kompromisszumot minden politikai csoport támogatja, és úgy gondolom, hogy ez annak a jele, hogy jó munkát végeztünk.

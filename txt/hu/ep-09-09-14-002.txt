<CHAPTER ID="002">
Az elnökség nyilatkozatai
<SPEAKER ID="006" NAME="Elnök">
Alig két héttel ezelőtt részt vettem a Westerplatte-félszigeten tartott ünnepségen, ahol a II. világháború kitörésének 70. évfordulójára emlékeztek. A világháború rettegésbe kergette Európát, több millió áldozatot követelt, és közel fél évszázadon keresztül megosztotta kontinensünket. Nem szabad elfelejtenünk, hogy a háború és az erőszak ismét visszatérhet Európába.
<P>

<P>
Ki kell térnem egy másik erőszakos eseményre is, amely a nyáron történt. Az ETA szolgálatuk teljesítése közben meggyilkolta a spanyol polgárőrség két tisztjét.
<P>
Sajnálattal tudatom a Parlamenttel, hogy augusztus 10-én, életének 78. évében elhunyt Ernest Gline úr, a Ház korábbi belga tagja. Gline úr 1968 és 1994 között dolgozott az Európai Parlament képviselőjeként. 1979 és 1984 között a Szocialisták Képviselőcsoportjának elnöke is volt.
<P>
Továbbá sajnálattal tudatom Önökkel, hogy július 12-én, életének 67. évében elhunyt Sir Christopher Prout, a Ház korábbi brit tagja. Sir Christopher Prout, később Lord Kingsland, 1979 és 1994 között dolgozott az Európai Parlament képviselőjeként. 1987 és 1994 között az Európai Demokraták Képviselőcsoportjának elnöke is volt.
<P>
A viták megkezdése előtt kérem Önöket, hogy közösen adózzunk tisztelettel azok emlékének, akik feláldozták életüket Európa védelmében, valamint azokénak, akik életüket az európai szolgálatnak szentelték, és hozzájárultak ahhoz, hogy Európa a mai formájában létrejöhessen.
<P>
(A Ház feláll és egy perces csenddel emlékezik az elhunytra)

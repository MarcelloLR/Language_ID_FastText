<CHAPTER ID="012">
Ügyrend
<SPEAKER ID="024" NAME="Elnök">
A napirendtervezetnek az elnökök konferenciája által 2008. január 10-i, csütörtöki ülésén az eljárási szabályzat 130. és 131. cikke szerint készített végleges változatát köröztettük. A következő módosításokat javasolták:
<P>
Hétfő:
<P>
Nincsenek módosítások.
<P>
Kedd:
<P>
A PPE-DE képviselőcsoport javasolta, hogy az EU külső határain a személyek ellenőrzéséről szóló két Demetriou-, illetve Cashman-jelentést halasszák egy későbbi ülésre.
<SPEAKER ID="025" NAME="Panayiotis Demetriou" AFFILIATION="PPE-DE">
- (EL) Elnök úr! Ez a jelentés lényegében láthatólag a Tanács teljes körű jóváhagyását élvezi, azonban van egy eljárási kérdés, mivel a Coreper még nem ülésezett - úgy tudom, holnap vagy holnapután fog. Emellett a szlovén elnökség eljárási és hivatali okokból kérte az ülésnek a következő belgiumi plenáris ülésre való halasztását. E halasztást illetően nem érkezett kifogás.
<P>
(A Parlament elfogadja az indítványt.)
<P>
Szerda:
<SPEAKER ID="026" NAME="Elnök">
A Liberálisok és Demokraták Szövetsége Európáért Képviselőcsoport javasolta, hogy a Benazir Bhutto meggyilkolását követően kialakult pakisztáni helyzetről szóló tanácsi és bizottsági nyilatkozatokról szóló vitát zárják le állásfoglalásra irányuló indítvány benyújtásával.
<SPEAKER ID="027" NAME="Graham Watson" AFFILIATION="ALDE">
Elnök úr! A szünet idején különféle igen aggasztó fejleményeket tapasztaltunk Pakisztánban, természetesen ideértve nem utolsósorban Benazir Bhutto meggyilkolását.
<P>
Lehetőségünk van arra, hogy ezt az ügyet ezen a héten megvitassuk. Képviselőcsoportom álláspontja szerint vitánkat állásfoglalással kell zárni, különösen mivel állást kell foglalnunk a pakisztáni hatóságoknak küldendő üzenettel, a Musharaff úr által a Ház Külügyi Bizottságánál tett látogatást megelőzően.
<SPEAKER ID="028" NAME="Elnök">
Hozzá kíván valaki szólni az indítvány mellett?
<SPEAKER ID="029" NAME="Daniel Cohn-Bendit" AFFILIATION="Verts/ALE">
(DE) Elnök úr, hölgyeim és uraim! Véleményem szerint valóban helytelen gyakorlat, hogy a fontos viták eredményeként nem születik állásfoglalás. Ez a Parlament egyértelmű álláspontokra kell, hogy helyezkedjen, és nem csupán képviselőcsoportok elnökeinek és más felszólalóinak a fóruma kell, hogy legyen, állásfoglalások elfogadása nélkül.
<P>
Musharraf úr idejön, és tudnia kell, hogyan vélekedik a Parlament az országában kialakult helyzetről, hogy erről vele tárgyalhassunk. Véleményem szerint vennünk kell a bátorságot, hogy megszabaduljunk attól a régi szokástól, hogy halogatjuk a határozat elfogadását, a bátor fellépéstől való félelem miatt, és az állásfoglalás mellett kell szavaznunk.
<P>
(A Parlament elutasítja az indítványt.)
<SPEAKER ID="030" NAME="Elnök">
Tekintettel a kedd délutáni ülésen rendelkezésre álló idő rövidségére a szocialista képviselőcsoport indítványozta a viták 18.00-ig történő meghosszabbítását. A Tanács beleegyezésével a kérdések órája 19.30-ig meghosszabbítható.
<SPEAKER ID="031" NAME="Hannes Swoboda" AFFILIATION="PSE">
(DE) Elnök úr! Ön mindent elmondott az indokolás tekintetében. Hasznos, hogy a Tanácshoz intézett kérdések óráját nem rövidítették meg ennek eredményeként. Csak erre a tényre kívántam az Ön figyelmét felhívni.
<P>
(A Parlament elfogadja az indítványt.)
<P>
(A napirendet tehát elfogadják.)

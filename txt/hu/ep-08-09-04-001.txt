<CHAPTER ID="001">
Az ülés megnyitása
<P>
(Az ülést 10.00-kor megnyitják.)
<SPEAKER ID="005" NAME="Bernd Posselt" AFFILIATION="PPE-DE">
(DE) Elnök asszony, csak nagyon röviden: lehet, hogy néhány kollégánk még nem tud róla, de megemlítették nekem, hogy tegnap döntés született a következő plenáris ülés helyszínéről: Brüsszelben lesz. Úgy hallottam, borzasztóan nehéz most szállást találni itt, Brüsszelben, mivel egy kereskedelmi vásár miatt az összes helyet lefoglalták. Ezt a plenáris ülést egyszerűen el kellett volna halasztani, vagy mini plenáris üléssé alakítani. Az lett volna a legjobb megoldás. Egy csöppnyi jó szándékkal ezt meg lehetett volna tenni.
<P>
A másik dolog, amiről röviden szólnék, az előzőhöz közvetlenül kapcsolódik: ellenőrizték már itt, ebben az épületben a biztonsági helyzetet? Úgy hallom, hogy itt nagyobb strukturális hiányosságok vannak. Ezt az épületet ellenőrizték már a strasbourgi épületnél használt kritériumok szerint?
<SPEAKER ID="006" NAME="Elnök">
Hölgyeim és uraim, most ne kezdjünk vitát ebben a témában. Bejelentésekre ma délután, a szavazások órájában kerül sor.
<P>
Megelőző jelleggel minden megfelelő lépést megtesznek az épületek ellenőrzésére és a Strasbourgban szükséges javítási munkálatok elvégzésére, hogy amilyen hamar csak lehetséges, ott is tudjuk folytatni a munkát.
<P>
Addig nem megyünk oda vissza, amíg biztosak nem vagyunk abban, hogy biztonságos.
<SPEAKER ID="007" NAME="Philip Bushill-Matthews" AFFILIATION="PPE-DE">
Elnök asszony, rövid leszek, mivel elfogadom, hogy nem akar most vitát. Ha lesz bejelentés 12 órakor, akkor kiderülhetne abból a bejelentésből, vajon az elnökség fontolóra vette-e - és ezt nem provokációnak szánom - azt, hogy hosszabb brüsszeli tartózkodásra legyen lehetőség, így jó időben döntést hozhatnánk, és lefoglalhatnánk a hotelszobákat, illetve a tárgyalókat? Mert ezek az állandó egyszeri döntések egyikünk számára sem könnyítik meg az életet. Akkor lehetne, hogy ezt átgondolják, és választ kaphatnánk a 12 órai bejelentésnél?
<SPEAKER ID="008" NAME="Elnök">
Bushill-Matthews úr, a Parlamentnek nem szokása az ülést csak úgy ok nélkül Brüsszelből Strasbourgba áthelyezni. Ennek komoly, előre nem látott oka volt, és az üggyel a Parlament megpróbál higgadtan, határozottan és következetesen foglalkozni. Mindannyiunknak ugyanazt a higgadtságot és érettséget kellene mutatnunk, valamint azt, hogy komolyan vesszük ezt a célt.
<P>
A tájékoztatást meg fogjuk adni, amikor rendelkezésünkre állnak a tények, és a tájékoztatástól számítva elegendő időt fogunk hagyni a képviselőknek, hogy a hotelszobákat le tudják foglalni.
<P>
Azt hiszem, a probléma kezeléséhez érettségre, a megfelelő hozzáállásra, valamint higgadtságra van szükség. Nem hiszem, hogy ez most komoly válság, mivel egyet, ami bekövetkezhetett volna, már elhárítottunk.

<CHAPTER ID="006-06">
6. Az AIDS/HIV, tekintettel a XVIII. AIDS-konferenciára (2010. július 18-23., Bécs) (
<P>
- A szavazás előtt:
<SPEAKER ID="170" NAME="Michael Cashman" AFFILIATION="S&amp;D">
Elnök úr, tekintettel e szavazás fontosságára a bécsi konferencia előtt, név szerinti szavazást kérek a végső szavazásról.
<SPEAKER ID="171" NAME="Francesco Enrico Speroni">
az EFD képviselőcsoport nevében. - (IT) Elnök úr, hölgyeim és uraim, képviselőcsoportom ezt ellenzi.
<P>
(A kérést elutasítják)
<SPEAKER ID="173" NAME="Astrid Lulling" AFFILIATION="PPE">
(FR) Nyugalmat kérek! Mivel a luxemburgi állampolgárok franciául és németül egyaránt beszélnek és írnak, mielőtt szavaznánk erről a rendkívül kényes állásfoglalásról, hadd hívjam fel a figyelmüket arra, hogy a 17. bekezdés francia és német szövege között óriási különbség van.
<P>
A német változatban az áll, hogy a tagállamokat és a Bizottságot felkérik, hogy...
<P>
(DE) támogassák a biztonságos abortusszal kapcsolatos politikákat
<P>
(FR) ... támogassák a biztonságos abortusszal kapcsolatos intézkedéseket. Úgy értesültem, hogy a mondatnak ez a része sem a francia, sem az angol szövegben nem szerepel.
<P>
Elnök úr, ha ki tudná deríteni, hogy a francia szöveg-e az autentikus, azzal bizonyára sok képviselő számára megkönnyítené a döntést a szavazás folyamán.
<SPEAKER ID="176" NAME="Elnök">
Ki fogjuk javítani az összes fordítást, hogy összhangban legyenek az eredeti szövegekkel. Utána fogunk nézni. Köszönöm.
<SPEAKER ID="177" NAME="Michael Cashman" AFFILIATION="S&amp;D">
Elnök úr, tekintettel a most lezajlott szavazásra, szeretném tudni, hogy az a képviselőcsoport, amelyik tiltakozott, visszavonná-e a kifogását, és most megengedné-e, hogy név szerinti szavazást tartsunk a végső szavazásról.
<SPEAKER ID="178" NAME="Francesco Enrico Speroni">
az EFD képviselőcsoport nevében. - (IT) Elnök úr, hölgyeim és uraim, megismétlem a kifogásunkat.
<P>
(A kérést elutasítják)
<P>
- A szavazás után:
<SPEAKER ID="180" NAME="Gay Mitchell" AFFILIATION="PPE">
Elnök úr, nem szeretném késleltetni az eljárást, és örömmel látom, hogy Cashman úr ilyen jól bírja hanggal. Úgy gondolom, jó lenne, ha az ilyen jellegű kérdésekről az egész Ház szabadon szavazhatna. Ebben az esetben meg lehetne határozni a Parlament valódi álláspontját. Így viszont a Ház egyik oldala utasításra szavaz, és csak egy oldal engedi meg a szabad szavazást. Ha valóban meg szeretnénk határozni a Parlament álláspontját az ilyen jellegű kérdésekről, akkor az egész Háznak szabadon kellene szavaznia.
<P>
(Taps)
<SPEAKER ID="182" NAME="Michael Cashman" AFFILIATION="S&amp;D">
Elnök úr, ha valakit nevén neveznek itt a Házban, joga van válaszolni. Engem megneveztek. Ezért Mitchell úrnak és másoknak azt szeretném mondani, hogy bármelyik párt dönt a szavazásról, mindnyájunknak megvan a saját szabad szavazata, és a Ház demokratikusan szavazott.
<P>
(Taps)

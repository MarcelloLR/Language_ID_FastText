<CHAPTER ID="007">
A 2009. évi Szaharov-díj
<SPEAKER ID="072" NAME="Elnök">
Néhány, a 2009. évi Szaharov-díjjal kapcsolatos fontos információval szeretném kezdeni. A ma délelőtt megtartott Elnökök Értekezlete úgy döntött, hogy a 2009. évi Szaharov-díjat a Memorial elnevezésű, Oleg Orlov, Szergej Kovaljev, Ludmila Alekszejeva és az emberi jogok védelméért harcoló összes többi személyiséget képviselő, Oroszországban működő szervezetnek ítéli. Az idei díjat tehát a Memorialnak ítéltük. Őszintén reméljük, hogy ezzel sikerül hozzájárulunk annak a félelem, bizonytalanság és erőszak által teremtett ördögi körnek a megszüntetéséhez, amelyben az emberi jogok védelmezői az Orosz Föderáció területén munkájukat végezik.
<P>
Reméljük továbbá, hogy sikerül nyilvánvalóvá tennünk azt az üzenetet, amelynek értelmében a civil társadalom aktivistái mindenhol szabadon kell gyakorolják a szabad gondolat- és véleménynyilvánításhoz, valamint az írott szó szabadságához fűződő legalapvetőbb jogaikat. Saját gondolataink kifejezéséhez szabadságra van szükségünk, mert ez elengedhetetlen feltétele annak, hogy megtaláljuk az igazságot.
<P>
Szeretném megosztani önökkel a fölötti örömömet, amelyet e díj bejelentőjeként és az Európai Parlament Elnökeként, különösen pedig olyan emberként érzek, akinek múltja a Szolidaritásban gyökerezik. Annak idején nekünk is voltak komoly problémáink, hasonlóak azokhoz, amelyekkel ma az Orosz Föderáció területén kollégáink és partnereink kerülnek szembe. Nagy örömömre szolgál, hogy az igazság és szabadság végül mindig győzedelmeskedik. Így történt ez Közép- és Kelet-Európa számos országában is. Egész Európa számára komoly problémát, az érintettek számára pedig személyes tragédiát jelent, hogy azok az orosz állampolgárok, akik ma az igazságot keresik, ezt a tevékenységet nem képesek szabadon folytatni. E díjnak az a célja, hogy mi, az Európai Parlament tagjai, erőteljes támogatásunkról biztosítsuk a jogvédők tevékenységét.
<P>
(Taps)
<P>
Szeretnék néhány általános jellegű megjegyzést tenni: 1988 óta - tehát több mint 20 éve - az Európai Parlament bevezette az egyes személyeknek vagy szervezeteknek a személyiségi jogok és alapvető értékek ügyében folytatott tevékenységük kapcsán évenként odaítélt, a gondolat szabadságáért járó Szaharov-díjat.
<P>
Nem szabad megfeledkeznünk azokról a kiváló emberekről sem, akik önállóan, odaadó magatartásukkal képesek voltak szembeszegülni az elnyomás, üldöztetés és száműzetés kegyetlen realitásával. Olyan "mindennapi” emberek ők, akiknek bátorsága és odaadó magatartása egyedülálló. Akik gyakran igen sokat kockáztatnak, akár az életüket is. Az eddig odaítélt díjakat a munkához való jog szabadságáért harcoló írók, újságírók, egyetemi tanárok, ügyvédek és szervezetek, sőt nőszervezetek kapták, akik az egyes személyek erőszakos eltűnése ellen küzdenek. A gondolat szabadsága egyetemes értéknek számít.
<P>
Szeretném megragadni az alkalmat, hogy elmondjam: az a két jelölés, amely az idén nem kapta meg a Szaharov-díjat, teljes támogatásunkat élvezi, meg kell említenünk nevüket, hiszen olyan emberek ők, akik különösen nagy hatást gyakoroltak ránk. Azáltal, hogy néven neveztük őket, és az a tény, hogy számos vita során beszéltünk róluk, sokat mond arról, milyen komolyan támogatjuk tevékenységüket. Tiszteletünk és legmélyebb elismerésünk nemcsak azoké tehát, akik a díjat elnyerték, hanem azoké is, akiket jelöltek a díjra.
<P>
(Taps)
<P>
A díjátadó ünnepség december 16-án, szerdán lesz Strasbourgban.

<CHAPTER ID="011">
Ügyrend
<SPEAKER ID="015" NAME="Elnök">
Oomen-Ruijten asszony szót két.
<SPEAKER ID="016" NAME="Ria Oomen-Ruijten" LANGUAGE="NL">
Elnök úr! Legutóbbi ülésünkön Oroszországról vitáztunk. Akkor üzenetet küldtünk a Bizottság elnökének és a Tanács soros elnökének, amelyben azt kértük tőlük, hogy vitassák meg az orosz választásokat. Most arról tájékoztattak bennünket, hogy az egyik orosz fél megtagadta a regisztrációt. Másrészről az EBESZ arról tájékoztatott bennünket, hogy engedélyt kaptak arra, hogy a választások ellenőrzésére megfigyelőket küldjenek. A lehető leghamarabb szeretnénk nyilatkozatot kapni az oroszországi ügyek állásáról. Ezt meg is szeretnénk vitatni. Úgy gondolom, hogy ez helyénvaló lenne.
<SPEAKER ID="017" NAME="Hannes Swoboda" LANGUAGE="DE">
Elnök úr! Szeretném támogatni ezt az indítványt. A politikai akarat jeleként azonban az elnökök értekezletétől függ, hogy a júliusi ülésen, amelyen a főképviselő is jelen lesz, e kérdésről rövid nyilatkozat és vita is elhangozzék.
<SPEAKER ID="018" NAME="Elnök">
Most nem tartunk vitát. Feljegyezzük ezt a kérést, és továbbítjuk az illetékes szerveknek.
<P>
Most áttérünk az ügyrendre.
<P>
A végleges napirendtervezetet a 2011. június 9-én tartott elnökök értekezletén elfogadottakkal összhangban, az eljárási szabályzat 137. és 138. cikkének megfelelően kiosztották.
<P>
A képviselőcsoportokkal való konzultációt követően szeretném a tisztelt Ház elé terjeszteni a végleges napirendtervezet tekintetében javasolt következő módosításokat:
<P>
2011. június 23., csütörtök
<P>
1. Kastler úrnak az aktív időskor európai évéről (2012) szóló jelentéséről történő szavazást a júliusi ülésre halasztjuk.
<P>
2. Tatarella úrnak a rugalmas végrehajtási eljárással forgalomba hozott traktorokról szóló jelentését közvetlenül felvesszük a szavazásba.
<P>
A módosítások benyújtásának határideje ma 16.00 óra.
<P>
Van észrevétel?
<P>
Nincs észrevétel, tehát ezek a módosítások elfogadásra kerültek.
<P>
Ezenfelül a következő módosításokat kérték:
<P>
A Zöldek/az Európai Szabad Szövetség Képviselőcsoportja ma, 2011. június 22-én, szerdán azt kérte, hogy a gazdasági kormányzásról szóló vitára közvetlenül az Európai Tanács ülésének előkészítéséről szóló vitát követően és a közös agrárpolitikáról szóló Dess-jelentést megelőzően kerüljön sor.
<P>
(A módosítást elutasítják.)
<P>
Most áttérünk a csütörtöki ügyrendre. Az Egységes Európai Baloldal/az Északi Zöld Baloldal Képviselőcsoportja kérte, hogy a gazdasági kormányzásról szóló közös vitában szereplő jelentésekről (Ferreira, Feio, Ford, Goulard, Wortmann-Kool és Haglund történő szavazást halasszuk egy későbbi ülésre.
<P>
A kérés előterjesztéséhez Klute úré a szó.
<SPEAKER ID="019" NAME="Jürgen Klute" LANGUAGE="DE">
Elnök úr! Szeretném indítványozni, hogy a gazdasági kormányzásról szóló vitát és szavazást halasszuk a júliusi ülésre. Indokaink egészen egyszerűek. Az Ecofin Tanács hétfőn ülésezett, és ismételten módosította a megtárgyalt kompromisszumokat. Nekünk, európai parlamenti képviselőknek nem volt elegendő időnk arra, hogy ezeket megfelelően átnézzük. A szükséges fordítások sem álltak rendelkezésre. Ezt a Tanács részéről gyakorolt elfogadhatatlan nyomásként értékeljük, és képviselőtársainkat arra kérjük, hogy álljanak ellen ennek a nyomásnak, és szavazzák meg a vita és a szavazás elhalasztására irányuló indítványt.
<SPEAKER ID="020" NAME="Corien Wortmann-Kool">
a PPE képviselőcsoport nevében. - Elnök úr! Európának az euró számára sürgősen erős alapra van szüksége. Több hónapja vitázunk erről a csomagról, és most 98%-ban megállapodásra jutottunk a Tanáccsal. Szeretnénk, ha a szavazásra holnap kerülne sor, hogy a Parlament kifejthesse a véleményét a plenáris ülésen tartott szavazáson. A Tanáccsal további tárgyalások folytatására van szükség, hogy még a nyár kezdete előtt végleges megállapodást érjünk el annak érdekében, hogy az euró számára erős alapot teremtsünk.
<SPEAKER ID="021" NAME="Ilda Figueiredo" LANGUAGE="PT">
Elnök úr! Olyan csomagot tekintünk át, amelyen a Gazdasági és Pénzügyi Tanács az utolsó pillanatban módosításokat hajtott végre, amelyeket még nem fordítottak le a különböző nyelvekre. Először is csupán egyetlen változat áll rendelkezésre - csak az angol változathoz fértem hozzá -, amely nem ad pontos képet arról, mi is történt valójában. A második pont, hogy a vonatkozó kérdések alapvető fontosságúak, országaink és népeink tekintetében a következmények igen súlyosak, különösen az Európai Unióban, például Görögországban és Írországban, valamint a mostani hírek szerint Portugáliában jelenleg tapasztalható helyzet fényében is. Ezért úgy gondoljuk, hogy e kérdéseket óvatosabban kell megközelíteni. Ezért kérjük, hogy az ezzel kapcsolatos szavazást halasszuk júliusra.
<SPEAKER ID="022" NAME="Elnök">
A kérést elutasították.
<P>

<P>
Az ügyrend tehát elfogadásra került.

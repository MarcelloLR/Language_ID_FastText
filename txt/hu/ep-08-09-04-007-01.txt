<CHAPTER ID="007-01">
1. A számítógépes helyfoglalási rendszerek ügyviteli szabályzata (
<P>
- A szavazás előtt:
<SPEAKER ID="082" NAME="Jeanine Hennis-Plasschaert">
az ALDE képviselőcsoport nevében. - Elnök úr, az ALDE-képviselőcsoport nevében szólalok fel a Kirkhope-jelentéssel kapcsolatban. A 168. cikk értelmében az ALDE-képviselőcsoport a bizottsághoz történő visszautalást szeretne kérni. Hogy világosan fejezzem ki magam, nem áll szándékunkban a Tanáccsal kialakított kompromisszumos csomagot felbontani, de a képviselőcsoportom valóban úgy gondolja, hogy a "tulajdonos fuvarozó” fogalmának meghatározására kiterjedtebb vitát kellene folytatnunk.
<P>
A Bizottság felszólításon dolgozik, amelyet üdvözlünk. Csakhogy az sem nyújtja nekünk azt a 100%-os világosan látást, amelyre éppen most szükségünk van. Megfelelő vita kellene, illetve a jogi szolgálataink véleményének a kikérése. Nem kell rohanni szavazásra bocsátani most ezt a kérdést.
<SPEAKER ID="083" NAME="Brian Simpson" AFFILIATION="PSE">
Elnök úr, örömmel szólalok fel az ALDE-képviselőcsoport indítványa mellett, hogy ezt visszautaljuk a bizottsághoz. Az ebben a Házban töltött hosszú éveim során még nem tapasztaltam, hogy a közlekedési területen egy jelentés ennyi zűrzavart és bizonytalanságot okozott volna, mint ez. Itt jogszabályokat készítünk, ami azzal a felelősséggel jár, hogy a szöveget, amelyről a tisztelt képviselő urak és hölgyek szavazni fognak, teljes egészében ismerjük és értjük. Azonban sok képviselő bizonytalan. Sok képviselő küzd azzal, hogy megértse ezt a bonyolult jogszabályozási szöveget, amelyet a Tanács hozzájárulása csak tovább bonyolított.
<P>
Ház-szerte nagy a bizonytalanság, sok a gyötrődés, ami miatt úgy gondolom, hogy a Közlekedési Bizottságban szükséges újra felmérnünk, újra felbecsülnünk, és még figyelmesebben megvizsgálnunk ezeknek a javaslatoknak a következményeit. Inkább jól csináljuk, semmint gyorsan. Ha így teszünk, nem problémát okozunk, hanem jogszabály-készítőként felelősen járunk el, megvédjük a Parlamentnek azt a jogát, hogy a saját ütemében dolgozzon, nem pedig az ipari lobbisták és a Miniszterek Tanácsa által diktált ütemben.
<SPEAKER ID="084" NAME="Georg Jarzembowski" AFFILIATION="PPE-DE">
(DE) Elnök úr, hölgyeim és uraim, amit Simpson úr épp most mondott, az valóban meglehetősen homályos, igen, a feje tetejére állítja az egész dolgot. Vannak olyan ipari szektorok, amelyek a vállalataik érdekében blokkolni próbálják a jogszabályozást. Mondhatom ezt: ezzel az ügyviteli szabályzattal a fogyasztói jogok helyzetét szándékozzuk javítani. Meg kell erősíteni a fogyasztói jogokat, hogy a számítógépes rendszerek tisztességes ajánlatokat kínáljanak.
<P>
A szocialisták részéről ezt a késleltető taktikát határozottan visszautasítjuk, azokat, akik megkísérlik zátonyra futtatni a francia kormánnyal kötött kompromisszumot, és a teljes összeomlását akarják ebben a jogszabályozási ciklusban. Sürgetem Önt, hogy utasítsa el a bizottsághoz történő visszautalást.
<SPEAKER ID="085" NAME="Timothy Kirkhope">
előadó. - Elnök úr, sürgetem magunkat, hogy ne utaljuk vissza a bizottsághoz. Úgy gondolom, hogy ez az általunk képviselt európai fogyasztók érdekeire nézve szükségtelen és potenciálisan káros késleltető taktika. Átfogó vita és a bizottságom - a Közlekedési Bizottság - felőli támogatás után júniusban megszületett az első olvasati megállapodás a Tanáccsal és a Bizottsággal. A folyamatból az árnyék-jelentéstevőim teljes mértékben kivették a részüket, és a magam részéről úgy hiszem, egyetértettek az eredménnyel.
<P>
Mindkét elnökség - a szlovén és a francia - teljes mértékben együttműködtek velem ebben az ügyben, és én nem értem, miért lenne még szükség ennek a létfontosságú intézkedésnek a vitájára vagy vizsgálatára. A legtisztességesebb és legdemokratikusabb folytatás most a megállapodásról való szavazás lenne. Sokan, akik most tiltakoznak, nem vették a fáradságot, hogy részt vegyenek a tegnap esti vitán, amikor Mandelson biztos úr a kérésemre megnyugtatta a Parlamentet, hogy a Hivatalos Lapban felszólítás fog megjelenni a rendelet hatályba lépése előtt, amely világosan értelmezi a rendeletet a Bizottság nézőpontjából, és amely nagyon konkrét, szigorú kritériumokat ad (ahogy az a versenyügyi kérdéseknél lenni szokott) ezeknek az intézkedéseknek a végrehajtásáról az európai fogyasztók érdekében. Azt hiszem, a fogyasztók nem fogják érteni ezeket a tiltakozásokat, ha nem folytatjuk az intézkedés megismertetését. Ezért őszintén arra kérem Önöket - mindannyiukat -, hogy támogassanak engem és a sok munkát, amit képviselőcsoportokra való tekintet nélkül mindannyian végeztünk, hogy minél hamarabb biztonságban tudjuk ezt az ügyet.
<P>
(A Parlament elutasítja a bizottsághoz történő visszautalásra tett indítványt.)

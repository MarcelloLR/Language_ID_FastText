<CHAPTER ID="014">
Az elnökség közleménye
<SPEAKER ID="285" NAME="Elnök">
Kedves kollégák, a mai napon arról szeretném informálni Önöket, hogy mit tettem az itt, Strasbourgban, 2007. december 12-én, szerdán tartott hivatalos ülés súlyos megzavarása után, amikor is az alapvető Emberi Jogok Nyilatkozatának méltatására került sor, mely eseményekre, meggyőződésem szerint, mindannyian emlékeznek.
<P>
Miután az Elnökök Konferenciája, az eljárási szabályzat 147. cikke alapján mérlegelte a kérdéses eseményeket, több tagot felkértem arra, hogy vegyenek részt egy megbeszélésen, azzal a céllal, hogy mielőtt az esetleges fegyelmi eljárásról döntenék, megismerjem az ő változatukat is az eseményekről. Minden érintett taggal tudattam a meghívás célját.
<P>
A parlamentarizmus alapja a szólásszabadság,. Egy demokratikus parlamentben egyetlen felszólalót sem akadályozhatnak meg az eltérő nézetet valló kollégák rendszeres heccelődéssel abban, hogy kifejtse a véleményét. Természetesen, ez még inkább érvényes azokra a felszólalókra, akik a plenáris ülésen vendégekként, illetve más intézmények képviselőiként szólalnak fel. Egyértelművé tettem, hogy azért hívtam meg egy megbeszélésre az érintett tagokat, mert, a plenáris ülésen a rend fenntartására irányuló felhívásom ellenére, élcelődéssel, folytatólagosan meg akarták akadályozni a felszólalót abban, hogy beszédet intézzen a Parlamenthez. Azért nem kerül sor fegyelmi eljárásra, mert plakátokat és zászlókat lobogtattak. Az itt felmerülő kérdés a szólásszabadság korlátozására tett kísérlet.
<P>
A fent említett megbeszélést követően úgy döntöttem, az eljárási szabályzat 147. cikkének (3) bekezdése alapján, hogy az alábbi intézkedéseket hozom:
<P>
Kilenc esetben a költségtérítési jogosultság megvonása kettő és öt nap közötti időszakra, egy esetben öt napra, hat esetben három napra, és két esetben két napra, és egy további esetben rendreutasítás.
<P>
Azzal kapcsolatban, hogy miért szabtam ki a fenti büntetéseket, fel szeretném olvasni Önöknek azt, amit az érintett parlamenti tagoknak írtam akkor, amikor értesítettem őket az ellenük meghozandó fegyelmi intézkedésekről. Idézek: 'Teljes mértékben elfogadom a Tanács minden tagjának azt a jogát, hogy ellenezze a Lisszaboni Szerződést, illetve az alapvető Emberi Jogi Nyilatkozatot, és hogy ellenvéleményét az eljárási szabályzat cikkeivel összhangban kifejtse. Bizonyos mértékben megértem azokat az emocionális reagálásokat is, amelyeket ezek a témák időnként kiváltanak.
<P>
Ugyanakkor azonban úgy vélem, hogy különbséget kell tenni olyan viselkedés között, ami az eljárási szabályzat szerint legitim, és az olyan rendzavarás között, amire december 12-én került sor. Nem engedélyezhetjük azokat a cselekményeket, amelyek eredményeként más parlamenti tagok, illetve hivatalos vendégek - jelen esetben más európai uniós intézmények igazgatói - nem szólalhatnak fel méltó módon, és szándékos félbeszakítások nélkül, miután az eljárási szabályzat 9(2) cikke, továbbá a Parlament által elfogadott napirend alapján megkapták a szót. A parlamentarizmus és a demokrácia alapelve, hogy a szólásszabadság gyakorlása közben mások szabadságjogait - ez esetben azokét, akik a plenáris ülésen megkapták a szót - is tiszteletben kell tartani.'
<P>
Az eljárási szabályzat 147. cikke alapján az érintett tíz parlamenti taggal tudattam a velük kapcsolatos döntésemet. Az alábbiaktól vontam meg a költségtérítési jogosultságot: Jim Allister - 3 nap, Godfrey Blum - 2 nap, Sylwester Chruszcz - 2 nap, Paul Marie Coûteaux - 5 nap, Maciej Marian Giertych - 3 nap, Roger Helmer - 3 nap, Roger Knapman - 3 nap, Hans-Peter Martin - 3 nap, és Philippe de Villiers - 3 nap. Vladimír Železný-t rendreutasítottam.
<P>
Ezen kívül értesítettem azoknak a testületeknek, delegációknak, és bizottságoknak az elnökeit, ahová a fenti parlamenti tagok tartoznak.
<P>
Három esetben lemondtam a 147. cikk alkalmazásáról, mivel miután megbeszéltem a kérdést az érintett parlamenti tagokkal, arra a következtetésre jutottam, hogy ezek a kollégák nem vettek részt az akcióban.
<P>
Kollégák, így döntöttem, és úgy éreztem, hogy döntésemről itt hivatalosan és nyilvánosan is értesítem Önöket, azért, hogy a Parlament tisztában legyen azzal, hogy mit kellett tennem. Remélem, hogy többé nem leszünk szemtanúi olyan eseményeknek, mint amilyenekre itt, az Európai Palamentben 2007. december 12-én került sor.
<P>
(Taps)

<CHAPTER ID="002">
Az elnök nyilatkozata
<SPEAKER ID="006" NAME="Elnök">
Hölgyeim és uraim! Emlékeztetni szeretném önöket, hogy Litvánia tegnap ünnepelte a litván függetlenségi mozgalom, a Sąjūdis 20. évfordulóját. Ennek megalapítása nem csak elősegítette Litvánia függetlenségének visszaállítását, de előhírnöke volt a Szovjetunió összeomlásának is. Fogadják őszinte elismerésemet!
<P>
(Taps)
<P>
Szeretném felhívni a figyelmüket a Zöld Hetekre, amely ezen a héten Brüsszelben, a következő két hétben pedig Luxembourgban és Strasbourgban kerül megrendezésre. A központi téma a szén-dioxid kibocsátás és az ehhez kapcsolódó éghajlatváltozás lesz. Vállaltuk, hogy az Európai Parlament szén-dioxid kibocsátását 2020-ra 30 százalékkal csökkentjük. Ahhoz, hogy ezt a célt elérhessük, jelenleg egy elismert tanácsadó cég készít számunkra értékelést a szén-dioxid kibocsátásról, amelyet szeptemberre várunk, és ezután mutatjuk majd be az elnökségnek. A projektet cselekvési tervvé fogjuk alakítani, amely egyaránt tartalmaz majd rövid és hosszú távú intézkedéseket annak érdekében, hogy az Európai Parlament elérje a saját maga elé kitűzött célt. Számítok az Önök aktív érdeklődésére.

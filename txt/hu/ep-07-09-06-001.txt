<CHAPTER ID="001">
Az ülés megnyitása
<P>
(Az ülést 10.00-kor megnyitják.)
<P>

<SPEAKER ID="005" NAME="Antonio Tajani" AFFILIATION="PPE-DE">
(IT) Tisztelt elnök úr, hölgyeim és uraim! Európa ma elveszítette egyik legnagyobb művészét. Luciano Pavarotti ma reggel Modenában elhunyt, és úgy gondolom, helyénvaló, hogy kegyelettel adózzunk ennek a művészetet és kultúrát képviselő kiváló embernek, aki az egész világot megismertette az európai zenével. Halála óriási veszteség az Európai Unió egésze számára, és úgy gondolom, hogy a Parlamentben illő megemlékeznünk Luciano Pavarottiról.

<CHAPTER ID="016">
Egyperces felszólalások fontos politikai kérdésekben
<SPEAKER ID="190" NAME="Elnök">
A következő napirendi pontban az egyperces felszólalások hangzanak el fontos politikai kérdésekben.
<SPEAKER ID="191" NAME="Colm Burke" AFFILIATION="PPE-DE">
Elnök asszony, az infrastruktúra-fejlesztés gazdasági fellendülésünk szempontjából döntő jelentőségű. Míg a múltban az út- és a vasútépítés segített a recesszióba került gazdaságok ösztönzésében, és mutatott utat a jövőbeli prosperitáshoz, napjainkban információs és kommunikációs technológiai infrastruktúráinkra, mint a jövőbeli növekedés motorjaira kell összpontosítanunk.
<P>
Ebben az összefüggésben felhívnám a figyelmet az úgynevezett "digitális szakadék” Írországban megfigyelhető döbbenetes helyzetére. A fellendülési időszakokban tapasztalható kormányzati hanyagságnak köszönhetően Írország vidéki térségeiben ma hatalmas területeken színvonalon aluli, lassú összeköttetések vannak, és ami mindennél rosszabb, az esetek 28%-ában egyáltalán nincs szélessávú hozzáférés. Hogyan fogunk jólétet és lehetőséget teremteni vidéki közösségeinknek, ha nem biztosítjuk számukra az eszközöket ezeknek a céloknak a megvalósításához? Hogyan mondhatjuk el fiatal gazdálkodóinknak, hogy azért nem juthatnak hozzá az információs és kommunikációs technológiák (IKT) előnyeihez mezőgazdasági vállalkozásuk fejlesztéséhez, mert nem biztosítottuk számukra az összeköttetést?
<P>
Kedvezően fogadom a Bizottság azon közelmúltbeli nyilatkozatait, amelyek részletezik a szóban forgó hatalmas kihívás kezelésére szánt uniós pénzeszközök folyósítását. Zárásképpen hozzáfűzném, hogy nem hagyhatjuk figyelmen kívül a digitális szakadék felszámolását, még gazdasági válság közepén sem.
<SPEAKER ID="192" NAME="Justas Paleckis" AFFILIATION="PSE">
(LT) A válság mindannyiunkat viselkedésünk és gondolkodásunk megváltoztatására késztet. A litván, a lett és az ír parlament képviselői csökkentették fizetésüket, ami az érintett országok európai parlamenti képviselői fizetésének mérséklését is jelenti. Az elnökök, miniszterek és más állami tisztviselők jövedelme jelenleg folyamatosan csökken, és helyes, mivel szolidaritásra van szükségünk, nem szabad, hogy a válság terhét a leggyengébbek vegyék vállukra. A kompromisszumot követően, amelynek elérése több mint egy évtizedet vett igénybe, nehéz lenne most rögtön csökkenteni az európai parlamenti képviselők fizetését, azonban nyomatékosan megkérném az európai parlamenti képviselőtársakat, hogy fizetésük egy részét adományozzák jótékonysági célra. A válság idején vissza kellene fognunk az európai parlamenti képviselőknek szánt juttatásokat. Bízom benne, hogy a képviselőtársak többsége támogatná a mind a 23 nyelvre történő fordítások számának csökkentését, ami több száz millió eurós megtakarítást tenne lehetővé számunkra. Pillanatnyilag a Brüsszelből Strasbourgba, a plenáris ülésekre való utazások, melyek költsége évente 200 millió EUR, különösen abszurdnak tűnnek. A környezet megkímélése és megóvása érdekében meg kellene szüntetnünk az ezer tonnányi papír pazarlását, és üléseinken át kellene térnünk az elektronikus dokumentumok használatára.
<SPEAKER ID="193" NAME="Marc Pannella" AFFILIATION="ALDE">
(FR) Elnök asszony, munkánk kezdetén ma egy perc tiszteletadással adóztunk - és köszönettel tartozom az elnöknek, hogy ezt lehetővé tette számunkra - egy olyan rendszer mindennapi áldozatainak emléke előtt, amely jelenleg soha nem látott szintű tragédiát okoz, amely szegények folyamatos tragédiája munkát és élelmet kereső szegényekkel szemben. Megtudtuk az imént azt is, hogy 94 nőt és 7 gyermeket találtak meg.
<P>
A probléma, Elnök asszony, amint azt itt már nyolc éve folyamatosan hangoztatjuk, a következő: lehetséges-e, hogy nincs folytatás, hogy lehetetlen megismerni a miérteket, amikor az űrből láthatjuk az erkélyünkön lévő virágokat? Az okok ismeretlenek, a következmények kriminálisak...
<P>
(Az elnök félbeszakítja a felszólalót)
<SPEAKER ID="194" NAME="Sylwester Chruszcz" AFFILIATION="UEN">
(PL) Elnök asszony, szomorúan hallottam, hogy a múlt héten Prágában nem szavazták meg Topolánek miniszter úr iránt a bizalmat. A Cseh Köztársaság január 1-je óta vezeti az Uniót, és úgy vélem, ez az elnökség eddig rendkívül sikeresnek bizonyult. Bízom abban, hogy ez a siker fennmarad a hátralévő három hónapban. Szurkolok cseh barátainkért és a cseh elnökség valamennyi reménybeli tervének végrehajtásáért. Ez utóbbiak között szerepel az európai szomszédságpolitika kérdése, és szerepelnek Európa energiabiztonságához kapcsolódó intézkedések.
<SPEAKER ID="195" NAME="Athanasios Pafilis" AFFILIATION="GUE/NGL">
(EL) Elnök asszony, az Európai Bíróság nemrégiben kihirdette Görögország elleni határozatát, amely a közszektorban ugyanazt a nyugdíjkorhatárt állapítja meg a férfiak és a nők számára. Ennek következményeként a nők esetében a nyugdíjkorhatár 5-17 évvel emelkedett.
<P>
Ezt a fejlemény, amelyet a munkavállalók határozottan kifogásoltak, az 1990-es évek kezdete óta támogatottságot élvez, és az Európai Unió és a görög kormányok is áldásukat adták rá. Ez káros a munkavállaló nőkre, és további lépést jelent a nyugdíjkorhatár férfiak és nők esetében is 65 évre történő felemelése felé, mint már az Új Demokrácia Párt és a PASOK által elfogadott biztosításellenes törvények az 1993 után biztosított személyek esetében - a közösségi jogszabályok alkalmazásában - kikötötték.
<P>
Ez az elfogadhatatlan határozat teljes mértékben aláássa a társadalombiztosítás állami és szociális jellegét a köz- és a magánszektorban. A nemzeti társadalombiztosítási és nyugdíjrendszert inkább foglalkoztatás-biztosítási, mint társadalombiztosítási rendszernek tekinti. Ez azt jelenti, hogy nincs garancia a korhatárokat, a nyugdíjak összegét és általában az ellátásokat illetően.
<P>
A férfiak és a nők számára az egyetlen előbbre vivő út az Európai Unió és az intézményei által hozott határozatok irányában tanúsított engedetlenség és engedelmesség megtagadása.
<SPEAKER ID="196" NAME="Bernard Wojciechowski" AFFILIATION="IND/DEM">
(PL) Elnök asszony, az eudebate2009 portálon közzétett adatok szerint az európaiaknak csak 52%-a bízik az Európai Parlamentben mint intézményben. Ez a tavalyi számadatokhoz képest 3%-os visszaesést jelent. Azoknak a szavazópolgároknak az aránya, akik még mindig nem döntötték el, hogy szavazzanak-e az idei európai parlamenti választásokon, magas az aránya, 50%. Azoknak a szavazópolgároknak a százalékos aránya, akik azért nem fognak részt venni, mert úgy érzik, hogy szavazatuk nem hoz változást, eléri a 68%-ot.
<P>
Ezért szeretnék feltenni egy kérdést. Tervez-e az Európai Parlament valamilyen látványos, utolsó pillanatban hozandó intézkedést arra, hogy meggyőzze az embereket arról, hogy szavazzanak? Bővíteni fogjuk-e valamilyen módon az információs csatornák hatókörét? Hazámban semmiféle Európával kapcsolatos vita nem folyik. A miniszterelnök nem tesz semmit ezzel kapcsolatban. Mindenki másnak egyszerűen csak állnia és néznie kell?
<SPEAKER ID="197" NAME="Lívia Járóka" AFFILIATION="PPE-DE">
(HU) Jövő héten ünneplik világszerte a nemzetközi romanapot, amely a romák elismerés és befogadás iránti reményét jelképezi. Az utóbbi időben szörnyű cselekmények korbácsolták fel a közvélemény indulatait, a gazdasági válság keltette létbizonytalanság pedig csak rontja a helyzetet, így hatványozott a felelősségünk abban, hogy megoldást találjunk a mélyszegénység problémáira.
<P>
Elfogadhatatlan, hogy a romák helyzetét bárki pártpolitikai támadásokra használja, és valós cselekvés helyett hisztériát keltsen. A bűnbakkeresés és a csoportos megbélyegzés ellehetetleníti a szakmai építkezést, súlyosan sértve a romák és a többség érdekeit. Romaként a közösségeinket sújtó évszázados kirekesztés után elutasítom a kollektív bűnösség minden formáját, legyen szó akár a romák, akár a többségi társadalom megbélyegzéséről.
<P>
Egész közösségeket bűnöző életmóddal vagy rasszizmussal vádolni súlyos hiba, az uniós intézmények tekintélyét pedig aláássa, ha ellenőrizetlen értesülésekre vagy hamis állításokra alapozzák nyilatkozataikat. Elfogadhatatlan, hogy bizonyos politikai erők az üldözött csoportok történelmi sérelmeire apellálva keresnek önigazolást.
<P>
A romagettók problémáit csak a komplex reintegráció, a leszakadó térségek azonnali fejlesztését biztosító európai cselekvési terv orvosolhatja.
<SPEAKER ID="198" NAME="Vasilica Dăncilă" AFFILIATION="PSE">
(RO) A globális élelmiszerpiacon felmerülő lehetséges problémákról és a világ teljes lakossága számára szükséges összeg biztosításáról készített szakértői értékelések jelentik az egyik okot arra, hogy át kell gondolni, hogy Európában hogyan hasznosítsuk a mezőgazdasági területeket, különösen az új tagállamokban, ahová Románia is tartozik.
<P>
Ebben a tekintetben a valóságnak megfelelő értékelést kell készíteni azokról a lehetőségekről, amelyeket Románia biztosít az agrárágazatba való befektetésekben érdekelt befektetőknek; a jelenlegi válság idején ezek rendkívül keresettnek tűnnek. Legalábbis erről számol be egy Bukarestben közzétett tanulmány, amely megemlíti a romániai agrár- és erdészeti területek ágazatába való befektetés jelentős növekedését. A felmérést végzők által erre adott magyarázat az, hogy ezeket a tulajdonszegmenseket érinti a legkevésbé a kemény gazdasági válság, amely jelenleg a piac legfőbb jellemzője.
<P>
Másfelől, nem feledkezhetünk meg arról, hogy Románia egykor Európa gabonaraktára volt, de ennek a státusznak a visszaszerzése olyan politikákat tesz szükségessé, amelyek támogatják a mezőgazdasági termelőket, miközben olyan közösségi pénzeszközöket is felhasználnak, amelyekből Románia tagállamként részesülhet.
<SPEAKER ID="199" NAME="Marco Cappato" AFFILIATION="ALDE">
(IT) Elnök úr, hölgyeim és uraim, Kadhafi líbiai diktátor a Nemzetközi Büntetőbíróságot a "globális bűnözés új formájaként” határozta meg. Szeretném emlékeztetni e Parlament elnökségét arra, hogy e Ház hozzájárult a Nemzetközi Büntetőbíróság létrehozásáért - az erőszaktól elhatárolódó Radikális Párton belül - általunk folytatott küzdelem előbbre viteléhez.
<P>
Úgy vélem, nem hagyhatjuk, hogy a líbiai diktátor szavai úgy hangozzanak el, hogy azokat nem ítéljük el keményen - úgy a Parlament, mint az európai intézmények. Arra kell törekednünk, hogy a nemzeti szuverenitást, az államok szuverenitását alávessük a népirtás, a háborús bűncselekmények, az emberiség elleni bűncselekmények elleni nemzetközi jog, az abszolút szuverenitás elleni nemzetközi és szupranacionális jog kötelező erejének. Száműzött tibeti kormánytag barátaink arra kértek, hogy ugyanezt tegyük a tegnapi Külügyi Bizottságban folytatott tárgyalásunkon, ahogyan azt a Nemzetek Kongresszusa a Szövetségi Iránért tette mai tárgyalását: az abszolút szuverenitás a szabadság és a jogérvényesülés ellensége.
<SPEAKER ID="200" NAME="Andrzej Zapałowski" AFFILIATION="UEN">
(PL) Elnök asszony, a Mezőgazdasági Bizottság legutóbbi ülésén Fischer-Boel biztos asszony a cukorágazat reformját a közös agrárpolitika egyik legnagyobb sikereként említette. Szeretném tájékoztatni a Házat arról, hogy e reformot követően Lengyelország megszűnt cukorexportőr országnak lenni, és ehelyett most köteles a cukrának mintegy 20%-át importálni. A cukorárak mindössze két év alatt 60%-kal növekedtek. Felmerül a kérdés, hogy a biztos asszony és munkatársai komoly hibát követtek-e el, vagy ez egy tervezett stratégia volt, melynek az volt a célja, hogy biztosítsa bizonyos országok még nyereségesebbé válását. Ellentmondást nem tűrően szeretném leszögezni, hogy - amint azt a lengyel szavazópolgárok tapasztalták - a közös agrárpolitika egyre kiegyensúlyozatlanabb, és a régi tagállamokat részesíti előnyben.
<SPEAKER ID="201" NAME="Petya Stavreva" AFFILIATION="PPE-DE">
(BG) Elnök asszony, hölgyeim és uraim, rohamosan haladó, feszültséget keltő változások idejét éljük, az elmúlt néhány hónapban pedig globális gazdasági válságban élünk.
<P>
Tegnap az Európai Parlament Mezőgazdasági és Vidékfejlesztési Bizottsága elfogadott egy jelentést kiegészítő források tagállami mezőgazdasági termelőknek és vidéki térségeknek történő elosztásáról a válság következményeivel való szembesülés segítése érdekében. 1,02 milliárd EUR fogja támogatni az Európai Unió agrárágazatát ebben a nehéz időben. Úgy vélem, a Közösség mezőgazdasági termelői és vidéki lakosai meg fogják érteni ezt az egységes Európáért megfogalmazott üzenetet.
<P>
Az internetes infrastruktúrába történő befektetések, a tejágazat szerkezetátalakítása, a megújuló energiaforrások, a biológiai sokféleség és a vízforrások védelme kulcsfontosságúak az említett régiókban jelentkező, magas arányú problémák megoldásához, alternatív lehetőségeket biztosítanak az ott élők számára. Az a lehetőség, hogy jelenleg a források egy részét hitel- és garanciaalapokra fordítják, gyakorlati szempontból elősegíti majd a projektek végrehajtását.
<P>
Számítok arra, hogy a Tanács és a Bizottság támogatását biztosítja az Európai Parlament azon erőfeszítéseihez, amelyek a közösségi mezőgazdasági termelők milliói számára szükséges támogatás biztosítására irányulnak.
<SPEAKER ID="202" NAME="Marusya Lyubcheva" AFFILIATION="PSE">
Elnök asszony, a jelenlegi légkörben, amelyet az Európai Unióban a gazdasági válság és munkahelyek megszűnése jellemez, komoly kockázata van annak, hogy megnövekszik a gyermekmunka kizsákmányolása. Sajnos ilyen válságos helyzetben a nők és a gyermekek a legkedvezőtlenebbül érintettek. Az európai szintű szilárd jogalaptól és a nemzeti szintű jó megoldásoktól függetlenül, többek között az általam képviselt országban, Bulgáriában is, a folytatott gyakorlat sok esetben nem felel meg a jogszabályoknak. A probléma különösen súlyosan érinti a migráns csoportokat és a roma közösséget. Minden szinten megelőző intézkedésekre van szükség, emellett az Európai Unió egészében a jogszabályoknak való megfelelésre vonatkozó ellenőrzések szigorítására. Sok vállalat vesz igénybe gyermekmunkát a vonatkozó jogi korlátozások ellenére. A tagállamokban több ezer esetben megsértik a munkajogi jogszabályokat. Az Európai Bizottságnak a gyermekmunka kizsákmányolása elleni küzdelemmel kapcsolatos célirányos intézkedéseket kell szerveznie, és fel kell szólítania arra, hogy e folyamat során váljanak szigorúbbá az ellenőrzési mechanizmusok. Amennyiben európai politikánk részeként ügyelünk a gyermekek érdekeinek védelmére, ez feltétlenül szükséges teendő.
<SPEAKER ID="203" NAME="Ewa Tomaszewska" AFFILIATION="UEN">
(PL) Elnök asszony, az olyan kérdések, mint a csecsenföldi népirtás, a csecsenek megölése azért, hogy szerveiket átültetések során használják fel, valamint a csecsen nők megerőszakolásának kérdése számos alkalommal felvetődött e Házban. Jelenleg előre megfontolt szándékkal támadják Csecsenföld anyagi kultúráját, károsítva a csecsen kultúrát, amely több száz évvel régebbi, mint Oroszországé. Nem csak írásokra és mindennapi használati tárgyakra gondolok, amelyek múzeumban lehetnének, hanem emeletes lakóházakra is. Ezek olyan különleges építmények, amelyekhez foghatót Európában sehol máshol nem lehet találni. Gyakran hangsúlyoztuk, hogy kultúránk hogyan gazdagodik sokfélesége révén. Kultúránk egyik ága a szemünk előtt van eltűnőfélben, és tanúi vagyunk egyik forrása eltörlődésének.
<SPEAKER ID="204" NAME="András Gyürk" AFFILIATION="PPE-DE">
(HU) A januári gázválság után az elmúlt napokban ismét pofont kapott a közös európai energiapolitika. Az osztrák OMV-konszern eladta a magyar MOL-ban lévő jelentős részesedését egy ismeretlen tulajdonosi hátterű orosz olajtársaságnak, amely a híradások szerint semmilyen tekintetben nem tesz eleget a transzparenciával kapcsolatos uniós elvárásoknak.
<P>
Ugyanakkor aligha képzelhető el, hogy az üzletet az érintett kormányok tudta nélkül ütötték nyélbe. Ezért elmondható, hogy a váratlan tranzakció ékes bizonyítéka a tagállamok megosztottságának, és egyben újabb figyelmeztetés is. Hiába beszél az Unió a közös energiapolitika szükségességéről, ha a tagállamok ellentmondásosan cselekszenek.
<P>
Ha az EU nem tud egységes hangot megütni a létfontosságú energiapolitikai kérdésekben, úgy továbbra is a megosztási törekvések áldozatává válik. Ennek eredményeképpen pedig tovább nő majd az európai fogyasztók kiszolgáltatottsága.
<SPEAKER ID="205" NAME="Catherine Stihler" AFFILIATION="PSE">
Elnök asszony, tájékoztatni akartam a Parlamentet arról, hogy szombaton különleges emlékünnepségre kerül sor a németországi Zillhausenben, hogy megemlékezzünk a második világháborúban meghalt hét brit katona életéről. Repülőgépüket 1944. március 15. és 16. között lőtték le. A Cambridgeshire-beli RAF Bournban állomásozó 97. osztag tagjai voltak. Nevük William Meyer, Bernard Starie, Reginald Pike, Thomas Shaw, James McLeish, Archibald Barrowman és Albert Roberts volt, akiknek szombaton adunk tiszteletet.
<P>
Végső áldozatot hoztak azért, hogy élvezhessük azokat a szabadságokat, amelyeket ma gyakran természetesnek veszünk, életüket pedig soha nem szabad elfelejteni.
<P>
Jegyzőkönyvbe akartam vétetni, hogy köszönettel tartozom Balingen polgármesterének, Dr. Reitemann úrnak, valamint a helyi tanácsnak azért, hogy lehetővé tették az emlékünnepség megtartását e fiatalemberek élete előtti tiszteletadásra. Emellett szeretnék köszönetet mondani az emlékünnepséget finanszírozó Brett és Luella Langevadnak, valamint a 9. RAF-osztagnak azért, hogy két repülőst küld a szombati ünnepségre.
<P>
Egy személyes megjegyzés: James McLeish nagyapám fivére volt, és a tiszteletadáson családom képviselteti magát.
<SPEAKER ID="206" NAME="Marian-Jean Marinescu" AFFILIATION="PPE-DE">
(RO) A Moldovai Köztársaságban április 5-én választásokra kerül sor. Ma reggel robbanás történt a transznyisztriai Ananyev-Tiraszpol-Izmail gázvezetékben. E baleset oka még mindig nem ismert, de következményeként megszakadt az Oroszországból a Balkánra irányuló gázszállítás.
<P>
Remélem, hogy ez a baleset nem lesz hatással a választások kimenetelére. Ugyanakkor úgy vélem, hogy ez két különösen fontos tényezőhöz kapcsolódik. Mindennél fontosabb, hogy történjenek erőfeszítések a régióban, különösen Transznyisztriában megoldatlan konfliktusok rendezésére. Az Európai Uniónak egyedi, járható megoldásokat kell biztosítania a Fekete-tengerhez összeköttetést biztosító energiaellátási útvonalak fejlesztéséhez. Sajnos a múlt hét végén a Gazprom és az azerbajdzsáni állami olajtársaság között aláírt megállapodás veszélyeztetheti a Nabucco-projektet.
<P>
Ezért kell mielőbb figyelmet szentelni az Európai Unió energiabiztonságának megszilárdításával kapcsolatos valamennyi szempontnak. Köszönöm.
<SPEAKER ID="207" NAME="Silvia-Adriana Ţicău" AFFILIATION="PSE">
(RO) A Duna nagyon fontos szerepet játszik a gazdasági és társadalmi kohézióban, és Európa kulturális fejlődésében is. Az Európai Duna Bizottság 1856. március 30-án jött létre a Párizsi Konferenciát követően, a romániai Galaţi városába helyezett székhellyel. Ez egyike volt az első európai intézményeknek, célja pedig az volt, hogy a szabad dunai hajózás érdekében egy nemzetközi rendszert hozzon létre.
<P>
A TEN-T-nek a Duna-Majna-Rajna-csatorna képezte 18. prioritási tengelye biztosítja a Fekete-tenger és az Északi-tenger közötti összeköttetést, 4 000 kilométerrel megrövidítve Rotterdam és Constanţa tengeri kikötői közötti távolságot. A Dunának magasabb prioritást kell biztosítani a Közösség politikái keretében. Azt javaslom, hogy az Európai Parlament következő ciklusa elején jöjjön létre egy frakcióközi csoport a Duna népszerűsítésére.
<P>
Az elkövetkezendő években egyesítenünk kell erőfeszítéseinket, és közös megközelítést kell elfogadnunk a Duna régióját érintő fejlesztési kezdeményezések kezelésére. A Duna medréért létrehozott integrált európai fejlesztési stratégiára van szükségünk a gazdasági fejlődés, a közlekedési infrastruktúra fejlesztése és a környezetvédelem előmozdítása érdekében.
<SPEAKER ID="208" NAME="Anna Záborská" AFFILIATION="PPE-DE">
- (SK) Három évvel ezelőtt az Európai Parlament Szaharov-díjjal jutalmazta a Kubában 2003 márciusában fogva tartott politikai foglyok feleségeit. E fehérbe öltözött nők bátran hívták fel a figyelmet az országukban folyó emberi jogokkal való visszaélésre.
<P>
Az Európai Tanács több alkalommal fogadott el következtetéseket a kubai hatóságokkal való nyílt párbeszéd folytatásáról, ugyanakkor pedig határozottan ragaszkodott az alapvető jogok és szabadságok betartásához. Meghozta azonban azt a határozatot is, hogy e jogokat mindig ki kell emelni hivatalos látogatások során, és amikor csak lehetséges, találkozókat kell tartani a demokratikus ellenzékkel.
<P>
Be kell számolnom arról, hogy Michel úr fejlesztési biztos hivatalos látogatása során ilyen találkozókra nem került sor, annak ellenére, hogy javasoltak ilyen kérést. Ez mindennél érthetetlenebb és megbotránkoztatóbb amiatt, hogy az Európai Bizottság kubai látogatása a Castro-rezsim ellenzői letartóztatásának hatodik évfordulóján történt. Nyugtalanítónak tartom, hogy Parlamentünk alelnöke szintén a delegáció tagja volt.
<SPEAKER ID="209" NAME="Bogusław Liberadzki" AFFILIATION="PSE">
(PL) Elnök asszony, tavaly novemberben az Európai Parlament Szocialista Képviselőcsoportjának kérésére megvitattuk a lengyel hajóépítő ipar helyzetét. Nézeteltéréseink ellenére mindannyian egyetértettünk abban, hogy felszólítsuk a Bizottságot és Kroes biztos asszonyt arra, hogy dolgozzanak ki olyan megoldásokat, amelyek inkább a hajógyárak helyzetének javítását, mint azok bezárását célozzák.
<P>
Négy hónappal később a helyzet a következő: a lengyel kormány túlságosan könnyen engedett a Bizottság nyomásának azzal, hogy elfogadta az utóbbinak azt a megoldását, amely azt foglalja magában, hogy a hajógyár eszközeinek egyes részeinek értékesítése azon elv szerint történik, hogy a legmagasabb ajánlatot tevő meg tudja szerezni a kívánt eszközöket. A hajógyártás mára megszűnt, és a munkavállalók többsége már elveszítette állását, mindössze jelképes kompenzációt kaptak. Ami az Európai hajóépítő ipar versenyképességét illeti, nem jobb, mint volt.
<SPEAKER ID="210" NAME="Maria Petre" AFFILIATION="PPE-DE">
(RO) Elnök asszony, hölgyeim és uraim, az elmúlt hét végén több száz román állampolgár számára megakadályozták a Moldovai Köztársaságba történő belépést. Az esetek többségében nem adtak magyarázatot; egyébiránt a legfurcsább kifogásokat használták, például azt, hogy nem rendelkeztek olyan okmányokkal, amelyek feltüntették volna, hogy HIV-vírussal nem fertőzöttek.
<P>
Ez példátlan visszaélés. Soha nem voltak más olyan európai polgárok, akiknek ilyen durván megsértették a szabad mozgáshoz fűződő jogát. Határozottan támogatom, hogy a Moldovai Köztársaság és állampolgárai jelenleg Európába tartanak, de tiltakozom e komoly visszaélés ellen, továbbá arra kérem az Európai Bizottságot és a Tanácsot, hogy kérjen magyarázatokat Chişinău hatóságaitól, mint már Románia kérte a külügyminiszteren keresztül. Köszönöm.
<SPEAKER ID="211" NAME="Zita Pleštinská" AFFILIATION="PPE-DE">
- (SK) Felszólalásomban szeretném helyeselni a Bizottságnak a 2009-es Európai Állampolgári Konzultációra vonatkozó projekttel kapcsolatos kezdeményezését. Ez a projekt az EU 27 tagállamának állampolgárait tömöríti az európai parlamenti választások előtt - annak érdekében, hogy megvitassa arra a kérdésre adott választ, hogy "mit tehet az Európai Unió annak érdekében, hogy befolyásolja gazdasági és társadalmi jövőnket egy globalizált világban?”
<P>
A szlovák polgárokkal folytatott nemzeti konzultációkra március 28-án és 29-én került sor. Az Európai Állampolgári Csúcstalálkozóra 2009. május 10-én és 11-én kerül sor Brüsszelben, ahol a 27 nemzeti konzultáció nemzeti konzultáció 150 résztvevője megszövegezi azoknak az európai ajánlásoknak a végleges változatát, amelyeket az európai parlamenti képviselők az elkövetkezendő időszakban az európai jogszabályalkotás alapjaként használhatnak.
<P>
Határozottan az a véleményem, hogy csak az állampolgárokkal folytatott megbeszélések során fogjuk újra elnyerni az európai projekt egyediségébe vetett bizalmukat. Ugyanakkor felhívom a médiát, hogy legyen tárgyilagosabb és aktívabb az Európai Parlamentre vonatkozó információk bemutatásában, mivel ez fontos lesz a szavazópolgári részvétel befolyásolásában.
<SPEAKER ID="212" NAME="Csaba Sógor" AFFILIATION="PPE-DE">
(HU) Ma az Európai Parlamentben egy fura című konferenciát szerveztek az úgynevezett Magyar-Szovjet Köztársaság leveréséről. Ilyen országnév, ilyen történelmi esemény nem létezett.
<P>
Elutasítok minden olyan politikai magatartást, mely nacionalista indítékkal a nemzetállami érdekeknek alárendeli azon történelmi kérdéseket, melyek összefüggnek egy állam területszerzési törekvéseinek utólagos megindoklásával.
<P>
Elfogadhatatlan, hogy Magyarország 1918 novemberétől történt lerohanását, a román katonai megszállást és az ország kifosztását EP képviselők égisze alatt szervezett eseményen, regionális stabilizáló tényezőként értelmezik itt, Európa szívében, Brüsszelben.
<P>
A romániai magyar közösség nevében is határozottan tiltakozom román szocialista kollegáink cinikus magatartása és nacionalista indíttatású véleményt formáló kísérlete, félrevezető tájékoztatási manővere ellen.
<SPEAKER ID="213" NAME="Miroslav Mikolášik" AFFILIATION="PPE-DE">
- (SK) 2009. március 18-án és 19-én a humanitárius segélyekért felelős biztos, Louis Michel úr látogatást tett Kubában. E látogatás során Michel biztos úr nem találkozott sem a Damas de Blanco, sem más ellenzéki képviselővel.
<P>
Európai diplomatáktól szerzett információk szerint Michel biztos úr nem ragadta meg a lehetőséget arra, hogy említést tegyen emberi jogokról vagy az évfordulóról. A kubai ellenzéki rádióban Michel úr azt állította, hogy az időpont hivatali tévedés volt, és hogy nem volt tudomása arról, hogy a Damas de Blanco találkozni akart vele.
<P>
Azt kell mondanom, hogy az Európai Parlament alelnöke, Martinez úr, aki az Európai Parlamentet képviselő delegáció hivatalos tagja volt, ugyancsak elmulasztotta az ellenzékkel való találkozást, bár találkozott az USA-ban letartóztatott kubai kémek családjaival. Martinez így lehetővé tette a Castro-rezsim számára, hogy a látogatását és a részvételével tartott találkozót arra használja ki, hogy elterelje a figyelmet a Damas de Blanco évfordulóval kapcsolatos tevékenységeiről, mivel a média elsősorban a biztos látogatásáról és az említett találkozóról számolt be.
<SPEAKER ID="214" NAME="Elnök">
Ezt a napirendi pontot ezennel lezárom.

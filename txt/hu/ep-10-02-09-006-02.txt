<CHAPTER ID="006-02">
2. Az új Bizottság megválasztása (
<SPEAKER ID="103" NAME="Elnök">
Szeretnék gratulálni az újonnan megválasztott biztosok testületének és Barroso elnök úrnak! Nagyon sok feladat áll előttünk, és mivel polgáraink nagy elvárással tekintenek az új Bizottság munkájára, ezért ideje, hogy a tettek mezejére lépjünk. Azonnal tájékoztatni fogom a Tanács soros elnökségét és az Európai Tanács elnökét a szavazás eredményéről és a 2014. október 31-éig megválasztott Európai Bizottság kinevezéséről. Köszönöm szépen, és még egyszer gratulálok!
<P>
(Taps)
<SPEAKER ID="104" NAME="Diego López Garrido">
a Tanács soros elnöke. - (ES) Elnök úr! Az Európai Unió Tanácsának nevében szeretnék gratulálni Barroso elnök úrnak és a megválasztott Bizottságnak, emellett szeretném megköszönni az Európai Parlament támogatását és bizalmát.
<P>
A következő hónapokban és években a Bizottság és az Európai Parlament döntő szerepet tölt be az Európai Unió megoldásra váró ügyeiben, legyen szó a klímaváltozás kezeléséről, a biztonságról, a gazdasági globalizációról, a mostanihoz hasonló válság megelőzéséről, és a Lisszaboni Szerződés új kezdeményezéseinek és intézményeinek beindításáról (az európai polgári kezdeményezés, a szolidaritási záradék, és természetesen az Európai Külügyi Szolgálat).
<P>
A két intézmény valamennyi kérdésben kulcsszerepet játszik a következő években. A Tanács elvárja, hogy a Bizottság minden tőle telhetőt megtegyen. A Bizottságnak megvan a befolyása - amely bár nem korlátlan, mint sokan hiszik -, de természetesen elegendő ahhoz, hogy számos kérdésben döntsön. Szeretnénk, ha gyorsan és bölcsen döntene, mivel ez az európai polgárok akarata. Az Európában tapasztalható intézményes bizonytalanság időszaka után elvárják tőlünk, hogy munkába álljunk, behozzuk a lemaradást, és a vezetés azonnal új politikai irányt vegyen, amely pontosan körvonalazza a XXI. századi Európa törekvéseit.
<P>
Szeretném elmondani, Barroso elnök úr, hogy beszédében Európa érdekeit képviselte, és a Tanács, valamint az Európai Parlament teljes mértékben támogatja Önt abban, hogy értékes Európát teremtsen, amelyet a Parlamentben képviselt polgárok közelebb érezhetnek magukhoz, mivel ők jelentik Európa szívét.
<SPEAKER ID="105" NAME="Elnök">
Megköszönöm López Garrido úrnak, Spanyolország külügyminiszterének a felszólalást. Köszönöm. Átadom a szót Barroso elnök úrnak.
<SPEAKER ID="106" NAME="José Manuel Barroso">
a Bizottság elnöke. - Elnök úr! Szeretném röviden kifejezni szívből jövő hálánkat a magam és a Bizottság tagjainak nevében a belénk vetett bizalomért. Büszkén és alázattal tekintünk új megbízatásunkra. Azt tapasztaljuk, hogy az európai politikai pártok támogatják elképzeléseinket, és ez egy nagyon fontos momentuma Európának: a bátorságra törekvés valódi kifejeződése.
<P>
Szeretném megköszönni a Tanács elnökének is biztató szavait. Úgy gondolom, hogy rendelkezésünkre állnak a munkavégzéshez szükséges feltételek. Egyetlen észrevételem azonban lenne. A szavazás során szárnyra keltek bizonyos hírek és vélemények, amellyel kapcsolatban az az álláspontom, hogy akik az Európai Uniót a totalitariánus Szovjetunióhoz hasonlítják, azoknak fogalmuk sincs arról, milyen volt diktatúrában élni, mint ahogyan azt sem tudják, mi a demokrácia.
<P>
(Taps)
<P>
Az Európai Uniónak demokratikus Parlamentje van. Ilyen a demokrácia! Az Európai Unió Bizottságának képviselőit Önök, az európai polgárok megválasztott képviselői választják meg. Ez is demokratikus! Hisszük, hogy most, amikor a demokratikus legitimitás az Önök jóvoltából, a 27 európai uniós tagállam demokratikus kormányának szavazatával a kezünkben van, büszkén és teljes elszántsággal dolgozhatunk az Európai demokráciáért, egy olyan Európáért, amely a világbéke fáklyája.
<SPEAKER ID="107" NAME="Elnök">
A szavazások órája lezárult, itt az ideje a gratulációnyilvánításnak.
<SPEAKER ID="109" NAME="Elnök">
Hölgyeim és uraim! A szavazáshoz fűzött indokolásokkal folytatjuk a napirendet.
<P>
Tizenhat tagállam kíván indokolást fűzni szavazatához. Szeretném felhívni a figyelmüket arra, hogy az eljárás értelmében írásban is benyújthatják indokolásukat, ami azt jelenti, hogy nem kell sietniük beszédükkel, mivel az indokolás pontjai részletesen szerepelnek az eljárási jegyzőkönyvben.
<P>
Első körben három szavazáshoz fűzött indokolás hangzik el az Európai Parlament és a Bizottság vonatkozásában létrejött keretmegállapodással kapcsolatban. Minden felszólalónak egy perc áll rendelkezésére.

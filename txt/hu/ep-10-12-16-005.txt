<CHAPTER ID="005">
Támogatás a cápauszony-levágás európai uniós tiltásának megerősítéséért - Az alapsportok fokozottabb európai uniós támogatása - Uniós stratégia a hajléktalanokért (írásbeli nyilatkozatok) 
<SPEAKER ID="997" NAME="Elnök">
A 0071/2010, 0062/2010 és 0061/2010 számú írásbeli nyilatkozatokat aláírta a parlamenti képviselők többsége, tehát az eljárási szabályzat 123. cikkének (3) és (4) bekezdésével összhangban eljuttatják azokat a címzettekhez, és az aláírók neveivel együtt, a jelen ülésen elfogadott szövegekben kerül kiadásra.
<SPEAKER ID="110" NAME="Seán Kelly" AFFILIATION="PPE">
Tisztelt elnök asszony! Ivo Belet, Hannu Takkula, Mary Honeyball és Joanna Senyszyn aláíró felek nevében valamennyi képviselőnek megköszönöm, hogy aláírták ezt a nyilatkozatot. Fontos, hogy az aláírók közel 50%-a nő, tehát nagyon megköszönöm együttműködésüket, és különösen hálás vagyok Joanna Senyszyn asszonynak. Elszántan dolgozott, és talán néhány szót is szeretne mondani.
<P>
Tehát köszönöm mindenkinek, és mindannyiuknak vidámságot, kikapcsolódást és sok sportolást kívánok karácsonyra.
<SPEAKER ID="111" NAME="Elnök">
A következő napirendi pont a 61/2010 számú írásbeli nyilatkozat.
<SPEAKER ID="112" NAME="Karima Delli" AFFILIATION="Verts/ALE">
(FR) Tisztelt elnök asszony, hölgyeim és uraim! Thomsen, Lynne, Figueiredo és Protasiewicz képviselőtársaim nevében, kicsit elérzékenyülve szeretnék őszinte köszönetet mondani azért, hogy támogatták az Európai Unió hajléktalanok érdekét szolgáló stratégiájáról szóló, 61/2010 számú írásbeli nyilatkozatot.
<P>
Míg ma az Európai Bizottság ismerteti kiemelt kezdeményezését - a szegénység és társadalmi kirekesztés elleni küzdelem európai platformját -, ez a nyilatkozat határozott üzenetet küld a Parlamenttől az Európai Bizottságnak és a tagállamoknak.
<P>
Elég volt a beszédből, eljött a cselekvés ideje. Most végrehajthatók a konkrét javaslatok. Biztosítsuk, hogy 2015-re felszámoljuk a hajléktalanság problémáját.
<P>
Mindannyiuknak kellemes ünnepeket kívánok, és remélem, megújult erővel kezdhetjük az új évet!
<P>
(Taps)
<SPEAKER ID="113" NAME="Elnök">
Besset úr kíván felszólalni. Parancsoljon!
<SPEAKER ID="114" NAME="Jean-Paul Besset" AFFILIATION="Verts/ALE">
(FR) Tisztelt elnök asszony! Három képviselőtársam, Pietikäinen asszony, Sârbu asszony és Davies úr nevében őszinte köszönetet szeretnék mondani az Európai Parlament 410 képviselőjének, akik aláírták az általunk előterjesztett, a cápauszony-levágás uniós tiltása megerősítésének támogatásáról szóló, 71/2010 számú írásbeli nyilatkozatot.
<P>
Ez a veszélyeztetett faj sok más fajhoz hasonlóan valóságos tengeri mészárlás áldozatául esik annak következtében, hogy az uszonyát levágják, majd a megcsonkított tetemeket a tengerbe dobják.
<P>
Köszönöm, hogy az elsöprő többség aláírta ezt az írásbeli nyilatkozatot. Határozott jelzést ad a Bizottságnak arra vonatkozóan, hogy megerősítse az e faj védelméről szóló szabályokat.
<P>
(Taps)

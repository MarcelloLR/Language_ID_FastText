<CHAPTER ID="011">
A "Cleanup in Europe” és a "Let's do it, world - 2012” elnevezésű kezdeményezések (írásbeli nyilatkozat) 
<SPEAKER ID="118" NAME="Elnök">
Hölgyeim és uraim, a Jordan Cizelj asszony, Gomes asszony, Lepage asszony, Morkūnaitė-Mikulėnienasszony és Tarand úr által benyújtott 0003/2011. számú, a "Cleanup in Europe” és a "Let's do it, world - 2012” elnevezésű kezdeményezésekről szóló írásbeli nyilatkozat megkapta a Parlament képviselői többségének aláírását. Így ezt az eljárási szabályzat 123. cikkének megfelelően továbbítják a címzettekhez, és az aláírók nevének feltüntetésével közzéteszik a mai ülésen elfogadott szövegek között. Ahogy tudom, Jordan Cizelj asszony mondani akart valamit ezzel kapcsolatban. Jordan Cizelj asszony, öné a szó.
<SPEAKER ID="119" NAME="Romana Jordan Cizelj" AFFILIATION="PPE">
(SL) Elnök úr, először is köszönöm, hogy támogatták ezt az írásbeli nyilatkozatot. Ezzel a nyilatkozattal kifejeztük a tiszta környezet iránti elkötelezettségünket az Önkéntesség Európai Éve keretében. Azonban szeretném megkérni önöket, hogy ne csak aláírásukkal támogassák ezt a kezdeményezést, hanem segítsenek abban is, hogy ez az egy napos, környezetünk szépítésére irányuló kezdeményezés 2012-ben minél több országban sikeres lehessen, még több országban, mint eddig; kérem, ezzel segítsék hazájuk környezetvédő csoportjait.
<SPEAKER ID="120" NAME="Indrek Tarand" AFFILIATION="Verts/ALE">
Elnök úr, szeretnék köszönetet mondani mindenkinek, aki támogatta ezt a kezdeményezést. Nagyon rövid leszek. Öröm volt Jordan Cizelj asszony vezetésével dolgozni, és együttműködni Gomes asszonnyal, Morkūnaitė-Mikulėnienasszonnyal és Lepage asszonnyal. Ez egy igazi polgári kezdeményezés, amely meg fogja mutatni, hogyan tudják a polgárok Európa jövőjét alakítani.
<P>
Azonban természetesen ismerem az írásbeli nyilatkozatokkal kapcsolatos vitát, és tudom, hogy ezek hasznosságáról különböző vélemények léteznek, ezért szeretnék elnézést kérni azoktól a képviselőtársaimtól, akik kampányunkat támadásnak érezték, és szeretném megismételni albizottságom elnökének, Danjean úrnak az ígéretét: megígérem, hogy ebben a parlamenti ciklusban nem kezdeményezünk újabb írásbeli nyilatkozatot.
<P>
Remélem, hogy segíteni fognak nekem ennek az ígéretnek a betartásában, és remélem, hogy ismét találkozunk a 2012-es akciónapon.

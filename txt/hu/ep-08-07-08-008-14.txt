<CHAPTER ID="008-14">
14. A Parlament eljárási szabályzatának a Bizottság jóváhagyása tekintetében való módosítása (
<P>
- Szavazás előtt:
<SPEAKER ID="143" NAME="Stavros Dimas">
a Bizottság tagja. - Elnök úr, a Bizottság megköszöni Duff úr jelentését.
<P>
Támogatjuk a Parlament határozatát a meghallgatási eljárás reformjáról, amely fokozza az átláthatóságot és a kinevezési eljárás demokratikus legitimitását azáltal, hogy világos, átlátható és egységes eljárásokat és értékelési kritériumokat határoz meg.
<P>
A Bizottság azonban úgy gondolja, hogy a jelentés által tárgyalt különböző esetekre alkalmazandó eljárásoknak teljes mértékben tiszteletben kell tartaniuk a Keretmegállapodás és a Szerződések vonatkozó rendelkezéseit, vagyis ez utóbbi esetében a 215. cikket, hogy tükröződjenek a köztük fennálló jogi és intézményi különbségek.
<P>
A tárcák átrendezésére szolgáló eljárásnak könnyebbnek kellene lennie, mint az egész Bizottság jóváhagyására szolgáló eljárásnak, és tiszteletben kell tartania az Európai Bizottság elnökének a tárcák kiosztására vonatkozó előjogait.
<P>
Úgy véljük, hogy ez mindkét intézmény érdekeit szolgálja. Ezenkívül a Bizottságot jogilag kötik a Szerződések és a Keretmegállapodás, ezért fenntartja magának a jogot, hogy eseti alapon és a konstruktív együttműködés szellemében egyeztesse a különböző helyzetekben alkalmazandó eljárásokat, ahogy az eddig is történt. E megközelítés mindkét intézmény számára sikeresnek bizonyult.

<CHAPTER ID="007">
Szavazások órája
<SPEAKER ID="133" NAME="Elnök">
A következő napirendi pont a szavazás.
<P>
(Az eredményekért és a szavazásra vonatkozó egyéb részletekért lásd a jegyzőkönyvet)
<P>
Morkūnaitė-Mikulėnienasszony eljárásrendre vonatkozó indítványt kíván előterjeszteni.
<SPEAKER ID="134" NAME="RadvilMorkūnaitė-Mikulėnien" AFFILIATION="PPE">
(LT) Elnök úr, hölgyeim és uraim, ez év januárjának 13. napja egy olyan esemény huszadik évfordulóját jelzi, amely a szovjet birodalom falainak ledőléséhez vezetett. 1991-ben Litvániában egy több ezer fős fegyvertelen tömeg szembeszállt a szovjet hadsereg agressziójával, hogy megvédje a szabadságot és a függetlenséget. Január 13-a éjjelének véres eseményei Európát és az egész világot megdöbbentették. Országok, nemzetközi szervezetek és magánszemélyek is reagáltak a megszálló erők által alkalmazott erőszakra, és üzeneteikkel fejezték ki támogatásukat Vilnius felé. A litván nép valamennyi tagja nevében szeretném kifejezni köszönetünket az Európai Parlamentnek az 1991. január 24-én elfogadott állásfoglalásáért, amelyben kifejezte támogatását a balti államok felé, és elítélte a szovjet agressziót. Köszönjük az Önök által képviselt nemzeteknek, hogy nem hagytak magunkra. Köszönetünk jeleként egy megemlékező kiadványt találnak csomagjaikban, az események emlékének megőrzésére. Annak érdekében, hogy ezek a tragikus események soha többé ne ismétlődhessenek meg, ...
<SPEAKER ID="135" NAME="Elnök">
Köszönjük, Morkūnaitė-Mikulėnienasszony. Most azonban meg kell kérnem felszólalása befejezésére, ugyanis a szót annak ellenére adtuk meg, hogy nem az eljárás rendjére vonatkozó indítványt terjesztett elő. Udvariasságból nem akartam félbeszakítani, és mert érdemes gondolatokat fejtett ki. Köszönöm.

<CHAPTER ID="004-13">
13. Az eljárási szabályzat általános felülvizsgálata (
<P>
- A 9. módosításra vonatkozó szavazás előtt:
<SPEAKER ID="124" NAME="Monica Frassoni">
a Verts/ALE képviselőcsoport nevében. - Elnök asszony, kérésem a bizottsághoz történő visszautalásról szól, és szeretném megmagyarázni, miért. Amikor erről a törvényről vitatkoztunk, sokat beszéltünk a hatástanulmányokról. Más szóval: akárhányszor új szabály kerül bevezetésre, tudnunk kell, milyen lesz annak hatása. Ami a Corbett-jelentésben szereplő, ma szavazásra bocsátandó új szabályokat illeti, nem tudjuk, milyen következményei lesznek annak, ha drasztikusan megváltoztatjuk a jogalkotás szabályait azáltal, hogy a plenáris üléseken a bizottságok és több előadó számára egymásnak teljesen ellentmondó eljárások és módosító indítványok szavazásra bocsátását tesszük lehetővé.
<P>
A Verts/ALE frakció tehát követeli a bizottsághoz történő visszautalást, nem azért, mintha nem hinnénk abban, hogy a helyzeten lehet javítani, hanem mert ez olyan reform keresztülvitelével jár, amely a jövőben nagyon megnehezíti a jogalkotást.
<P>
(Taps)
<SPEAKER ID="125" NAME="Jo Leinen  " AFFILIATION="PSE">
az Alkotmányos Ügyek Bizottságának elnöke. - (DE) Elnök asszony, az Európai Unió reformja elég nehéz, de az Európai Parlament reformja még nehezebbnek bizonyul. Ugyanakkor kénytelen vagyok azt mondani Frassoni asszonynak, hogy a mostani reformfolyamat immár két és fél esztendeje tart. Volt egy olyan reformcsapatunk, amelynek tagjai között volt maga Frassoni asszony is. Bizottságunk pontról pontra tartotta magát a reformcsapat következtetéseihez. Más szóval, a mai plenáris ülés elé olyasvalamit viszünk, amiről két és fél évig beszéltünk, vitatkoztunk, végül döntöttünk. Semmi okunk sincs tehát arra, hogy ezt a kérdést visszautaljuk a bizottsághoz. Ma ennek az ügynek a végére kell járnunk, a következő megbízatási időszakra pedig azzal kell felkészülnünk, hogy munkánkban számos területen javulást érünk el. Ezért tehát Frassoni asszony indítványa ellen szavazok.
<SPEAKER ID="126" NAME="Richard Corbett">
előadó. - Elnök asszony, valóban nem hinném, hogy bármit ehhez hozzá kéne tennem, kivéve azt, hogy Monica Frassoni bizonyos módosító javaslatokkal szembeni álláspontját e módosítások általa történt leszavazása indokolhatja. Ez természetesen nem ok arra, hogy az egész ügyet visszautaljuk a bizottsághoz, ez megakadályozná bármely, ma elénk terjesztett javaslat elfogadását, ami viszont rendkívül sajnálatos lenne.
<SPEAKER ID="128" NAME="Richard Corbett">
előadó. - Elnök asszony, mielőtt folytatnánk, és a 49. és 67. módosításról szavaznánk, megkérhetném, hogy fordítsa meg a szavazási sorrendet és először a 67. módosításról szavazzunk, amely a bizottsági szavazást követően megszületett, időben később kialakult kompromisszum? Szerintem jobban járnánk, ha ebben a sorrendben haladnánk tovább.

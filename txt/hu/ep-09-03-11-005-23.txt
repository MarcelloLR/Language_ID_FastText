<CHAPTER ID="005-23">
23. Európai gazdaságélénkítési terv (
<P>
A szavazás előtt:
<SPEAKER ID="151" NAME="Gunnar Hökmark" AFFILIATION="PPE-DE">
Elnök asszony, képviselőcsoportomat szeretném tájékoztatni, hogy van egy hiba a szavazólistánkban. A 113. módosítás mellett plusznak és nem mínusznak kellene szerepelni.
<SPEAKER ID="153" NAME="Elisa Ferreira">
előadó. - Elnök asszony, csupán a 93. bekezdés szövegezésének módosításáról van szó, mely a megfelelő állami finanszírozásra vonatkozik: az "amennyiben a gazdasági feltételek megengedik” mondatot az "amilyen hamar csak lehet” kifejezésre módosítottuk, az árnyékelőadókkal való megállapodás szerint.
<SPEAKER ID="155" NAME="Alain Lipietz" AFFILIATION="Verts/ALE">
(FR) Elnök asszony, ez egy pusztán technikai jellegű módosítás. Nyomtatási hiba van a módosításunkban. Van egy franciabekezdés, amely így hangzik: "az akadályok kiiktatásának felgyorsítása”. Ezt azzal helyettesítettük, hogy "a felesleges akadályok elmozdítása”, azonban véletlenül a régi bekezdés, vagyis a régi franciabekezdés is benne maradt a módosítás szövegében. Ezért a harmadik franciabekezdést módosítottuk egy kissé, és nincs szükség a régi változat megtartására.
<SPEAKER ID="157" NAME="Martin Schulz" AFFILIATION="PSE">
(DE) Elnök asszony, az Európai Néppárt (Kereszténydemokraták) és az Európai Demokraták Képviselőcsoportjának közbevetésemre adott lelkes válaszából láthatja, milyen jól sikerült a szavazás.
<P>
Szeretnék köszönetet mondani képviselőtársamnak, Ferreira sszonynak, aki rengeteget dolgozott azért, hogy ez az eredmény megszülethessen. Szintén szeretnék köszönetet mondani különösen Hökmark, Herczog, Bullmann és Lehne képviselőtársaimnak, akik, úgy hiszem, szintén nagyon keményen dolgoztak a hasonló, lisszaboni határozaton.
<P>
Mindazonáltal a PPE-DE képviselőcsoport reakciójából is látszik, hogy lelkes volt a hangulat. Szeretnénk köszönetet mondani önnek, hogy velünk szavazott az adóparadicsomok bezárása és a tagállamokkal való szolidaritás mellett. Pár perccel ezelőttig még egészen másképp festett a helyzet. Önnek köszönhetjük, hogy elősegítette a szociáldemokrácia terjedését. Ez javára válik az Európai Parlamentnek, amely most balra mozdult el.
<P>
(Taps balról és tiltakozások jobbról)
<SPEAKER ID="158" NAME="Daniel Cohn-Bendit" AFFILIATION="Verts/ALE">
(FR) Elnök asszony, csupán szeretném emlékeztetni az Európai Parlament Szocialista Képviselőcsoportját és az Európai Néppárt (Kereszténydemokraták) és az Európai Demokraták Képviselőcsoportját, hogy a két nagy képviselőcsoporton kívül vannak más képviselőcsoportok is ebben a Parlamentben.
<SPEAKER ID="159" NAME="Hartmut Nassauer" AFFILIATION="PPE-DE">
(DE) Elnök asszony, egy kérdés a napirenddel kapcsolatban. Meg tudná esetleg magyarázni, az eljárási szabályzat mely pontja tette lehetővé, hogy Schulz képviselő úr szót kapjon?
<SPEAKER ID="160" NAME="Elnök">
Hölgyeim és uraim, természetesen elismerem, hogy Nassauer úrnak igaza van. Időnként azonban a demokrácia kedvéért egy kissé eltérhetünk a szabályoktól.
<P>
Ez alatt azt értem, hogy Schulz úr az eljárási szabályzat 141. cikke értelmében kapta meg a szót. Joga volt a hozzászóláshoz.
<SPEAKER ID="161" NAME="Joseph Daul" AFFILIATION="PPE-DE">
(FR) Elnök asszony! A Bizottság nevében szólalt fel Schulz úr? Esetleg biztos akar lenni? Vagy a képviselőcsoport elnökeként szólalt fel?
<SPEAKER ID="163" NAME="Vittorio Prodi" AFFILIATION="ALDE">
(IT) Elnök asszony, tisztázni szeretnék egy kérdést. Tudomásom szerint a Reul-jelentésről szóló végső szavazás még nem történt meg. Valóban így van?
<SPEAKER ID="164" NAME="Elnök">
Prodi képviselő úr, elfogadtuk a 3. módosítást, amely így az egész állásfoglalás helyébe lépett.

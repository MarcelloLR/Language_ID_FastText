<CHAPTER ID="014">
Ügyrend 
<SPEAKER ID="021" NAME="Elnök">
Ezúton tájékoztatom Önöket, hogy az eljárási szabályzat 68. cikkének értelmében, szeptember 25-én, kedden, a Tanács elnöke és én négy, az együttdöntési eljárásban elfogadott jogalkotási aktust fogunk aláírni. A jogszabályok címei megtalálhatóak a mai ülés jegyzőkönyvében.
<P>
Az eljárási szabályzat 130. és 131 cikke alapján az Elnökök Értekezlete 2007. szeptember 20-i, csütörtöki ülésén megfogalmazott végleges napirendtervezet ki lett osztva. A következő módosításokat terjesztették elő:
<P>
Hétfő:
<P>
Nincs módosítás.
<P>
Kedd:
<P>
A PSE képviselőcsoport kérte, hogy az európai oktatási és képzési rendszerek hatékonyságáról és méltányosságáról szóló, Zatloukal úr által készített jelentést helyezzék át kedd estéről szerda estére, és azt Descamps asszony jelentése után tárgyalják.
<SPEAKER ID="022" NAME="Hannes Swoboda" AFFILIATION="PSE">
(DE) Elnök úr, nagyon rövid leszek. Mivel több jelentés is összegyűlt, és a Saryusz-Wolski jelentés hétfőről keddre lett elhalasztva, így kedd este nagyon kevés idő lesz megvitatni a Zakloukal-jelentést. Megállapodva az előadóval ezért azt szeretnénk, ha a jelentést szerdáig elhalasztanánk. Ez az egyetlen oka.
<SPEAKER ID="023" NAME="Elnök">
- Köszönöm, biztos vagyok benne, hogy ez volt az oka a javasolt módosításnak.
<P>
(A Parlament egyetért a javaslattal.)
<P>
Zatloukal úr jelentését a szerda esti ülésre halasztják.
<P>
Szerda:
<P>
A Verts/ALE, GUE/NGL és az ALDE képviselőcsoportok kérik, hogy a Tanács és a Bizottság nyilatkozatait a mianmari/burmai helyzetről az állásfoglalási indítványok benyújtását követően tűzzék a szerda délutáni napirendre.
<SPEAKER ID="024" NAME="Monica Frassoni" AFFILIATION="Verts/ALE">
(IT) Elnök úr, hölgyeim és uraim, a tisztelt Ház, mint ahogy Önök nagyon helyesen említették, már számos alkalommal véleményt formált a burmai helyzettel kapcsolatban, de ami most történik, az nem történt meg 1988-ban. Emberek és szerzetesek ezrei tüntetnek, és szinte kétségtelen, hogy fontos események vannak folyamatban.
<P>
Mostanáig a közösségi intézmények, a Bizottság és a Tanács, nem mondtak semmit. Néhány reakció volt csupán egyik-másik tagállam részéről. Megítélésünk szerint ezért szerda tökéletes pillanatot jelent a Tanács, a Bizottság és képviselőcsoportok szónokainak nyilatkozatára, hogy kifejezzük támogatásunkat a legfrissebb burmai fejleményekkel kapcsolatban.
<P>
Ez alkalommal nem maradhatunk csöndben, és kötelességünk nyilvánosan erre az országra irányítani a figyelmet, mert lehetőségünk van rá, hogy így tegyünk. Ezért igazán remélem, hogy a plenáris ülés támogatja a javaslatot benyújtó három képviselőcsoportot.
<SPEAKER ID="026" NAME="Annemie Neyts-Uyttebroeck" AFFILIATION="ALDE">
(NL) Elnök úr, hölgyeim és uraim, ha valaha is eljött az ideje, hogy a Bizottság és a Tanács közleményt adjon ki egy adott országbeli helyzetre fordítva a figyelmét, akkor ez az idő most jött el. Egy Burmáról szóló rövid eszmecsere esélyt fog adni, hogy kifejezzük szolidaritásunkat az elmúlt néhány napban ott történt eseményekkel kapcsolatban, és rendkívül fontos, hogy ezt megtegyünk. Elegen vagyunk, akik aggódunk a mianmari helyzettel, általánosságban a burmaiakkal és Aung San Suu Kyi asszonnyal kapcsolatban, hogy időt találjunk erre a Parlament jelenlegi ülésén - mindez nem vesz el olyan sok időt.
<SPEAKER ID="028" NAME="Hannes Swoboda" AFFILIATION="PSE">
(DE) Elnök úr, természetesen hosszasan megvitattuk az ötletet a mi képviselőcsoportunkban is. Úgy éreztük, hogy ilyenkor, amikor demonstrációk zajlanak a helyszínen, talán nem megfelelő a pillanat arra, hogy - kissé köznyelvien fejezve ki magam - bedobjuk a zsetonjainkat és hangot adjunk a nézeteinknek. A véleményünk ebben az összefüggésben elég nyilvánvaló.
<P>
Mindamellett, ha ez a tisztelt Ház kívánsága, és azt is tisztáztuk, hogy természetesen mi a demonstrálók oldalán állunk, mint ahogy mindig is tettük, akkor megegyezhetünk egy olyan kompromisszumban, ami szerint a vita mellett döntünk, ahogy az az előterjesztésben is szerepel, azonban most még nem terjesztünk be állásfoglalást, ami nem zárja ki annak a lehetőségét, hogy legközelebb, amikor tudjuk, hogy miként állnak a dolgok, elfogadjunk egy állásfoglalást is. A kérésem az, hogy legalább külön szavazzunk arról, hogy tartsunk-e vitát, és hogy nyújtsunk-e be állásfoglalást.
<SPEAKER ID="029" NAME="Elnök">
Köszönöm, Swoboda úr. Ez pontosan az, amit javasolni szeretnék. Először arról szavazunk, hogy tartsunk-e vitát. Ha a vita mellett döntünk, akkor elérkezünk annak a kérdéséhez, hogy előterjesszünk-e egy állásfoglalást. Ez a logikus és egyértelmű eljárás. Követhetjük-e ezt az eljárást?
<P>
(A Parlament elfogadja a javaslatot.)
<SPEAKER ID="030" NAME="Martin Schulz" AFFILIATION="PSE">
(DE) Elnök úr, nem tudtuk, hogy a liberális képviselőcsoport állásfoglalást kíván benyújtani, és hogy ha igen, akkor úgy hittük, azt nem nyújtják be a következő ülésszakig. Ez egy új helyzet. Mindannyian együtt tudunk élni ezzel. Ezért a liberális képviselőcsoport előterjesztése, amit Önnek most szavazásra kellene bocsátania, ha helyesen értelmezem azt, a következő: ha a képviselőcsoportok megegyeznek abban, hogy megfogalmaznak egy állásfoglalást, ezt a következő ülésszakon kellene előterjeszteni. Ez nem teljesen azt jelenti, hogy már megállapodásra jutottunk, ez azt jelenti, hogy amennyiben egymás között megegyezésre jutunk, az állásfoglalást a következő ülésszak során nyújtjuk be. Ez mindannyiunk számára elfogadható.
<SPEAKER ID="031" NAME="Elnök">
Először azt kell eldöntenünk, hogy akarunk-e állásfoglalást, aztán pedig arról kell döntenünk, hogy ha akarunk, mikor kellene elfogadni azt.
<SPEAKER ID="032" NAME="Daniel Cohn-Bendit" AFFILIATION="Verts/ALE">
(DE) Elnök úr, az ügyrend kapcsán: mivel ez egy új téma, így nem mondhatunk egyszerűen igent vagy nemet. Meg kellene vitatnunk és nem csak feltételezni, hogy mert ők szociáldemokraták, képviselőtársaink mindannyiunk nevében beszéltek és el tudják dönteni, hogy mi az ésszerű eljárási mód. Mondanék valamit ez ügyben, ami talán ésszerűbb.
<SPEAKER ID="033" NAME="Elnök">
Azt javaslom, hogy először szavazzunk arról, hogy akarunk-e állásfoglalást. Ha az állásfoglalás mellett szavazunk, akkor eldöntjük, hogy az állásfoglalást ezen a héten vagy az októberi ülésszak alatt fogadjuk el.
<SPEAKER ID="034" NAME="Hartmut Nassauer" AFFILIATION="PPE-DE">
(DE) Elnök úr, természetesen szükségünk van az Európai Parlament állásfoglalására a témában. Számos más alkalommal fogalmaztunk meg állásfoglalásokat, néha egészen hosszúakat is, és nem minden esetben volt égetően sürgős ezt megtennünk. Ezúttal egy nagyon konkrét okunk van, egy nagyon jelentős változás megy végbe ennek az országnak a helyzetében, amelyet már régóta figyelünk.
<P>
Már rámutattak, hogy a tiltakozás vezetője, aki sok éve házi őrizetben van, megkapta a mi Szaharov-díjunkat, de még nem tudta azt átvenni. Ezért kell reagálnunk ezekre az új fejleményekre egy állásfoglalással. Azonban nem sürgős ezt ezen a szerdán megtennünk. Szerdán vitát tartunk, és azt javasolnám, hogy a következő ülésnapon szavazzunk az állásfoglalásról.
<SPEAKER ID="035" NAME="Elnök">
Most szavazni fogunk, hogy akarunk-e állásfoglalást, és aztán tartani fogunk egy második szavazást arról, hogy mikor fogadjuk azt el.
<P>
(A Parlament az állásfoglalás mellett dönt.)
<SPEAKER ID="036" NAME="Daniel Cohn-Bendit" AFFILIATION="Verts/ALE">
(DE) Elnök úr, szeretnék pár szót szólni azzal kapcsolatban, hogy miért kellene most döntenünk az állásfoglalásról.
<P>
Alapvetően nem értem ezt a vitát. Mindenki tapsolt, amikor az elnök egyértelműen állást foglalt. Amit az elnök mondott, biztosan beépíthető egy állásfoglalásba, amit a Parlament már most csütörtökön elfogadhat. Miért olyan nehéz elítélni azt, ami jelenleg Burmában történik? Hol a probléma? Kinek van szüksége 10 vagy 20 napra, hogy azt mondja: azok oldalán állunk, akik a szabadságért harcolnak Burmában, pont! 10 sor lenne! Ha a szociáldemokraták vagy az EPP-ED képviselőcsoport nem tudja ezt megtenni, mi megfogalmazzuk számukra.
<SPEAKER ID="037" NAME="Elnök">
Már az állásfoglalás mellett döntöttünk. Megfogalmazhatjuk az állásfoglalást ezen a héten?
<P>
(A Parlament hozzájárul a kéréshez.)
<P>
Javaslom, hogy a kérdések óráját ne 17.30-kor, hanem 18 órakor kezdjük, hogy több időt adjunk magunknak a vitára, ugyanakkor a szokásos másfél órát szánjuk a kérdések órájára, azaz este 18 órától 19.30-ig.
<P>
(A Parlament elfogadja a javaslatot.)
<P>
Csütörtök:
<P>
Nincs változás
<P>
Az október 10-i és 11-i ülés
<P>
Szerda:
<P>
A szociáldemokrata képviselőcsoport kérte Bowles asszony és van den Burg asszony közösségi statisztikáról szóló jelentése közös vitájának elhalasztását az októberi, strasbourgi ülésszakra.
<SPEAKER ID="038" NAME="Hannes Swoboda" AFFILIATION="PSE">
(DE) Elnök úr, a következő okok miatt kérjük a halasztást. Lehetséges, hogy megegyezésre jutunk a Tanáccsal az első olvasatban. Ha azonban a vitát már október 10-én megtartjuk, elképzelhető, hogy ez nem lesz lehetséges. Ezért kellene elhalasztanunk. Úgy hiszem, hogy az előadó is egyetért ezzel a javaslattal.
<SPEAKER ID="039" NAME="Elnök">
Szavazásra bocsátom az októberi ülésszakra halasztásról szóló javaslatot.
<P>
(A Parlament elfogadja a javaslatot)
<P>
Csütörtök:
<P>
Nincs változás
<P>
(Az ügyrendet elfogadják.¹)

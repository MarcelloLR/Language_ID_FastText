<CHAPTER ID="007-08">
8. Ukrajna (
<SPEAKER ID="127" NAME="Hannes Swoboda" AFFILIATION="S&amp;D">
Elnök asszony! Ha nem valósul meg a többség, akkor szeretném arra kérni a Parlamentet, hogy az állásfoglalásról a következő strasbourgi ülésen szavazzon.
<P>
Tegnap igen nyílt eszmecserét folytattunk, és sokan hangot adtunk aggályainknak az Ukrajnában tapasztalható bizonyos fejlemények kapcsán.
<P>
A külügyminiszterrel a jövő héten vitatjuk meg az ügyet. Megfigyelőket küldünk a szavazásokra. A jövő hónap elején a Parlamenti Együttműködési Bizottság összeül Kijevben és Odesszában. Méltányos lenne tehát, ha az állásfoglalásról való szavazás ezen látogatás után, a brüsszeli üléshéten történne meg.
<P>
Remélem, hogy a képviselők egyetértenek ezzel és támogatják.
<SPEAKER ID="128" NAME="Elnök">
Köszönöm, Swoboda úr. Felkérek egy másik felszólalót, aki támogatja a javaslatot, ha van ilyen felszólaló.
<SPEAKER ID="129" NAME="Michał Tomasz Kamiński" AFFILIATION="ECR">
(PL) Elnök asszony! Szeretném támogatni Swoboda úr javaslatát. Úgy vélem, hogy részünkről - az Európai Parlament részéről - a tegnap megvitatott ukrajnai helyzet esetében az az ésszerű lépés, ha a mérlegelést a parlament következő üléshetére halasztjuk. Addig jelentős események mennek majd végbe Ukrajnában, és lényegesen jobban átlátjuk majd a helyzetet. Rendelkezésünkre fog állni a jelentés, amelyet azok a képviselőtársaink készítenek, akik jelen lesznek az ukrajnai választásokon. Úgy vélem, hogy a Parlament bölcsen jár el, ha későbbre halasztja a szavazást.
<SPEAKER ID="130" NAME="Elnök">
Köszönöm, Kamiński úr. Azt hiszem, hogy Gahler úr az indítvány ellen van. Ezt jól tudom?
<SPEAKER ID="131" NAME="Michael Gahler" AFFILIATION="PPE">
Elnök asszony! Arra szeretném kérni képviselőtársaimat, hogy az elhalasztás ellen szavazzanak. A választások előtt, azaz most kell hangot adnunk véleményünknek.
<P>
A kérdés nem más, mint a választások tisztasága egy európai országban, és ez mindenképpen közös ügyünk. Legutóbb, 2004-ben csak a meghamisított választások után tudtuk hallatni a hangunkat. Akkor egységesen léptünk fel.
<P>
Most bőséges bizonyíték áll rendelkezésünkre a biztonsági szolgálat beavatkozásáról, a szavazásból történő kizárás gyakorlatának rendszeres alkalmazásáról és a választók megzavarására alkalmazott hamis helyi pártlistákról.
<P>
Fogjunk tehát újra össze a demokrácia védelmében. Úgy vélem, hogy az ukrajnai nagykövetségek Európa-szerte tapasztalt - az állásfoglalás elfogadásának meghiúsítását célzó - lobbitevékenysége éppen azt bizonyítja, hogy mennyire helyesen tennénk, ha most emelnénk fel a szavunkat.
<SPEAKER ID="132" NAME="Elnök">
Szavazásra bocsátom Swoboda úr javaslatát, miszerint a szavazást el kell napolni.
<SPEAKER ID="133" NAME="Francesco Enrico Speroni" AFFILIATION="EFD">
(IT) Elnök asszony! Kérem, tisztázza, hogy a kérés Brüsszelre vagy Strasbourgra vonatkozik, mivel én mindkét változatot hallottam.
<SPEAKER ID="134" NAME="Elnök">
Brüsszelre vonatkozik. Mindenki számára egyértelmű, hogy a javaslat Brüsszelre vonatkozik? Ebben az esetben szavazásra bocsátom a javaslatot.
<P>
(A Parlament elfogadja a szavazás elhalasztására vonatkozó kérést.)

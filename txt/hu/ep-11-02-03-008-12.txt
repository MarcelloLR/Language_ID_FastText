<CHAPTER ID="008-12">
12. Az Európai Rendőrakadémia 2008-as pénzügyi évre vonatkozó elszámolásainak lezárása
<SPEAKER ID="112" NAME="Véronique Mathieu" AFFILIATION="PPE">
(FR) Elnök úr, hölgyeim és uraim, a Parlament 2010. október 7-én 618 igen szavazattal, 0 nem szavazattal, 7 tartózkodás mellett határozatot fogadott el arról, hogy az Európai Rendőrakadémiának nem adja meg a mentesítést a 2008. pénzügyi évre vonatkozó költségvetés végrehajtására vonatkozóan.
<P>
A Parlament eljárási szabályzatának megfelelően, amennyiben a mentesítést nem adják meg, a következő ülések valamelyikén hivatalos javaslatot nyújtanak be az elszámolások lezárására. A ma szavazásra terjesztett határozat tehát egy technikai jellegű intézkedés a szóban forgó pénzügyi év elszámolásának lezárása érdekében, nem a mentesítés megadására vonatkozik. Csak ezt szerettem volna egyértelművé tenni.

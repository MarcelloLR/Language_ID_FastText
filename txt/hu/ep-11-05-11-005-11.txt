<CHAPTER ID="005-11">
11. A textiltermékek elnevezése és ehhez kapcsolódó címkézés (
<SPEAKER ID="123" NAME="Toine Manders" LANGUAGE="NL">
Elnök úr, megállapodtunk a Tanáccsal egy együttes nyilatkozat kiadásáról. Győri miniszter asszony, aki tegnap este itt felszólalt, felkért, hogy én olvassam fel, ugyanis neki elment a hangja. A következő négy sorból áll:
<P>
előadó. - Az Európai Parlament és a Tanács együttes nyilatkozata. "Az Európai Parlament és a Tanács szem előtt tartja a fogyasztók pontos tájékoztatásának fontosságát, különösen a származási helyet feltüntető jelöléssel ellátott termékek esetében a fogyasztók csalárd, pontatlan vagy félrevezető állításokkal szembeni védelme érdekében. Az új technológiák, például az elektronikus címkézés - többek között a rádiófrekvenciás azonosítás - hasznos eszköz lehet ezen információk biztosítására, egyúttal lépést tart a technikai fejlődéssel. Az Európai Parlament és a Tanács felkéri a Bizottságot, hogy a rendelet 24a. cikke szerinti jelentés elkészítése során vizsgálja meg a lehetséges új címkézési előírásokra gyakorolt hatásukat, többek között a textiltermékek nyomon követhetőségének javítása céljából.” Ennyi a szöveg; remélem, hogy a miniszter asszony ezt bólintással megerősíti.

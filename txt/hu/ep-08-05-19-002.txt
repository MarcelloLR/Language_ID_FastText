<CHAPTER ID="002">
Az elnökség nyilatkozata
<SPEAKER ID="006" NAME="Elnök">
Hölgyeim és uraim, az elmúlt héten, 2008. május 14-én, szerdán az ETA terroristaszervezet Spanyolországban újabb támadást hajtott végre. Az Álava tartományban lévő Legutiano rendőrségi barakkjai előtt felrobbantott, autóba rejtett bomba következtében a Guardia Civil egy tisztje, Juan Manuel Piñuel Villalón életét vesztette. Az Európai Parlament határozottan elítéli ezt az aljas gyilkosságot, valamint azt a megvetendő cselekményt, amely más tisztek sérüléseihez vezetett.
<P>
Az egész Európai Parlament nevében szeretném kifejezni őszinte részvétünket és mély együttérzésünket az áldozat családjának. Ugyancsak szeretném kifejezni szolidaritásunkat Spanyolország népével és állami hatóságaival, demokratikus intézményeivel és biztonsági erőivel.
<P>
Most egyperces néma csenddel emlékezzünk meg a meggyilkolt rendőrtisztről.
<P>
(A Ház egyperces néma felállással emlékezik.)

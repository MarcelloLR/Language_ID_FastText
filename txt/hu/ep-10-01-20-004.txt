<CHAPTER ID="004">
Köszöntés
<SPEAKER ID="058" NAME="Elnök">
Hölgyeim és uraim! Tájékoztattak arról, hogy a galérián helyet foglal a Koreai Köztársaság nemzetgyűlésének küldöttsége, akiket melegen üdvözlök. Szeretnénk üdvözölni a küldöttség tagjait és vezetőjét, Lee Kang Rae urat, az Európai Parlament és a koreai parlament közötti 12. parlamentközi találkozó alkalmából.
<P>
Az Európai Parlament mindig is támogatta a Koreai-félszigeten a békét és a stabilitást, valamint az emberi jogok védelmét. Természetesen örömmel fogadjuk, hogy a Koreai Köztársaság egyre tevékenyebb szerepet vállal nemzetközi szinten, és a legjobbakat kívánjuk nekik, amikor idén a G20-ak találkozójának elnöki tisztjét töltik be.
<P>
Tudatában vagyunk annak, hogy a Koreai Köztársaság és az Európai Unió közötti átfogó társulási megállapodás hamarosan eljut a ratifikációs szakaszba. Ezért gratulálunk koreai kollégáinknak. Reméljük, hogy látogatásuk sikeres lesz, és hogy mindenekelőtt szívesen hallgatják ezt a mai, rendkívüli jelentőségű vitát itt, az üléstermünkben.

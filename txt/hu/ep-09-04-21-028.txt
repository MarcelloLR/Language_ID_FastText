<CHAPTER ID="028">
A férfiak és a nők közötti egyenlőség integrált megközelítése a bizottságok és küldöttségek munkája keretében (rövid ismertetés) 
<SPEAKER ID="242" NAME="Elnök">
A következő napirendi pont Záborská asszony, a Nőjogi és Esélyegyenlőségi Bizottság tagja jelentésének rövid ismertetése, a jelentés címe: A nemek közötti esélyegyenlőség érvényesítése a bizottságok és küldöttségek munkája keretében.
<P>
Írásbeli nyilatkozatok (az eljárási szabályzat 142. cikke)
<SPEAKER ID="243" NAME="Anna Záborská" LANGUAGE="SK">
Az utóbbi években a nők méltóságának és hivatásának kérdése új dimenziót öltött. Ez különösen szembeötlő a lisszaboni stratégiában meghatározott közösségi horizontális politikák, a demográfiai kihívások és a munka és a magánélet közötti egyensúly érdekében tett erőfeszítések, valamint a nők elleni erőszak és az emberkereskedelem visszaszorítására tett lépések keretében.
<P>
A bizottságok és küldöttségek munkája keretében a nemek közötti egyenlőség érvényesítéséről szóló jelentés a Nőjogi és Esélyegyenlőségi Bizottság rendes jelentéseinek egyike, melyet a törvényhozási időszak során már két alkalommal volt szerencsém ismertetni a Parlament előtt. Bár néhányan üdvözlik a nők növekvő jelenlétét az Európai Parlamentben, a Nőjogi és Esélyegyenlőségi Bizottság helyteleníti, hogy a nők még mindig nem elég nagy arányban vannak jelen a Parlament felsőbb testületeiben. Főigazgatósági szinten még mindig elégtelen a nők képviselete. Támogatjuk az e téren speciálisan képzett tisztviselők hálózatainak létrehozását a titkárságokon, bizottságokban és küldöttségekben, azzal a céllal, hogy rendszeresen megosszák a kipróbált és tesztelt eljárásokat.
<P>
A jelentés felszólítja a főtitkárságot, hogy tegyen további lépéseket egy integrált stratégia megvalósítására a munka és a magánélet egyensúlyáról, és könnyítse meg a női tisztviselők előmenetelét. A jelentés hangsúlyozza, hogy a nemek egyenlőségének érvényesítése pozitív fejlemény mind a nők, mind a férfiak számára, és hogy a nemek egyenlőségének követelménye gyakorlati megközelítésben kell hogy éreztesse a hatását, ami nem állítja szembe egymással a férfiakat és a nőket.
<P>
A Nőjogi és Esélyegyenlőségi Bizottság hangsúlyozza, hogy szükséges, hogy a bizottságoknak és küldöttségeknek megfelelő eszközök álljanak rendelkezésükre annak érdekében, hogy a nemek közötti egyenlőség szempontját a lehető legnagyobb mértékben figyelembe vegyék. Nemek szerint csoportosított mutatószámokra, adatokra és statisztikákra, továbbá a nemek egyenlőségének szempontja szerint elosztott költségvetési forrásokra van szükség.
<P>
Felszólítjuk a képviselőcsoportokat, hogy a vezető pozíciókra való jelölés során vegyék figyelembe a nemek egyensúlyát. A nemek közötti egyenlőségről szóló jelentés a parlamenti bizottságok és a Nőjogi és Esélyegyenlőségi Bizottság együttműködésének eredménye.
<P>
A Nőjogi és Esélyegyenlőségi Bizottság elnökeként és előadóként őszintén köszönöm a munkájukat. Különösen szeretném megköszönni a különböző bizottságokban dolgozó, e feladatért felelős képviselőtársaim munkáját. A bizottság egyhangúlag fogadta el a dokumentumot, és ezt nagyra értékelem. A bizottság új módszertani modellt dolgozott ki, amely lehetővé teszi minden parlamenti bizottság munkájának értékelését. A modellt az indokolás részletesen ismerteti. Az értékelésnek kétségkívül nagyobb bizonyító ereje lenne, ha az Európai Parlament minden bizottságától és küldöttségétől választ kaptunk volna.
<P>
A megbeszélések során számos módosító javaslatot is elfogadtunk, ez növeli a jelentés fontosságát. Nagyra értékelem azt a tényt, hogy a jelentés többoldalú parlamenti megbeszélések során készült, és hogy nyomatékosította e témakör fontosságát. Az európai választások kapcsán szeretném kiemelni, milyen fontos, hogy mindkét nemhez tartozó választók törekedjenek arra, hogy a nők a lehető legnagyobb számban legyenek képviselve az Európai Parlamentben.
<SPEAKER ID="244" NAME="Elnök">
A nők vannak többségben ma este itt a Parlamentben, az ülésteremben. Csak szerettem volna megjegyezni ezt.
<P>
A napirendi pontot lezárom.
<P>
A szavazásra 2009. április 22-én, szerdán kerül sor.
<P>
Írásbeli nyilatkozatok (az eljárási szabályzat 142. cikke)
<SPEAKER ID="245" NAME="Gabriela Creţu" LANGUAGE="RO">
Üdvözöljük a tényt, hogy bizottsági titkársági szinten az adminisztrátori és asszisztensi helyeken történt némi előrelépés a nemek kiegyensúlyozott képviselete terén. Reméljük, hogy hasonló intézkedéseket hoznak majd a képviselőcsoportok magasabb pozíciói és főleg a politikai funkciók szintjén is a Parlamentben. Ugyanakkor nem tudjuk nem szóvá tenni, hogy ezek a változások csak apróbb vonatkozásai a nemek közötti egyenlőség érvényesítésének.
<P>
A nemek közötti egyenlőség szempontjának alkalmazása azt jelentené, hogy minden szabályozási aktust előzetes nemi egyenlőségi szempontú hatástanulmány kísér. Ehhez hasonlóan minden bizottságban is figyelmet kellene fordítani a nemek egyenlőségére és szükséges lenne a szakértelem egy minimális szintje. A valóságban azt látjuk, hogy a 2004-2009-es parlamenti ciklus során egyetlen bizottság egyetlen jogalkotási javaslatát sem utasították el azért, mert nem csatoltak hozzá ilyen hatástanulmányt, annak ellenére, hogy annak csatolása az Amszterdami Szerződés óta kötelező lenne. Sajnos tudomásul kell vennünk, hogy születtek kisebb pozitív eredmények, de a nemek egyenlősége, mint cél még mindig messze van.
<SPEAKER ID="991" NAME="Lívia Járóka  " AFFILIATION="PPE-DE">
írásban. - (HU) Szeretnék gratulálni Anna Záborská képviselőtársamnak jelentéséhez, amely rámutat arra, hogy bár az Európai Parlament néhány szakbizottságában van elfogadott stratégia a nemek közötti esélyegyenlőség előmozdítására, továbbra is hiányosságok mutatkoznak az elv következetes érvényesítése terén. A jelentés több előremutató javaslatot is megfogalmaz: ilyen például az a kezdeményezés, melynek értelmében az Európai Parlamentben dolgozó tisztviselők esélyegyenlőségi képzésben vennének részt, hiszen a megfelelő ismeretek nélkülözhetetlenek az elv gyakorlati alkalmazása során.
<P>
A férfiak és nők közötti egyenlőség a közösségi jog egyik alapelve, az Európai Parlament pedig csak akkor őrizheti meg hitelességét állampolgárai irányában, ha az intézmény falain belül is megköveteli a nemek közötti esélyegyenlőség előmozdítását célzó intézkedések meghozatalát, illetve maradéktalan végrehajtását, különösen a szakbizottságok és küldöttségek tekintetében.
<P>
Ennek érdekében olyan stratégiát kell felmutatnunk, amely konkrét célkitűzéseket fogalmaz meg az esélyegyenlőség lendületes előmozdítása érdekében és a nemek közötti egyenlőség horizontális érvényesítése tekintetében. Sajnálatos tény, hogy a Záborská képviselőtársam által 2007-ben, ugyanebben a témában készített jelentés óta jóformán semmiféle előrelépés nem történt; reméljük, hogy az újabb állásfoglalás több eredményt hoz majd.
<SPEAKER ID="990" NAME="Zita Pleštinská" LANGUAGE="SK">
A nők az európai népesség 52%-át teszik ki. A politikában tevékenykedő nők feladata az, hogy meggyőzzék elsősorban a női szavazókat arról, hogy a nők európai politikában való részvétele fontos a következő generációk számára és a demokratikus rendszerek megfelelő működése érdekében.
<P>
Szilárd meggyőződésem, hogy a nők politikai képviseletének nem kötelező kvóták bevezetésén kell alapulnia, amelyek megállapítanák a nőnemű jelöltek minimális számát, hanem a női politikusok azon képességén, hogy felismerjék, magukévá tegyék és előmozdítsák azokat az ügyeket, amelyek segítenek a nőknek a konkrét problémáik megoldásában.
<P>
A Nőjogi és Esélyegyenlőségi Bizottság tagjaként sokszor szóltam az Európai Parlamentben azokról a javaslatokról, amelyeket nőkkel való találkozásaim során kapok. A munka és a magánélet egyensúlyának megteremtése szempontjából különösen fontosnak tartom a gyermeknevelés figyelembe vételét a nyugdíj kiszámításakor, és a bölcsődék és óvodák számának növelését. Meggyőződésem, hogy a nők problémáit legjobban az olyan politikus érti meg, aki saját személyes anyai és családi tapasztalatai alapján cselekszik.
<P>
Záborská asszony a nemek egyenlőségének a bizottságok és küldöttségek munkájában való érvényesítéséről szóló jelentése arról tanúskodik, hogy a Nőjogi és Esélyegyenlőségi Bizottság kivételesen aktívan munkálkodik az Európai Parlamentben. Sok jelentést és állásfoglalást fogadott el, amelyek több figyelmet érdemelnek a Parlament többi bizottsága részéről. Ez okból is, a női parlamenti képviselők számának egyharmadról a létszám felére kellene emelkednie.
<SPEAKER ID="989" NAME="Rovana Plumb" LANGUAGE="RO">
Manapság egyre több nő van jelen a politikában és hoz fontos döntéseket a vállalatoknál. 2006-ban az EU-ban a vezetők 32.6%-a nő volt. A nők aránya az Európai Parlamentben 1979, az első európai választások óta 16,3%-ról 2009-re 31%-ra nőtt.
<P>
Ugyanakkor még mindig szükségesnek látszik egy olyan nemi egyenlőségi stratégia elfogadása és alkalmazása, amely konkrét célokat tartalmaz minden, a parlamenti bizottságok és küldöttségek hatáskörébe tartozó közösségi politikára vonatkozóan.
<P>
Támogatom azt a véleményt, hogy a parlamenti bizottságoknak és küldöttségeknek megfelelő eszközökkel kell rendelkezniük ahhoz, hogy alaposan átlássák a nemek egyenlőségének kérdését, ideértve a nemek szerint lebontott mutatószámokat, adatokat és statisztikákat, és hogy a költségvetési forrásokat a nemek közti egyenlőség szempontjának figyelembevételével kell elosztani.
<P>
Mindezen eszközöknek serkenteniük kell a helyes gyakorlat folyamatos megosztását, azzal a céllal, hogy megvalósuljon a munka és a családi élet összehangolásának és a női alkalmazottak előmenetele megkönnyítésének integrált stratégiája.
<P>
Szociáldemokrataként úgy gondolom, hogy ez remek kezdeményezés arra, hogy a nemek egyenlőségének Európai Parlament által kínált pozitív modelljét közvetítsük a nemzeti parlamentekbe is (a román parlamenti képviselők 11%-a nő).

<CHAPTER ID="007">
Köszöntés
<SPEAKER ID="099" NAME="Elnök">
Képviselőtársak, egy bejelentést szeretnék tenni, amely talán nagyon is ideillő, hiszen épp most szavaztunk a 2009-es bővítési stratégiáról szóló jelentésről.
<P>
Nagy örömmel jelentem be, hogy körünkben köszönthetjük ma a horvát parlament, a Sabor tagjaiból álló küldöttséget.
<P>
(Taps)
<P>
A küldöttséget Mario Zubović úr vezeti, aki épp most zárta le az EU-Horvátország parlamenti vegyes bizottság tizedik ülését.
<P>
Üdvözöljük önöket, a Sabor képviselőit itt, az Európai Parlament ülésén, Strasbourgban. Ahogy önök is látják, a héten a bővítést vitattuk meg, és azt szeretnénk, ha Horvátország minél hamarabb csatlakozna az Európai Unióhoz.
<P>
(Taps)
<P>
Önök a tárgyalások utolsó és egyben legnehezebb szakaszába léptek, és arra biztatjuk önöket, hogy még nagyobb erővel folytassák az előkészületeket.
<P>
Tisztelt kollégák, alig várjuk, hogy nemsokára sorainkban köszönthessük a horvát európai parlamenti megfigyelőket, és önökkel együtt ülhessünk itt a következő parlamenti ciklusban.
<P>
Nagyon köszönjük, hogy ellátogattak ide.

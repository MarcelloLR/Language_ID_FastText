<CHAPTER ID="010-02">
2. (
<P>

<SPEAKER ID="116" NAME="Christopher Beazley" AFFILIATION="PPE-DE">
Elnök úr! Az eljárási szabályzat 152. és 160. cikke alapján szólalok fel a szavazási eljárással és a név szerinti szavazással kapcsolatban. Nyilvánvaló, hogy az eljárási szabályzatot rosszul és teljesen szándékával ellentétesen alkalmazták. Önön keresztül megkérdezhetném-e, hogy például az olyan szakértők, mint Corbett úr és mások figyelmesen szemlélték-e a ma történteket? Az én értelmezésem szerint az elnök megítélésére van bízva, hogy eldöntse, hogy a név szerinti szavazásra vonatkozó kérelmeket érvénytelennek nyilvánítsa. Előfordulhat, hogy szükség lesz erre, amikor a jövőben keményebb szavazásokra kerül sor.
<SPEAKER ID="117" NAME="Reinhard Rack" AFFILIATION="PPE-DE">
(DE) Elnök úr! Ennek a Parlamentnek nagyon liberális és különösen kisebbségbarát eljárási szabályzata van, és ez jól van így. Az a szándékunk és feladatunk, hogy ezt megvédjük. Ez azonban feltételezi, hogy a különböző csoportok megfelelően gyakorolják kisebbségi jogaikat és nem élnek vissza azokkal. Ha ez mégis előfordul - ahogy ma is -, át kell gondolnunk ezt a gyakorlatot.
<SPEAKER ID="118" NAME="Daniel Hannan" AFFILIATION="PPE-DE">
Elnök ú! Két ügyrendi kérdéssel kapcsolatban muszáj kifogást emelnem. A szabályzat teljesen egyértelműen fogalmaz ezzel kapcsolatban. Minden képviselőcsoportnak joga van ahhoz, hogy név szerinti szavazást kérjen. Az elnöknek nincs mérlegelési joga. Mindig elfogadtuk, hogy végső soron minden demokratikus parlamentben a többség érvényesíti az akaratát, de amit most hallottunk, ez a legkevésbé toleráns állásfoglalás, amely semmilyen ellenkezést, eltérő nézetet nem tűr, és ha a kollégáim szeretnék megtudni, hogy az Európai Unió miért olyan népszerűtlen a szavazók között, csak a saját intoleráns magatartásukat kell megvizsgálniuk, amelyet a saját nézeteikkel eltérő véleményt képviselők irányában tanúsítanak.
<P>
(Taps)
<SPEAKER ID="119" NAME="Elnök">
Hannan úr, tudomásom szerint ma délelőtt minden szavazás név szerint történt. Ennélfogva az eljárási szabályzatot lelkiismeretesen betartottuk.
<SPEAKER ID="120" NAME="Nigel Farage" AFFILIATION="IND/DEM">
Elnök úr! Szeretném felhívni Beazley úr és Rack úr, és esetleg még az Ön figyelmét is arra, hogy mióta európai parlamenti képviselő vagyok, ma volt az első alkalom, amikor tényleg bizonyosak lehetünk abban, hogy az eredmények helyesek, mivel rendszerint ez az egész egy bohózathoz hasonlít! Szóval ne keseregjen miattunk, azon vagyunk, hogy segítsünk Önnek rendet tenni ezen a helyen, hogy a jövőben a munka nagyobb részét a bizottságokban végezzék el, és ne kapjunk több száz, egyes esetekben több ezer módosítást. Amit tettünk, az teljesen megfelel az eljárási szabályzatnak, és Önök közül mindenkinek - különösen azoknak, akik hisznek ennek a helynek a fontosságában -, tanulni kell ebből az esetből.
<SPEAKER ID="121" NAME="Martin Schulz">
a PSE képviselőcsoport nevében. - (DE) Elnök úr! Az eljárási szabályzat 171. cikke alapján szólalok fel, és az Európai Parlament szocialista képviselőcsoportja nevében a következő indítványt terjesztem elő : tekintettel arra, hogy sürgősen meg kell vitatni az eljárási szabályzatot és annak értelmezését, indítványozom az ülés azonnali felfüggesztését, és azt, hogy az összes további vitát, többek között a szavazáshoz fűzött indokolásokat, halasszuk el ma este 22.00-ig.
<P>
(Taps)
<SPEAKER ID="122" NAME="Elnök">
Tizennégy európai parlamenti képviselő szavazáshoz fűzött indokolásokat kért a tegnapi és ma délelőtti, összesen hét vita mindegyike esetében. A tizennégy európai parlamenti képviselő mindegyike mind a hét vita esetében szavazáshoz fűzött indokolást kért: tízen az IND/DEM képviselőcsoport tagjai, ketten a PPE-DE képviselőcsoporté, ketten pedig független képviselők.
<P>
Amennyiben a szavazáshoz fűzött indokolásokra most kerül sor, az valószínűleg két órát vesz igénybe.
<P>
Ezért a következő ügyrendi kérdést terjesztem a Parlement elé: vagy sort kerítünk a szavazáshoz fűzött indokolásokra és két órával tovább itt maradunk, vagy Schulz úr javaslatának megfelelően most felfüggesztjük az ülést és ma este tartjuk meg a szavazáshoz fűzött indokolásokat.
<P>
(A Parlament elfogadja ezt a javaslatot.)
<P>
Hölgyeim és uraim, a szavazáshoz fűzött indokolások beosztását 15.00-kor közöljük.

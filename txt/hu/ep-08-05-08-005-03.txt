<CHAPTER ID="005-03">
3. Megállapodás az Európai Parlament és a Bizottság között a komitológia alkalmazásának módozatairól (
<P>
A szavazás előtt:
<SPEAKER ID="108" NAME="László Kovács">
A Bizottság tagja. - Elnök asszony, a Bizottság üdvözli Frassoni asszony jelentését, amely egyetért a Parlament és a Bizottság között a 2006/512/EK határozat által módosított 1999/468/EK tanácsi határozat végrehajtási eljárásairól szóló kétoldalú megállapodás megkötésével. Ezzel összefüggésben a Bizottság kiemeli, hogy a megállapodás 11. bekezdése általában rendkívül sürgős ügyeket érint.
<P>
A Bizottság köszönetét fejezi ki a Parlamentnek, és különösen Galeote és Corbett uraknak azért a kitűnő szellemiségű együttműködésért, amely e megállapodás kitárgyalásának folyamatában mindvégig érvényesült. Tegnap, a Bizottság jóváhagyta a megállapodást, és Barroso elnök a napokban aláírja azt.

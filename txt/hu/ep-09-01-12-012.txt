<CHAPTER ID="012">
Ügyrend
<SPEAKER ID="017" NAME="Elnök">
Az elnökök értekezlete 2009. január 8-án csütörtökön tartott ülésén az eljárási szabályzat 130. és 131. cikke értelmében elfogadta a napirend végső tervezetét, amelyet Önöknek is szétosztottak. A tervezet alábbiak szerinti módosítását kérték.
<P>
Hétfő:
<P>
Mivel Andrikienasszony nem tud ma este jelen lenni, hogy benyújtsa az ENSZ Emberi Jogi Tanácsáról és az EU szerepéről szóló jelentését, erről a jelentésről szerdán lesz szavazás a tervezettnek megfelelően, általános vita nélkül.
<P>
Kedd: Nincs módosítás.
<P>
Szerda:
<P>
A Zöldek/az Európai Szabad Szövetség Képviselőcsoportja javasolja, hogy állásfoglalásra irányuló indítvány benyújtásával zárjuk le a gázai helyzetről folytatott általános vitát. Most Cohn-Bendit úr fogja megindokolni az indítványt.
<SPEAKER ID="018" NAME="Daniel Cohn-Bendit">
a Verts/ALE képviselőcsoport nevében. - (FR) Elnök úr, hölgyeim és uraim, mindenki tisztában van a Gázában kialakult helyzettel. Teljesen természetes, hogy ezt megvitatjuk, itt a Parlamentben. Felszólítjuk azonban a Biztonsági Tanácsot, hogy alakítsa ki álláspontját, és ugyanerre szólítjuk fel a testületeket és az Európai Uniót is, de mi itt a Parlamentben ugyan megvitatunk kérdéseket, de nem akarunk állást foglalni. Én azonban úgy hiszem, tekintettel a gázai helyzet sürgősségére, hogy rendkívül fontos, hogy a Ház véleményt nyilvánítson, és pontosan mondja meg, hogy mit akar, annak érdekében, hogy véget érjen a Közel-Keleten jelenleg is tartó mészárlás. Elfogadhatatlannak tartom, hogy a Parlamentnek egy ilyen vita után nincs meg sem a bátorsága, sem pedig a tisztánlátása, hogy az állásfoglalás mellett szavazzon. Ezért képviselőcsoportunk követeli az elnökök értekezletén hozott határozat felülvizsgálatát és azt, hogy állásfoglalással zárjuk le a gázai helyzetről lefolytatott vitát, egy olyan állásfoglalással, amely megmutatja a Parlament, egy többség egyértelmű és határozott álláspontját azzal kapcsolatban, hogy a gázai mészárlásnak véget kell vetni. Állásfoglalást akarunk, mivel tisztában kell azzal lennünk, hogy politikai felelősségünk van a jelenlegi helyzetben, és a politikai felelősség nem lehet pusztán vita, egy állásfoglalást jelent, egy olyan állásfoglalást, ami egyértelműen megfogalmazza, hogy mi az, amit akarunk és mi az, amit elutasítunk!
<SPEAKER ID="019" NAME="Hannes Swoboda" LANGUAGE="DE">
Elnök úr! Természetesen alaposan átgondoltuk ezt a kérdést. Lehetséges, hogy Cohn-Bendit úr túlértékeli az állásfoglalás jelentőségét, de az ENSZ Biztonsági Tanács határozatával megvan az az alap, amelyet támogatnunk kell, és mint ahogy a Parlament elnöke már korábban említette, mindkét felet felszólítjuk arra, hogy törekedjen a békére, tegye le a fegyvereket és tartsa be az ENSZ Biztonsági Tanács határozatát. Szeretném azonban megjegyezni, hogy ennek kell állásfoglalásunk lényegét képeznie. Ebben az esetben, támogatni tudjuk. Ebben az összefüggésben hajlandóak vagyunk együttműködni és támogatni Cohn-Bendit úr indítványát.
<SPEAKER ID="020" NAME="Elmar Brok" LANGUAGE="DE">
Elnök úr, hölgyeim és uraim! Az elnökök értekezletének ajánlása nagy bölcsességről tanúskodik. A mai napon meghallgattuk a Parlament elnökének nyilatkozatát, akit - ha jól tudom - a Ház valamennyi képviselőcsoportja támogatott. Ez egy nagyon fontos alapelv és egy fontos parlamenti nyilatkozat. A következő napokban nagyon sok információt fogunk kapni: a Külügyi Bizottság ülésein keresztül, a delegációktól a Tanács elnöksége és a Bizottság által kiadott közleményeken keresztül. Ezért ma még nem vagyunk abban a helyzetben, hogy elfogadjunk egy olyan állásfoglalást, amelynek valójában a csütörtöki állapotnak kellene megfelelnie.
<P>
Múlt héten két napot töltöttem a Gázai-övezet határán és mindkét oldalon láttam a lakosság szörnyű szenvedését. Úgy gondolom, hogy önmagában a tűzszünet nem lesz elég. A tűzszünetet a jövőben össze kell kapcsolni a Gázába történő fegyvercsempészet megakadályozásával. A mai napon Egyiptomban tartott tárgyalások részleteinek kulcsfontosságú jelentősége van. Ezen most csak rontanánk egy érzelmek vezérelte állásfoglalással. Ezért vagyok amellett, hogy tartsuk meg az elnök értekezletének állásfoglalását.
<SPEAKER ID="021" NAME="Elnök">
(A Parlament elfogadta az indítványt)
<P>
A határidők a következők: az indítványok esetében ma este 8 óra, a módosítások és az állásfoglalásra irányuló közös indítványok esetében pedig szerda délelőtt 10 óra.
<P>
Csütörtök: nincs módosítás.
<SPEAKER ID="022" NAME="Daniel Cohn-Bendit" AFFILIATION="Verts/ALE">
(DE) Elnök úr, még egy megjegyzésem lenne a következő vitához, amely az Ukrajna és a Szovjetunió közötti gázvitával és a válsággal...Oroszország!
<P>
- (FR) Elnézést Francis, hogy felhozom a múltat, nem volt szándékos.
<P>
(DE) Ami ezt a vitát illeti: egyszerűen csak szeretnénk egy vitát és reméljük, hogy minden frakció egyetért abban, hogy ennek a vitának foglalkoznia kell azzal, hogy Szlovákia jogellenesen újra akarja indítani egyik atomerőművét. Csak azt akartam...
<P>
(Kellemetlenkedő hozzászólás)
<P>
Te vagy a megfelelő ember erre a munkára. Maradj csak csöndben, cimbora! Csend legyen! Te vagy az! Csak biztos akartam lenni. A Parlamentben vagyunk, cimbora.
<SPEAKER ID="025" NAME="Elnök">
Felkérem Cohn-Bendit és Ferber urakat, hogy fejezzék be vitájukat. Mindent, aminek köze van ezekhez a vitákhoz el lehet mondani a viták során.
<SPEAKER ID="026" NAME="Giorgos Dimitrakopoulos" AFFILIATION="PPE-DE">
(EL) Elnök úr, mivel Szlovákia és Bulgária kérdése nagyon fontos ügy, én is arra szeretném Önt kérni, hogy kérje meg az Európai Bizottságot, amely végső soron a Szerződések és a csatlakozási szerződés őre, hogy tájékoztasson bennünket arról, hogy pontosan mi is történik, és miért döntött így ez a két ország.
<SPEAKER ID="027" NAME="Elnök">
A Bizottság ezt nyilvánvalóan tudomásul veszi és figyelembe fogja venni.
<P>
(Az ügyrendet elfogadják.)

<CHAPTER ID="013">
Ügyrend
<SPEAKER ID="026" NAME="Elnök">
Most áttérünk az ügyrendre. Kiosztásra került az Elnökök Értekezlete által 2010. május 12-én a 140. cikk értelmében elfogadott ügyrendtervezet végleges változata.
<P>
Hétfő - nincs változás.
<P>
Kedd - nincs változás.
<P>
Szerda:
<P>
Kaptam egy levelet Casini úrtól, az Alkotmányügyi Bizottság elnökétől, amelyben a bizottság kérelmezi, hogy az Európai Parlament konzultáljon az Európai Gazdasági és Szociális Bizottsággal, valamint a Régiók Bizottságával a polgári kezdeményezésről szóló rendeletjavaslatról az Európai Unió működéséről szóló szerződés 304. és 307. cikkének megfelelően. A konzultációra vonatkozó javaslatokról való szavazásra előreláthatólag szerdán 12 órakor fog sor kerülni.
<P>
(A Parlament egyetért a kérelemmel)
<P>
Most pedig áttérünk az ügyrend végső változatára. Ami a hétfőt és a keddet illeti, nem érkezett az ügyrend módosítására irányuló kérelem vagy előterjesztés. Egy javaslat van a szerdával kapcsolatban. Az Európai Néppárt (Kereszténydemokraták) Képviselőcsoport kérelmezte, hogy tartsunk szavazást a Czarnecki úr által benyújtott, az Európai Unió 2008-as pénzügyi évre szóló általános költségvetésének végrehajtására vonatkozó mentesítésről szóló jelentésről (II. szakasz - Tanács). Gräßle asszony terjeszti elő a kérelmet a PPE képviselőcsoport nevében.
<SPEAKER ID="027" NAME="Ingeborg Gräßle">
a PPE képviselőcsoport nevében. - (DE) Elnök úr, ma délelőtt a Tanács a spanyol elnökségen keresztül megválaszolta a még tisztázatlan kérdéseket. Ezzel teljesült a jelentésről való szavazás egyik fő feltétele. Ezenkívül a spanyol elnökségen keresztül lehetőség nyílt a közös vitára és egy megfelelő mentesítési eljárás kidolgozására, és ezzel a második feltétel is teljesül.
<P>
Ezzel a Tanács aláveti magát a parlamenti vizsgálatnak - és ez egy fontos mérföldkő, amelyet értékelnünk kell. Ezért minden képviselőcsoportot arra kérek, hogy szavazzon a mentesítésről való döntés napirendre tűzése mellett. Magával az állásfoglalással a júniusi ülésen fogunk foglalkozni.
<SPEAKER ID="028" NAME="Hannes Swoboda">
az S&D képviselőcsoport nevében. - (DE) Elnök úr, rövid leszek. Az ismertetett okokból támogatjuk ezt az indítványt. Egy hivatalos levél már úton van a Parlamenthez. Én is jó jelnek látom, hogy a Tanács - legalábbis remélem - a Külügyi Szolgálattal kapcsolatban is készen áll olyan átláthatóságot és konszenzust tanúsítani, mint amilyet itt tanúsított. Ebből a szempontból egyetértek Gräßle asszonnyal.
<SPEAKER ID="029" NAME="Bart Staes">
a Verts/ALE képviselőcsoport nevében. - (NL) Hölgyeim és uraim, azt kell mondanom, hogy meg vagyok lepődve azon, hogy a két nagy képviselőcsoport most azt ígéri, hogy szavazásra bocsátják a jelentést. A Költségvetési Ellenőrző Bizottság összehívta a koordinátorok ülését, amelyen én elnököltem. Ma délelőtt dokumentumokat kaptunk a Tanácstól, amelyeket megvizsgáltam. Ezek a dokumentumok tartalmaznak egy mellékletet, amely azonos a március 10-én kapott dokumentum mellékletével.
<P>
Tehát valójában semmi nem változott, ezért azt javasolnám, hogy szavazzunk az ellen, hogy a Czarnecki-jelentés ezen ülés napirendjére kerüljön. Véleményem szerint - és ezt határozottan állítom - a Tanács egyszerűen be akar csapni bennünket.
<P>
(A Parlament egyetért a kérelemmel)
<SPEAKER ID="030" NAME="Elnök">
A Czarnecki-jelentés szavazására szerdán kerül sor. A módosítások előterjesztésének határideje 2010. május 18., 12.00 óra.
<P>
Az Európai Néppárt (Kereszténydemokraták) Képviselőcsoport a Bauer asszony által benyújtott, a közúti fuvarozásban utazó tevékenységet végző személyek munkaidejéről szóló jelentésről folytatott vita következő ülésig való elhalasztását kérte. A kérelmet az előadó, Bauer asszony terjeszti elő.
<SPEAKER ID="031" NAME="Edit Bauer">
előadó. - (HU) Elnök úr! Március 22-én a Foglalkoztatásügyi Bizottság titkárságától azt a választ kaptam kérésemre, hogy a májusi plénumon legyen ez a jelentés, hogy mivel nem telik el április 28-tól, amikor a Bizottság szavazott erről a jelentésről a mostani plénumig egy hónap, tehát a "cool-off” időszak, nem lehet ez a jelentés a májusi plénumon. Ezzel szemben anélkül, hogy bárki is megkérdezett volna, az Elnökök Tanácsa - föltehetően a szocialista frakció javaslatára - úgy döntött, hogy mégis ezen a plénumon legyen, tekintet nélkül arra, hogy eltelt egy hónap vagy sem, így az a helyzet állt elő, hogy egyszerűen a politikai frakcióknak nem volt idejük kialakítani az álláspontjukat ezzel a jelentéssel kapcsolatban és nem volt idő megtárgyalni ezt a jelentést. Ezért kérem azt, hogy halasszuk el a júniusi plénumra.
<SPEAKER ID="032" NAME="Hannes Swoboda">
az S&D képviselőcsoport nevében. - (DE) Elnök úr, furcsának találom, hogy Bauer asszony - akit egyébként igen nagyra tartok - nem említette, hogy a jelentést elutasították. Legalább ilyen furcsának tartom azt is, hogy Bauer asszony elfelejtette megemlíteni, hogy egy elutasított jelentés ügyében értekezett a Tanáccsal. Ez nem a szokásos parlamenti eljárás. Ezért teljesen jogos a jelentés napirendre tűzése.
<P>
(Taps)
<SPEAKER ID="033" NAME="Corien Wortmann-Kool">
a PPE képviselőcsoport nevében. - (NL) Igaz, hogy a Bizottság jogalkotási javaslatát a Foglalkoztatási és Szociális Bizottság elutasította.
<P>
Azonban a Parlamentben bevett szokás az egy hónapos "cool-off” időszak kivárása, amely lehetőséget ad arra, hogy mindnyájan jól felkészüljünk a plenáris ülésre. A Parlament e szokásjogát az előadó kérése ellenére ebben az esetben nem tartották tiszteletben. Ez egy nagyon bonyolult javaslat, és a képviselőcsoportoknak időre van szükségük, hogy felkészüljenek, ami két nap alatt lehetetlen.
<P>
Ezen okból kérem önöket, támogassák az előadó indítványát, hogy e javaslat szavazását halasszuk a júniusi plenáris ülésre.
<P>
(A Parlament egyetért a kérelemmel)
<SPEAKER ID="034" NAME="Elnök">
A Bauer-jelentés vitáját elhalasztjuk a következő ülésig.
<P>
Csütörtök
<P>
Ami a csütörtököt illeti, a következő javaslat érkezett: az Európai Néppárt (Kereszténydemokraták) Képviselőcsoport kérelmezte, hogy a csütörtök délutánra tervezett, Ernest Vardanyan transznisztriai újságíró letartóztatásáról szóló vita helyett a thaiföldi helyzetről szóló vitát tűzzük napirendre. Tehát az Ernest Vardanyan transznisztriai újságíró letartóztatásáról szóló vita helyett a thaiföldi helyzetről szóló vitát. A kérelmet Preda úr indokolja részletesebben.
<SPEAKER ID="035" NAME="Cristian Dan Preda" AFFILIATION="PPE">
(RO) Kérelmeztük, hogy az aggályos vádak alapján, törvénytelenül letartóztatott Ernest Vardanyan transznisztriai újságíró helyzetéről szóló vita helyett a thaiföldi helyzetről szóló vitát tűzzük napirendre, mivel az elmúlt napokban a thaiföldi helyzet jelentős mértékben romlott. Sürgetjük az összes képviselőcsoport képviselőit, hogy figyelmünket a thaiföldi helyzetre összpontosítsuk.
<SPEAKER ID="036" NAME="Elnök">
Hallhattuk a kérelem indoklását. Ki akar felszólalni a kérelem mellett?
<SPEAKER ID="037" NAME="Ioannis Kasoulides">
a PPE képviselőcsoport nevében. - Elnök úr, a thaiföldi helyzet óráról órára romlik, emberéletek forognak kockán; ezért ez sokkal fontosabb témának tűnik, és így helyénvalónak látszik, hogy csütörtökön ezt vitassuk meg a sürgősségi vitán. Ugyanakkor a szakadár Transznisztriában vannak bizonyos fejlemények Ernest Vardanyan úr ügyében, amelyeket a vita kezdeményezői szeretnének megvizsgálni. Ezért indítványozom, hogy e helyett a vita helyett most a Thaiföldről szóló vitát tűzzük napirendre.
<SPEAKER ID="038" NAME="Francesco Enrico Speroni" AFFILIATION="EFD">
(IT) Elnök úr, hölgyeim és uraim, véleményem szerint akármiről vitázunk és döntünk is itt, az nem fog változtatni semmin sem Thaiföldön, sem Transznisztriában, ezért értelmetlen változtatni a napirenden.
<SPEAKER ID="039" NAME="Elnök">
Az Ernest Vardanyan transznisztriai újságíró letartóztatásáról szóló vita helyett a thaiföldi helyzetről szóló vitát tűzzük napirendre. Csütörtök délután sürgős ügyeket vitatunk meg.
<P>
Ezzel a plenáris ülés ügyrendjét megállapítottuk.
<P>
(A Parlament egyetért a kérelemmel)
<P>
(Az ügyrendet elfogadják)

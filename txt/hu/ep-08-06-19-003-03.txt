<CHAPTER ID="003-03">
3. Az Európai Unió reagálóképességének erősítése katasztrófák esetén (szavazás) 
<P>
- A 37. módosításra vonatkozó szavazás előtt:
<SPEAKER ID="044" NAME="Iratxe García Pérez" AFFILIATION="PSE">
(ES) Elnök asszony, a 37. módosítás visszavonásra került, ezért nem lesz szavazásra bocsátva.
<SPEAKER ID="045" NAME="Elnök">
Sajnálatos módon bennünket nem értesítettek arról, hogy visszavonásra került, ezért bocsátottuk szavazásra.
<P>
- A 15. módosításról szóló szavazás előtt:
<SPEAKER ID="046" NAME="John Bowis" AFFILIATION="PPE-DE">
Elnök asszony, a képviselőcsoportunk nevében, és azért, hogy kompromisszumot találjunk és megegyezést érjünk el ezzel kapcsolatban, hajlandók lennénk visszavonni az alábbi módosítást, ha az előadó elfogadna egy kis szóbeli módosítást, amint a listán is szerepel, annak érdekében, hogy ez ne legyen annyira specifikus a tekintetben, hogy jogilag kötelező érvényű "irányelvre” vonatkozó felhívást tartalmaz, vagyis jobb lenne, ha megmaradna az "intézkedések” meghozatalára vonatkozó javaslat. Ha az előadó ebbe beleegyezik, akkor vissza tudjuk vonni az alábbi módosítást.
<SPEAKER ID="047" NAME="Dimitrios Papadimoulis" AFFILIATION="GUE/NGL">
(EL) Elnök asszony, annak a határozati indítványnak a szerzőjeként, amit a Környezetvédelmi, Közegészségügyi, és Élelmiszer-biztonsági Bizottság szinte egyhangúlag elfogadott, sajnálatomat fejezem ki, de nem tudom elfogadni Bowis úr javaslatát, mivel az általa javasolt szóbeli módosítás erőteljesen aláássa a szöveg lényegi mondandóját. Szeretném felkérni azokat a képviselőket, akik egyetértenek ezzel a véleménnyel, hogy álljanak fel.
<SPEAKER ID="048" NAME="Elnök">
Bowis úr, úgy látszik, hogy több mint 40 képviselő állt fel, ezért nem tudunk foglalkozni a szóbeli módosítással.
<P>
(A szóbeli módosítás nem kerül elfogadásra.)
<P>
- A 35. módosításról szóló szavazás előtt:
<SPEAKER ID="049" NAME="John Bowis" AFFILIATION="PPE-DE">
Elnök asszony, ha mindez másra nem is volt jó, legalább megmozgattuk magunkat. A szocialisták által tett módosításhoz fűzött szóbeli módosítás szerepel a napirendi értesítőn, és ezennel javaslatot teszek arra a képviselőcsoportunk nevében. Meglátjuk, hogy a teremben lesz-e ismét tornagyakorlat.
<SPEAKER ID="050" NAME="Elnök">
Aaz ülésterem egyik része tornáztatja a másikat!
<P>
(A szóbeli módosítás nem kerül elfogadásra.)

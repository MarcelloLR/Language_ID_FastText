<CHAPTER ID="011-03">
3. A Sierra Leonéval foglalkozó különleges bíróság finanszírozása (szavazás)
<P>
Állásfoglalás a Sierra Leonéval foglalkozó különleges bíróság finanszírozásáról
<P>
- A szavazás előtt:
<SPEAKER ID="168" NAME="Bernd Posselt" AFFILIATION="PPE-DE">
(DE) Tisztelt elnök úr! Képviselőcsoportom abban állapodott meg, hogy név szerinti szavazást kér. Úgy tűnik, hogy a személyzet új tagja által elkövetett technikai jellegű hiba miatt ez nem jutott el Önhöz. Arra szeretném kérni Önt, hogy teljesítse a név szerinti szavazásra vonatkozó kérést, mivel úgy tűnik, hogy valami nem volt rendben technikai szempontból.
<SPEAKER ID="169" NAME="Elnök">
Nem szándékozunk egy különleges bíróságon megtárgyalni a személyzet tagjának ügyét. Ennélfogva, amennyiben nincs ellenvetés a Ház részéről, a zárószavazáson fogunk név szerinti szavazást tartani.
<P>
- A (6) bekezdéssel kapcsolatos szavazás előtt:
<SPEAKER ID="170" NAME="Glyn Ford" AFFILIATION="PSE">
Köszönöm. Agnoletto úr távollétében, a nevében áthelyezhetem a szóbeli módosítást a (6) bekezdéshez? Úgy gondolom, hogy szerepel a szavazási listákon, de ha nem, akkor így hangzik "felkéri a Bizottságot, hogy biztosítsa a különleges bíróság alapvető és nem alapvető tevékenységeinek folyamatos finanszírozását a Sierra Leonéval létrehozandó nemzeti programok keretében; felkéri Sierra Leone hatóságait, hogy kiemelt fontosságúnak tekintsék az átmeneti igazságszolgáltatást és az igazságszolgáltatás függetlenségét”.
<P>
(A Parlament egyetért a szóbeli módosítás elfogadásával.)
<SPEAKER ID="172" NAME="Francesco Enrico Speroni" AFFILIATION="UEN">
(IT) Tisztelt elnök úr, hölgyeim és uraim! Észrevettem, hogy a szavazatok jelzései megváltoztak. Úgy tűnik azonban, hogy a név szerinti szavazásnál csak férfiakra vonatkozó jelzések fordulnak elő, és mivel hölgyek is szavaznak, azt kérném, hogy a jelzéseket a valóságnak megfelelően módosítsák.
<SPEAKER ID="173" NAME="Elnök">
Ez egy jogos észrevétel, de mivel csak három ábrát látok, nehéz lesz mindenkivel szemben méltányosnak lenni. Ezért figyelnünk kell az ábrák számát.

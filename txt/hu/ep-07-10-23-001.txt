<CHAPTER ID="001">
Az ülés megnyitása
<P>
(Az ülést 9.05-kor nyitják meg)
<SPEAKER ID="005" NAME="Hannes Swoboda">
a PSE képviselőcsoport nevében. - (DE) Tisztelt elnök úr! Szeretnék visszatérni a tegnap délután meghozott döntésre. Azonban, meg kell jegyeznem, hogy sem az Európai Parlament Szocialista Képviselőcsoportja, sem az Európai Néppárt (Kereszténydemokraták) és az Európai Demokraták Képviselőcsoportja, sem pedig a többi képviselőcsoport nem kapott tájékoztatást arról, hogy ezúttal Oroszországról szeretnénk határozatot elfogadni, még akkor is, ha ezt az elnökök konferenciája több ízben elutasította.
<P>
Természetesen tudomásul kell vennünk a döntést. Azonban szeretném itt megjegyezni - és tájékoztatnunk kell az ezt kérő képviselőcsoportokat, elsősorban a Zöldek/az Európai Szabad Szövetség Képviselőcsoportját és a Liberálisok és Demokraták Szövetsége Európáért Képviselőcsoportját -, hogy azt kérjük, ne most foganatosítsák ezt a döntést, hanem inkább a Parlament következő ülésén. Csupán ezt szeretném itt megjegyezni.
<P>
Formálisan, természetesen, tartanunk kell magunkat a szabályokhoz. Azonban el akarjuk itt mondani a Zöldek és a Liberálisok becsületességéből adódóan, hogy azt kérjük, a határozatot ne ezen a héten, hanem a következő plenáris alkalmával érvényesítsék. Az Európai Parlament Szocialista Képviselőcsoportja mindenképpen szavazni fog róla, és úgy vélem, az EPP is hasonló gondolatot forgat a fejében.
<SPEAKER ID="006" NAME="Joseph Daul" LANGUAGE="FR">
Tisztelt elnök úr! Gyakorlatilag teljes mértékben támogatom Swoboda urat. Mivel nem szóltak róla, így nem is készültünk ezen a héten semmit erre a határozatra. A PSE képviselőcsoporthoz hasonlóan a mi képviselőcsoportunk sem tudott erről, így arra kérjük, hogy a szavazást halasszuk a következő ülésre.
<SPEAKER ID="007" NAME="Elnök">
Köszönöm. Tudomásul vettük kívánságukat. Kellő módon továbbítjuk a többi képviselőcsoportnak, és meglátjuk, miként lehet megoldani a dolgot.

<CHAPTER ID="005-06">
6. A digitális interaktív televíziós szolgáltatások együttműködési képessége (szavazás) 
<P>
- Jelentés: Weber
<P>
A szavazás előtt:
<SPEAKER ID="090" NAME="Henri Weber  " AFFILIATION="PSE">
előadó. - Tisztelt elnök úr, hölgyeim és uraim! A televízió, a telekommunikáció és az internet összefonódásával a televízió interaktív médiummá vált és a tévénézők valódi "szereplőkké” léptek elő.
<P>
A tévénézők kereshetnek a tartalomban, kiválaszthatják a programokat, reagálhatnak a közvetítésekre. Ugyanakkor mindehhez egyre több készülékre van szükség. Annak érdekében, hogy elősegítsük ezeknek a készülékeknek a használatát és elkerüljük a fogyasztókat terhelő további költségeket, ezeknek a berendezéseknek tudniuk kell egymással kommunikálniuk és együtt működniük. Ezt nevezik együttműködési képességnek.
<P>
A ma bemutatott jelentés a berendezéseknek ezt az együttműködését próbálja meg elősegíteni az Európai Unióban. Továbbá az is a célja, hogy biztosítsa, hogy tiszteletben tartják a pluralista információt és a tartalom sokszínűségét az új technológiai időszakban, amely a közszolgálati szervektől nemzeti és európai szinten is aktív, határozott és éber politikát vár.

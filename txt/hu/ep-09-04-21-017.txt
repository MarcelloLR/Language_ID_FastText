<CHAPTER ID="017">
A villamosenergia belső piaca - A nemzeti energiapiaci szabályozó hatóságok együttműködését elősegítő ügynökség - A hálózathoz való hozzáférés feltételei a villamosenergia országhatárokon keresztül történő szállításához - A földgáz belső piaca - A földgázszállító hálózatokhoz való hozzáférés feltételei - A gumiabroncsok címkézése az üzemanyag-hatékonysággal összefüggésben - Az épületek energiateljesítménye (átdolgozás) (vita) 
<SPEAKER ID="075" NAME="Elnök">
A következő napirendi pont a következő napirendi pontok együttes megvitatása:
<P>
Morgan asszony második olvasatra vonatkozó ajánlása az Ipari, Kutatási és Energiaügyi Bizottság nevében a villamosenergia belső piacára vonatkozó közös szabályokról szóló európai parlamenti és tanácsi irányelv elfogadásáról és a 2003/54/EK irányelv hatályon kívül helyezéséről szóló közös tanácsi állásfoglalásról (14539/2/2008 - C6-0024/2009 -;
<P>
Chichester úr második olvasatra vonatkozó ajánlása az Ipari, Kutatási és Energiaügyi Bizottság nevében az Energiaszabályozói Együttműködési Ügynökség létrehozásáról szóló európai parlamenti és tanácsi rendelet elfogadására tekintettel a Tanács által elfogadott közös álláspontról (14541/1/2008 - C6-0020/2009 -;
<P>
Vidal-Quadras úr második olvasatra vonatkozó ajánlása az Ipari, Kutatási és Energiaügyi Bizottság nevében a villamosenergia határokon keresztül történő kereskedelme esetén alkalmazandó hozzáférési feltételekről szóló európai parlamenti és tanácsi rendelet elfogadásáról és az 1228/2003/EK rendelet hatályon kívül helyezéséről szóló közös tanácsi állásfoglalásról (14546/2/2008 - C6-0022/2009 -;
<P>
Mussa úr második olvasatra vonatkozó ajánlása az Ipari, Kutatási és Energiaügyi Bizottság nevében a földgáz belső piacára vonatkozó belső szabályokról szóló európai parlamenti és tanácsi irányelv elfogadásáról és a 2003/55/EK irányelv hatályon kívül helyezéséről szóló közös tanácsi állásfoglalásáról (14540/2/2008 - C6-0021/2009 -;
<P>
Paparizov úr második olvasatra vonatkozó ajánlása az Ipari, Kutatási és Energiaügyi Bizottság nevében a földgázszállító hálózatokhoz való hozzáférés feltételeiről szóló európai parlamenti és tanácsi rendelet elfogadásáról és az 1775/2005/EK rendelet hatályon kívül helyezéséről szóló közös tanácsi állásfoglalásról (14548/2/2008 - C6-0023/2009 -;
<P>
Belet úr jelentése az Ipari, Kutatási és Energiaügyi Bizottság nevében a gumiabroncsok üzemanyag-hatékonyság és más lényeges paraméterek tekintetében történő címkézésről szóló európai parlamenti és tanácsi irányelvre vonatkozó javaslatról - C6-0411/2008 -;
<P>
Ţicău asszony jelentése az Ipari, Kutatási és Energiaügyi Bizottság nevében az épületek energiahatékonyságáról szóló európai parlamenti és tanácsi irányelvre vonatkozó javaslatról (átdolgozás) - C6-0413/2008 -.
<SPEAKER ID="076" NAME="Eluned Morgan">
, előadó. - Elnök asszony, ez az energiaügyi csomag sok év kemény munkájának csúcspontja, és a Parlament nagyon büszke lehet azokra a változásokra, amelyek most mennek majd végbe. Különösen büszkének kell lennünk arra a tényre, hogy az EU energiafogyasztói most először kerültek az energiáról szóló vita középpontjába és az energiaszegénység ügyét mostanra európai szinten elismerték. Foglalkoztak azon megörökölt érdekellentéttel, ami akkor merül fel, ha egy cég tulajdonában van mind a villamosenergia szállítása, mind a termelése, továbbá megerősítették az energiapiacokat irányító szabályozási rendszert.
<P>
A villamosenergia-irányelv, amelynek én voltam az előadója, egy olyan öt intézkedésből álló csomag része, amely arra vonatkozóan keres lehetőségeket, hogy miként működhetnének jobban a villamosenergia- és gázpiacok a teljes kontinensen keresztüli, annak biztosítása érdekében, hogy a piacok koordináltabbá váljanak, valamint igazságosabban és kevésbé hátrányosan megkülönböztető módon működjenek.
<P>
Hadd mondjam el, milyen hálás vagyok az ezzel a csomaggal kapcsolatos jelentős együttműködésért a többi előadónak, az árnyékelőadóknak, a Bizottságnak és a cseh elnökségnek, valamint azért, hogy segítettek megegyezésre jutni egy időnként meglehetős erőpróbát jelentő vitatémában..
<P>
A jogalkotás egy új fogyasztóvédelmi intézkedésekből álló tutajt indított útjára, amelynek része annak biztosítása, hogy a fogyasztók három héten belül szolgáltatót válthatnak, egy panaszokkal foglalkozó független és szilárd rendszer minden tagállamban, valamint a kártérítéshez való jog abban az esetben, ha a szolgáltatások színvonala nem kielégítő. A jogszabály azt is biztosítja, hogy az EU-n belül minden egyes háztartásban úgynevezett "okos mérőórákat” szereljenek fel 2022-ig. Ezek az okos mérőórák lehetővé teszik a fogyasztók számára, hogy megfelelőbben szabályozhassák energiafelhasználásukat és növeljék az energiahatékonyságot, ezáltal csökkentve az energiaköltségeket és a szén-dioxid-kibocsátást.
<P>
Az Európai Parlament kezdeményezésére az új jogszabály speciális védőintézkedéseket tartalmaz a sebezhető energiafogyasztók számára, és az energiaszegénység ügye most először komoly megfontolás alá esik.
<P>
Meg szeretném kérdezni Piebalgs biztos úrtól, hogy kötelezettséget vállal-e most arra, hogy a jövőben az EU energia keretprogramja az ellátás biztonsága, a fenntarthatóság és a versenyképesség mellett egy negyedik pillért - a megfizethetőséget - is tartalmazni fogja valamennyi energiapolitikai javaslatban. Egy EU által támogatott jelentés nemrégiben megállapította, hogy 125 millió polgárt érint az energiaszegénység. A tagállamoknak most meg kell tenniük a megfelelő intézkedéseket, amelyek százak - ha nem ezrek - életét menthetik meg a legszegényebb háztartásokban szerte a kontinensen. Véget fogunk vetni a diszkriminatív árképzésnek is az előzetes kifizetés alapján működő mérőórák esetében.
<P>
A csomag leginkább ellentmondásos része a köré csoportosul, hogy vajon szükséges volt-e az energiapiacokon a teljes tulajdonosi leválasztás - más szavakkal, az átviteli rendszerek teljes leválasztása a termeléstől. Néhány tagállamban a piaci struktúra azt jelenti, hogy a monopóliumot az átviteli-rendszerek működtetői irányítják, akik egyúttal birtokolják az villamosenergia fejlesztéséhez szükséges eszközöket, nem ajánlanak fel semmilyen ösztönzést további piaci szereplők belépéséhez, ezáltal aláásva a versenyt. A Parlament most elfogadott egy olyan kompromisszumot, amely azzal a feltétellel teszi lehetővé mind az átvitel, mind a termelés egyidejű tulajdonlását, hogy növeli azon fékek és egyensúlyok rendszerét, amely biztosítja a felmerülő összeférhetetlenség megszüntetését. Többen vonakodva fogadtuk el ezt a kompromisszumot, mert úgy gondoljuk, hogy a szél a nagykereskedelmi elkülönítés irányába fúj, és ezek az integrált vállalkozások valószínűleg szét fognak válni, függetlenül ettől az irányelvtől.
<P>
A Bizottság néhány cég visszaéléseinek feltárására vonatkozó törekvései kezdenek kifizetődni, az olyan cégek, mint például az E.ON vagy az RWE beleegyeztek abba, hogy a trösztellenes vizsgálatokat követően eladják átviteli hálózatukat. Ezen felül szemtanúi leszünk majd a nemzeti szabályozó hatóságok megerősödésének is.
<P>
Mindenkinek szeretném megköszönni az együttműködést, és úgy gondolom büszkék lehetünk arra, amit az EU fogyasztóiért tettünk.
<SPEAKER ID="077" NAME="Giles Chichester">
, előadó. - Elnök asszony, ez a csomag, reményeim szerint inkább "harmadszorra majd csak sikerül”, mintsem "folyamatban lévő munka”. Az Energiaszabályozói Együttműködési Ügynökség jövőbeli szerepét alapvető fontosságúnak látom a régóta áhított földgáz és villamosenergia belső piacának létrejöttében.
<P>
A háromoldalú tárgyalások során világossá vált számomra, hogy az általam a Parlament nevében előterjesztett fejlesztések alapvető fontosságúak az igazságos és hatékony energiapiacok létrehozása szempontjából. A célkitűzésem az, hogy egy nagyobb függetlenséggel és kiterjedtebb döntéshozatali jogkörrel rendelkező ügynökség jöjjön létre. Különösképpen, ha az ügynökség egy egységes, versenyképes energiapiac kifejlődését hivatott hatékonyan szolgálni, nagyobb hatalomra lesz szüksége a határokon átívelő ügyek kezeléséhez és az átviteli rendszer-üzemeltetők (TSO-k) valamint a nemzeti szabályozó hatóságok közötti (NRA-k) hatékony együttműködés elősegítéséhez.
<P>
Mindazonáltal, a nagyobb hatalomnak jobb elszámoltathatóságot és átláthatóságot kell jelentenie. Arra az általános elvre gondolok, miszerint meg kell erősítenünk az ügynökség függetlenségét, hogy ezáltal hatékonyabb és hitelt érdemlőbb legyen, és ezt oly módon kell megtennünk, hogy növeljük az ügynökség - különösen a Parlament felé történő -elszámoltathatóságának módozatait . Úgy gondolom, hogy ez megvalósul.
<P>
Meg kell említenem, hogy számos feladat, amelyet az ügynökségnek adtunk, sokkal inkább tanácsadó jellegű, semmint konkrét szerep, de próbáltuk megteremteni a lehetőséget az innovatív szabályozásra azáltal, hogy felhívtuk a figyelmet azon területekre, ahol cselekvésre van szükség - az ügynökség azonban nem rendelkezik megfelelő hatalommal ahhoz, hogy cselekedjen.
<P>
Először is, hadd hangsúlyozzam az általunk megtárgyalt emelt szintű elszámoltathatóságot. Az igazgató megjelenik majd a Parlament érintett bizottsága előtt, mind kinevezése előtt, mind hivatali ideje alatt, hogy nyilatkozatot tegyen, és válaszoljon a kérdésekre. Hasonlóképp, a szabályozók tanácsának elnöke részt vehet az érintett bizottság ülésein és beszámolhat munkájukról. A Parlament megszerezte a jogot arra, hogy két tagot jelöljön az igazgatótanácsba. Mindezek fórumot biztosítanak az ügynökség számára ahhoz, hogy a saját maguk által választott ügyekben hallassák hangjukat a nyilvánosság előtt.
<P>
Az általam említett szerepeket tekintve úgy vélem, hogy a földgáz-és villamosenergia belső piacainak ellenőrzése, az üzemi és kereskedelmi szabályzatok megalkotásában való részvétel, a transzeurópai energiahálózatokra vonatkozó iránymutatások végrehajtásához való hozzájárulás, az új rendszerösszekötői kapacitások létrehozására irányuló projektek végrehajtási fejlődésének felügyelete, az infrastrukturális beruházásokra vonatkozó követelmények alóli mentesség eldöntésére vonatkozó jogkör, a tíz évre szóló hálózati beruházási tervek végrehajtásának felügyelete és a TSO-k számára kiadott vélemények és ajánlások megfogalmazására irányuló jogkör - több más szempont mellett, amelyeket most nincs időm felsorolni - elegendő lehetőséget ad az ügynökség számára ahhoz, hogy változást érjen el.
<P>
Végezetül, bevezettük a korszerűsített döntéshozatalra vonatkozó követelményeket. Remélem, hogy az ügynökség meg tud felelni az általunk állított kihívásoknak. Továbbá, megteremtettük a lehetőséget a Bizottság számára, hogy bemutassa az ügynökség munkájáról szóló jelentését és javaslatokat tegyen arra vonatkozóan, hogy a már megszerzett tapasztalatok alapján az ügynökség milyen további feladatokat és szerepeket lásson el a jövőben.
<P>
Szeretném megköszönni a többi előadónak, a másik két intézménynek, és különösképpen biztos úrnak a végső kompromisszumcsomag megalkotása érdekében végzett kemény és konstruktív munkát. Remélem, hogy az a tény, hogy második és nem ötödik felszólalóként kaptam meghívást, a javaslat valódi jelentőségének és fontosságának egyértelmű elismerése.
<SPEAKER ID="078" NAME="Alejo Vidal-Quadras">
, előadó. - Elnök asszony, szeretném azzal kezdeni, hogy tisztelettel megköszönöm az előadóknak, az árnyékelőadóknak, Piebalgs biztos úrnak és Reinišová nagykövetasszonynak a kitűnő együttműködést az év első három hónapjában. Ez az együttműködés szolgált azon sikeres eredmény hajtómotorjaként, amelyről ezen a héten fogunk szavazni. Hosszúak, összetett és időnként kemény tárgyalásokat folytattunk, de úgy gondolom, hogy sikerült olyan megállapodást elérnünk, amely valamennyi fél számára kielégítő.
<P>
A teljes intézkedéscsomag és annak tárgyalási módja tekintetében a Parlament büszke lehet a végleges szövegre. Valóban, az igen szilárd első olvasatban kialakított megállapodás a tulajdonosi leválasztásra vonatkozóan jelentős befolyást adott a tárgyalásokat végző csapatnak a megbeszélések folyamán. Ez lehetővé tette számunkra, hogy egy sokkal szigorúbb szabályozási keretet alkossunk, különös tekintettel az olyan országokra, ahol az ITO-modellt alkalmazzák, ahol a nemzeti szabályozók kompetenciáit növelni fogják, és függetlenítik mind a kormányoktól, mind az ipartól. Ez az új szerep csökkenti a versenyellenes magatartás kockázatát, különösen abban a szituációban, amikor a vertikálisan integrált vállalkozások visszaélnek pozíciójukkal azáltal, hogy leállítják az új kapacitásokra irányuló beruházásokat.
<P>
Továbbá, megállapodás született a felülvizsgálatra vonatkozó záradékot illetően, amely lehetővé teszi számunkra, hogy néhány éven belül ellenőrizhessük, hogy vajon mindegyik modell kielégíti-e arra irányuló célkitűzéseinket, hogy egy teljesen versenyképes és legalizált piacot alakítsunk ki. Ezenfelül, lényegileg megnöveltük a fogyasztóvédelmi rendelkezéseket, többek között a számlákon feltüntetett információkra és a szolgáltató váltás körülményeinek javítására vonatkozóan.
<P>
Végezetül, másik nagy sikerként könyvelhető el azon új rendelkezés bevezetése a harmadik államra vonatkozó klauzulában, melynek révén egy harmadik országbeli átviteli-rendszer üzemeltető (TSO) engedélyezését most meg lehet tagadni, amennyiben az Unió egésze vagy egy - az engedélyt kérőtől eltérő - tagállam ellátásának biztonsága veszélyeztetve lenne.
<P>
A villamosenergiáról szóló rendelettel kapcsolatban szeretném egyértelművé tenni, hogy ez a rendelet döntő fontosságú, mivel a tagállamok rendelkezésére bocsátja azon eszközöket, amelyek lehetővé teszik az unión belüli rendszerösszekötő kapacitások jelentős növelését azon kötelező üzemi és kereskedelmi szabályzatok kifejlesztése és bevezetése révén, amelyet valamennyi átviteli-rendszer üzemeltető a központokkal alkalmazni tudna, ezáltal megszüntetve a belső villamosenergia piac kialakításának befejezését gátló legfőbb akadályt.
<P>
Az Európai Parlament első olvasatával összhangban, az elfogadott szöveg erősíti az Európai Szabályozók Együttműködését Elősegítő Ügynökség szerepét a folyamat során. El kell ismernem, hogy a Parlament egy sokkal ambiciózusabb ügynökség létrehozását remélte. Mindazonáltal, tisztában vagyunk azzal, hogy ez csak az első lépés a szabályozási keretek integrálásának hosszú folyamatában.
<P>
Sikerült egy új rendelkezést is beépítenünk, amely lehetővé teszi, hogy az ügynökség javaslatokat tegyen azon alapkövetelmények tekintetében, amelyeket figyelembe kell venni az új rendszerösszekötő kapacitásokra vonatkozó mentességek odaítélésekor. Ez kiemelten lényeges, hiszen az új kapacitások területén beruházók ezzel szembesülnek legfőbb akadályként a különböző tagállamok tekintetében. Az, hogy számos különböző szabályozási eljárásoknak kell megfelelni, megtévesztő eredményekhez vezethet és elkedvetlenítheti a befektetőket - vegyék csak például a Nabucco-t.
<P>
Ez a rendelet konkrét feladattal hozza létre a Villamosenergia-piaci Átviteli-rendszer üzemeltetők Európai Hálózatát (ENTSO), amelynek feladata az ügynökség számára benyújtandó üzemi és kereskedelmi szabályzatok szövegezése, valamint összehangolt mechanizmusok kifejlesztése olyan vészhelyzetekre, mint amilyen az Európai Unió egész területét érintő áramhiány volt a közelmúltban.
<P>
Befejezésképp szeretnék köszönetet mondani a műszaki személyzetnek, akik munkája lehetővé tette számunkra egy olyan megállapodás létrejöttét, amely a tárgyalások legelején időnként reménytelennek tűnt.
<SPEAKER ID="079" NAME="Antonio Mussa" LANGUAGE="IT">
Elnök asszony, hölgyeim és uraim, szeretnék köszönetet mondani a cseh elnökségnek, a Bizottságnak, Niebler asszonynak, mint az Ipari, Kutatási és Energiaügyi Bizottság elnökének, az ezen energiacsomaggal kapcsolatban közreműködő előadótársaimnak, az árnyékelőadóknak és a bizottság titkárságának, beleértve valamennyi tisztviselőt, együttműködésükért és szakértelmükért, amit az ezzel az üggyel kapcsolatos munkában tanúsítottak.
<P>
Mindannyian büszkék lehetünk és büszkének is kell lennünk az elért eredményekre; én mindenképpen az vagyok, arra a munkára gondolva, amit akkor végeztem, amikor megörököltem a földgáz belső piacára vonatkozó irányelvet, olyan problémákkal, amelyekre nem volt könnyű megoldást találni. Boldog vagyok, hogy ez a második hivatali időszakom európai parlamenti képviselőként egybeesik ennek a csomagnak a befejező szakaszával, amely véleményem szerint az egyik legfontosabb ügy, amivel ebben a hivatali időszakban foglalkoztunk, és amely választóink, Európa polgárai számára előnyökkel fog járni.
<P>
A földgázirányelv, amely 2011-től lép hatályba, jelentős innovációkat hoz az ágazatban: fontos eredményként azt kell hangsúlyoznunk, hogy a független átviteli-rendszer üzemeltetőkkel kapcsolatos lehetőséget elértük. Ez a jövőben megnyitja a piacokat és biztosítja a valódi fejlődést egy olyan rendszer irányába, amely egyértelműen lehetővé teszi az Európai Unió számára, hogy egységes hangot hallasson az energiaügyekkel kapcsolatban. Az átviteli-rendszer üzemeltetők rendszere az igazi innováció ebben a csomagban, és ez az a terület, ahol az Európai Parlament elmondhatja, hogy a legjobb eredményt érte el.
<P>
Az új földgázirányelv nagyobb jelentőséget tulajdonít a földgáz hatóságoknak és az ügynökségnek. Az irányelv jogalapot ad a hatóságoknak szerepük betöltésére vonatkozóan, különösen azokban az országokban, ahol a nulláról kezdik meg tevékenységüket. Éppen ezért alapvető fontosságú, hogy meghatároztuk ezen szervek szerepét és felelősségi körüket, valamint szélesebb jogkörrel ruháztuk fel őket, hiszen a közös energiapiac ellenőrzése nehéz feladatot ró majd a hatóságokra.
<P>
A háromoldalú fázisba beemelt további részlet az olyan úgynevezett "zárt” rendszerekre vonatkozó közös szabályok alóli mentesség, mint például a repülőterek, kórházak, állomások, ipartelepek stb., amelyek különleges egyedi jellemzőik miatt egy kedvezőbb rendszerbe tartoznak. Ez példázza azt, hogy az új irányelv figyelembe veszi az európai polgárok szükségleteit.
<P>
Véleményem szerint, valójában az európai polgárok azok, akik hasznát fogják látni ennek az új irányelvnek, hiszen az okos mérőórák használatával hozzá fognak férni a számlákkal kapcsolatos összes információhoz, lehetőségük lesz a legjobb piaci ajánlat megállapítására és a legjobb ár alapján ki tudják választani a szolgáltatójukat, mert ugyan igaz, hogy néhány évbe beletelik, amíg érezhetőek lesznek ennek a liberalizációnak a hatásai, mégsem tagadható, hogy az új üzemeltetők megjelenése a piacon az árak csökkenését, valamint kedvezőbb piaci feltételeket fog eredményezni az uniós polgárok számára.
<P>
Egy másik fontos elem az átviteli rendszerek európai hálózatának elismerése, amely biztonságos földgázellátást biztosít az európai polgárok számára. Ez mind az új infrastruktúra, mint az újragázosítási és tárolási létesítmények megszilárdításától és megalkotásától függ, amely a harmadik csomag hajtómotorját jelenti. Ami szükséges, az a versenypiac megnyitása, a hosszú távú beruházások biztosítása és az ágazatbeli cégekkel kötött szerződések, különösen az új tagállamokban, ahol az új infrastruktúra megteremtése lehetővé teszi az energiafüggőséggel kapcsolatos, régóta meglévő problémák megoldását.
<P>
A sebezhetőbb fogyasztók védelmét figyelembe vettük azáltal, hogy a nemzeti és regionális hatóságok lehetőséget kaptak a földgázellátás biztosítására a legkritikusabb időszakokban. Ezen földgázirányelv és az energiacsomag egészének sikere ismételten rávilágít Európa és intézményeinek szerepére az európai polgárok érdekében való cselekvésekben.
<SPEAKER ID="080" NAME="Atanas Paparizov" LANGUAGE="BG">
Elnök asszony, biztos úr, először is szeretném elmondani, mennyire örülök, hogy megállapodás született az Európai Parlament és a Tanács között a harmadik energiacsomaggal kapcsolatban, beleértve a földgázszállító hálózatokhoz való hozzáférésre vonatkozó feltételekről szóló rendelkezést, amelynek én vagyok az előadója. Szeretném megemlíteni a cseh elnökség és az Európai Bizottság közös megoldások megtalálása érdekében tett aktív támogatását és hozzájárulását.
<P>
A földgázszállító hálózatokhoz való hozzáférés tekintetében a harmadik energiacsomag célkitűzéseit elértük. A közös európai energiapiac kialakításához szükséges alapokat lefektettük a kötelező üzemi és kereskedelmi szabályzatokban részletesen megállapított szabályok alapján. Növeltük a regionális együttműködés fejlesztésének lehetőségeit, amely során a Villamosenergia-piaci Átvitelirendszer-üzemeltetők Európai Hálózata és a nemzeti szabályozók mellett az Energiaszabályozói Együttműködési Ügynökség is jelentős motiváló szerepet fog játszani.
<P>
Ez jelentősen fokozza majd a szállítmányok biztonságát és erősíti az új infrastruktúra kialakítását, ami az európai üzemeltetők hálózatán keresztül valósul meg egy tíz évre szóló hálózati beruházási terv kidolgozásával, amelynek végrehajtását a nemzeti szabályozók ellenőrzik, és az ügynökség kíséri figyelemmel. Egyértelműen meghatározott eljárások alapján minden piaci résztvevő számára lehetővé válik a részvételi lehetőség az üzemi és kereskedelmi szabályzatok kidolgozásában és az azokat érintő változtatásokra vonatkozó javaslatok megtételében, amennyiben a gyakorlati alkalmazás ezt megköveteli. A szállítók közötti versenyt szabályozó feltételek szigorúbbá váltak az információkra és az átviteli üzemeltetők tevékenységeinek átláthatóságára vonatkozó szigorúbb szabályok alkalmazása miatt.
<P>
Kiemelten szeretném megköszönni azoknak, akik részt vettek azon javaslatok támogatására irányuló tárgyalásokban, amelyeket felvázoltam a tíz évre szóló beruházási tervvel és a regionális együttműködési kezdeményezések fejlesztésével kapcsolatban. Továbbá, örömömre szolgál, hogy a tárgyalások eredményeképp megfelelőbb egyensúlyt értünk el a Villamosenergia-piaci Átvitelirendszer-üzemeltetők Európai Hálózata, az Energiaszabályozói Együttműködési Ügynökség és az Európai Bizottság hatásköre között, annak érdekében, hogy egy gördülékenyen működő, hatékony versenypiacot hozzunk létre.
<P>
Különösen szeretném kihangsúlyozni, hogy a harmadik energiacsomag öt jogi aktusának kidolgozása szoros együttműködésben folyt. Létrehoztunk egy olyan általános keretet is, amelyben az egyes elemek kölcsönösen kiegészítik és megerősítik egymást. Szeretném megemlíteni a többi előadótársammal, Morgan asszonnyal, Mussa úrral, Vidal-Quadras úrral és Chichester úrral való aktív együttműködésünk jelentős eredményét. Köszönetemet szeretném kifejezni az árnyékelőadóknak is, akik a tárgyalások minden szakaszában konstruktív és nagyon hasznos javaslatokat nyújtottak. Külön köszönetet szeretnék mondani az Ipari, Kutatási és Energiaügyi Bizottság elnökének és titkárságának.
<P>
Elnök asszony, a 2009-es év Bulgária és Szlovénia földgázellátási zavarával, továbbá jelentős mennyiségcsökkenéssel indult más közép- és kelet-európai országok számára is. Úgy gondolom, hogy a harmadik energiacsomag, az Európai Bizottságnak a földgázellátás biztonsági irányelvének új tartalmára vonatkozó váratlan javaslatai, valamint a gazdaságélénkítési terv által támogatott földgázátviteli hálózatok összekapcsolását célzó projektek révén 2009 végére az Európai Unió fel fog készülni minden lehetséges ellátási zavar kezelésére, a nagyobb mennyiségű anyagi forrásnak és a nagyobb összetartásnak köszönhetően. Az elért eredmények alapján indokoltnak érzem, hogy minden képviselőtársamat a Tanáccsal megfogalmazott alapszöveg második olvasatra történő támogatására kérjem, amely bemutatásra került Önök előtt.
<SPEAKER ID="081" NAME="Ivo Belet">
, előadó. - (NL) Habár a gumiabroncsok üzemanyag-hatékonyság tekintetében történő címkézése ma furcsa módon a villamosenergia és a földgáz témakörbe lett beütemezve, olyan fontos és meglehetősen kézzel fogható intézkedésekről tárgyalunk, amelyek minden fogyasztóra, minden gépjárművezetőre, lényegében mindannyiunkra itt Európában közvetlen hatással vannak.
<P>
Ez egy olyan konkrét intézkedés, amely alacsony, vagy semmilyen költséggel nem fog járni, mégis jelentősen hozzájárul ambiciózus éghajlati céljaink eléréséhez. Egy autó gumiabroncsa - nem vagyok benne biztos, hogy ezzel tisztában vannak - felelős a gépjármű teljes üzemanyag-fogyasztásának 20-30%-áért. Éppen ezért logikus, hogy ez az a terület, ahol jelentős lehetőség van az energiahatékonyságra és energiatakarékosságra.
<P>
Melyek azok konkrét lépések, amelyeket meg kívánunk tenni? Minden gépjárművezetőt, ami szinte valamennyi emberre vonatkozik, arra fogunk ösztönözni, hogy mostantól kísérje figyelemmel a gumiabroncsok energiahatékonyságát és zajkibocsátását. Nem fogjuk az embereket erre kötelezni; csak tájékoztatni fogjuk őket, ahogy tesszük azt ma például a hűtőszekrényekkel kapcsolatban, egyértelmű címkék és matricák segítségével. Ki akar B- vagy C-minőségű gumiabroncsokkal felszerelt gépjárművet vezetni, amikor használhatna környezetbarát A-minőségű változatot is? Ezenfelül, egy A-minőségű gumiabroncs hosszútávon sokkal költséghatékonyabb. Ezt nevezzük tiszta haszonnak, amely haszon a fogyasztó, és mindenekelőtt a környezet számára is.
<P>
Szeretnék az Önök számára egy adatot idézni: egy hatásvizsgálat rávilágított másfél millió tonna mennyiségű szén-dioxid lehetséges megtakarítására. Ez az európai utakon haladó körülbelül egymillió személygépkocsi szén-dioxid kibocsátásának kiiktatásával egyenlő. Amint ez az intézkedés eléri az utazósebességet, egymillió személygépkocsi szén-dioxid kibocsátását tudjuk kiiktatni, ami meglehetősen elismerésre méltó adat!
<P>
Természetesen a gumiabroncsgyártók is hasznot akarnak realizálni. Szükségtelen megemlíteni - és ez teljes mértékben logikus - hogy konzultáltunk az ágazattal, amikor előálltunk ezzel az intézkedéssel. Kétségkívül, annak nincs értelme, hogy új szabályozást vezessünk be egy olyan autóipari ágazatban, amelyet különösen súlyosan érint a válság, ha ez további ráfordításokat és bürokráciát jelentene. Ezek elfogadható érvek és nem lehet őket egyszerűen figyelmen kívül hagyni. Ez a címkézésről szóló irányelv a minőségi autóabroncs gyártók számára is előnyös, ez az oka annak, hogy olyan nagy fontosságot tulajdonítunk a végrehajtás nyomon követésének, amely alapvető fontosságú az egységes feltételek kialakításában, úgy, hogy ez magas szinten történik.
<P>
Egyértelmű, hogy a környezetbarát jelleg nem mehet a biztonság rovására, és ezért terjesztettünk elő módosításokat. Természetesen továbbra is a biztonság a legfontosabb prioritás az autóabroncsok vonatkozásában.
<P>
Szeretnék a zajkibocsátási kritériummal kapcsolatban egy rövid megjegyzést tenni. Azért foglalkoztunk ezzel is, mert mint azt Önök is tudják, a zajszennyezés korunk egyik veszélye. Mint ilyen, ebben a vonatkozásban nagy örömmel fogadom azt a tényt, hogy óvatos és megvalósítható kritériumot állapítottunk meg a zajszennyezés további csökkentése érdekében, de ahogy azt már említettem, sosem az autó és a gumiabroncs biztonságának rovására.
<P>
Befejezésképp az időkeretre szeretnék egy szó erejéig kitérni. Véleményem szerint egy ambiciózus, de mégis ésszerű kompromisszumra jutottunk. Ahogy az autók szén-dioxid kibocsátása esetében is, természetesen számítunk a gépjárműabroncs-gyártók együttműködésére abban, hogy olyan termékeket vezetnek be a piacon, amelyek a lehető legkorábban megfelelnek a legkörnyezetbarátabb szabványoknak.
<SPEAKER ID="082" NAME="Silvia-Adriana Ţicău" LANGUAGE="RO">
Biztos úr, hölgyeim és uraim, az épületek felelősek a primer energia felhasználásának 40%-áért és az üvegházhatást okozó gázok kibocsátásának 40%-áért. Ez az oka annak, hogy az épületek energiahatékonyságának növelésére vonatkozó intézkedések sürgős végrehajtása a legmegbízhatóbb, leggyorsabb és legkevésbé költséges módja annak, hogy csökkentsük az üvegházhatást okozó gázok kibocsátását. Mindamellett, az épületek energiahatékonyságának fokozása hatalmas lehetőségeket kínál az EU gazdaságának élénkítésére vonatkozóan is több mint 250 000 új munkahely teremtésével, a megújuló energiaforrások és az energiahatékony épületek támogatásához szükséges beruházásokon keresztül, és végül, de nem utolsósorban az európai polgárok életminőségének javításával a közüzemi számlák költségeinek csökkentése által.
<P>
A meglévő irányelv módosítására vonatkozó új bizottsági javaslat ösztönzi az 1 000m2-es határérték megszüntetését, az épületekre vonatkozó minimum energiahatékonysági követelmények megállapítását, a nemzeti szinten megállapított minimum követelmények konvergálására vonatkozó folyamat bevezetését, azon épületek támogatását, amelyek helyi szinten olyan mennyiségű megújuló energiát termelnek, amely az elfogyasztott primer energia mennyiségének felel meg, és csak az olyan épületek építésének állami pénzeszközökből való finanszírozását, amelyek megfelelnek a minimum energiahatékonysági követelményeknek.
<P>
A Parlament a következő fontos módosításokat vezette be: az irányelv hatályának kiterjesztését a központi távfűtő és távhűtő létesítményekre, az épületek energiahatékonysági engedélyének formátumbeli szabványosítását és az engedély szerepének növelését, közös módszertan kidolgozását a minimum energiahatékonysági követelmények meghatározására, közintézmények esetében az energiahatékonysági engedélyben szereplő ajánlások végrehajtását az engedély érvényességének ideje alatt, a fogyasztók tájékoztatására vonatkozó új rendelkezéseket, képzéseket a könyvvizsgálók és szakértők számára, valamint 2019-től építési engedélyek kiadását olyan épületekre, amelyek helyi szinten megújuló energiát termelnek legalább olyan mennyiségben, amely megfelel a hagyományos energiaforrásokból származó energiamennyiségnek, a távfűtő és távhűtő létesítmények vizsgálatára vonatkozó új rendelkezések bevezetésével egyetemben.
<P>
Felkérem képviselőtársaimat az ilyen jellegű épületek - a nulla energiával működő épületek - bemutatását célzó kiállítás megtekintésére, amely az Európai Parlamentben kerül megrendezésre a WWF-fel közös szervezésben.
<P>
Habár az épületek energiahatékonyságáról szóló irányelv 2002 óta van hatályban, annak végrehajtása a különböző tagállamokban nem kielégítő. A tagállamok a támogatás hiányát jelölték meg az irányelv megfelelő végrehajtását gátló legfőbb akadályként. Az Európai Parlament ezért javasolta, hogy az épületek energiahatékonyságára vonatkozó intézkedések finanszírozását az Európai Regionális Fejlesztési Alapból támogassák, javasolta továbbá az épületek energiahatékonysági európai alapjának létrehozását és a megújuló energiaforrások támogatását az EBB, az Európai Bizottság és a tagállamok hozzájárulásának segítségével, az épületek energiahatékonyságával kapcsolatos szolgáltatások és termékek esetében egy alacsony hozzáadottérték-adó alkalmazásának lehetőségét, olyan nemzeti programok fejlesztését, amelyek elősegítik az energiahatékony épületek kialakítását pénzügyi eszközök és bizonyos egyedi költségvetési intézkedések elfogadásával.
<P>
És végül, de nem utolsósorban, szeretnék köszönetet mondani az árnyékelőadóknak, az Ipari, Kutatási és Energiaügyi Bizottság műszaki személyzetének és a KKBP munkatársainak az utóbbi bizottságból, akikkel különösen jól tudtam együtt dolgozni. Érdeklődve várom képviselőtársaim megjegyzéseit.
<SPEAKER ID="083" NAME="Andris Piebalgs">
, a Bizottság tagja. - Elnök asszony, nem könnyű öt percben reagálni a Bizottság hét kitűnő jelentésére, de szeretném megragadni a lehetőséget, hogy köszönetet mondjak valamennyi előadónak - Morgan asszonynak, Ţicău asszonynak, Chichester úrnak, Vidal-Quadras úrnak, Mussa úrnak, Paparizov úrnak és Belet úrnak -, valamint az árnyékelőadóknak. Továbbá, szeretnék köszönetet mondani Niebler asszonynak, aki igen keményen dolgozott azért, hogy ez a jelentés nagyon rövid idő alatt elkészülhessen.
<P>
A belső energiapiaccal fogom kezdeni, mert két évvel ezelőtt egy ambiciózus célkitűzéssel indultunk: egy valóban versenyképes és ténylegesen európai energiapiacot akartunk létrehozni az Európai Unió polgárai számára. Ennek a célnak az elérésére szolgáló eszköz a földgázra és villamosenergiára vonatkozó harmadik belső energiapiaci csomag.
<P>
Ma közel járunk ennek a csomagnak az elfogadásához és ezáltal a célkitűzés eléréséhez. Ez a trialógus sikeresen elért egy kompromisszumot. A Bizottság teljes mértékben támogatja ezt a kompromisszumot. Amennyiben a plenáris ülés ezt holnap elfogadja, ez olyan egyértelmű szabályozási keretet fog adni az Európai Uniónak, amely szükséges egy megfelelően működő belső piac biztosításához és a nagyon szükséges beruházások elősegítéséhez.
<P>
Először is, ez elő fogja segíteni a határokon átívelő energiakereskedelmet egy, a nemzeti energiaszabályozók együttműködését elősegítő ügynökség létrehozásával, amely kötelező érvényű döntéshozatali hatáskörrel bír a nemzeti szabályozók kiegészítésére. Ez biztosítja a határokon átívelő esetek megfelelő kezelését és lehetővé teszi az Európai Unió számára egy igazi európai hálózat kialakítását.
<P>
Másodszor, az új szabályozás elő fogja segíti a határokon átívelő és a regionális együttműködést és beruházást az átviteli-rendszer üzemeltetők új európai hálózatával. Az EU hálózati üzemeltetők együttműködnek és kifejlesztik az üzemi és kereskedelmi szabályzatokat és biztonsági szabványokat, valamint megtervezik és irányítják az EU-szinten szükséges beruházásokat.
<P>
Harmadszor, ez hatékonyabb szabályozási ellenőrzést tesz majd lehetővé a nemzeti szabályozók részéről, amely sokkal függetlenebb és rendelkezik az összes szükséges eszközzel.
<P>
Negyedszer, biztosítani fogja az energiatermelés- és szállítás hatékony felosztását, kiküszöbölve bármilyen érdekellentétet, elősegíti a hálózati beruházást és megakadályozza a diszkriminatív magatartást.
<P>
Ez a jogszabály nagyobb átláthatóságot biztosít, ezáltal lehetővé téve az információhoz való egyenlő hozzáférést, átláthatóvá teszi az árképzést, növeli a piac iránti bizalmat, és segít elkerülni bármiféle lehetséges manipulációt vagy a piac bármilyen jellegű manipulációját.
<P>
Nem pusztán egy megfelelően működő belső piacról van szó, de nagyobb általánosságban annak biztosításáról, hogy az EU meg tudjon felelni azon kihívásoknak, amelyekkel az energia területén kell szembenéznünk: éghajlatváltozás, az importtól való megnövekedett függőség, az ellátás biztonsága és a globális versenyképesség.
<P>
Legfőképpen, egy működő belső piac kulcseleme az EU azon erőfeszítéseinek, hogy megbirkózzon az éghajlatváltozással. Versenyképes villamosenergia-piac nélkül egy kibocsátási kereskedelmi rendszer nem tud megfelelően működni, és a megújuló energiával kapcsolatos célkitűzéseink sem fognak teljesülni.
<P>
Az elért kompromisszum megfelelő egyensúlyt alakít ki a Parlament és a Tanács álláspontja között. Az előadók már bemutatták azon kulcselemeket, amelyek segítségével az elért politikai kompromisszum megerősíti a Tanács által 2009 januárjában elfogadott álláspontot.
<P>
Szeretnék kiemelni néhány kulcsfontosságú ügyet.
<P>
A Parlamentnek egy határozottabb fogyasztóvédelemre és az energiaszegénység elleni harcra vonatkozó felhívása mára rögzült a jogszabályi szövegben. Az okos mérőórák, amelyek lehetővé teszik, hogy a fogyasztók pontos tájékoztatást kapjanak fogyasztásukról és elősegítik az energiahatékonyságot, 2020-ra a fogyasztók 80%-át szeretnék megnyerni maguknak. A nemzeti szabályozók jogköre és függetlensége megerősödött, valamint az ügynökség jogköre is, és a hatékony felosztásra vonatkozó szabályok hatékonyabbak lettek.
<P>
Ami a legfontosabb, tényleges fejlődést is megfigyelhettünk. Sok cég átszervezte üzletmenetét és azt, ahogyan a hálózatokkal és fogyasztóikkal szemben eljárnak. Ma azt figyeltem meg a Hannoveri Vásáron, hogy az okos mérőórák jelentős fejlődést érnek el és a cégek alkalmazzák ezeket a döntéseket.
<P>
Az energiahatékonyság kétségtelenül az európai energiapolitika egyik kulcsfontosságú politikája. Az építési ágazatban még mindig számottevő lehetőség van az energiahatékonyság további fejlesztésére, valamint munkahelyteremtésre és a növekedésösztönzésre.
<P>
Nagyon köszönöm a Parlamentnek, hogy támogatta a Bizottságnak az épületek energiahatékonyságáról szóló irányelvének átdolgozására vonatkozó javaslatát. A tárgyalások és a javaslatok azt demonstrálják, hogy a Parlament egyetért a politikai célkitűzésekkel és jelentősen javítani akarja a jelenlegi teljesítményt. Ez nem egy könnyű terület és jelentős a szubszidiaritás, éppen ezért megfelelő egyensúlyt kell elérnünk. Az irányelv keretet ad az EU területén található épületek energiahatékonyságának javításához.
<P>
Számos kérdés tisztázásra került és ez megerősíti az irányelv hatását, mint a "költség-optimum” eljárásra vonatkozó elvek, az ellenőrzési mechanizmusokra vonatkozó elvárások és számos meghatározás esetében.
<P>
Ott van például a finanszírozási eszközök kérdése is, amely igen fontos szerepet játszik az energiahatékonysági intézkedések ösztönzésében, ezekkel azonban a megfelelő szabályozás és kezdeményezések keretében kell foglalkozni. Következésképp, az épületekről szóló irányelv kötött abból a szempontból, hogy mit tehet pénzügyi és költségvetési ügyek tekintetében.
<P>
A nagyon hatékony épületek, nevezzük azokat akár alacsony vagy nulla energiafelhasználású épületeknek vagy újgenerációs épületeknek, a Bizottság által új elemként kerültek bele az irányelvbe.
<P>
Lényeges, hogy ez a javaslat ambiciózus, ugyanakkor megvalósítható legyen, valamint rugalmas, tekintve az EU változatos éghajlati és gazdasági körülményeit. Az egységes követelmények, mint a nulla energiafelhasználású épületek, nem felelnének meg teljesen ennek a követelménynek és éppen ezért túlzottak lennének.
<P>
A harmonizáció alapvető a belső piac esetében. Teljes mértékben támogatom a Parlament arra irányuló törekvését, hogy a követelmények költség-optimum szintjeinek meghatározására alakuljon ki egy egységes módszertan. Mindazonáltal, az energiahatékonyság kiszámítására vonatkozó közös módszertan előírása önmagában hátrányos hatással járna, több évvel meghosszabbítva az irányelv végrehajtását a tagállamok építési előírásainak összetettsége miatt.
<P>
Éppen ezért ez egy igen összetett és nehéz jogszabály, én azonban nagymértékben bízom abban, hogy a Parlament megerősíti ezt a jogi eszközt.
<P>
Az előadó beszélt még olyan gumiabroncsokról, amelyek jelentős szerepet játszhatnak a közúti közlekedés energiaintenzitásának és a kibocsátás csökkentésében. Ezen javaslat, valamint a gumiabroncsokra vonatkozó típus- jóváhagyási jogszabályok együttes hatása eredményeképp 2020-ig 5%-os üzemanyag-megtakarítást kell elérni az EU teljes járműparkjára vonatkozóan. Ez a javaslat egységesített tájékoztatást nyújt a fogyasztók számára az üzemanyag-hatékonyságra vonatkozóan. Továbbá a nedves tapadásról is tartalmaz információt, amely egy másik alapvető paramétere a gumiabroncsoknak, valamint a külső guruló hangról. Ezáltal a címke a piacot hatékonyabb gumiabroncsok irányába mozdítja el, miközben elkerüli, hogy egy paraméter fejlesztése egy másik rovására történjen.
<P>
A jelentés, amelyről a héten szavazunk jelentős változtatásokkal egészíti ki az eredeti javaslatot, ilyen például az irányelv rendeletté történő változtatása, amely csökkenti az átültetési költségeket, továbbá biztosítja, hogy a címkézés alkalmazásának dátuma azonos legyen mindenki számára. A címke alkalmazási körének kiterjesztése a téli gumiabroncsokra egy egyedi osztályozás mihamarabbi elfogadásával azok javát fogja szolgálni, akik jeges vagy téli viszonyok között vezetnek.
<P>
Fontos, hogy megtaláljuk a címke elhelyezésének legmegfelelőbb módját. Erről még folynak a megbeszélések. Nagyon szeretnénk, hogy támogassák javaslatunkat, hogy a címkét egyesítsük a matricával, amely jelenleg minden egyes gumiabroncssal együtt kerül szállításra, és feltünteti annak méretét, terhelési indexét stb.
<P>
Úgy gondolom, hogy figyelemre méltó haladást értünk el az energetikai dokumentációval kapcsolatban ezen jogalkotás ideje alatt, és ami a legfontosabb, ez a dokumentáció mind a polgárok, mind az ipar támogatását élvezi. A Hannoveri Vásáron járva azt láttuk, hogy az ipar erőteljesen ösztönzi az energiahatékonyságot, nemcsak azokon a területeken, amelyekkel kapcsolatban jogszabályokat alkottunk, hanem az ipar egyéb ágazataiban is, mint például a végső fogyasztásra használt különböző készülékek, valamint különböző ágazattípusok részére gyártott eszközök esetében.
<P>
Energiahatékonyság, energia és Európa: ezek azok a kulcsszavak, amelyekért tettünk ezen jogalkotás ideje alatt. Szeretném mindazoknak megköszönni, akik részt vettek ebben és különösen azon európai parlamenti képviselőknek, akik ezt támogatták.
<P>
Végül hadd kérjek bocsánatot, öt perc állna a rendelkezésemre, de ebből csak egy percet fogok felhasználni, amikor második alkalommal felszólalok. Köszönöm, hogy befejezhettem a beszédemet.
<SPEAKER ID="084" NAME="Rebecca Harms" LANGUAGE="DE">
Elnök asszony, köszönöm Piebalgs úrnak az összpontosított beszédet. Véleményem szerint úgy mérhetjük meg legjobban az általunk elért fejlődést, hogy megnézzük, mit tűztünk ki célul a vita elején. Emlékszem azon egyik esetre a vita elején, amikor Kroes asszony bemutatott egy olyan elemzést, amely szerint a számos európai szintű liberalizálási csomag ellenére a piaci erőt egyre kevesebb és kevesebb résztvevő tartja kézben - nagy energiavállalatok - egyre több EU-tagállamban, más szóval, az energiaágazatban növekszik a koncentráció, a villamosenergia és a földgáz vonatkozásában egyaránt. Éppen ezért elégedett voltam a vita elején, hogy a Bizottság és később a Parlament is azt mondta, hogy a koncentráció elleni harc leghatékonyabb eszköze - különösen a villamosenergia-ágazatban - a termelés és a hálózat szétválasztása.
<P>
Fogadást kötnék ma itt Önökkel arról, hogy a szétválasztás nélkül - ahogy azt eredetileg hirdették - nem tudunk valódi védelmet nyújtani a fogyasztók számára az önkényesen kialakított árak ellen az energiapiacon. Arról is hajlandó vagyok fogadást kötni, hogy ez a Parlament még egyszer meg fogja tárgyalni ezt az eszközt a közeljövőben, mert amiről ma döntést hozunk, az nem lesz elegendő arra, hogy megtörje ezt a hatalmat és néhány nagy cég erőfölényes helyzetét. Ez nem lesz elegendő annak megakadályozására, hogy a villamosenergia- és földgáz árak még magasabbra emelkedjenek, az energiaágazaton belüli növekedő nyereségek ellenére. Valójában nem lesz elegendő a sok jó szándékú parlamenti képviselő által itt ígért átláthatóság és fogyasztóvédelem megteremtéséhez.
<P>
El kell ismernem, hogy ezek a képviselők ebből a szempontból nagyon keményen harcoltak. Mindazonáltal, azt is meg kell mondanom, hogy itt a nagy vállalatok és néhány tagállam járt sikerrel, és nem az előrelátó európai politikusok. Remélem, hogy elfogadják a fogadásomat és négy év múlva meg fogjuk tárgyalni a következő liberalizálási lépést és valóban a szétválasztásról fogunk beszélni.
<SPEAKER ID="085" NAME="Gunnar Hökmark">
, a PPE-DE képviselőcsoport nevében. - Elnök asszony, szeretném megköszönni Morgan asszonynak a villamosenergia-piacokról szóló jelentését. Árnyékelőadóként öröm volt vele együtt dolgozni és úgy gondolom, hogy korrekt, ha azt mondom, sikerült elérnünk az energiapiacok liberalizálását. Legalábbis megtettünk néhány fontos lépést és ezáltal megnyitottuk a piacot. Úgy vélem, tisztességes, ha azt mondom, hogy a villamosenergiáról szóló jelentés vezető szerepet játszott abban a folyamatban, amit most itt tárgyalunk.
<P>
Szerintem fontos kijelenteni, hogy ez ellentétben áll a különböző országokban azokkal, akik szeretnének jobban védett határokat az energiapiacok vonatkozásában. Svédországban vita zajlik, amelyben olyanok vesznek részt, akik szeretnének valamiféle protekcionizmust kialakítani a villamosenergia exportjára vonatkozóan. Ez azonban akadályozná és kárt tenne mindabban, amit elérhetünk egy nyílt villamosenergia-piaccal.
<P>
A piacok megnyitásával tehetünk valamit az éghajlatváltozásért és ezáltal használhatjuk fel a legjobban a megújuló energiaforrásokat és az atomenergiát. Továbbá biztosíthatjuk, hogy az egész Unió területén, a kapcsolódó országokban és piacokon együttesen megfelelő legyen az energiaellátás. Úgy vélem, hogy azokat a lépéseket, amelyeket ezzel az energiapiaci csomaggal teszünk, fontosnak kell tekintenünk. Habár még további lépésekre van szükség, hozzájárultunk Európa energiabiztonságához és az éghajlatváltozás elleni harchoz.
<SPEAKER ID="086" NAME="Edit Herczog">
, a PSE képviselőcsoport nevében. - Elnök asszony, a harmadik energia csomag a szektor hasznosításáról szól, célja a nagyobb biztonság és átláthatóság biztosítása, valamint a fenntartható és megfizethető energia biztosítása az európai polgárok és vállalkozások részére. Az előttünk álló energetikai kihívásokkal való szembenézésről szól. A tagállamok egyetlen kiszervezési országtól való függésének csökkentéséről szól. Több vásárlóról és nagyobb vásárlói elégedettségről szól. A piaci torzulások elkerüléséről szól, különösen olyan országok között amelyek olcsón állítanak elő és akik olcsón akarnak vásárolni, amelyek nem feltétlenül ugyanazok. A befektetőknek az energiaágazatba való vonzásáról szól.
<P>
Az Európai Ügynökség kulcsszerepet fog játszani, és ahogy kollégám, az előadó, Chichester úr mondta, egy erőteljes és független ügynökséget hoztunk létre és sikerült növelnünk az Európai Parlament szerepét azon célok kielégítésében, amelyeket előbb említettem. Szerintem nagyon jó volt együtt dolgozni. Valahogy kár, hogy befejeződik az ezzel az energiacsomaggal kapcsolatos munka.
<SPEAKER ID="087" NAME="Anne Laperrouze" LANGUAGE="FR">
Elnök asszony, biztos úr, hölgyeim és uraim, 2007 szeptemberében az Európai Bizottság bemutatta a harmadik energiacsomagot a belső piac működésével kapcsolatban. A viták igen gyorsan a fontos, azonban nem kizárólagos ügyre, az energia előállítási és szállítási tevékenységeinek szétválasztására összpontosultak.
<P>
A hálózati tulajdon kérdését, amellyel véleményem szerint nem foglalkoztunk eleget első olvasatban, ezúttal komolyabban vettük. A különböző lehetőségek együttélését, beleértve a hírhedt harmadik eljárást, most megerősítettük és tisztáztuk, ami szerintem jó dolog - ami magától értetődő megállapítás, tekintettel arra, hogy én voltam a módosítás egyik társszerzője.
<P>
Szerencsére azonban hiba lenne a harmadik csomagot tulajdonosi leválasztásként összegezni. Az elért fejlődés valós: a fogyasztók nagyobb joggal, a szabályozók nagyobb hatáskörrel rendelkeznek, jobb az együttműködés a szabályozók között, 10 évre szóló beruházási tervek vannak, nagyobb az átláthatóság a megújuló erőforrások fejlesztésének megkönnyítésére, jelentősebb a technikai együttműködés a hálózat üzemeltetői között, és jelen vannak a jobb fogyasztást elősegítő eszközök, mint például az okos mérőórák.
<P>
Ez egy újabb lépés az európai szolidaritás felé. A "harmadik államra vonatkozó szabály”, annak ellenére, hogy kevésbé tűnik szenzációsnak, mint ahogy azt a Bizottság eredendően tervezte, nyíltan kimondja, hogy egy tagállamnak joga van egy üzemeltető engedélyezését visszautasítani, ha az engedélyezés veszélyeztetné ezen vagy egy másik tagállam energiaellátását.
<P>
Talán egy dolgot sajnálok az Energiaszabályozói Együttműködési Ügynökséggel kapcsolatban: egy erős, független ügynökséget szerettünk volna létrehozni, amely képes döntéseket hozni a mi testületünk támogatása nélkül. Szembekerültünk ezzel a hírhedt Meroni-ítélettel. Ne áltassuk magunkat: egy igazi európai energiapolitika létrehozása több fejlődést igényel, és különösképpen intézményi fejlődést.
<P>
Az ellátás biztonsága, az éghajlatváltozás elleni küzdelem, a piacok szabályozása: mindezen célkitűzéseket pragmatikus és nem dogmatikus megközelítéssel kell folytatni.
<P>
Amit az európai polgárok elvárnak, az nem a gazdasági elméletek alkalmazása, hanem konkrét bizonyíték, hogy a piacok megnyitása előnyt jelent számukra azáltal, hogy szabadon választhatják meg szolgáltatóikat, és elfogadható, stabil és megjósolható árak lesznek.
<P>
Hálás vagyok képviselőtársaimnak, biztosunknak és a Tanácsnak a konstruktív erőfeszítésért.
<SPEAKER ID="088" NAME="Zbigniew Krzysztof Kuźmiuk" LANGUAGE="PL">
Elnök asszony, biztos úr, a Nemzetek Európájáért Unió képviselőcsoport nevében beszélek ebben a vitában és négy pontra szeretném felhívni a figyelmet.
<P>
Először is, pozitívan kell értékelnünk a megoldásokat, amelyek célja a villamosenergia és földgáz előállításának és értékesítésének a szállítástól való szétválasztása. Ez versenyt eredményez az energiaforrások előállítói között és ezáltal csökken a szolgáltatások ára.
<P>
Másodszor, fontos, hogy egyes tagállamok, amelyek kötelesek a villamosenergia-előállítást szétválasztani a szállítástól, ehhez három modellből választhatnak: a lehető legnagyobb tulajdonosi leválasztás lehetőségét, azt a lehetőséget, hogy a hálózat irányítását átadják egy független üzemeltetőnek, valamint hogy fenntartják az energia termelésének és szállításának integrálódását, de csak abban az esetben, ha teljesülnek azon feltételek, amelyek biztosítják, hogy az üzlet ezen két része a gyakorlatban egymástól függetlenül fog működni.
<P>
Harmadszor, a villamosenergia- és földgázpiacon a fogyasztó helyzetének megerősítésére vonatkozó megoldásokat is hangsúlyozni kell, különösen az energiaszolgáltató megváltoztatásának lehetőséget maximum három héten belül és járulékos költségek nélkül.
<P>
Negyedszer és végezetül, azon megoldásokra is érdemes felhívni a figyelmet, amelyeknek szociális dimenziójuk van, és azt kívánják meg a tagállamoktól, hogy nyújtsanak segítséget azon villamosenergia- és földgázfogyasztók számára, akik nem tudják kifizetni számláikat.
<SPEAKER ID="089" NAME="Claude Turmes">
, a Verts/ALE képviselőcsoport nevében. - Elnök asszony, először a Ţicău jelentésről: a Zöldek meg fogják szavazni - zöld jelzést kap és szeretném megköszönni annak a teljes csapatnak, aki ezt a jelentést megtárgyalta.
<P>
Azon néhány másodperc alatt, amely rendelkezésemre áll, a belső piacokról szeretnék beszélni. Egyértelmű vált ma este, hogy szükségünk van egy negyedik liberalizálási csomagra, amely öt pontot tartalmaz: először, a vezetékek és hálózatok tulajdonosi leválasztását, másodszor, a villamosenergia- és földgáz-tároláshoz való hozzáférést, harmadszor, nagyobb hatalmat az Energiaszabályozói Együttműködési Ügynökség számára, negyedszer, hogy az energiatőzsde köztulajdonban, legyen, ellenkező esetben soha nem fog működni, és ötödször, egy külön kartelltörvényre van szükség az infrastruktúra-alapú gazdaságok számára.
<P>
Habár Eluned Morgan keményen harcolt a fogyasztókért, a fogyasztók csak akkor járnak jól, ha a nagykereskedelmi piac működik. Az Enel átveszi az Endesa-t, az RWE átveszi a Nuon-t és a Vattenfall átveszi az Essent-t. Az lesz a folyamat vége, hogy 10 megaméretű szereplő lesz a piacon, akiknek nem áll érdekükben sem a környezetvédelemmel, sem a fogyasztókkal kapcsolatos napirenddel foglalkozni. Ez egy kartell lesz, és ahhoz, hogy szembenézzünk ezzel a kartellal, szigorúbb törvényekre lesz szükségünk. Ebben az értelemben vereséget szenvedtünk el ma este, amelyet Reul úr, Niebler asszony és néhány hozzájuk hasonló ember vezényelt. Ez egy nagy győzelem az energetikai oligopóliumoknak és vereség a fogyasztók számára Európában.
<SPEAKER ID="090" NAME="Vladimír Remek" LANGUAGE="CS">
Hölgyeim és uraim, nem lehetséges ilyen rövid idő alatt a teljes energiacsomagról szót ejteni. Ennek ellenére, először szeretném megköszönni mindenkinek, aki részt vett az asztalon lévő dokumentumok megalkotásában. Mindazonáltal gondolkodjunk reálisan. Az eredmény messze nem tökéletes. Mindamellett, úgy vélem, hogy ezen a ponton lehetetlen lett volna többet elérni. A tény, hogy a jelenlegi Parlament közeledik mandátuma végéhez, kétségkívül szerepet játszott ebben. Személyesen főként arról a dokumentumról szeretnék beszélni, amelyet Chichester úr mutatott be, és amely az Energiaszabályozói Együttműködés Ügynökség létrehozásáról szól. Árnyékelőadóként én javasoltam, több más dologgal együtt, hogy az ügynökségnek hozzá kellene járulnia a regionális piacok felállításához. Ez idő alatt nem volt lehetőség előnyösebb tervek megvalósítására, mint amilyen például a nemzetek felett álló páneurópai szabályozó megalkotása.
<P>
Sürgettem továbbá az eredeti bizottsági javaslat megerősítését, miszerint őrizzük meg az "egy tag, egy szavazat” elvét az Európai Energiaipari Szabályozók Tanácsán belüli döntéshozatal során. Ez nagyon fontos a kis EU-tagállamok számára. A nagy tagállamok, mint például Franciaország vagy Németország kísérlete arra vonatkozóan, hogy erőltetik az úgynevezett súlyozott arányú szavazást, előnytelen lenne a kis országok számára. Például az "egy tag, egy szavazat” elve lehetővé teszi a Cseh Köztársaság és más országok számára, hogy erőteljesebben szembeszálljanak néhány nagyobb hálózat azon kísérleteivel, hogy uralják a piacot. Ebben az összefüggésben örülök neki, hogy erőfeszítéseim nem voltak hiábavalóak és úgy vélem, hogy ez siker a cseh elnökség számára.
<P>
Nem minden, az Energiaszabályozói Együttműködési Ügynökséggel kapcsolatos kérdésben jutottunk megállapodásra. Például a székhelyek kérdése még mindig nyitott. Én személyesen nagyon örülnék neki, ha az ügynökség Szlovákiában lenne, akit érdekelne ez a dolog. Mindazonáltal, a legkevésbé elfogadható megoldás az úgynevezett ideiglenes megoldás lenne, amely értelmében az ügynökség Brüsszelben maradna, ahol már most is nagyon sok ügynökség van - köztük olyanok is, amelyek eredetileg csak átmenetileg működtek volna ott.
<SPEAKER ID="091" NAME="Jim Allister" AFFILIATION="NI">
Elnök asszony, időről időre hallom, hogy az egységes villamosenergia-piacot az Ír-szigeten példaként hozták fel, mint ilyen jellegű működő koncepciót. Abból ítélve, hogy mi az, ami számít a fogyasztónak - nevezetesen az ár - azt kell mondanom, hogy ez nem számít sikernek. Amikor Dodds miniszter úr ezt bevezette, hatékony megtakarításokat és megnövekedett versenyt ígért a villamosenergia nagykereskedelmi költségek minimalizálásának elérése érdekében, valamint hihetetlenül sok előnyt a fogyasztók számára. Ez azonban most üres ígérgetésnek tűnik, főként Észak-Írország fogyasztói számára, akik most a nyilvánosság számára fenntartott galérián ülnek és hallgatják ezt a vitát.
<P>
Véleményem szerint, a probléma egy része egy hatástalan szabályozási folyamatból származik, amelyet túlságosan az iparhoz igazítottak és túl megengedő a magas árak fenntartásával szemben, még akkor is, amikor az olaj ára radikálisan csökkent. A piac csúcsán történő előre való vásárlás, amely az égbe nyúló árakat eredményezi, alig rázza meg a szabályozót, és így a keményen sújtott fogyasztó számára nem adja meg azt a könnyebbséget, ami pedig járna nekik.
<SPEAKER ID="092" NAME="Herbert Reul" AFFILIATION="PPE-DE">
(DE) Elnök asszony, biztos úr, hölgyeim és uraim, megegyeztünk abban, hogy biztosítani akarjuk a polgárok számára az ellátás nagyobb biztonságát az energia vonatkozásában, hogy elegendő energia álljon rendelkezésükre, és hogy elfogadható áron tudjanak energiát vásárolni. Nem egyeztünk meg azokban az eszközökben, amelyekkel ezt a legjobban el tudjuk érni.
<P>
Mindazonáltal, mára olyan eredményt értünk el, amelyre büszkék lehetünk, amely konstruktív és megkülönböztető, hiszen az ügy bonyolult és nincs rá egyszerű megoldás. A megoldás az, hogy biztosítanunk kell, hogy több pénzt fektessenek az energiaágazatba, a hálózatokba, a rendszerösszekötőkbe és az új erőművekbe. Ez egy nagyon fontos szempont és a szükséges tőkét rendelkezésre kell állítani ehhez.
<P>
Másfelől, biztosítanunk kell, hogy az energiát szolgáltató cégeket ellenőrizzék és meg kell teremteni a valódi versenyt. Úgy gondolom, hogy megfelelő megoldás volt különböző modelleket elfogadni a vállalkozások szervezetei számára, ugyanakkor biztosítva a hatékony ellenőrzést, egy erős ügynökséget és a szilárd együttműködést a szabályozó hatóságok között, gondoskodva arról, hogy a cégek ne tehessék egész egyszerűen azt, amit szeretnének. A tény, hogy teljesen különböző rendelkezéseket lehet hozni - beleértve azokat, amelyek a speciális nemzeti körülményekhez vannak igazítva - egy okos megoldás. Ha helyesen alkalmazzák, ez a megoldás akár kiállhatja az idő próbáját és jelentős előrelépést jelenthetne. Továbbá - és ez igaz - az eljárás és a tagállamokban folytatott megbeszélések alatt már láthattuk, hogy változások mennek végbe. A helyzet már nem ugyanaz, mint ami volt a Bizottság által végzett felmérés idején. Az adatok és a tények már most sokkal változatosabbak és már mostanra jelentős fejlődést értünk el, de amit most készülünk elfogadni, az még egy lépéssel előre fog vinni minket.
<SPEAKER ID="093" NAME="Norbert Glante" AFFILIATION="PSE">
(DE) Elnök asszony, biztos úr, hölgyeim és uraim, egy kisebb körben már elmondtam, hogy ez az energiacsomagról szóló vita nem szükségszerűen fekete vagy fehér, jobb vagy bal kérdése. Hanem tele van ideológiával. Ezt ma is láthattuk. Szeretnék fogadni képviselőtársammal Németországból, Harms asszonnyal, hogy négy éven belül nem egy negyedik csomagot fogunk előterjeszteni, hanem azokkal az eszközökkel fogunk irányítani, amelyek már a rendelkezésünkre állnak: a piac szabályozása, a hálózatokhoz való jobb hozzáférhetőség - olyan dolgok, amelyek már sikeresek Németországban. Láthatunk pozitív példát is. Én annak a híve vagyok, hogy hagyjuk meg a dolgokat olyannak, amilyenek és használjuk azokat az eszközöket, amelyek rendelkezésre állnak, biztosítsuk azok végrehajtását.
<P>
Másodszor, amellett érvelek, hogy az újonnan alapított Energiaszabályozói Együttműködési Ügynökség meghatározott jogkört kapjon és használjon, valamint alkalmazza a tagállamok legjobb gyakorlatát. Ha ez megtörténik, akkor nincs kétségem afelől, hogy jó eredményt fogunk elérni.
<SPEAKER ID="094" NAME="Leopold Józef Rutowicz" AFFILIATION="UEN">
(PL) Elnök asszony, a belső villamosenergia-és földgázpiacra vonatkozó energiacsomagról szóló vitára nagyon is szükség van. A megfelelő működés érdekében a rendeleteknek számos kérdésre kell választ adniuk, többek között a következőkre is. A jövőben csak egy közös energiapiac lesz az EU-ban vagy össze kell hangolnunk a nemzeti piacokat? Az elkövetkező 30 évben melyik energiaforma biztosít állandó és elegendő energiaellátását viszonylag alacsony áron, hiszen ez fontos az EU gazdasága és polgárai számára? Milyen energiaforrások fogják a legjobban korlátozni az üvegházhatást és csökkenteni annak ellenőrzési költségeit?
<P>
Sajnos az ezen a területen végzett tevékenység nem átlátható és meggyőző, amely kedvezőtlen eredményekkel járhat a polgárok és a gazdaság számára a következő 15 évben.
<SPEAKER ID="095" NAME="Jerzy Buzek" AFFILIATION="PPE-DE">
(PL) Elnök asszony, a harmadik energiacsomag célja legelőször és főként a kontinens fogyasztóinak kiszolgálása volt és ezt a célt elértük - a vásárló a legfontosabb. Azonban, az energiatermelők alapvető érdekeit is figyelembe kellett vennünk. Két fontos problémával álltunk szembe.
<P>
Először is, az ellátás biztonságával - és ezt elértük. Véleményem szerint összehasonlítva az első és a második csomaggal, jelentős fejlődést értünk el. A közös energiapiac létrehozása ténnyé válik, és a szolidaritás elve ma már nyilvánvaló. Továbbá, amikor biztonsági igényeink megkövetelik, az EU határain kívül is beruházhatunk.
<P>
Másodszor, a nyílt verseny elvével az európai energiapiacon. Ezt nem értük el teljes mértékben és lehet, hogy szükséges lesz további, egyedi megoldásokat keresni. Mostantól kezdve azonban biztosítanunk kell, hogy az európai piacon a feltételek azonosak és nem jobbak a harmadik országokból érkező befektetők esetében, mint a tagállamok befektetői számára, valamint hogy energiavállalataink kölcsönös alapon versenyezhetnek és fektethetnek be az Európai Unión kívül.
<P>
Szeretném hangsúlyozni, hogy a harmadik csomag egy jelentős politikai, és nemcsak technikai vagy gazdasági esemény, és valóban el kell ismernünk, hogy ez nagy siker az Európai Unió számára.
<SPEAKER ID="096" NAME="Hannes Swoboda" AFFILIATION="PSE">
(DE) Elnök asszony, úgy vélem, hogy ebben az esetben - én voltam az árnyékelőadó a földgázágazattal foglalkozó csoportban - egyezségre jutottunk, amelyben meg tudunk állapodni a többi ágazatra vonatkozóan is, mert nem ideológiai módon tekintettünk a piacra, hanem gyakorlati szempontból. A közös európai piac mindenekelőtt azt jelenti, hogy több lehetőséget, szélesebb jogkört biztosítunk a nemzeti szabályozók számára és meghatározzuk a közös európai kritériumokat, így egyik szabályozó sem fog a többiektől teljesen különböző döntéseket hozni és nem alakul ki olyan helyzet, hogy míg az egyik függ a kormánytól, addig a többi nem, és van egy olyan európai ügynökség, amely a Bizottsággal együttműködve valóban az európai piac kialakításán tud dolgozni.
<P>
A második nagyon fontos szempont az a tény, hogy a fogyasztók szerepe megerősödött, ez elvben számos rendelkezésben kifejeződik, azonban szerettem volna ezt több rendelkezésben is látni. Ez a fogyasztók lehetőségeiről és jogairól szól és arról, hogy ez a jelentős ellátási ágazat átlátható legyen. Mindkét feltétel teljesült és én éppen ezért a csomag mellett szavazok.
<SPEAKER ID="097" NAME="Inese Vaidere" AFFILIATION="UEN">
(LV) Biztos úr, hölgyeim és uraim, a tavalyi tél egyértelműen megmutatta, hogy milyen szinten függünk a földgázbehozataltól és hogy ezt a függőséget külpolitikai eszközként használják. Éppen ezért szeretném hangsúlyozni az igényt, hogy minél gyorsabban alakítsunk ki egy egységes, nyílt és hatékony belső földgázpiacot az Európai Unión belül, egy, a hálózatra vonatkozó szabályzati kódex kialakításával, hogy biztosítsuk az ellátási hálózatokhoz való átlátható, határokon átívelő hozzáférést a hosszú távú tervezés és fejlődés elősegítése érdekében. A hosszú távú tervnek tartalmaznia kell mind a földgázellátási hálózatokat, mind a regionális összeköttetéseket. Fejleszteni kell a rendeleteket az infrastruktúrához való megkülönböztetéstől mentes hozzáférés biztosítása érdekében. Ugyanakkor, külön hangsúlyt szeretnék fektetni az energiaforrások diverzifikálása iránti igényre, a megújuló energiaforrások szélesebb körű bevezetésére irányuló valódi ösztönzők fejlesztése által. Mivel az épületek felelősek az Európai Unió teljes energiafogyasztásának 40%-áért, az épületek esetében a megújuló energiaforrások használatára fektetett hangsúly elsődleges fontosságú az épületek energiahatékonysága, a gazdaságosság és szigetelés miatt. Az európai uniós, a nemzeti és helyi önkormányzati intézkedéseket, csakúgy mint a pénzügyi ösztönzőket egy egységes rendszerben kell összekapcsolni. Köszönöm szépen.
<SPEAKER ID="098" NAME="Ján Hudacký" AFFILIATION="PPE-DE">
(SK) Mielőtt a jelentés egyes vonatkozásaival folytatnám, szeretném megköszönni az előadónak, Ţicău asszonynak és a többi árnyékelőadónak a jelentés összeállításában nyújtott közreműködésüket.
<P>
A saját és a képviselőcsoportom érdeke az volt, hogy a jelentés jó előfeltételeket teremtsen ahhoz, hogy a Bizottság, a Tanács és a Parlament között gyors végleges megállapodás szülessen az épületek energiahatékonyságának fejlesztésre vonatkozó gyakorlati intézkedések tekintetében a különböző tagállamokban.
<P>
Ebben a vonatkozásban meg kell mondanom, hogy kritikus voltam néhány javaslattal szemben, amelyek értelmetlen bürokratikus intézkedéseket és túlzottan ambiciózus, kötelezően teljesítendő célokat tartalmaznak a tagországok számára és amelyek a végső elemzés során jelentősen akadályoznák a nagyon szükséges projektek gyakorlati végrehajtását. A jelentés egy lényeges szempontja a legköltséghatékonyabb energiahatékonyság kiszámítására vonatkozó egységes harmonizált módszerről szóló megállapodás, amely alapot szolgáltat a tagállamoknak ahhoz, hogy minimumszabványaikat megállapítsák és amely figyelembe veszi az éghajlatkülönbségeket is.
<P>
Végezetül, szeretném megemlíteni a pénzügyi támogatás szempontját is, amely alapvető az energiahatékonyság fejlesztésre irányuló intézkedések végrehajtásához a különböző tagállamokban. Egyetértek a javaslattal, hogy létre kell hozni egy európai alapot az Európai Beruházási Bankkal közösen, amely az úgynevezett tőkeáttételi hatás révén pénzügyi forrásokat generálna a nemzeti és regionális alapok létrehozásához. Továbbá, üdvözlöm a strukturális alapok jobb felhasználásának ösztönzésére irányuló javaslatot, amelynek célja az energiahatékonyság fejlesztése a különböző tagállamokban.
<P>
Befejezésképpen, szeretnék hangsúlyozni egy nagyon fontos tényt, amely az energiahatékonyságot javító intézkedések gyors és óvatos vizsgálatával kapcsolatos a különböző tagállamokban. Az építőipar energiahatékonyságának újjáéledését, kivéve a feltűnő csökkenést...
<P>
(Az elnök félbeszakítja a felszólalót)
<SPEAKER ID="099" NAME="Reino Paasilinna" AFFILIATION="PSE">
(FI) Elnök asszony, különösképpen szeretnék köszönetet mondani a felszólaló előadóknak. Fontos fázishoz érkeztünk most el. Jó úton haladunk, habár, ahogy ezt már hallottuk, ma semmi sem elég. Még sok munka vár ránk.
<P>
Az okos mérőórák, egy életképes és nyílt energiarendszer igénye, a valódi verseny igénye: ezek azok a szavak és kifejezések, amelyeket fontosnak gondolunk, csakúgy, mint a fogyasztók jogait. Az energiaszegénység egy komoly üggyé vált. A villamosenergia ára emelkedik; ez egy drága árucikk és éppen ezért kell az emberek jogait biztosítani. Ezen okból kifolyólag a villamosenergiát közszolgáltatássá tesszük ezzel a jogalkotási csomaggal. Ami képviselőcsoportomat, az Európai Szocialisták Pártjának képviselőcsoportját illeti, azt láthatjuk, hogy megvédjük a fogyasztók érdekeit és ezért a lehető legátláthatóbbá tesszük a piacot. Tegyük lehetővé, hogy ezen az úton haladjunk tovább. Köszönöm szépen.
<P>
(Taps)
<SPEAKER ID="100" NAME="Neena Gill" AFFILIATION="PSE">
Elnök asszony, a Bele jelentésről szóló tárgyalások kezdete óta azt látjuk, hogy az érdekelt felek - az abroncsgyártóktól kezdve a környezetvédelmi lobbistákig - messzemenőkig egyetértettek abban, hogy ez a jogalkotás szükséges. Szeretnék gratulálni az előadónak ahhoz, ahogy ezzel az adott jelentéssel foglalkozott és ahogy az árnyékelőadókkal együtt dolgozott.
<P>
Úgy vélem, hogy most szükség van erre a jogszabályra. Élénkíteni fogja az autóipart egy nagyon nehéz időszakban. Nemrég ellátogattam a stokei Michelin gyárhoz és a választókerületemben lévő Jaguar Land Rover gyárakhoz, ahol láttam, hogy a környezetbarát technológiával kapcsolatos kutatás és fejlesztés már folyamatban van. Minden támogatásnak, amelyet az iparág kap a visszaesés alatt a környezetvédelmi kihívásokhoz való alkalmazkodással kapcsolatos követelményekre kell összpontosulnia.
<P>
Egy ilyen jogszabály biztosítani fogja, hogy gyártóink világszintű piacvezetők legyenek abban a technológiában, amelyre sürgős szükségünk van. Ez egy kölcsönösen előnyös javaslat, mert segíteni fogja a fogyasztót is azáltal, hogy biztosítja számára a nagyon szükséges egyértelműséget. A gumiabroncs nem olcsó, azonban az egyes vevők egységes vásárlásra vannak kényszerítve. Ez az információ segíteni fogja az olyan áruk felé való elmozdulást, amelyek csökkentik a kibocsátást és a zajszennyezést is. Ennek a javaslatnak a segítségével elősegíthetjük a környezetbarátabb termékek valóban versenyképes piacát.
<SPEAKER ID="101" NAME="Dragoş Florin David" AFFILIATION="PPE-DE">
(RO) Biztos úr, az első előny, amelyet a polgárok élvezni fognak az új szabadpiaci rendszerben a demokrácia fogalmának leglényegesebb elemében gyökerezik. A szabadságra gondolok. A hatékonyan működő piacok, amelyek a piacra újonnan érkezőknek lehetőséget kínálnak arra, hogy villamosenergia-szolgáltatásokat nyújtsanak a polgárok számára, egy előnyös alternatíva lesz a fogyasztóknak. Valójában, a szerepük meg fog változni és a szolgáltatásban passzívan részesülő személyekből a piac aktív résztvevői fognak válni. Például, megváltoztathatják a szállítót, ha a szolgáltatások gyenge minőségűek, ha a villamosenergia-ellátásban zavarok keletkeznek vagy ha túl magasak az árak. A választás szabadsága által a fogyasztó aktívan részt vesz az éghajlatváltozás elleni harcban, mivel választhatnak olyan szállítót, amely alacsony szén-dioxid-kibocsátású megújuló energiaforrást ajánl. Az új intézkedési csomag alacsonyabb árakat, innovatív termékeket és a szolgáltatások minőségének javulását fogja eredményezni. Egy másik mód, amely révén a polgárok előnyre fognak szert tenni az energiaágazat deregulációját követően, az a villamosenergia-ellátás biztonsága. Üdvözlöm a sebezhető fogyasztók védelme érdekében hozott különleges intézkedéseknek az új jogszabályba való foglalását.
<SPEAKER ID="102" NAME="Romana Jordan Cizelj" AFFILIATION="PPE-DE">
(SL) Az Európai Parlament jól tette, hogy a fogyasztót helyezte a tárgyalások középpontjába, hiszen a belső piacnak olyan fogyasztóra van szüksége, akinek több joga van és hozzáfér az egyértelmű tájékoztatáshoz. Biztosítani kell a fogyasztó számára a lehetőséget, hogy megválassza saját szolgáltatóját, éppen ezért van szüksége az okos mérőórára is.
<P>
Örülök neki, hogy megállapodásra jutottunk ezzel a terjedelmes és szakmai szempontból megerőltető dokumentációval kapcsolatban. Azonban úgy gondolom, hogy a tulajdonosi leválasztásról szóló kompromisszum még mindig jelentős szervezeti különbségeket tesz lehetővé a villamosenergia- és földgázpiacokon a különböző tagállamokban. Azt is remélem, hogy az ebben a csomagban szereplő mechanizmusokkal és rendelkezésekkel, mint például a nemzeti szabályozók nagyobb függetlensége, képesek leszünk túljutni ezeken a különbségeken és újra tudjuk alakítani a villamosenergia- és földgáz egységes piacát.
<SPEAKER ID="103" NAME="Czesław Adam Siekierski" AFFILIATION="PPE-DE">
(PL) Elnök asszony, egy olyan vállalkozás sikeréhez, mint az egységesített energiatér létrehozása, az energia-infrastruktúrába való közös és összehangolt beruházások alapvető fontosságúak. Egy kulcsfeladat az európai erőművek termelő kapacitásának növelése és a határokon átívelő hálózatok fejlesztése. Ezzel egyidőben a környezet védelméről és az éghajlat- és energiacsomagra vonatkozó iránymutatásokról sem szabad megfeledkezni. Egy másik felmerülő kihívás az EU energiapiacának harmonizálása kapcsán az EU-n kívülről érkező energiaforrás-ellátás biztonságának biztosítása.
<P>
Gazdasági, valamint biztonsági okokból szükséges az ellátások diverzifikálására törekedni és növelni az európai energiarendszer fejlesztésére irányuló törekvéseket. Végezetül, fennáll annak a veszélye, hogy az energiapiac teljes megnyitása a verseny előtt veszélyezteti az EU legszegényebb embereit, akik nem képesek rendszeresen fizetni számláikat. Érdemes elgondolkodni ezen a ponton olyan lehetséges eszközökön, amelyek garantálnák, hogy ezen emberek esetében nem kapcsolnák ki az áramot.
<SPEAKER ID="104" NAME="Iliana Malinova Iotova" AFFILIATION="PSE">
(BG) Elnök asszony, a Belső Piaci és Fogyasztóvédelmi Bizottság részéről én voltam a földgázpiac árnyékelőadója. Úgy gondolom, mindannyian egyetértenek abban, hogy a harmadik energiacsomag legnagyobb eredménye az európai fogyasztók és polgárok számára nyújtott biztonság. Ez az első alkalom, hogy ilyen szöveg egyértelműen került megfogalmazásra. Szeretnék különleges figyelmet fordítani az energiaszegénység meghatározására, az ellátás kikapcsolásának lehetetlenné tételére, valamint a díjmentes szolgáltató váltásra és a könnyen érthető, átlátható megállapodásokra. Mindazonáltal, ezen jogszabály jövője a fogyasztóknak nyújtott erősebb biztosítékokban, a sebezhető emberekre vonatkozó védőintézkedésekben, továbbá a jobb átláthatóságban és a szerződéses kapcsolatok összehasonlíthatóságában rejlik. A következő alapkérdés, amellyel mi, európai parlamenti képviselők szembe kell hogy nézzünk, az árakról és azok szabályozására vonatkozó intézkedésekről szól, akkor, amikor az árak egyenletesen emelkednek. Úgy gondolom, hogy ez a jogalkotás ebbe az irányba fog haladni a jövőben.
<SPEAKER ID="105" NAME="Paul Rübig" AFFILIATION="PPE-DE">
(DE) Elnök asszony, biztos úr, szeretnék Önöknek gratulálni, különösképpen ennek a csomagnak a kapcsán. Ez jelentős lépés polgáraink számára itt Európában. Mindannyian érezni fogják ennek hatásait a pénztárcájukon és saját számláikon. A kis- és középvállalkozások számára is jelentős lépés, mert versenyképesebbé kell válniuk, főként most a gazdasági és pénzügyi válság idején, és az ilyen típusú energiacsomag a megfelelő megközelítés ezen problémára vonatkozóan.
<P>
A tény, hogy lesz egy európai szabályozó, amely segíti a tagállamok vállalkozásait abban, hogy a másik 26 tagállamban egyforma elbírálásban részesüljenek és hogy az villamosenergia-ellátók számára másik 26 piacon új lehetőségek nyílnak, egy fontos szempontja ennek a rendeletnek, amely teljesen új lehetőségek megteremtését jelenti.
<P>
A passzív és aktív házakra vonatkozó jogalkotással kapcsolatban azt is el szeretném mondani, hogy az épületek hatékonyságára fordított gondos figyelmünk remélhetőleg új munkahelyek teremtését eredményezi ezen a területen a jövőben.
<SPEAKER ID="106" NAME="Elnök">
Stolojan úr, mivel Ön nagymértékben jelen volt ebben a vitában, annak ellenére, hogy azt mondtam Önnek, hogy túlléptük a megengedett számot, azt gondolom, az Ön felelősségteljes megközelítését és jelenlétét jutalmazni kell, és ezért kivételesen egy percre Öné a szó.
<SPEAKER ID="107" NAME="Theodor Dumitru Stolojan" AFFILIATION="PPE-DE">
(RO) Elnök asszony, szeretnék minden előadónak gratulálni a kitűnő munkáért, amit végeztek. Biztos vagyok benne, hogy mindannyian csodálkozunk azon, miért nincs még mindig egy egységes villamosenergia-piac vagy egy egységes földgázpiac. Ezen a ponton úgy gondolom, hogy minden egyes tagállamnak, amely még nem tett eleget az európai irányelv rendelkezéseinek, most ezt meg kell tennie.
<P>
Másodszor, üdvözlöm az Energiaszabályozói Együttműködési Ügynökség felállítására vonatkozó döntést, és arról szeretném értesíteni az Európai Parlamentet, hogy Románia jelentkezett rá, hogy helyet biztosítana ezen ügynökség számára.
<SPEAKER ID="108" NAME="Andris Piebalgs">
, a Bizottság tagja. - Elnök asszony, megígérem, hogy ezúttal nagyon rövid leszek. Elégedett vagyok a csomaggal, amit most készülünk elfogadni. Nem létezik ideális jogszabály. Ez egy olyan jogszabály, amely vitákon és kompromisszumokon keresztül kerül elfogadásra. Nagyon megosztottak voltunk kezdetben, de végül a Tanács gyakorlatilag egyhangúlag fogadta el a javaslatot.
<P>
A Parlament Ipari, Kutatási és Energiaügyi Bizottságában nagy többség volt ezen kompromisszum mellett. Ez azt jelenti, hogy, igazunk volt.
<P>
Tudom, hogy most sok munka vár ránk a végrehajtást, a nyomon követést és az ügynökség igényeit illetően, de valóban megalkottuk a polgárok számára az alapeszközöket.
<P>
Nagyon szépen köszönöm az elvégzett munkát. Nagyon büszkék lehetünk rá.
<SPEAKER ID="109" NAME="Eluned Morgan">
, előadó. - Elnök asszony, még egyszer szeretném megköszönni a kollégáknak az együttműködést. Szeretnék köszönetet mondani továbbá Bethan Robertsnek és René Tammistnak, akik nagyszerű segítséget nyújtottak a jelentés elkészítésében.
<P>
Ez az én hattyúdalom az Európai Parlamentben eltöltött 15 év után, és örülök neki, hogy ilyen jelentős fejlődést értünk el az energiapiacokon az európai nyilvánosság nevében. Ez messze van a tökéletestől, de mindenképpen előrelépést jelent.
<P>
Úgy gondolom, hogy az energiaválság élesebb lesz pár éven belül, ezért döntő fontosságú a megfelelő piaci keret létrehozása és a megfelelő típusú ösztönzők megalkotása a megfelelő beruházásokra. Becslések szerint 1 billió euró értékű beruházásra van szükség a piacokon ahhoz, hogy a jövőben ne mehessen el a világítás.
<P>
De még nagyon sok mindent kell tenni. Tisztában vannak vele, hogy 12 olyan ország van az Európai Unióban, amelyben egy cég uralja a villamosenergia-piac 70%-át. Ami jelenleg van, az mindkét lehetőség közül a legrosszabb. Azt hisszük, hogy verseny van, de ami igazából történik az az, hogy nagy cégek jelentős erővel uralnak bizonyos piacokat. A nemzeti szabályozó hatóságok részéről és a versenyhatóságok részéről cselekvésre lesz szükség, hogy biztosak legyünk benne, nem ezen az úton haladunk tovább.
<P>
A jövőben az igazi kihívást a végrehajtás fogja jelenteni. Ne felejtsük el, hogy számos uniós jogszabály már létezik az energiapiacokon, és éppen amiatt kell ezen jogszabályokat felülvizsgálni, mert ezeket a jogszabályokat nem tartottuk tiszteletben. Az, hogy szükség lesz-e egy negyedik csomagra vagy nem, az attól függ, hogy a Bizottság biztosítja-e a végrehajtást és ezen új jogszabályok rendfenntartó gyakorlását a nemzeti szabályozó hatóságok és a versenyhatóság által. Szóval szeretnék egy kis cselekvést látni a Bizottság és a nemzeti szabályozó hatóságok részéről is.
<SPEAKER ID="110" NAME="Giles Chichester">
, előadó. - Elnök asszony, először is szeretném elmondani, ha lehetőség van rá, hogy kollégám, Vidal-Quadras úr bocsánatkérését küldi. Nem tudja kihasználni felszólalási idejét. Fontos dolga van máshol, de azt kérte tőlem, hogy mondjam el én - ami nagyon kedves volt tőle -, hogy mi ketten megegyeztünk abban, hogy én fogok képviselőcsoportunk nevében beszélni.
<P>
Egy-két pontot szeretnék kiemelni, amelyek felmerültek a vita során. Az első az a kolléga, aki aggodalmát fejezte ki, hogy nagyon kevés közszolgáltató közötti hatalomkoncentráció fog kialakulni. Ha valóban ez történik, a Bizottság a versenyszabályok értelmében rendelkezik jogkörrel arra vonatkozóan, hogy ezzel foglalkozzon, és a világ többi részén, beleértve az Egyesült Államokat, már van arra precedens, hogy meggyökeresedett monopóliummal vagy domináns piaci erővel foglalkoztak. Tehát ez a végső megoldás arra az esetre, ha a jogszabály megbukik.
<P>
Vissza kell jönnünk egy negyedik csomagért? Emlékeztetnem kell biztos urat, hogy óvatosságra intettem a harmadik csomag megkezdésétől: jobb lenne várni és megnézni, hogy mi a második csomag hatása, ha végrehajtásra került. Úgy gondolom, időt kell adni arra, hogy ezt a csomagot áthelyezzük: végrehajtsuk és megnézzük, hogyan működik, mielőtt döntünk arról, hogy szükség van-e bármire is.
<P>
El kell mondanom hogy, amiatti csalódottságomat, hogy nem tudtuk sikeresen megbirkózni a tulajdonosi leválasztással, kárpótolja optimizmusom azzal a lehetőséggel kapcsolatban, hogy az Ügynökség nagy képzelőerővel fogja kihasználni azokat a lehetőségeket, amelyeket mi adtunk számra a helyzet kezeléséhez és szeretnék köszönetet mondani kollégámnak, aki több hatalmat követel az energiaszabályozók számára.
<P>
A piaci erők már ebbe az irányba mozognak. Két német szolgáltató vállalat megfosztja saját magát a szállítási rendszerüktől, mert felismerték, hogy ezzel jobban járnak.
<P>
Végezetül, átfogalmazhatom a verseny ügyét? Ez a fogyasztók számára értéket és szolgáltatást, valamint a források hatékonyabb felhasználását jelenti. Ezért jó ezt a dolgot véghezvinni.
<SPEAKER ID="111" NAME="Antonio Mussa" LANGUAGE="IT">
Elnök asszony, hölgyeim és uraim, egy erőteljes érzés bontakozott ki ebből az együttes vitából: nagy megelégedés a harmadik csomag megalkotásával kapcsolatban az Ipari, Kutatási és Energiaügyi Bizottság részéről, egy olyan csomag megalkotásával kapcsolatban, amely fontos az európai polgárok számára. Természetesen, nem ez lesz az utolsó csomag, mert - ahogy tudják - nagy az ösztönzés az olyan alternatív energiaforrások használata iránt, mint amilyen például a megújuló energiaforrások vagy az atomenergia. Az elkövetkező 10, 15 vagy 20 évben azonban gondoskodni fog az energiára való igényről és szükségről és gondoskodni fog a fogyasztókról, valamint megvédi őket, különös tekintettel a leginkább sebezhetőekre.
<P>
Úgy gondolom, Morgan asszony, hogy mind én, mind képviselőtársaim jelentős szerepet játszottunk a sebezhető fogyasztók védelmében, számottevő hatalmat adva a nemzeti és regionális hatóságoknak, akik válság idején képesek változtatásokra - nem azt mondom, hogy képesek ingyen adni a villamosenergiát - de minden bizonnyal képesek lesznek változtatásokat kieszközölni és lehetővé tenni a folyamatos energiaellátást.
<P>
A másik alapvető pont a következő: Európa lakossága nincs tudatában mindannak, amit a Bizottságnál, a Tanácsnál és a Parlamentben tettünk ezzel a csomaggal kapcsolatban, amely döntő fontosságú az energiafogyasztók számára - látták mi történt tavaly télen. Úgy gondolom nincs rosszabb annál, hogyha azokat, akik előnyre tehetnek szert egy fontos projektből, erről nem értesítjük. Úgy vélem, hogy a feladat, amely a Bizottságra, a Tanácsra és a Parlamentre hárul, még mielőtt elkezdünk ezen csomag alkalmazása miatt aggódni, az az, hogy tájékoztassa a fogyasztókat a csomag létezéséről, arról, hogy mit tettünk értük, a nevükben és még egyszer mondom, értük.
<SPEAKER ID="112" NAME="Atanas Paparizov">
, előadó. - Elnök asszony, kollégáimhoz hasonlóan szeretném elmondani, hogy habár nem tökéletes, a harmadik energiacsomag nagyon jó alapként szolgál a közös piac fejlesztéséhez, különösen a földgáz területén és a földgázellátás biztonságának erősítésében.
<P>
Olyan országok számára, mint amilyen az enyém is, amely egy kis ország az Európai Unióban, a tulajdonosi leválasztásra vonatkozó kompromisszum elérése nagyon fontos, mert biztosítékot ad arra vonatkozóan, hogy még mindig biztosítani tudjuk energiaellátásunk biztonságát a megerősített szabályok, az átláthatóság, a harmadik államra vonatkozó szabály teljes csomagjának és minden egyéb elemének összefüggésében, amely megteremti számunkra a lehetőséget, hogy az energiabiztonság kérdését az élvonalba helyezzük.
<P>
A csomag továbbá biztosítékot ad a fogyasztók számára, hogy gyakorolhatják jogaikat és ez jobb versenykeretet hoz létre az energiapiacok és azok hatékony működésének fejlesztése érdekében. Ez a csomag a végrehajtástól függ, ahogy azt Eluned Morgan kollégám is mondta, és nem hiszem, hogy a negyedik csomag megoldást jelentene. A megoldás sokkal inkább a pontos végrehajtás és a tagállamok közötti szolidaritás a piac megteremtését illetően, különösen a regionális együttműködést érintő új kezdeményezések fejlesztése által, főként azon országok esetében, amelyek a leginkább sebezhetőek az energiaellátás szempontjából és olyan országok esetében, amelyek, a jelen helyzetben, elszigetelt energetikai rendszerek részét képezik.
<SPEAKER ID="113" NAME="Ivo Belet">
, előadó. - (NL) Az energiahatékony autóabroncsok címkézésére vonatkozóan, amely intézkedés bekerült ebbe a csomagba, szeretnék egy szót szólni a költségekről. Ez egy olyan intézkedés, amely szinte semmilyen költséget nem jelent a gumiabroncsiparnak, és ezért a vásárlónak sem. A gyártót érintő költséget 0,01 euróra becsülték gumiabroncsokként, amely elhanyagolható, amennyiben bárki bármiféle kritika megfogalmazására lenne hajlamos. Az energiahatékony autóabroncsok vásárlásból eredő bármiféle többletköltség a számítások szerint nyolc hónapon belül megtérül. Ekkor fogja mind a gépkocsivezető, mind a környezet megérezni a valódi előnyöket.
<P>
Ezek után szeretném kihangsúlyozni azt a tényt, hogy alapvető fontosságú ennek az intézkedésnek az egyforma alkalmazása a tagállamokban és minden egyes gyártó esetében mind az EU-ban, mind azon kívül. Ez az oka annak, hogy jobban örülünk egy rendeletnek, mint egy irányelvnek.
<P>
Befejezésképp, tudatában vagyunk annak, hogy míg a Parlament néhány képviselőcsoportja között továbbra is véleményellentét áll fenn több szempontból is, reméljük, hogy ehhez az intézkedéshez holnap a nagy többség hozzá fog járulni. Utazósebességnél ezzel az egyszerű intézkedéssel meg fogunk tudni takarítani annyi szén-dioxid-kibocsátást, amely egy millió személyautó forgalomból való kivonásával egyenértékű. Egyértelmű éppen ezért, hogy ezt az intézkedést minél előbb be kell vezetnünk.
<P>
Befejezésképp szeretném megköszönni a kitűnő munkakapcsolatot az árnyékelőadóknak, Chambris asszonynak az Európai Bizottságtól és Sousa de Jesus úrnak az Európai Néppárt (Kereszténydemokraták) és az Európai Demokraták képviselőcsoportjától.
<SPEAKER ID="114" NAME="Silvia-Adriana Ţicău" LANGUAGE="RO">
Hölgyeim és uraim, az épületek energiahatékonyságáról szóló irányelv módosítására vonatkozó javaslat az egyik legfontosabb intézkedés, amelyet a Parlament elfogadott az európai polgárok életminőségének javítása, valamint az EU gazdaságélénkítése érdekében. Az európai polgárok cselekedeteket és konkrét megoldásokat várnak a problémáikra és a meglehetősen egyedi szükségleteikre.
<P>
Én személy szerint úgy gondolom, hogy az Európai Regionális Fejlesztési Alap rátájának 15%-os megemelése, amelyet a tagállamok a lakóépületek energiahatékonyságának támogatására használhatnak fel, szükséges. Ez nagyobb flexibilitást adna a tagállamok számára, valamint biztosítaná annak lehetőségét, hogy jövőre használják a strukturális alapok felhasználására vonatkozó félidős értékeléseket és ezáltal ennek megfelelően újraértelmezhetik az operatív programokat azzal a céllal, hogy elérjék a strukturális alapok jobb felhasználását.
<P>
Szeretném hangsúlyozni, hogy ez az irányelv nagy lehetőséget rejt a munkahelyteremtésre vonatkozóan: nagyjából 500 000 munkahely megteremtésére van lehetőség uniós szinten, amelynek jelentős következményei vannak a regionális és nemzeti munkaerőpiacra.
<P>
Biztos úr, remélem, hogy továbbra is támogatni fogja ezt, továbbá az épületek energiahatékonyságára vonatkozó minimum értékek bevezetését az Európai Regionális Fejlesztési Alap részéről, legalább a jövőre nézve. Szeretnék még egyszer köszönetet mondani az árnyékelőadóknak és az Ipari, Kutatási és Energiaügyi Bizottság munkatársainak és előadótársaimnak, akik támogattak minket és akikkel kitűnően tudtam együttműködni.
<SPEAKER ID="115" NAME="Elnök">
A vitát lezárom.
<P>
A szavazásra 2009. április 22-én, szerdán kerül sor.
<P>
Ţicău asszony jelentéséről való szavazásra 2009. április 23-án, csütörtökön kerül sor.
<P>
Írásbeli nyilatkozatok (az eljárási szabályzat 142. cikke)
<SPEAKER ID="116" NAME="Adam Gierek" LANGUAGE="PL">
Nem olyan régen az előre gyártott betonelemekből készült otthonokba való beköltözés sok millió ember számára a társadalmi felemelkedést és az életszínvonal javulását jelentette. Az olcsó energia azt jelentette, hogy senkinek sem kellett aggódnia a fűtési díjak miatt.
<P>
Ma közel 100 millió ember lakik előre gyártott épületekben. Arra szeretném kérni az Európai Bizottságot, hogy az európai uniós alapokból adjon nagymértékű segélyt ezeknek az épületek és az összes lakótelep modernizálására, különösképpen Közép- és Kelet-Európában. Az ehhez szükséges pénzt a 2007-2013 közötti pénzügyi terv középtávú felülvizsgálata részeként kell megtalálni. A lakás-beruházási kiadások 3%-os jelenleg érvényben lévő kerete az Európai Regionális Fejlesztési Alap juttatásából határozottan alacsony.
<P>
A nagyméretű modernizálás és az előre gyártott épületek és lakótelepek újjáélesztése az EU-ban csökkenteni fogja a fűtési kiadásokat, emelni fogja az életszínvonalat, több tízezer munkahelyet fog teremteni és csökkenteni fogja az energiafogyasztást. Ez közvetlenül tükröződni fog az üvegházhatást okozó gázok kibocsátásának csökkenésében, amely közelebb fog hozni minket a 3x20-as célkitűzés eléréséhez.
<P>
A meglévő előre gyártott épületek modernizálásának támogatása egy új feladat kell hogy legyen az Európai Parlament részére az új megbízatási idejében. Az ilyen típusú szolgáltatás iránti igény nagy szerepet játszhat a jelenlegi gazdaság válság és a munkanélküliség leküzdésében, csakúgy mint a szegénység elleni harcban.
<SPEAKER ID="999" NAME="Louis Grech" AFFILIATION="PSE">
, írásban. - Az energiaköltségek riasztó mértékben növekednek, ezáltal hozzájárulva az energiával kapcsolatos szegénység lényeges növekedéséhez az EU egész területén. Mindazonáltal, az energia piaci ára csak a probléma egyik oldala. Jelentős, további pénzügyi teher nehezedik a fogyasztókra az energiapiaci eredménytelenség és torzulások miatt. Máltán például a fogyasztók és a vállalkozások az energiaszámlák túlzott növekedését figyelték meg, amikor a kőolaj ára a legmagasabb volt, de akkor sem volt csökkenés, amikor a kőolaj ára kevesebb mint a felére csökkent. Amire szükségünk van, az egy, az EU egész területére vonatkozó politika a fogyasztók és a KKV-k védelme érdekében a közművállalatok által elkövetett árképzési visszaélésekkel szemben. Egy megoldás lehet egy nemzeti független szabályozó, amely kialakítja a szükséges fékeket és egyensúlyokat mindennemű, privát kereskedők és/vagy kormány tulajdonában lévő vállalkozások által elkövetett visszaélő vagy nem átlátható magatartással szemben, mindennemű árnövekedésre vonatkozóan olyan közműdíjak esetében, mint a gáz, villamosenergia, víz, repülőtéri díjak stb.
<P>
Ezt a meglévő fogyasztóvédelemmel kapcsolatos EU-jogszabályok és irányelvek fejlesztésén keresztül kell végrehajtani, különösképpen biztosítva:
<P>
Az áremelkedéseket irányító jobb átláthatóságot és ésszerűséget, valamint a fogyasztói jogokra vonatkozó információkhoz való jobb hozzáférhetőséget.
<P>
Kisebb költséget és bürokráciát a fogyasztó számára, akinek valódi érdeke, hogy jogorvoslattal éljen.
<SPEAKER ID="117" NAME="András Gyürk  " AFFILIATION="PPE-DE">
írásban. - (HU) Nagy jelentőséget tulajdonítunk annak, hogy az Európai Parlament immár második olvasatban is jóváhagyhatja a harmadik energetikai csomagot. Az új szabályozás élénkebb versenyt eredményezhet az uniós áram- és gázpiacon. A javaslat elfogadása előtt azonban nem mehetünk el szó nélkül amellett, hogy a végleges jogszabály sokat vesztett ambíciójából a Bizottság eredeti előterjesztéséhez képest.
<P>
A csomag tárgyalása során a termelői és rendszerüzemeltetői tevékenységek szétválasztása váltotta ki a leghevesebb vitákat. Ennek végkimenetele alapjaiban befolyásolja az uniós energiapiac szerkezetét. Úgy vélem, hogy a tagállamok által kialkudott kompromisszum nem eredményez majd átlátható szabályozást ezen a téren, hiszen a tagállamok három különböző szétválasztási modellt is alkalmazhatnak. Ennek következtében továbbra is jelentős különbségek tagolják majd az uniós energiapiacot.
<P>
Üdvözlendő ugyanakkor, hogy a tanácsi kompromisszum tükrözi a Parlament fogyasztóvédelemmel kapcsolatos számos javaslatát. A három héten belüli szolgáltató-váltás lehetősége, a részletesebb számlainformációk, vagy a kártérítési eljárások egységesítése az állampolgárok szélesebb köre számára teszi érzékelhetővé a piacnyitás előnyeit. Fontos fejlemény emellett, hogy az új szabályozás nehezebbé teszi a harmadik országok irányából érkező felvásárlási kísérleteket. Többek közt ennek is köszönhetően, az elfogadásra váró energetikai csomag egy fontos lépés a közös uniós energiapolitika megteremtése felé vezető úton.
<SPEAKER ID="118" NAME="Zita Pleštinská" LANGUAGE="SK">
Az energiaellátás költsége és megbízhatósága kulcsfontosságú tényezők, nemcsak az EU versenyképessége, hanem sokkal inkább az uniós polgárok jóléte szempontjából. Ebből az okból helyezte az Európai Parlament a harmadik energiacsomag középpontjába a fogyasztót. Annak érdekében, hogy ez a fontos jogszabály a fogyasztók javát szolgálja, a Parlament módosította és javította az irányelvet az épületek energiahatékonyságáról, amely az EU energiafogyasztásának hozzávetőlegesen 40%-ért felelős.
<P>
A tervezők és az építési ellenőrök megfelelő iránymutatást fognak kapni ebben az irányelvben. Nagy jelentőséget tulajdonítok az épület hőszigetelése és szolgáltatásainak szerkezeti összetevői vonatkozásában az optimális költség kiszámításának és a minimum gazdasági hatékonyság követelményeit meghatározó módszereknek, valamint ezen számítások alkalmazásának az új és meglévő épületekre. A zéró nettó energiafogyasztású épületekre vonatkozó célok az átdolgozott irányelv jelentős részét alkotják.
<P>
Üdvözlöm egy európai alap létrehozását az energiahatékonyság és a megújuló energiaforrások vonatkozásában ezen irányelv támogatása érdekében. Mostanáig a strukturális alapok korlátozott használata az épületek energiahatékonyságára vonatkozóan csak az új EU-12-ben volt engedélyezett. Ezt a lehetőséget most kiterjesztették mindegyik tagállamra. Ugyanakkor az ERFA források maximális összegét ezekben a projektekben 3%-ról 15%-ra növelték.
<P>
Ezen irányelv sikeres végrehajtása érdekében elengedhetetlen a tagállamok számára, hogy konzultáljanak a helyi és regionális hatóságok képviselőivel az irányelvből eredő összes szempontról, valamint a fogyasztóvédő csoportokkal is.
<SPEAKER ID="998" NAME="Katrin Saks" LANGUAGE="ET">
Szeretnék köszönetet mondani az előadóknak, akik az energiacsomag tervezetén dolgoztak, különösen Morgan asszonynak, aki nagyon jelentős munkát végzett a fogyasztóvédelem területén. Különösen örülök annak, hogy az új csomag figyelmet szentel az energiaszegénység kérdésének. Azoknak a tagállamoknak, amelyek még nem tették ezt meg, beleértve saját országomat, Észtországot is, egy állami cselekvési tervet kell készíteniük az energiaszegénység elleni küzdelemmel kapcsolatban az energiaszegénységgel sújtott emberek számának csökkentése érdekében. Ez különösen fontos a jelenlegi gazdasági feltételek között. Égető szükség van arra Észtországban, hogy ezzel a kérdéssel foglalkozzunk, mert a fűtési számlák jelentősen növekedtek az elmúlt években. A kevésbé jómódú fogyasztóknak nyújtott közvetlen támogatás, mint amilyen az Egyesült Királyságban is létezik, egy fontos intézkedés, habár az épületek energiahatékonyságát is lehetne fejleszteni és az különösképpen hasznos lenne Észtországban.
<SPEAKER ID="997" NAME="Andrzej Jan Szejna" LANGUAGE="PL">
Európa számos, a rövid-, közép- és hosszú távú energiaellátással és energiaigénnyel kapcsolatos kihívással néz szembe.
<P>
Mi, az Európai Közösség, egy nagyon ambiciózus feladatot állítottunk magunknak. 2020-ig 20%-al csökkentjük az üvegházhatást okozó gázok kibocsátását és 20%-al csökkentjük az energiafogyasztást.
<P>
Ezzel kapcsolatban azt gondolom, hogy külön figyelmet kell fordítanunk az épületek energiahatékonyságának ügyére, mivel az teszi ki teljes energiafogyasztásunk 40%-át.
<P>
Ezt kijelentve, szeretném elmondani, hogy támogatom az előadót. Úgy gondolom, egy tájékoztató kampányt kellene szerveznünk azzal a céllal, hogy rádöbbentsük a polgárokat arra, az épületek hőszigetelésével pénzt lehet megtakarítani, és a Közösség országainak kormányaihoz kellene fordulnunk, hogy adjanak támogatást ezen kezdeményezéshez. Listát kellene összeállítanunk az egész EU vonatkozásában az épület-hőszigetelés egységesített minimumszabványairól.
<P>
Támogatom továbbá a strukturális alapok kibővített használatát, hogy belevegyük az épületek energiahatékonyságát a Közösség összes országában, és azt az összeget, amely az Európai Regionális Fejlesztési Alapból elosztásra kerül az ezzel a területtel kapcsolatos projektekre, 3%-ról 15%-ra növeljük.

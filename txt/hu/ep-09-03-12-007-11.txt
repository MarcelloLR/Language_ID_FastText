<CHAPTER ID="007-11">
11. Former Yugoslav Republic of Macedonia: progress report 2008 (szavazás) 
<P>
- A szavazás előtt:
<SPEAKER ID="122" NAME="Erik Meijer">
szerző. - Elnök úr, mielőtt még szavaznánk Macedónia Volt Jugoszláv Köztársaság csatlakozási folyamatáról szóló, általam benyújtott állásfoglalásról, szeretnék tenni három technikai megjegyzést, hogy mindenki a pontos szövegről határozhasson.
<P>
Először: amikor a (12) bekezdésben a macedón tárgyaló félről van szó, a szövegnek a következőképp kellene szólnia: "a Macedónia Volt Jugoszláv Köztársaságot képviselő tárgyaló fél”. Ez teljes mértékig megfelel annak, amiről a 2007-es és 2008-as jelentésemről szóló szavazás kapcsán határoztunk.
<P>
Másodszor: a (18) bekezdésben, az ország legnagyobb vallási közösségének hivatalos neve: Macedón Ortodox Egyház. Ez azért került említésre, hogy megkülönböztessük a Szerb Ortodox csoporttól. A "Macedón” szó itt semmilyen állam nevére való semmilyen utalással nem helyettesíthető. Mivel ez egy intézmény hivatalos neve, javaslom, hogy tegyük idézőjelek közé.
<P>
Harmadszor: ami a (10) bekezdésben a "függően” ("pending”) szó fordítását illeti, a "társulási partnerség legfőbb prioritásainak végrehajtásától függően” szövegrészben, a francia és az olasz változat - legalábbis - különbözik az angol, a német és a holland szövegtől. Javaslom tehát, hogy a végleges fordítások az eredeti angol változat alapján készüljenek.
<SPEAKER ID="124" NAME="Giorgos Dimitrakopoulos">
a PPE-DE képviselőcsoport nevében. - (EL) Elnök úr, a (12) bekezdéssel kapcsolatban előttünk van a Swoboda úr által benyújtott 1. módosítás, amelyről név szerinti szavazást kértek, és amint azt tudjuk, Swoboda úr ma visszavonta ezt a módosítást. Ezért én most kérném, hogy a (12) bekezdés második részéről név szerint szavazzunk.
<SPEAKER ID="126" NAME="Anna Ibrisagic">
a PPE-DE képviselőcsoport nevében. - Elnök úr, szeretném javasolni, hogy töröljük a szöveg egy részét, hogy a (13) bekezdés második része így szóljon: "tekintettel a tárgyalások "Nimetz folyamat” néven bejelentett új fordulójára, reményét fejezi ki, hogy minden környező kormány támogatni fogja ezen ország európai uniós integrációját, ezáltal is hozzájárulva a régió stabilitásához és prosperálásához;”.
<SPEAKER ID="128" NAME="Hannes Swoboda">
a PSE képviselőcsoport nevében. - (DE) Elnök úr, először is azt szeretném mondani, hogy nem hiszem, hogy sportszerű, hogy amikor visszavontam a módosításomat, Ön elutasította az eredeti szövegem egy részét. Ez nem tisztességes eljárás.
<P>
Mindazonáltal, tekintettel az Ibrisagic asszony által elmondottakra, azt szeretném mondani, hogy el tudjuk fogadni ezt a szövegezést. Ez esetben a 3. módosításomat is visszavonom, és remélem, hogy a másik oldal is tisztességesen fog eljárni.

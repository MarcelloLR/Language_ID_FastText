<CHAPTER ID="015">
Ügyrend
<SPEAKER ID="021" NAME="Elnök">
A napirendtervezet végső változatát, amelyet az elnökök értekezlete hozott létre a 2008. augusztus 28-i, csütörtöki találkozón, az eljárási szabályzat 130. és 131. cikke szerint nyilvánosságra hoztuk. Nem érkezett módosítási javaslat, így a napirend elfogadásra került.
<SPEAKER ID="022" NAME="Hannes Swoboda" AFFILIATION="PSE">
(DE) Tisztelt elnök úr, a napirendre nézve és feltételezve, hogy a Grúziát érintő vita ma lesz megtartva, nincs külön kérésünk. Azonban ha csúszás következik be és a kifutunk az ülés idejéből úgy, hogy a Grúziát érintő vita holnapig nem kerül megtartásra, akkor javasoljuk, hogy a szociális csomagot érintő vitát a szeptemberi II. ülésre halasszuk el, mert véleményem szerint lehetetlen a szociális csomag és Grúzia megtárgyalása egyetlen délelőtt során. Csak szerettem volna előzetesen tájékoztatni erről a Házat.
<SPEAKER ID="023" NAME="Elnök">
Köszönöm, Swoboda úr. Ha jól tudom, nem volt tolmácsolás, különösen angol nyelvű nem, ha jól értesültem. Engedjék meg, hogy elismételjem Swoboda úr előbbi szavait. Swoboda úr azt mondta, hogy amennyiben a mai csúcstalálkozó témája ma nem kerül megvitatásra, hanem csak holnap, a szociális csomagot érintő vitát el kell napolni a szeptemberi II. ülésre, mert az arra szánt időt a mai csúcstalálkozó témájának megbeszélése fogja kitölteni. Én így értettem Swoboda úr szavait. Egyetértünk a kérdésben? Úgy tűnik, igen. Az eljárási szabályzat 144. cikke alapján ezennel elérkeztünk a fontos politikai kérdéseket érintő egyperces felszólalásokhoz.

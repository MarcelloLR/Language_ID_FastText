<CHAPTER ID="007-03">
3. Az EP prioritásai az ENSZ Emberi Jogi Tanácsa ülésének fényében (Genf, 2010. március 1-26.) (
<SPEAKER ID="114" NAME="José Ignacio Salafranca Sánchez-Neyra" AFFILIATION="PPE">
(ES) Elnök úr, tegnap a most szavazásra bocsátott állásfoglalásra irányuló indítványról szóló vita során sajnálatunkat fejeztük ki Orlando Zapata Tamayo, 42 éves építész és kubai politikai fogoly halála kapcsán, aki éhségsztrájk és sokéves önkényes, igazságtalan, embertelen és kegyetlen bebörtönzés után veszítette életét.
<P>
E Házban Georgieva biztos asszony határozottan és erőteljesen elítélte ezt az esetet. A Parlament nevében felhívom önt, elnök úr, hogy fejezze ki részvétét Zapata úr családjánál, akiket a temetés alatt zaklattak.
<P>
Arra szeretném kérni, hogy közölje a kubai hatóságokkal, hogy a lehető legteljesebb mértékben elítéli ezt a halálesetet, amely elkerülhető lett volna, és amelyet az Emberi Jogok és Megbékélés Kubai Bizottságának vezetője, Elizardo Sánchez igazságszolgáltatásnak álcázott gyilkosságnak nevezett. Remélem, elnök úr, hogy ez a haláleset elgondolkoztatja majd azokat, akik jóhiszeműségből vagy naivitásból meg akarják változtatni a Tanács közös álláspontját, egy tiszteletre méltó álláspontot, amely pusztán arra szolgál, hogy a szigettel folytatott kapcsolatokban végbemenő bármely javulást összekapcsolja az emberi jogokkal és az alapvető szabadságokkal, amelyeket, amint láttuk, továbbra is megsértenek.
<P>
(Taps)
<SPEAKER ID="116" NAME="Elmar Brok" AFFILIATION="PPE">
(DE) Elnök úr, hölgyeim és uraim, szóbeli módosításként szeretném előterjeszteni, hogy a 10. bekezdésről, a következő szakaszról részenkénti szavazást tartsunk: "úgy véli, hogy mégsem helyénvaló a fent nevezett fogalom felvétele a rasszizmus, a származás alapján történő megkülönböztetés, az idegengyűlölet és a diszkrimináció minden formája tekintetében kiegészítő normákat megállapító jegyzőkönyvbe”. Részenkénti szavazást kell tartani e központi szakaszról, mert nem értem, hogy miért keverjük ezeket a dolgokat, és miért nem tesszük világossá, hogy a vallási kisebbségekkel szembeni hátrányos megkülönböztetés ellen éppoly határozottan kell harcolnunk, mint a hátrányos megkülönböztetés egyéb formái ellen. Elfogadhatatlan, hogy a vallási kisebbségekkel szembeni hátrányos megkülönböztetés elleni harc érdekében hozott intézkedések kevésbé szigorúak legyenek. Ezért meg kell teremteni a lehetőséget a részenkénti szavazásra.
<SPEAKER ID="118" NAME="Elmar Brok" AFFILIATION="PPE">
(DE) Elnök úr, az utolsó mondatban az "uniós álláspontokba” szavak törléséről szintén részenkénti szavazást szeretnék kérni. A szöveg így hangzana: "szorgalmazza, hogy az ajánlásokat és a kapcsolódó megállapításokat építsék be a mindkét féllel folytatott uniós párbeszédekbe, valamint a többoldalú fórumokba”. Az "uniós álláspontokba” szöveget el kellene hagyni. Ebben az esetben részenkénti szavazást kérek.

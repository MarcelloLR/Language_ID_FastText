<CHAPTER ID="006-02">
2. Az Európai Unió 2011-es pénzügyi évre vonatkozó általános költségvetési tervezete (szavazás)
<SPEAKER ID="129" NAME="Sidonia Elżbieta Jędrzejewska">
előadó. - Tisztelt elnök úr! A Költségvetési Bizottságban a 2011. évi költségvetés-tervezet több mint 1 600 módosításáról szavaztunk. Elkerülhetetlenül van néhány technikai kiigazítás, amelyről a plenáris ülésen kell szavazni. Ami a 2011-re vonatkozó 1. számú módosító indítvány Parlament olvasatába történő beillesztését illeti, néhány technikai kiigazítást kell végezni mind az új Európai Külügyi Szolgálatra vonatkozó szakaszban, mind a Bizottság szakaszában, az előirányzatok szakaszok közötti javasolt átcsoportosításait követően.
<P>
Az Európai Külügyi Szolgálatra vonatkozó szakaszban ezek konkrétan az új szolgálat 1,85%-os fizetéskiigazítását érintik, akárcsak a többi intézmény esetében. A Bizottság szakaszában a módosító indítvány által érintett összegeket szintén megfelelően módosítani kell. Ez vonatkozik néhány, az igazgatási sorokat érintő parlamenti módosításra is, amelyeket összhangba kell hozni a III. szakasz költségvetési soraiban előterjesztett végleges összegekkel.
<P>
Az ügynökségek esetében az egyes ügynökségek költségvetési sorait követő megjegyzéseket technikailag ki fogjuk igazítani, hogy összhangban legyenek az elfogadott végleges összegekkel. A 02 01 04 04. sorban a 02 02 01. működési sorról szóló 1010. módosítást ki kell egészíteni a 996. módosításban elfogadott megjegyzésekkel (a kísérleti projektekről és az előkészítő intézkedésekről szóló csomag részeként). A 19 05 01. sorban a Költségvetési Bizottság határozata alapján a címből és a megjegyzésekből törölni kell az "Egyesült Államokon kívül” szövegrészt. A 19 09 01. sorban a megjegyzésekbe be kell illeszteni a Költségvetési Bizottság által elfogadott szóbeli módosítást. A megjegyzéseket a következőkkel kell kiegészíteni: "Ezen előirányzat egy része többek között olyan kezdeményezések támogatására is szolgál, mint az EU-LAC Alapítvány - amelyről az EU-LAC állam- és kormányfőinek csúcstalálkozóján határoztak -, valamint a Biarritzi Fórum”.
<P>
Szükség van néhány költségvetési sor átszámozására egyes létrehozott sorok ellentmondásos számozásának elkerülése és a nomenklatúra szabályainak követése érdekében. Ez nem fogja érinteni sem a többéves pénzügyi keret fejezeteit, sem a Költségvetési Bizottságban elfogadott módosítások költségvetési alcímét. Ez a 386., 389., 521., 833., 997., 998., 999., 1016., 1018., 1021., 1022., 1023. és 1024. módosításra vonatkozik.
<SPEAKER ID="131" NAME="María Muñiz De Urquiza" AFFILIATION="S&amp;D">
(ES) Elnök úr, sajnálom, de lehetetlen követni a szavazást a mellett a sebesség mellett, amellyel ön a módosításokat felolvassa.
<SPEAKER ID="132" NAME="Elnök">
Nagyon örülök, ha lassíthatok ... Meg fogjuk próbálni összeegyeztetni a szükséges tempót az európai parlamenti képviselőknek azzal a jogával, hogy elláthassák feladataikat és szavazhassanak.
<P>
- A 3. csomagra vonatkozó szavazás előtt:
<SPEAKER ID="133" NAME="József Szájer" AFFILIATION="PPE">
Elnök úr! Elnézést kérek a Parlamenttől, de a PPE képviselőcsoport szavazólistája a 967. módosítást illetően hibás. A helyes szavazat "igen”.
<SPEAKER ID="134" NAME="Elnök">
Ez egy későbbi szavazásra vonatkozik. Nagyon helyes. Ez a képviselőcsoportnak szóló belső tájékoztatás.
<P>
- A 987. módosításra vonatkozó szavazás előtt:
<SPEAKER ID="135" NAME="Göran Färm" AFFILIATION="S&amp;D">
Elnök úr, hasonlóan a PPE képviselőcsoportba tartozó képviselőtársamhoz, aki röviddel ezelőtt szólalt fel, nekem is egy hibára kell felhívnom a figyelmet szavazólistánkon. Az S&D képviselőcsoport szavazólistája helyesen így szól: mínusz, plusz, plusz. Mást nem akartam mondani.
<SPEAKER ID="136" NAME="Elnök">
Ez szintén a képviselőcsoportnak szóló belső tájékoztatás.
<P>
- A költségvetésre vonatkozó szavazás után:
<SPEAKER ID="137" NAME="Olivier Chastel">
a Tanács soros elnöke. - (FR) Tisztelt elnök úr, hölgyeim és uraim! Ez az elégedettség annak tudható be, hogy önök épp az imént elfogadták a 3/2010. számú költségvetés-módosítás tervezetére és a 2011. pénzügyi évre szóló költségvetés-tervezetre vonatkozó tanácsi álláspont módosításait.
<P>
Ennek eredményeképpen megfelelően tudomásul vettem a két intézmény közötti véleménykülönbségeket, és az Európai Unió működéséről szóló szerződés 314. cikke (4) bekezdésének c) pontjával összhangban természetesen egyetértek azzal, hogy az Európai Parlament elnöke összehívja az egyeztetőbizottságot.
<SPEAKER ID="138" NAME="Elnök">
Itt nem arról van szó, hogy a Tanács szívességet tesz, hanem a Szerződés feltételeinek betartásáról. Mi mint Parlament nyilvánvalóan teljes mértékben be fogjuk tölteni szerepünket.

<CHAPTER ID="007-18">
18. Közös hozzáadottértékadó-rendszer az importtal és más határokon átnyúló műveletekkel kapcsolatos adócsalások vonatkozásában (
<P>
- A szavazás előtt:
<SPEAKER ID="138" NAME="Bart Staes" AFFILIATION="Verts/ALE">
(NL) Visszatérnék az általam készített jelentéssel kapcsolatos szavazáshoz, amelyre második olvasatban került sor. A parlamenti képviselőcsoportok a Tanáccsal kötött politikai megállapodás értelmében elfogadtak volna néhány módosítást annak érdekében, hogy a rendelet megfelelő legyen.
<P>
Számos képviselő távollétének köszönhetően - több mint 400-an nem voltak jelen - nem tudtuk elfogadni a módosítási csomagot, amihez második olvasatban 393 szavazatot számláló minősített többségre van szükség. A 395 leadott szavazatból csupán 387 szólt a módosítások mellett. Képviselőtársaim távolléte miatt meg kellett szegnünk a Tanáccsal kötött megállapodást.
<P>
Ezért arra kérem az Elnökséget és a Parlament igazgatóságát, vizsgálják ki, milyen megoldást lehetne találni ezen a ponton, mielőtt a Parlament május 7-én szünetelteti tevékenységét, annak érdekében, hogy a következő ülés során megtárgyalhassuk és orvosolhassuk a helyzetet.
<SPEAKER ID="139" NAME="Elnök">
El kell, hogy mondjam, Staes úr, már foglalkoztunk az üggyel, és mindenképpen ki fogjuk vizsgálni, mert komoly kérdésről, komoly problémáról van szó.

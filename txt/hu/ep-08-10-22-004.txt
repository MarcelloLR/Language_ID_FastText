<CHAPTER ID="004">
Szavazások órája
<SPEAKER ID="072" NAME="Elnök">
A következő napirendi pont a szavazás.
<P>
(A szavazás eredménye és részletei: lásd a jegyzőkönyvet)
<P>

<SPEAKER ID="073" NAME="Gay Mitchell" AFFILIATION="PPE-DE">
Elnök úr! Az eljárási szabályzat 166. cikke szerint ügyrendi javaslatot kívánok tenni, hogy felhívjam az elnök figyelmét arra, hogy nem tartották tiszteletben a parlamenti eljárási szabályzatot, különösen a tegnapi kérdések órája esetében. Ez, a szavazások órájával egyetemben egy vándorünneppé vált ebben a Parlamentben. A kérdések sorrendjét a Bizottság és a Tanács és nem pedig a képviselők érdeke határozza meg; majd összevonják a kérdéseket, és együtt tárgyalnak össze nem tartozó kérdéseket. Tegnap csak 12 kérdést tudtunk megvitatni. Azok számára, akik csak ritkán kapunk felszólalási lehetőséget, ez szinte lehetetlenné teszi a plenáris ülésen való részvételt. Azért választunk elnököt, alelnököt és képviselőcsoport-vezetőket, hogy a Parlament és a képviselők érdekeit képviseljék. De ez nem történik meg. Ezért kérem, hogy vizsgálják ezt meg, a képviselőknek - akik a nyilvánosságot képviselik -a plenáris ülésen betöltött szerepét meg kell védeni, nem pedig semmibe venni minden egyes alkalommal, amikor valaki bejön az ülésterembe és előáll valamivel. Az elnökség feladata a képviselők jogainak megvédése, nem pedig megsértése minden adandó alkalommal. Erőteljesen tiltakozom az ellen, ami itt a plenáris ülésen történik.
<P>
(Taps)
<SPEAKER ID="074" NAME="Elnök">
Köszönöm Mitchell úr. Az Elnökség a következő ülésén foglalkozni fog a megjegyzésével és panaszával.
<SPEAKER ID="075" NAME="Bernd Posselt" AFFILIATION="PPE-DE">
(DE) Elnök úr! Csak figyelmeztetni szeretném Mitchell urat: nekem évek óta minden egyes alkalommal azt mondják, hogy az Elnökség a következő ülésén fog ezzel foglalkozni, de hát soha semmi sem változik.
<P>
(Taps)
<SPEAKER ID="076" NAME="Elnök">
Posselt úr! Az Ön megjegyzését is továbbítom az Elnökségnek.
<P>
(Nevetés)
<P>


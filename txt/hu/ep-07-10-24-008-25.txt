<CHAPTER ID="008-25">
25. Az adózási politika hozzájárulása a lisszaboni stratégiához (szavazás) 
<P>
- Jelentés: Wagenknecht
<P>
- A 37. bekezdésről szóló szavazás előtt:
<SPEAKER ID="157" NAME="Piia-Noora Kauppi" AFFILIATION="PPE-DE">
Elnök úr, azt a változtatást javasolnánk, mely szerint a Parlament inkább "elismeri”, mint "üdvözli” azt, hogy a Bizottság közleményt adott ki a kárenyhítésről, mivel a Gazdasági és Monetáris Bizottság még dolgozik az e témáról készülő jelentésen.
<P>
(A Parlament jóváhagyja a szóbeli módosítás elfogadását)
<P>
- A zárószavazás előtt:
<SPEAKER ID="159" NAME="Sahra Wagenknecht">
előadó. - (DE) Elnök úr, hölgyeim és uraim! Felettébb sajnálatosnak tartom, hogy a tisztelt Háznak nem volt bátorsága, hogy valódi és komoly kritikát fogalmazzon meg az Európai Unióban tapasztalható adópolitikai irányzattal kapcsolatban, amely teljesem rossz irányban halad, amely a multinacionális vállalatokat és a gazdagokat juttatja hihetetlen mértékű előnyhöz, míg a fogyasztóknak, a munkásoknak és főként a kis fizetésből élőknek egyre nagyobb adóterheket kell viselniük.
<P>
A jelentést jelenlegi állapotában elfogadhatatlannak tartom. Szeretném, ha a nevem nem szerepelne e jelentésben, és felszólítok mindenkit a tisztelt Házban, aki olyan uniós adópolitikát akar, amely nemcsak a felső tízezer érdekeit szolgálja, hanem valóban javára van az európai polgárok többségének: kérem, szavazzanak e jelentés ellen.
<SPEAKER ID="160" NAME="Elnök">
Wagenknecht asszony, tudomásul vettük nyilatkozatát..

<CHAPTER ID="025">
Belső piaci eredménytábla (rövid ismertetés) 
<SPEAKER ID="179" NAME="Elnök">
A következő napirendi pont Charlotte Cederschiöld, a Belső Piaci és Fogyasztóvédelmi Bizottság nevében benyújtott jelentése a belső piaci eredménytábláról.
<SPEAKER ID="180" NAME="Charlotte Cederschiöld">
előadó. - (SV) Elnök úr! Boldogan látom, hogy jelentős előrelépés tapasztalható, amióta a bizottságon belül elfogadtuk a belső piacról szóló jelentést. Az új, júliusban bemutatott belső piaci eredménytábla azt mutatta, hogy a tagállamok eddigi legjobb eredményeiket érték el a belső piaci szabályok nemzeti jogba történő átültetésével kapcsolatban. Az állam- és kormányfők által kitűzött, átlagban 1%-os átültetési hiány célkiűzést sikerült elérni, és a győztes, 0%-os átültetési késedelemmel Bulgária lett. Gratulálunk! Reménykedjünk abban, hogy ez a pozitív trend tovább folytatódik, és hogy állampolgáraink a jövőben is élvezhetik majd a belső piac minden előnyét.
<P>
Nagyobb hangsúlyt kell fektetnünk a helyes végrehajtásra. Jelentésünkben arra bátorítjuk az Európai Parlament képviselőit és a Bizottság tagjait, hogy olyan új és kifinomultabb eszközöket és mutatókat használjanak, amelyek részletesebb és alaposabb információt szolgáltatnak, annak érdekében, hogy az embereknek legyen lehetősége felmérni és jóvátenni azokat a veszteségeket, amelyeket ők és az ipar okoznak. Minderre azért van szükség, mert a tagállamok kormányai nem mindig úgy vagy abban az időben hajtják végre feladataikat, ahogy és amikor azt kellene.
<P>
Legfőképpen a végrehajtás felügyeletét és kiértékelését kell fejlesztenünk, oly módon, hogy az egybeessen a nemzeti szintű végrehajtási folyamattal. Ha ily módon elkerülhetővé válnak a bírósági eljárások, azzal mindenki csak nyer. Először is rá kell jönnünk, hogy miképpen kerülhetjük el a jogsértési ügyeket, el kell döntenünk, hogy valóban bíróság elé kerüljenek-e, valamint meg kell találnunk annak a módját is, hogy ezeket az eljárásokat felgyorsítsuk. A végrehajtásbeli eltérések és a felesleges 'túlszabályozás' elkerülhető a végrehajtási munkacsoportok és hálózhatok segítségével. Egy hatékonyan működő SOLVIT, illetve a Bizottság által elvégzett ágazati felülvizsgálatok segítségével korán észlelni lehet. már bármilyen fennmaradó problémát. A SOLVIT egy olyan eszköz, amely egyre erősebbé válik idővel és egy így van rendjén.
<P>
Az egyik legfontosabb vitát képező kérdés jelenleg a Parlamentben a Fogyasztói Piaci Eredménytáblával való kapcsolat. Szeretném megragadni a lehetőséget, hogy itt és most kihangsúlyozzam: jelen szakaszban még nem kellene bármilyen döntést hoznunk. Ahogyan azt már megállapítottuk, a belső piaci eredménytábla nyomást gyakorol és így látja el feladatát, de van még hely hova fejlődni. Ezen felül, helyénvaló lenne a kettőt külön-külön engedni növekedni, hogy mindegyik fejleszthesse saját tulajdonságait. Ezt követően megvizsgálhatjuk majd, hogy érdemes lenne-e összeolvasztani a kettőt, amire egyébként reális esély nyílik. A Fogyasztói Piaci Eredménytábla végtére is még mindig egy kiforratlan termék, míg belső piaci megfelelője már most is fontos szerepet játszik a harmonizált EK jogszabályok előremozdításában. Mindezek ellenére a tagállamok pozitívan viszonyulnak felé. Más szóval, ez egy olyan rendkívül hatékony eszköz, amelyet mindenképpen meg kell őriznünk, és amelyet később esetleg más ágazatokba is átültethetünk.
<P>
Említést kell tennem azokról a szektorokról is, ahol a legsúlyosabb problémák állnak fenn. Ezek a környezetvédelem, adózás, energia és szállítási szektorok. Úgy vélem, hogy ezeken a területeken új modelleket kell kipróbálni és talán tanácsos lenne átvenni a szolgáltatási irányelv modelljét, amelyen belül a végrehajtás szoros együttműködést követel meg a Bizottsággal. ezzel kapcsolatban majd be kell nyújtani egy javaslatot. Nagyon remélem, hogy a jövőben több lehetőségünk is lesz, hogy megvitathassuk ezt a kiemelten fontos témakört egy éves Belső Piaci Fórumon, valamint megerősített hálózatokon, igazgatási együttműködési megállapodásokon és esetleg egy, a Miniszterek Tanácsán belül létrehozott Belső Piaci Tanácson keresztül. Ennek személy szerint nagyon örülnék. Végtére is a rendszeres korszerűsítés elősegíti a fejlődést ezen a területen. Szeretnék köszönetet mondani mindazoknak, akik hozzájárultak az e területen végzett munkához, és meggyőződésem, hogy amit véghezvittünk az a későbbi EU együttműködés alapját képezi majd a jövőben.
<SPEAKER ID="181" NAME="Ján Figeľ">
a Bizottság tagja. - Tisztelt elnök úr! Egy sor, az új rendszer szerinti jelentéssel rendelkezünk és gratulálok Charlotte Cederschiöld jelentéséhez, mivel ez egy olyan terület, amit nem olyan könnyű értékelni. A jelentés nagyon fontos a benne foglalt részletek és a jövőbeni további lépésekre vonatkozó javaslatai szempontjából. Ez egy belső piaci eredménytábláról szóló jelentés, bár Cederschiöld asszony éppen más területekről is beszél, ami számos nagyon érdekes és hasznos elgondolást foglal magába a tartalomról és az elkövetkezendő évek eredménytáblájára koncentrál.
<P>
Az EU-jog nemzeti jogba való késedelmes és helytelen átültetése megfosztja polgárainkat és vállalatainkat a közösségi jogból eredő jogaiktól. Ez ugyanakkor aláássa az EU, mint jogállamiságon alapuló közösség becsületét és hitelességét. Ezért, az EU-jog nemzeti jogba való időbeni és helyes átültetése és alkalmazása elsődleges fontosságú. Ez a jelentés igazolja és megerősíti e kérdés jelentőségét, amit a Bizottság üdvözöl.
<P>
Az utóbbi években jelentősen javultak a tagállamok eredményei az EU-jog nemzeti jogba való időbeni és helyes átültetésében, ami jó hír. Mára 18 tagállam már elérte az 1%-os küszöböt vagy a 2007 márciusában az állam- és kormányfőink által 2009-re egyeztetettnél alacsonyabb átültetési hiány célkitűzést. Más tagországok nagyon közel állnak ehhez az 1%-os maximum célhoz.
<P>
Ez azt jelenti, hogy az EU-jog nemzeti jogba való átültetésénél az átlagos lemaradás 1%, ami a 2009-es célnál jóval előrébb van. Ezek nagyon pozitív fejlemények, és a Bizottság reméli, hogy 2009-ben ez a trend tovább erősödik.
<P>
A belső piaci eredménytábla már így is fontos szerepet játszott a tagállamok erőfeszítéseinek támogatásában. Ez a jövőben sem lesz másképp. Van egy lendület és ez az eredménytábla kölcsönös nyomást gyakorol a tagállamokra a teljesítményük javítására.
<P>
Azonban, amint az előadó említette, az EU-jog sikeres végrehajtása nem fejeződik be az irányelv nemzeti jogba való időbeni és helyes átültetésével. Ezeket az irányelveket a hatóságoknak hatékonyan kell alkalmazniuk a gyakorlatban. Továbbá a nemzeti hatóságoknak biztosítaniuk kell, hogy állampolgáraik és az üzleti vállalkozások hatékonyan és ténylegesen gyakorolhassák a Szerződés szerinti jogaikat.
<P>
Egyetértek Cederschiöld asszonnyal abban, hogy eljött az ideje megvizsgálni, vajon az eredménytábla alkalmazási területe szélesíthető-e és megnézni az EU-jog alkalmazásának a csak a nemzeti jogba való átültetésen túli más aspektusait.
<P>
A közösségi jognak a nemzeti jogba való késedelmes átültetésen kívüli más megsértésére történő fokozott összpontosításával a 2008. júliusi legutolsó, az egyes ágazatokról több információval rendelkező eredménytábla jelenti az első lépést ebben az irányban és kezdünk tágabb képet kapni. A Bizottság jelenleg vizsgálja, hogy az EU-jog alkalmazásáról adhatók-e jobb minőségű adatok, lehetőség szerint azokra a szektorokra összpontosítva, ahol az EU-jog megfelelő alkalmazásának a problémája a leginkább égető, beleértve, amint az már megemlítésre került, az energia és közlekedési ágazatot.
<P>
A cél átfogóbb eredménytábla közzététele 2009 első negyedévében. Úgy vélem, hogy ez teljesen összhangban van a Cederschiöld asszony jelentésében javasoltakkal.
<P>
Tudomásul veszem a belső eredménytábla és a fogyasztói eredménytábla közötti kapcsolatról szóló jelentésben képviselt és bemutatott irányvonalat, és hogy az eredménytáblákat külön kell kezelni.
<P>
Még egyszer köszönöm a jelentést és a figyelmüket.
<SPEAKER ID="182" NAME="Elnök">
A vitát berekesztem.
<P>
A szavazásra holnap kerül sor.
<P>
Írásbeli nyilatkozatok (142. cikk)
<SPEAKER ID="183" NAME="Zita Pleštinská  " LANGUAGE="SK">
A közösségi jog minősége, illetve időben történő átültetése életbevágóan fontos a belső piac megfelelő működése szempontjából. A belső piaci irányelvek helyes átültetése és alkalmazása hatással van a versenyképességre és az Európai Unión belüli gazdasági és társadalmi egyensúlyra.
<P>
Például az építési termékek irányelvet, amelyet rendelettel kellene helyettesítenünk, és amelyen jelenleg árnyékelőadóként dolgozom a PPE-DE képviselőcsoportnak, úgy ültették át a nemzeti jogba, hogy a CE jelölés négy országban önkéntes, a többiben pedig kötelező. Ez a helyzet hatalmas gondot okoz a termelési ágazatban.
<P>
A másodlagos jog nem világos feltételei és pontatlan alkalmazásuk gyakran az Európai Bíróság előtti perekben fejeződnek be.
<P>
Véleményem szerint nagyon fontos lépés olyan egységes kapcsolattartó pontok létrehozása, ahol a belső piacon mozgó európai állampolgárok minden jogi és gyakorlati ügyben segítséget kaphatnak.
<P>
Egy nyitott és versenyképes belső piacon célzottabb és szigorúbb eszközökre van szükség a hamisítás és kalózkodás elleni harc tökéletesítéséhez. Megjegyzem, hogy kollegáimmal elkészítettük a 67/2008 Írásbeli Nyilatkozatot, hogy felhívjuk a figyelmet a hamisításra és a kalózkodásra, melyek növekvő fenyegetést jelentenek az európai gazdaságra, foglalkoztatásra és kreativitásra nézve.
<P>
Prioritásunk a fogyasztók védelme kell legyen, akik gyakran akaratlanul vásárolnak hamisított terméket, eredeti árucikknek vélve azokat, és akik így veszélyeztethetik egészségüket és biztonságukat.
<SPEAKER ID="184" NAME="Rovana Plumb  " AFFILIATION="PSE">
írásban. - (RO) A belső piaci irányelvek időszerű alkalmazása, nemzeti jogba való pontos átültetése és megfelelő végrehajtása az előfeltétele a belső piac hatékony működésének és a fogyasztóvédelemnek, ami hatással van az Európai Unió versenyképességére, valamint gazdasági és társadalmi egyensúlyára.
<P>
Az eredménytábla fontos eszköz a politikatervezésben; ezért arra kérjük a Bizottságot, hogy terjessze ki az ebben foglalt információkat és indikátorokat, belevéve többek között a minőséget, a dolgozók szociális helyzetét, valamint a környezeti hatásokat és a klímaváltozást.
<P>
2007 decemberében Románia a hetedik volt az EU országok között a belső piaci irányelvek átültetésében 0,8%-os átültetési hiányátlagával, összehasonlítva az állam- és kormányfők által 2009-re egyeztetett 1%-os célkitűzéssel. A jelentés hangsúlyozza, hogy a késedelmek vagy a közösségi előírások nem megfelelő végrehajtása hatást gyakorol a fogyasztókra és a vállalatokra és megkívánja a tagállamoktól, hogy fokozzák erőfeszítéseiket a SOLVIT (a tagállamok által használt problémamegoldó hálózat, annak érdekében, hogy belső piaci szabályozás nem megfelelő végrehajtása miatt felmerült problémákat bírósági eljárás nélkül megoldja) támogatására.
<P>
Szeretnék gratulálni az előadónak munkájához.

<CHAPTER ID="009-14">
14. Emberi jogok világszerte (2008) és az Európai Unió vonatkozó politikája (
<P>
- A szavazás előtt
<SPEAKER ID="118" NAME="Hartmut Nassauer" AFFILIATION="PPE-DE">
- (DE) Elnök úr, az Európai Néppárt (Kereszténydemokraták) és az Európai Demokraták Képviselőcsoportja nevében arra szeretném kérni, hogy a 151. cikk (1) és (3) bekezdése értelmében utasítsa el a Liberálisok és Demokraták Szövetsége Európáért Képviselőcsoport által benyújtott 45a. módosítást, amely Benedek pápa kijelentésével foglalkozik, lévén a következő okok miatt elfogadhatatlan. Először is, a kijelentés 2009-ben hangzott el, a jelentés pedig azokkal az emberi jogi jogsértésekkel foglalkozik, amelyek 2008-ban történtek. Ez a módosítás ezért nem azt a szöveget módosítja, amelynek módosítása a célja. Másodszor, ez a módosítás az emberi jogok megsértésének legsúlyosabb eseteivel hasonlítja össze a pápa kijelentését, úgymint a halálbüntetéssel, a kínai emberi jogi sérelmekkel és a világ különböző pontjain történő kínzásokkal. Ez az összehasonlítás cinikus módon semmibe veszi az emberi jogok világszerte történő megsértését.
<P>
(Taps)
<P>
Harmadszor, ez egy olyan hihetetlen rágalom, a pápával szembeni olyan hihetetlen diszkrimináció, hogy ha az ALDE képviselőcsoport azonosul is vele, az Európai Parlament semmilyen körülmények között nem teheti azt meg.
<P>
(Hangos taps)
<SPEAKER ID="119" NAME="Elnök">
Hölgyeim és uraim, oda fogom adni Önöknek a jogi szolgálat és az Európai Parlament elnökének véleményét, mivel az eljárási szabályzat értelmében természetesen vele is konzultáltak.
<SPEAKER ID="120" NAME="Daniel Cohn-Bendit" AFFILIATION="Verts/ALE">
(FR) Elnök úr, csak azt akartam mondani Nassauer úrnak, hogy a pápa nem az éveket számlálja, mivel ő öröknek számít.
<SPEAKER ID="121" NAME="Elnök">
Kérem, kérem... A jogi szolgálat alaposan megvizsgálta ezt technikai szempontból, az említett részletek szempontjából, a tartalom szempontjából és a vizsgált időszak szempontjából is.
<P>
A jogi szolgálat azon a véleményen van, hogy a módosítás elfogadható, és ugyanez a véleménye az Európai Parlament elnökének is. Ennélfogva Pöttering úr véleménye fog érvényesülni. Így tehát, sajnálom, Nassauer úr, de a módosítás elfogadható.
<P>
- A 25. bekezdésről szóló szavazás előtt
<SPEAKER ID="122" NAME="Raimon Obiols i Germà" LANGUAGE="ES">
Elnök úr, szeretnék határozottan utalni egy információ frissítésére, mert a szöveg elítélte egy olyan szudáni vezető bebörtönzését, akit időközben szabadon engedtek.
<SPEAKER ID="124" NAME="Alexander Graf Lambsdorff" AFFILIATION="ALDE">
- (DE) Elnök úr, Nassauer úr, az önrendelkezéshez való jog emberi jog, és ebbe beletartozik a szexuális önrendelkezés is. Ezt tekintve ez már 2008-ban is aktuális volt, ami pedig elhangzott, az kifejezetten szerencsétlen.
<P>
Hangosan felolvasom a 2. módosítást. Ez egyfelől a tények helyreigazításáról szól, másfelől pedig azok valamivel kiegyensúlyozottabb megfogalmazásáról:
<P>
"Nyomatékosítja a szexuális és reproduktív egészséghez való jog elősegítésének fontosságát, mivel ez bármely sikeres HIV/AIDS elleni küzdelem előfeltétele, amely betegség óriási áldozatokat követel mind az emberi életek, mind a gazdasági fejlődés tekintetében, és amely különösképpen a világ legszegényebb részeit érinti; aggodalmát fejezi ki a XVI. Benedek pápa által tett kijelentések miatt, amelyek azt a benyomást keltik, hogy az óvszerhasználat akár megnövekedett fertőzésveszélyhez is vezethet; azt a véleményt képviseli, miszerint ezek a kijelentések súlyosan gátolják a HIV/AIDS elleni harcot;”. A módosítás ezt követő része változatlan marad.
<P>
(Taps balról)
<SPEAKER ID="126" NAME="Hartmut Nassauer" AFFILIATION="PPE-DE">
- (DE) Elnök úr, a módosítás kevésbé durva hangvételű, mint az eredeti szöveg, a tények azonban változatlanok. Ezért mi elutasítjuk a szóbeli módosítást.
<P>
(A szóbeli módosítást nem fogadják el)
<P>
- A 16. módosításra vonatkozó szavazás után
<SPEAKER ID="128" NAME="Christopher Beazley" AFFILIATION="PPE-DE">
Elnök úr, bocsásson meg, hogy félbeszakítom elnöklését, de én úgy értelmeztem, hogy a 16. módosítást elutasítottuk, Ön viszont azt jelentette be, hogy elfogadtuk. Tisztázná a helyzetet?
<SPEAKER ID="129" NAME="Elnök">
Igen, kérem, bocsássanak meg, csupán nyelvbotlás volt. Valóban, a többség ellene szavazott. Megérte leellenőrizni, bár a szolgálat már helyesbítette a hibámat.
<P>
Köszönöm a megjegyzését.

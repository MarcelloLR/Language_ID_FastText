<CHAPTER ID="008-10">
10. Az EU kutatási, technológiafejlesztési és demonstrációs tevékenységekre vonatkozó hetedik kutatási keretprogramja (
<SPEAKER ID="135" NAME="Paweł Robert Kowal" AFFILIATION="ECR">
(PL) Elnök úr, tájékoztattam a Titkárságot, hogy a 27. bekezdés törlésére irányulóan szóbeli módosítást szeretnék előterjeszteni, mivel az az INDECT elnevezésű fontos tudományos projekttel kapcsolatban valótlan tájékoztatást tartalmaz. Szeretném a Parlamentet tájékoztatni arról, hogy a projektet etikai felülvizsgálat igazolta. A felülvizsgálatra 2011. március 15-én, Brüsszelben került sor osztrák, francia, holland, német és egyesült királyságbeli szakértők részvételével. A projekt munkáját illető etikai ellenőrzés pozitív eredménnyel zárult, amiről tanúsítványt állítottak ki. A projekt etikai aspektusait illetően nem találtak problémákat. A jelentés etikai aspektusait az Európai Bizottság kezdetektől figyelemmel kísérte. Ezt szeretném hangsúlyozni és kérem a Parlamentet, hogy vigyázzon arra, hogy jelentésünk ne tartalmazzon nem tényeken alapuló információt. Egy nagyon fontos tudományos kutatási projektről van szó, amely a krakkói AGH Tudományos és Műszaki Egyetem és számos európai kutatási és felsőoktatási intézmény vezetése alatt folyik.

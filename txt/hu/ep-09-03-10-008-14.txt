<CHAPTER ID="008-14">
14. 2010. évi költségvetés - III. szakasz - Bizottság: a 2010. évi költségvetésre vonatkozó iránymutatásokról (
<P>
A (13) bekezdésre vonatkozó szavazás előtt:
<SPEAKER ID="137" NAME="László Surján">
előadó. - Elnök úr! A megegyezés kedvéért szóbeli módosítást tennék, amit köröztettek, a (13) bekezdéshez. A szöveg így a következő: "[...] és a belbiztonság, különösen a terrorizmus elleni küzdelem, a bevándorlás, a demográfiai kihívások [...]” a régi verzió helyett: "[...] és a belbiztonság, ideértve különösen a bevándorlást, a terrorizmus elleni küzdelmet, a demográfiai kihívásokat [...]”.
<P>
Kérem a Parlamentet e szóbeli módosítás támogatására.
<SPEAKER ID="138" NAME="Anne E. Jensen" AFFILIATION="ALDE">
Elnök úr! A szavazási listán lévő szövegben vessző van a "terrorizmus” és a "bevándorlás” közt, bár pontosvesszőben egyeztünk meg. Ezt nem lehet hallani, amikor Surján úr felolvassa a szövegét. Szeretnénk ott tartani a pontosvesszőt a "terrorizmus” és a "bevándorlás” közt.
<SPEAKER ID="140" NAME="Hannes Swoboda" LANGUAGE="DE">
Elnök úr, most "diverzifikált gázszállítási útvonalak”-ról beszélünk, és én ehhez hozzáadnám az "és -források” kifejezést a következők miatt:
<P>
nemcsak a gázszállítási útvonalakról van szó, hanem a gázforrásokat is differenciálni kell, és szerepeltetni itt. Ha ezt a módosítást elutasítják, akkor annak az eredeti szövegben kell szerepelnie.
<SPEAKER ID="142" NAME="László Surján">
előadó. - Elnök úr! Nincs kifogásom Swoboda úr szóbeli módosítása ellen, ami az eredeti szövegre utal vissza. Mindenesetre a tervezési irodától úgy értesültem, hogy ez a módosítás csak a módosított részénél érvényes. Ha nem, akkor támogatnám, hogy a szóbeli módosítás legyen az eredeti része. Vagyis aki nem követi a javaslatomat, az ötödik szavazásnál az első rész ellen szavaz, aztán külön szavazást tartunk, ami nincs a szavazási listán, erről a szóbeli módosításról, amit támogatok.
<SPEAKER ID="143" NAME="Hannes Swoboda" AFFILIATION="PSE">
Elnök úr! A szóbeli módosítás mindkét esetben érvényesül, de tudom, hogy a PPE-DE képviselőcsoport eltérően szavaz a megosztott szavazásnál, így ez szerintem nem változtat semmit.
<SPEAKER ID="145" NAME="László Surján" AFFILIATION="PPE-DE">
Elnök úr! Nem szavazunk Swoboda úr szóbeli javaslatáról, így ha a Parlament támogatni kívánja ezt a szóbeli módosítást, akkor úgy kell szavaznunk, hogy ez továbbra is érvényes legyen az eredeti szövegre. Ellenkező esetben négy szavazásunk van és elutasítjuk, amihez öt kell.
<SPEAKER ID="146" NAME="Elnök">
A szóbeli módosítás szerepelt a négy szavazás közül az elsőben. Vagyis ez van a szavazási listán. Ez szerepelt az első megosztott szavazás során, és elutasították.
<SPEAKER ID="147" NAME="László Surján" AFFILIATION="PPE-DE">
Elnök úr! Nem: a szavazási listán a szóbeli módosítás nélkül a PSE képviselőcsoport módosításának első részére szavaztunk, és ezt elutasították. Az eredeti PSE-képviselőcsoporti módosítás mellett Swoboda úr beszúrta a "források” szót. Ezt nem támogatom és nem is ellenzem. Nem panaszkodom, ha a PSE képviselőcsoport sem. Csak azt szeretném tisztázni, hogy tudomásom szerint a "források” szó a szövegben nem szerepel.
<SPEAKER ID="148" NAME="Elnök">
Így van.
<SPEAKER ID="149" NAME="László Surján" AFFILIATION="PPE-DE">
Elnök úr, tehát szavazzunk arról, hogy akarjuk-e így vagy sem.
<SPEAKER ID="150" NAME="Elnök">
Nem. Megkérdeztem, hogy ellenzi-e valaki a szóbeli módosítást. Senki, ezért tehát ez a módosítás része, és erről az első név szerinti szavazásnál szavaztunk, és azt elutasítottuk. Ez tehát a helyzet.
<P>
A (31) bekezdésre vonatkozó szavazás előtt:
<SPEAKER ID="151" NAME="László Surján" AFFILIATION="PPE-DE">
Elnök úr! Ez igen egyszerű lesz. Javaslom, hogy az eredeti szövegben a "félelmek” szót váltsuk fel az "aggályok” szóval.

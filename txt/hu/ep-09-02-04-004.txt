<CHAPTER ID="004">
Az Alzheimer-kór elleni küzdelem prioritásai (írásbeli nyilatkozat): lásd a jegyzőkönyvet
<P>

<SPEAKER ID="087" NAME="Eva-Britt Svensson" AFFILIATION="GUE/NGL">
(SV) Remélem, hogy most az egész Parlament figyel. A januári ülés során egyhangúan elfogadtunk egy állásfoglalást Afrika szarváról. Ebben szerepelt egy külön bekezdés, amely kijelentette, hogy Dawit Isaakot szabadon kell bocsátani. Dawit Isaak súlyos beteg, és arra kérem az elnököt, hogy írjon levelet az eritreai hatóságoknak.
<P>
Betegségének hírét több forrás is megerősítette, és ma a svéd média is beszámolt róla. A helyzet rendkívül súlyos és kétségbeejtő, és szeretném emlékeztetni Önöket arra, hogy Dawit Isaak svéd-eritreai újságíró, akit bírósági tárgyalás nélkül tartanak börtönben 2001 óta. Egészségi problémái annyira súlyosak, hogy ma már egy katonai kórházban őrzik, és én az életéért aggódom.
<P>
Kérem, hogy támogassák Dawit Isaak kiszabadulását.
<P>
(Taps)
<SPEAKER ID="088" NAME="Elnök">
Svensson asszony, megerősíthetem, hogy az Elnök felveszi a kapcsolatot a nevezett hatóságokkal.

<CHAPTER ID="002">
Együttdöntéssel elfogadott jogi aktusok aláírása: lásd a jegyzőkönyvet
<P>

<SPEAKER ID="007" NAME="Daniel Cohn-Bendit" AFFILIATION="Verts/ALE">
(FR) Elnök úr, a litván parlament tegnap szavazott a homoszexualitásról szóló törvényről, valamint a homoszexualitást és a biszexualitást illető propagandáról. A litván elnök máris megtagadta, hogy aláírja ezt a törvényt, amelyet így vissza is küldtek a litván parlamentnek. Ez a törvény szöges ellentétben áll az Európai Unió alapjogi chartájával, valamint a Lisszaboni Szerződés 6. cikkének (1) bekezdésével.
<P>
Felhívom Önt, Elnök úr, e Parlament részéről, hogy az európai értékek nevében tiltakozzon ez ellen a törvény ellen, mivel az alapjogi charta, amelyet a Lisszaboni Szerződés megerősít, biztosítja a szexuális beállítottsággal kapcsolatos megkülönböztetés-mentességet, ez a törvény pedig hátrányos megkülönböztetésben részesíti a szexuális kisebbségeket.
<P>
E Parlament nevében felkérem Önt, hogy írásban jelezze a litván parlamentnek, hogy ez a törvény ellentétben áll az európai közös eszmével.
<P>
(Taps)
<SPEAKER ID="008" NAME="Elnök">
Köszönjük. A tárgyalási rend ismertetésével folytatjuk.
<SPEAKER ID="009" NAME="Daniel Cohn-Bendit" AFFILIATION="Verts/ALE">
(FR) Elnök úr, elárulná nekem, hogy fog-e lépni ez ügyben vagy sem? Arra kértem, hogy tegyen valamit; tudatnia kellene velem, hogy így tesz-e majd, vagy sem. Hiszen ezt kérdeztem.
<SPEAKER ID="010" NAME="Elnök">
Utána fogok járni, mit fogadott el a litván parlament, és majd azután döntök arról, hogy mit teszek. Tájékoztatni fogom minderről.

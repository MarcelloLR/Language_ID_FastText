<CHAPTER ID="007-20">
20. A nanoanyagokkal kapcsolatos szabályozási szempontok (
<P>
A szavazás előtt
<SPEAKER ID="146" NAME="Carl Schlyter">
, előadó. - (SV) Elnök asszony, csupán annyit szeretnék mondani, hogy a Bizottság javaslatot nyújtott be ezen új és fontos politikai területre vonatkozóan, amelynek értelmében véleményünk szerint elégséges lenne a jelenlegi szabályozás által előírt intézkedések végrehajtása. A Parlament most egyértelműen a vonatkozó jogszabályok teljes körű felülvizsgálatára kéri a Bizottságot annak érdekében, hogy biztosíthassuk a fogyasztók, a munkavállalók és a környezet védelmét a nanotermékek káros hatásaival szemben, illetve hogy e termékek számára biztonságos és fejlődőképes piacot hozzunk létre. Emlékeztetni szeretném Önöket, hogy a Bizottságnak két éve van a Parlament kérésének teljesítésére, és egy kompromisszumnak köszönhetően a mai szavazás során világosan kiderül majd, hogy a Parlament ezt szinte egyhangúlag támogatja.
<P>
Itt az ideje, hogy a Bizottság haladéktalanul munkához lásson, és elvégezze az átfogó felülvizsgálatot annak érdekében, hogy megvalósulhasson a nanotechnológiának a polgárok védelmét is biztosító szabályozása.

<CHAPTER ID="004-03">
3. (
<P>
- A szavazás előtt:
<SPEAKER ID="105" NAME="Francesco Enrico Speroni" AFFILIATION="UEN">
(IT) Elnök asszony, hölgyeim és uraim, egy ügyrendi kérdést szeretnék felvetni: a nélkül, hogy zavarni kívánnám az eljárást, szeretném tudni, létezik-e olyan szabály, amely szerint kötelező minden alkalommal bejelenteni az eredmény mellett a szavazók számát, a tartózkodók számát és így tovább, vagy ez az ön saját választása.
<SPEAKER ID="106" NAME="Elnök">
Ha nem akarják, hogy bemondjam, nem teszem, de nyilvánvalóan jó a bizonyosság.
<P>
- A 60. bekezdés szavazása után:
<SPEAKER ID="107" NAME="Thomas Wise" AFFILIATION="IND/DEM">
Elnök asszony, legalább megjelenítené az eredményeket az előttünk lévő képernyőkön, ha már nem olvassa fel őket?
<SPEAKER ID="108" NAME="Elnök">
Csak a szemét kell felemelnie, ha látni akarja az eredményt.
<P>
- A szavazás után:
<SPEAKER ID="109" NAME="Robert Evans" AFFILIATION="PSE">
Elnök asszony, a szolgálatok azt állítják, hogy minden további név szerinti szavazás 400 euróba kerül, és e szerint a tegnapi csínytevés költsége meghaladja a 25 000 eurót.
<P>
Így szeretném megkérdezni azoktól, akik állandóan név szerinti szavazást kérnek, hogy szerintük ez vajon az adófizetők pénzének megfelelő felhasználása-e.
<SPEAKER ID="110" NAME="Daniel Hannan" AFFILIATION="PPE-DE">
Elnök asszony, ha valamennyi név szerinti szavazás költsége valóban 400 euró, azt indítványozom, hogy ez a Ház saját magát is olyan hatékonysággal üzemeltesse, mint ahogyan a közös mezőgazdasági politikát, a strukturális támogatást, a nemzetközi fejlesztést és az Európai Unió költségvetésének egyéb részeit. Csak meg tudjuk ezt oldani olcsóbban is!
<SPEAKER ID="111" NAME="Kathy Sinnott" AFFILIATION="IND/DEM">
Elnök asszony, van egy gyakorlati javaslatom. A költségek egyike, hogy lefordítjuk a szavazatokat, miközben ezek csak számok, így a szavazatoknak csak egy kiadására van szükségünk. Nem kell őket lefordítani minden nyelvre, mert számokkal foglalkozunk, és a nevek ugyanazok minden nyelven. Így itt csökkenthetjük a költségeket. Eszembe jut az a rengeteg papír, amit itt állítunk elő ebben a Parlamentben. A legfontosabb dolog a polgárok számára az, hogy tudják, milyen módon szavaztunk.
<P>
(Taps)

<CHAPTER ID="005-10">
10. 2006. évi mentesítés: az EU általános költségvetése, I. szakasz - Európai Parlament (
<P>
- A szavazás előtt:
<SPEAKER ID="102" NAME="Zbigniew Zaleski" AFFILIATION="PPE-DE">
(ES) Elnök úr, van egy kisebb javaslatom önnek és minden olyan elnöknek, aki szavazáskor elnököl. Nagyon sok a név szerinti szavazás, és nem hiszem, hogy az Eljárási Szabályzat előírná az elnöknek, hogy felolvassa az adatokat. Mindenki el tudja olvasni a képernyőt. Elegendő, ha ön azt mondja "elfogadva” vagy "elutasítva”.
<P>
Ha ön evvel egyetértene, időt takaríthatnánk meg.
<SPEAKER ID="103" NAME="Elnök">
Ha mindenki egyetért, az elnök is.
<P>
- A 65. bekezdésre vonatkozó szavazás előtt:
<SPEAKER ID="104" NAME="José Javier Pomés Ruiz">
előadó. - (ES) Elnök úr, hiba történt a számokkal, és amiről először szavazunk külön szavazással, az a 65. bekezdés, a 4. francia bekezdés kivételével, majd ezután név szerint szavazunk a 4. francia bekezdésről. Megváltoztak a számok, ilyen egyszerű.
<SPEAKER ID="105" NAME="Elnök">
Így van, Pomés úr, ezért folytassuk a szavazást a 65. bekezdésről, a 4. francia bekezdés kivételével.
<P>
- A 9. módosításra vonatkozó szavazás előtt:
<SPEAKER ID="106" NAME="Jan Andersson" AFFILIATION="PSE">
(SV) Elnök úr, a 65. bekezdésben nem szavaztunk az 5. francia bekezdésről. Külön szavaztunk a 4.-ről, de nem az 5.-ről.
<SPEAKER ID="107" NAME="Elnök">
Andersson úr, különféle nyelvi változatok vannak, és amire ön utal, már benne van abban a részben, amiről szavaztunk.
<P>
Hogy ne merüljön fel kétség, most szavazni fogunk kizárólag arról, amit Andersson úr mond, azaz "a képviselők rokonai nem alkalmazhatók”.
<P>
- A 72. bekezdésre vonatkozó szavazás előtt:
<SPEAKER ID="108" NAME="Alexander Alvaro" AFFILIATION="ALDE">
(DE) Elnök úr, még akkor is, ha már túl későn mondom, azt hiszem, hogy a képviselő ellenvetését esetleg félreértette. Ő a 65. bekezdés 5. francia bekezdésről akart szavazást. Ön azonban arról szavaztatott meg bennünket, hogy a családtagok foglalkoztathatók-e. A 65. bekezdés 5. francia bekezdése azonban nem ezt szabályozza, hanem azt, hogy a kifizetések felfüggeszthetők-e szabálytalan cselekvés gyanúja esetén. Erről nem szavaztunk, illetve ön valamit nem megfelelő módon jelentett be. Csak hogy tisztázzuk a dolgokat, hogy mindenki tudja, hogy mi történik.
<SPEAKER ID="109" NAME="Elnök">
Alvaro úr, a probléma ott van, hogy a különféle nyelvi változatokban ez kifejezés a mondatban más helyre került. Ez az, ami a problémákat okozza. Ezért szavaztunk úgy, hogy pontosan megmondtam, hogy miről szavazunk, hogy ne merüljön fel kétség. Érti, Alvaro úr?
<SPEAKER ID="110" NAME="Ingeborg Gräßle" AFFILIATION="PPE-DE">
(DE) Elnök úr, szeretnék rámutatni arra, hogy azok, akik készítették a szavazási listákat, ismerték ezt a problémát, így azok a jelzések, amelyek szerepelnek a szavazási listában már figyelembe veszik a különféle nyelvi problémákat. Ezzel azt akarom mondani, hogy teljesen egyértelmű volt, hogy a képviselőcsoportok miről szavaznak. Nem arról van szó, hogy senki se tudta volna, hogy miről szavaz. Mi megpróbáltuk ezt kijavíttatni az Előterjesztési Hivatalban és ki is javították.
<SPEAKER ID="111" NAME="Elnök">
Mindenesetre a szavazás egyértelmű volt, úgy hogy semmilyen probléma nincs.

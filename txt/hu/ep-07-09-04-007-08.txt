<CHAPTER ID="007-08">
8. Az egységes piac felülvizsgálata (szavazás) 
<P>
- Jelentés: Jacques Toubon
<SPEAKER ID="093" NAME="Monica Frassoni" AFFILIATION="Verts/ALE">
(IT) Elnök úr, hölgyeim és uraim, kértem, hadd szólalhassak fel egy, a munkánk ütemezésével kapcsolatos kérdésben: az a tény, hogy az új iskolai év több esztendeje, és sajnos jövőre is egybeesik a plenáris ülésünkkel, súlyos családi problémákat okoz képviselőtársaink és sok tisztviselőnk számára. Nézetem szerint ez egy olyan kérdés, amelyről a Parlamentnek vitát kellene folytatnia, mert gyermekeink jóléte, akiket szüleiknek kellene iskolába vinniük, olyan ügy, ami a Parlamentre tartozik.
<P>
(Taps)
<SPEAKER ID="094" NAME="Elnök">
Köszönöm, Frassioni asszony, biztos vagyok benne, hogy ön fején találta a szöget, de elkésett a gyűlésről, így kérem, fáradjon az iskolaigazgatóhoz!
<P>
(Nevetés)
<SPEAKER ID="095" NAME="Thomas Wise" AFFILIATION="IND/DEM">
Elnök úr, nem tudom, hogy ez milyen szabály alá tartozik, de az én szavazási listámon egy másik szavazásra kerülő jelentés szerepel - Ayala Sender. Újra összeülünk 12.30-kor?
<SPEAKER ID="096" NAME="Elnök">
A vitát még nem tartottuk meg, és a szavazásra holnap kerül sor. Köszönöm, hogy felvetette ezt a pontot.

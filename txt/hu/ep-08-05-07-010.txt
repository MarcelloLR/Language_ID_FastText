<CHAPTER ID="010">
Ügyrend
<SPEAKER ID="015" NAME="Elnök">
Annak ismeretében, hogy a Tanácshoz intézett, a megtévesztő "telefonkönyv-társaságokról” szóló szóbeli választ igénylő kérdéssel 20.00 óráig nem lehet foglalkozni, a Tanács pedig akkor nem tud itt lenni, ami - természetesen - sajnálatos - ez nincs ideírva, de azért mondom - azt kérték, hogy halasszuk el a szóbeli választ igénylő kérdést egy későbbi ülésre.
<SPEAKER ID="016" NAME="Hannes Swoboda">
a PSE képviselőcsoport nevében. - (DE) Elnök úr! Csak egyetérteni tudunk. Ön azonban azt mondta, hogy a Tanács "nem tud” itt lenni. Kétlem, hogy képtelen jelen lenni. Nem akarom semmivel sem bírálni a mindenkor igen segítőkész Szlovén Elnökséget. Amint már jó néhányszor mondtam, mivel a politikai élet nem a Tanács napirendjének megfelelően zajlik, lehetségesnek kell lennie annak, hogy megmondjuk a Tanácsnak a napirend meghatározásakor, hogy szükség van valamiféle rugalmasságra azért, hogy amikor új témák merülnek fel, akkor azokat meg lehessen vitatni a Tanáccsal. Ez az, amit kérni szeretnék.
<P>
Másodsorban pedig, Elnök úr, azt szeretném kérni, hogy vegyük fel a kérdést a következő ülés napirendjére, mert ez sürgős kérdés. Ezen előfeltételek teljesülése esetén egyetérthetünk.
<SPEAKER ID="017" NAME="Simon Busuttil">
a PPE-DE képviselőcsoport nevében. - Elnök úr! Szeretném az előző felszólalóval való egyetértésemet kifejezni e szóbeli választ igénylő kérdés fontosságára vonatkozóan. Nagyon csalódott vagyok, hogy a Tanács nem lesz itt ennek megvitatására.
<P>
Ez olyan kérdés, amely Európa-szerte vállalkozások ezreit - hacsak nem százezreit - érinti, amelyeket megtévesztenek és amelyektől kicsalják pénzüket. Úgyhogy igazán kár, hogy a Tanács nem lesz itt. Szerintem a Tanácsnak nagyobb jelentőséget kellene tulajdonítania a vállalkozásoknak - különösen a kisvállalkozásoknak - és e Háznak is.
<SPEAKER ID="018" NAME="Elnök">
Nagyra becsülöm, amit mond. A Szlovén Elnökség általában igen segítőkész, de sajnos a mai helyzet olyan, ami miatt jogosan panaszkodik.
<P>
Akkor megállapodtunk abban, hogy ezzel a következő ülésen foglalkozunk.
<P>
(Az ügyrendet elfogadják, tehát az módosul)

<CHAPTER ID="005-22">
22. Az EU mint globális szereplő: a multilaterális szervezetekben betöltött szerepe (
<P>
A szavazás előtt:
<SPEAKER ID="178" NAME="Gerard Batten" AFFILIATION="EFD">
Elnök úr! Egy ügyrendi javaslat: a következő jelentéssel kapcsolatban, ami a Muñiz De Urquiza-jelentés lesz, szeretnék a név szerinti szavazásról szóló 167. cikk alapján felszólalni. Visszatérve az Arsenis-jelentésre, a 25. módosítással kapcsolatosan egyik kollégám név szerinti szavazást kért, mert fontosnak tartotta a kérdést. Ezt az elnök úr jóvá is hagyta.
<P>
Az eljárási szabályzatban nem szerepel erre vonatkozó rendelkezés, és ön nem kérte a Parlament hozzájárulását. Mindnyájunkat szórakoztatott, hogy ön rendkívüli hatásköröket osztott ki saját magának, úgyhogy én is ugyanezt szeretném kérni. Ez személy szerint nekem fontos, ezért kérem, hogy a jelentés minden módosításával kapcsolatosan tartsunk név szerinti szavazást ugyanazon cikk alapján, amely alapján annak az úrnak a kérésére ez megtörtént.
<SPEAKER ID="179" NAME="Elnök">
Kedves kollégák, a szabályaink és a gyakorlat alapján a név szerinti szavazásról való döntés mindig az elnök hatáskörébe tartozik. Az elnök jóváhagyhatja a kért, név szerinti szavazást, ha úgy érzi, hogy az nem zavarja meg az ülést, vagy, ha sok kérés érkezik, megkérdezheti a képviselők véleményét. Nincs erre vonatkozó konkrét szabály. Ezt szeretném világossá tenni, nehogy akaratlanul precedenst teremtsünk.
<P>
A jelen körülmények között nincs ellenvetésem az ellen, hogy ennek a kérésnek eleget tegyünk, de szeretném nyomatékosan megkérni a képviselőket, hogy ne éljenek vissza ezzel a lehetőséggel, mert ha ezt tennék, az elnök minden esetben megkérdezné a Parlamentet, és indokolatlan viták támadnának. Ha ragaszkodik a kéréséhez, akkor mindegyik szavazás név szerinti lesz.
<P>
A szavazások órájának vége

<CHAPTER ID="003-07">
7. A halászati és akvakultúra-termékek piacának közös szervezése (szavazás) 
<P>
- Jelentés: Pedro Gueirrero
<P>
- A szavazás előtt:
<SPEAKER ID="067" NAME="Pedro Guerreiro">
előadó. - (PT) Azzal szeretném rövid nyilatkozatomat kezdeni, hogy üdvözlöm az Európai Parlament Halászati Bizottságának a halászati és akvakultúra-ágazati termékek piacának közös szervezésével foglalkozó jelentés elkészítéséről szóló határozatát. Ismert és elfogadott tény, hogy a KPSZ még mindig nem valósította meg azokat a célkitűzéseket, amelyek érdekében létrehozták, nevezetesen a halászati termékek stabil piacának megteremtését és a termelők tisztességes jövedelmének biztosítását. Nagyra értékeljük az Európai Bizottság - jóllehet késve - meghozott határozatát, melynek értelmében készít egy alapos értékelést a már meglévő KPSZ-ről. Felszólítjuk a KPSZ sürgős felülvizsgálatára, hogy az minél nagyobb mértékben képes legyen hozzájárulni az ágazat jövedelmének és a piac stabilitásának biztosításához, a halászati termékek forgalmazásának javulásához és a létrehozott hozzáadott érték növeléséhez, elsősorban a pénzügyi erőforrások jelentős növelése révén.
<P>
Annak ellenére, hogy néhány eredeti javaslatunk nem kapta meg a Halászati Bizottságban a szükséges jóváhagyást, úgy ítéljük, hogy a most szavazásra bocsátott jelentés értékes intézkedéseket tartalmaz, amelyek alapján megállapítható lesz, hogy vajon az érvényes intervenciós mechanizmusok a legalkalmasabbak-e és elég rugalmasak-e ahhoz, hogy megfeleljenek a különböző tagállamokban jelentkező jogos igényeknek, mint például a tonhal esetében már létező kompenzációs kifizetések bevezetését a szardíniára; a strukturális alapoknak való megfelelést annak érdekében, hogy a termelők számára megvalósuljon az infrastruktúra modernizálása és megteremtése a termelés/forgalmazással összefüggésben; tényleges támogatásnyújtás a termelők szervezeteinek és mindenekelőtt a kisüzemi part menti és hagyományos halászatnak a létrehozására és finanszírozására; annak biztosítása, hogy ugyanazokat a szabályokat és követelményeket alkalmazzák a belső piacon értékesített importált halászati termékekre, mint amiket a Közösség halászati termékeire alkalmaznak. Ezek olyan ügyek, amelyek lehet, hogy egyes képviselőknek nem sokat jelentenek, de a halászok számára ezek a legfontosabb kérdések.

<CHAPTER ID="007-28">
28. A grúziai helyzet (szavazás) 
<P>
- Állásfoglalásra irányuló együttes indítvány
<P>
- A 9. bekezdésre vonatkozó szavazás előtt
<SPEAKER ID="127" NAME="Marie Anne Isler Béguin" AFFILIATION="Verts/ALE">
(FR) Tisztelt elnök úr, a 9. bekezdésben szeretném a következő szövegrészt megváltoztatni:
<P>
"üdvözli a grúz kormányzat készségét a választások nemzetközi megfigyelők által történő követésének engedélyezésére”. Az új szöveg szerint itt "megengedi a nemzetközi megfigyelőknek a választás követését” szerepelne.
<P>
Így a szöveg pontosabban tükrözi azt, ami ténylegesen történik.
<P>
(A szóbeli módosítást elfogadják)
<P>
- A 4. módosításra vonatkozó szavazás előt
<SPEAKER ID="131" NAME="Vytautas Landsbergis" AFFILIATION="PPE-DE">
Tisztelt elnök úr, a 4. módosításként szereplő, a 10. bekezdés után beillesztésre javasolt szöveg végén az "Oroszország saját megközelítése” kifejezés homályos. Ez a megközelítés jó vagy rossz? Ezért azt javaslom, hogy ez derüljön ki, egyetlen szó, a "sajnálatos” beillesztése révén, melynek eredményeként a kifejezés "Ororszország sajnálatos saját megközelítése” alakban szerepelne. Kérem a képviselőket, hogy támogassák ezt a tisztázó javaslatot.
<SPEAKER ID="132" NAME="Elnök">
Landsbergis úr, világossá tenné, hogy a 10. bekezdésről vagy a 4. módosításról beszél?
<SPEAKER ID="133" NAME="Vytautas Landsbergis" AFFILIATION="PPE-DE">
Tisztelt elnök úr, a szavazás rendje szerint ez a 14. bekezdés után szerepelne. Ez a 14a bekezdés, amely a Gahler úr és mások által benyújtott 4. módosításnak felel meg.
<SPEAKER ID="134" NAME="Elnök">
Köszönöm, így világos a helyzet.
<P>
(A szóbeli módosítást elfogadják)
<P>
- A D. preambulumbekezdésről szóló szavazás előtt
<SPEAKER ID="135" NAME="Marie Anne Isler Béguin" AFFILIATION="Verts/ALE">
(FR) Tisztelt elnök úr, ismétcsak a dolgok tisztázása érdekében, szeretném beszúrni a rendőri szót a biztonsági erők kifejezés elé. Ekkor a szöveg a következőképpen szólna:
<P>
"míg hat nap után az ellenzéki tüntetések erőszakba fulladtak, amikor rendőri biztonsági erők” stb
<P>
(A szóbeli módosítást elfogadják)
<P>
- A G. preambulumbekezdésről szóló szavazás előtt
<SPEAKER ID="138" NAME="Marie Anne Isler Béguin" AFFILIATION="Verts/ALE">
(FR) Tisztelt elnök úr, hölgyeim és uraim, ismét csak az érthetőség miatt, és mivel jelenleg is vizsgálat folyik, szeretném elhagyni a hivatkozást a 90%-os arányra. Tehát törölnénk
<P>
a "kilencven százaléka” kifejezést, és a helyére a "része” kerülne. A szöveg így "az állomások egy része” kifejezést tartalmazná.
<P>
(A szóbeli módosítást elfogadják)
<P>
- A H. preambulumbekezdésről szóló szavazás előtt
<SPEAKER ID="141" NAME="Marie Anne Isler Béguin" AFFILIATION="Verts/ALE">
(FR) Tisztelt elnök úr, a grúz alkotmány ügydöntő és véleményező népszavazást is ismer, amelyek nem azonosak. Ezért javaslom, hogy az "ügydöntő népszavazást” cseréljük fel a "véleményező népszavazás” kifejezéssel, hogy a szöveg összhangban álljon a grúz alkotmánnyal.
<P>
(A szóbeli módosítást elfogadják)
<P>
- A J. preambulumbekezdésről szóló szavazás után
<SPEAKER ID="143" NAME="Hannes Swoboda" AFFILIATION="PSE">
Tisztelt elnök úr, mivel a közelmúlt eseményeinek szociális okai is voltak, legalább egy semleges utalást kellene rá tennünk. Szóbeli módosító javaslatom a következőképpen szól: "míg Grúzia gazdasági és társadalmi reformjainak a szélesebb népesség életszínvonalát kellene emelniük”.
<P>
(A szóbeli módosítást elfogadják)

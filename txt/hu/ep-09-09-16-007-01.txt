<CHAPTER ID="007-01">
1. A Bizottság elnökének megválasztása (szavazás) 
<SPEAKER ID="096" NAME="Daniel Cohn-Bendit" AFFILIATION="Verts/ALE">
(FR) Elnök úr .
<P>
(A felszólalót jobbról közbeszólások szakítják félbe)
<P>
Betegek vagy mi? Betegek?
<P>
Mivel tegnap problémák voltak a szavazással, megkérném önöket, hogy ellenőrizzék a gépeket.
<P>
Ez nem olyan rossz ötlet, ugye, hölgyeim és uraim?
<SPEAKER ID="097" NAME="Elnök">
A javaslat alapján elvégzünk egy próbaszavazást, azaz egy szavazást annak ellenőrzésére, hogy minden kártya megvan-e, hogy mindenki a helyén ül-e, és hogy a gép működik-e.
<P>
Hölgyeim és uraim, hadd ismételjem meg: ötévenként egyszer az Európai Parlament dönt arról, hogy ki vezessen egy másik uniós intézményt. A mai napirend tartalmazza az Európai Bizottság elnökének megválasztását. Ez a választás tovább erősíti intézményünk demokratikus jellegét. Mi, az európai régiók megválasztott képviselői, fogunk szavazni.
<P>
Az Európa Tanács José Manuel Barrosót javasolta a Bizottság elnökéül. Az eljárási szabályzat 105. cikkének (2) bekezdése értelmében a Parlament többségi szavazással elfogadhatja vagy elutasíthatja a javasolt jelöltet. A szavazás titkos. Most pedig az eljárási szabályzattal összhangban eljárva válasszuk meg a Bizottság elnökét! A szavazás az elektronikus rendszer segítségével történik. Szeretném elismételni, hogy az ülésterem bármely pontjáról szavazhatnak, amennyiben szavazókártyájukat belehelyezik a személyi szavazókészülékbe. Ezt azért mondom el, mert sok új európai parlamenti képviselő van a Parlamentben. Mint mindig, a szavazáson a jelölt mellett vagy ellen szavazhatnak, illetve tartózkodhatnak.
<P>
(Megtartják a szavazást)
<P>
A szavazás eredménye a következő: 718 képviselő szavazott, 382 a jelölt mellett, 219 ellene, 117 képviselő pedig tartózkodott.
<P>
(Hangos taps)
<P>

<SPEAKER ID="098" NAME="Elnök">
Az eredménynek megfelelően a táblán látni fogjuk - most még nem látható -, hogy a képviselők megválasztották a Tanács jelöltjét, José Manuel Barrosót az Európai Bizottság elnökének.
<P>
Tiszta szívből gratulálok a megválasztott elnöknek ahhoz, hogy megválasztották a Bizottság elnöki tisztségére. Szeretném elmondani, hogy hatalmas munka előtt állunk. Kihívásokkal kell majd szembenéznünk, és a polgárok el fogják várni, hogy határozottan cselekedjünk, és megfeleljünk elvárásaiknak.
<P>
Elnök úr, tudom, hogy tisztában van az Európai Parlament prioritásaival. Mivel figyelemmel követte a képviselőcsoportok - például tegnapi - vitáit, ismeri az elvárásainkat. Ezért alig várjuk, hogy együttműködhessünk önnel a következő öt esztendőben. Mindenekelőtt azt várjuk el, hogy választ tudjon adni polgáraink szükségleteire. Még egyszer gratulálok, és most felszólalhat, ha szeretne mondani néhány szót nekünk. Gratulálok, és minden jót kívánok!
<P>
(Hangos taps)
<SPEAKER ID="099" NAME="José Manuel Barroso">
Bizottság. - (PT) Elnök úr, hölgyeim és uraim, mindenekelőtt szívből szeretném megköszönni az irántam tanúsított bizalmukat. Ez a bizalom nagyon megtisztelő és megható, és nagy felelősségérzettel fogadom bizalmukat. Ugyanakkor ezt a bizalmi szavazást úgy is értelmezem, hogy a Parlament egyetért azzal az ambiciózus menetrenddel, amelyet az elkövetkező öt esztendőre javasoltam Európa számára.
<P>
Ahogy azt már a szavazás előtti viták során is elmondtam, szeretnék az összes olyan képviselőcsoporttal együtt dolgozni, amelyek támogatják ezt a projektet, amelynek célja egy szolidáris és szabad Európa. Azonban szeretnék külön köszönetet mondani az Európai Néppárt (Kereszténydemokraták) Képviselőcsoportjának, amely vállalta a kockázatot, hogy támogassa a programomat Varsóban, még a választások előtt, így próbálván kezdettől fogva erőteljesebben kifejezésre juttatni az európai parlamentáris demokráciát.
<P>
Ahogy azt a Bizottság elnökeként itt a Parlamentben tegnap és az utóbbi időben több alkalommal is elmondtam, az én pártom Európa lesz, és mindazokból fog állni, akik velünk akarnak tartani ezen az izgalmas utazáson az egyesült Európa létrehozása felé. Ezekkel az emberekkel szeretnék olyan konszenzust kialakítani, amelyre szükség van az európai projekt megerősítése érdekében.
<P>
Kérem, engedjék meg, hogy ez alkalomból saját hazámhoz, Portugáliához, is szóljak néhány szót! Portugália kormányának és José Sócrates portugál miniszterelnöknek a kezdeményezése és támogatása nélkül nem indulhattam volna a választásokon. Szeretnék köszönetet mondani professzor Cavaco Silva köztársasági elnöknek és egész Portugáliának a támogatásért. Szeretném megköszönni a támogatást minden egyes buzgó európainak, akik hisznek az európai projektben.
<P>
a Bizottság elnöke.Végezetül pedig szeretnék az elnök úr és a képviselők előtt ismételten hangot adni azon határozott szándékomnak, hogy szorosan együtt kívánok működni önökkel az elkövetkező öt esztendőben egy még erősebb európai parlamentáris demokrácia létrehozása érdekében. Hiszem, hogy az Európai Parlamentnek és az Európai Bizottságnak mint jellegzetesen közösségi intézményeknek van egy különleges kötelezettsége a polgárok felé. Ez az, amiről beszéltem, és amit tenni szándékozom - létrehozni egy erősebb, szabad és szolidáris Európát.
<P>
(Taps)
<SPEAKER ID="101" NAME="Elnök">
Hivatalos nyilatkozatot szeretnék tenni. Az eljárási szabályzat 105. cikkének (3) bekezdése értelmében értesítenem kell a Tanácsot a 10 perccel ezelőtti eredményről, és szeretném megkérni a Tanácsot és a Bizottság újonnan megválasztott elnökét, hogy tegyenek közös javaslatot a biztosi tisztségek jelöltjeire. Tekintettel az előttünk álló munka mennyiségére, a lehető leggyorsabban kell dolgoznunk.
<P>
Ez volt a Barroso úrnak az Európai Bizottság elnökéül történő megválasztásáról szóló hivatalos nyilatkozat.

<CHAPTER ID="008">
Szavazások órája
<SPEAKER ID="085" NAME="Elnök">
A következő napirendi pont a szavazás.
<P>
(A szavazás eredményei és részletei: lásd a jegyzőkönyvet)
<SPEAKER ID="086" NAME="Nigel Farage">
az IND/DEM képviselőcsoport nevében. - Elnök úr! Egy ügyrendi kérdéssel kapcsolatban az eljárási szabályzat 160. cikke alapján képviselőcsoportunk kérte, hogy a mai napon mindenről név szerint szavazzunk, és úgy tudom, hogy ez némi érdeklődést váltott ki az ülésteremben.
<P>
Csak magyarázatul elmondom, hogy nem csupán ezt a képviselőcsoportot, hanem az összes képviselőcsoportból több képviselőt mélyen aggaszt az itt alkalmazott szavazási módszer. Tulajdonképpen néhány hónappal ezelőtt az elnöki székben ülve éppen Ön mondta, hogy hibát követtünk el, ami - az ilyen méretű szavazás esetén - statisztikai szempontból elfogadható. Mi azt állítjuk, hogy amikor jogszabályról szavazunk, semmilyen hibalehetőségnek nem lenne szabad előfordulnia.
<P>
Arra kérném esetleg a képviselőket, hogy miközben zajlik ez a hosszadalmas, név szerint szavazási eljárás, gondolják át, milyen fontos dolog a szavazás, és talán ennek fényében a következő hónapban, amikor az EU Lisszaboni Szerződéséről szavazunk, lesznek olyan képviselők, akik egy olyan módosításra szavaznak, amely lehetővé teszi azon 10 ország számára, amely megígérte, hogy népszavazást tart, hogy ezt meg is tegye.
<SPEAKER ID="087" NAME="Hannes Swoboda" AFFILIATION="PSE">
(DE) Elnök úr! Egyetlen kérésem van. Az eljárási szabályzat 159. cikke kimondja, hogy "A Parlament általában kézfelemeléssel szavaz”. Ezért jó lenne megvizsgálni, hogy az IND/DEM képviselőcsoport arra irányuló indítványa, hogy mindenről név szerint szavazzunk, összhangban van-e az eljárási szabályzattal. Én úgy gondolom, hogy nincs összhangban. Azt szeretném kérni, hogy erre a kérdésre holnapra kapjak választ. Úgy gondolom, hogy a mai napon a szavazólistán előírtak szerint kell szavaznunk, azt kérném azonban, hogy a jogi elfogadhatóság kérdését holnapra vizsgálják felül.
<SPEAKER ID="088" NAME="Marco Cappato" AFFILIATION="ALDE">
(IT) Elnök úr! Két dolgot szeretnék megemlíteni: úgy gondolom, hogy az itt felállított televíziós kamerát el kellene vinni, hogy Donnici úr - és mi mindannyian - láthassuk az elnökséget és a többi kollégát. Ezenkívül hadd ragadjam meg a lehetőséget, hogy üdvözöljem az Európai Parlament elnökségének döntését, miszerint a Parlament sajtószobáját Anna Politkovszkaja emlékének szenteli.
<SPEAKER ID="089" NAME="Elnök">
A Parlament eljárási szabályzata azt mondja ki, hogy a Parlament általában kézfelemeléssel szavaz, hacsak kifejezetten nem kérik a név szerinti szavazást.
<P>
A kézfelemeléssel történő szavazás esetében - nem túl gyakran, de időről időre, hangsúlyozom, csak időről időre - előfordulhat, hogy vagy azért mert a képviselők nem emelik fel a kezüket, vagy mert zűrzavar alakul ki, az elnökség hibát követ el, amikor megállapítja a szavazás végeredményét. Ha ilyen eset előfordul elő, márpedig ez egyre gyakrabban megtörténik, valamely képviselő vizsgálatot kér, és ezt követően az elnök név szerint szavazást tart, és a helyzet megoldódik.
<P>
Mindez tehát biztosított és a szavazások menete 99,9%-ban teljesen kifogástalan.
<P>
Mindenesetre a Parlament elnöke kapott egy levelet Booth képviselő úrtól, amelyben a képviselő úr megjegyzést tesz erről a kérdésről, és intézkedést kér.
<P>
Ezt az ügyet az elnökök értekezlete fogja tárgyalni, illetve természetesen a Parlament munkamódszereinek reformját vizsgáló munkacsoport. Szóval jó úton halad a dolog. Tehát megnyugtathatom Önt, Farage úr, hogy nagy figyelmet fordítunk erre az ügyre, és annak biztosítására törekszünk, hogy a dolgok napról napra gördülékenyebben haladjanak.
<P>
Swoboda úr, a mai napon név szerint szavazunk, ami összhangban van az eljárási szabályzattal, mivel a név szerinti szavazást egy képviselőcsoport kérte. Ma így lesz. Mától kezdve pedig határozatot hozunk.
<SPEAKER ID="090" NAME="Christopher Heaton-Harris" AFFILIATION="PPE-DE">
Elnök úr, az előző parlamenti ciklus során a PSE képviselőcsoportból Corbett úr által vezetett csoport pontosan ezzel a kérdéssel kapcsolatban nyújtott be javaslatokat a Parlamentnek abban az értelemben, hogy amennyiben 100-nál több módosítást terjesztenének elő a plenáris szakaszban, akkor az adott jelentést vissza kell küldeni a bizottsághoz. Eddig számos alkalommal nem került erre sor. Kíváncsi vagyok arra, hogy vajon akkor, amikor Ön javasolja az elnökök értekezletének, hogy vizsgálja meg ezeket az ügyeket, tudna-e arra vonatkozóan is javaslatot tenni, hogy az elnökök értekezlete vizsgálja meg azokat az igen jó ajánlásokat is, amelyeket Corbett úr terjesztett elő az előző parlamenti ciklusban.
<SPEAKER ID="091" NAME="Graham Booth" AFFILIATION="IND/DEM">
Elnök úr! A 145. cikk alapján csak egy személyes nyilatkozatot szeretnék tenni. Valóban írtam a Parlament elnökének, amelyben panaszt emeltem a szavazás miatt, amint az Ön is tudja. Azóta több alkalommal tájékoztattam az elnököt a legfrissebb információkról, mivel a bizottság elutasította a teljes elektronikus szavazás iránti kérelmemet. A bizottság válasza a következőt tartalmazta: "nincs nyomon követés”. Valójában többször is írtam. A legrosszabb eset, amelyről beszámoltam, az volt, amikor az "elutasítottból” 567 szavazattal 17 ellenében, 18 tartózkodás mellett "elfogadott” lett. Ezért neveztem korábban ezt a rendszert nevetségesnek. Ezzel a kérdéssel valóban foglalkozni kell.

<CHAPTER ID="009-09">
9. Az éghajlatváltozásról szóló koppenhágai csúcstalálkozó eredménye (
<P>
- A szavazás előtt:
<SPEAKER ID="147" NAME="Jo Leinen">
az S&D képviselőcsoport nevében. - (DE) Elnök úr, hölgyeim és uraim, az éghajlatváltozásról szóló koppenhágai konferencia kiábrándító konklúzióját követően a Parlament ezzel az állásfoglalással kívánja világossá tenni, hogy az éghajlatvédelemnek nincs alternatívája, és ahogyan közeledik a következő, Mexikóban tartandó konferencia, inkább fokoznunk kellene az erőfeszítéseinket ezen a téren, nem pedig csökkentenünk.
<P>
Rövid leszek. Az Európai Szocialisták és Demokraták Progresszív Szövetsége képviselőcsoport 6. módosítása ezt a célt szolgálta volna. Mivel azonban félrevezető volt a megfogalmazása, visszavonjuk. Mindazonáltal támogatjuk a Liberálisok és Demokraták Szövetsége Európáért képviselőcsoport és a Zöldek/az Európai Szabad Szövetség képviselőcsoport 1. és 9. módosításait, amelyek arra szólítják fel az EU-t, hogy tegyen többet a mexikói konferenciáig. Az éghajlat védelmének nem szabad leállnia. Ehhez kérem az Önök támogatását.
<SPEAKER ID="148" NAME="Rachida Dati" AFFILIATION="PPE">
(FR) Elnök úr, hölgyeim és uraim, az általam előterjesztett 21. módosítással kapcsolatban először is szeretnék köszönetet mondani azoknak a képviselőtársaimnak, aki támogattak egy olyan módosítás előterjesztésében, amely lefekteti az EU határainál kivetendő szénadó alapjait.
<P>
Még egyszer szeretném hangsúlyozni, hogy nem beszélhetünk mellé, amikor a honfitársainkhoz szólunk: az nem megy, hogy a kampány során azt mondjuk, hogy Európa megvédi őket, megvédi a vállalkozásaikat és a munkahelyeiket, és miután megválasztottak minket, elfelejtjük ezt a kötelezettségünket. Csak arra szeretnék rámutatni, hogy ezzel a módosítással vitát generáltam, ezért szeretném visszavonni és a Tanácsra hagyni ezt a vitát.
<SPEAKER ID="149" NAME="Elnök">
A módosítást tehát visszavonták.
<P>
- A 10. módosításra vonatkozó szavazás előtt:
<SPEAKER ID="150" NAME="Satu Hassi" AFFILIATION="Verts/ALE">
Elnök úr, a Zöldek 10. módosítása nem áll ellentétben az 1. módosítással. Az 1. módosítás arról szól, hogy növeljük az ambíciószintünket 20 fölé. A 10. módosítás - a mi módosításunk - arról szól, hogy tisztázzuk a feltételeket mínusz 40-ig. Ez kiegészíti az 1. módosítást, nem pedig ellentmond annak, tehát a 10. módosítást is meg kell szavazni.
<SPEAKER ID="151" NAME="Elnök">
A felelősök nem értenek egyet az Ön álláspontjával, szeretném kérni a megfelelő bizottság elnökének a véleményét.
<SPEAKER ID="152" NAME="Jo Leinen">
az S&D képviselőcsoport nevében. - (DE) Én Hassi asszony oldalán állok. Ez új ötlet, szavazzunk róla!

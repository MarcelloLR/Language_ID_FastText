<CHAPTER ID="007">
Köszöntés
<SPEAKER ID="103" NAME="Elnök">
A szavazások óráját rövid időre felfüggesztem, amíg fogadjuk a libanoni parlamenti delegációt, amely megfigyeli munkánkat, és amelyet természetesen nagyon melegen üdvözlünk.
<P>
A libanoni parlament Boutros Harb vezette delegációja az interparlamentáris találkozók keretében látogatja meg az Európai Parlamentet. Engedjék meg nekem, hogy hangsúlyozzam, milyen nagy fontosságot tulajdonítunk ennek a látogatásnak a 15 évig tartó polgárháború, az azt követő megszállás és a 2006 nyarán dúló legutóbbi háború és az állami intézmények megbénulásával jellemzett, Libanon által átélt nehéz éveket követően. Nagy öröm számunkra, hogy olyan időszakban fogadhatjuk a delegációt, amikor a libanoni politikai helyzet, de az egész régió helyzete is jelentősen javult, különösen a dohai megállapodást és a köztársasági elnök megválasztását követően.
<P>
Reméljük, azzal, hogy néhány napon belül szavaznak az új választási törvényről, a jövő évre ütemezett parlamenti választások a lehető legkedvezőbb körülmények között zajlanak majd, és friss lendületet adnak a libanoni demokráciának, amelyet az Európai Parlament teljes mértékben támogat. Ezért az Európai Parlament nevében szeretném üdvözölni a delegáció tagjait abban a reményben, hogy tárgyalásaik az Európai Parlamenttel rendkívül gyümölcsözőek lesznek. Ismételten köszöntöm a delegációt!

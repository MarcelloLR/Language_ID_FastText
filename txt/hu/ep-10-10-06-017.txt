<CHAPTER ID="017">
Egyperces felszólalások fontos politikai kérdésekben
<SPEAKER ID="234" NAME="Elnök">
A következő napirendi pont az egyperces felszólalások fontos politikai kérdésekben.
<SPEAKER ID="235" NAME="Artur Zasada" AFFILIATION="PPE">
(PL) Tisztelt elnök asszony! Azokról a problémákról szeretnék beszélni, amelyekkel a kisgyermekes anyák és az idősek szembesülnek az európai repülőtereken. Az 1107/2006/EK rendelet alapján e két csoport számára segítséget kellene nyújtani a repülőtereken. A legtöbb esetben sajnos azonban a rendelet rendelkezéseit nem tartják tiszteletben. Sőt, még az Európai Bizottság rendelkezéseit bemutató és nagy körítéssel tálalt televíziós reklámban is szó nélkül hagyták a kisgyermekeikkel együtt utazó anyák és apák kérdését.
<P>
A probléma megoldása egyszerű - hatékony intézkedéseket kell foganatosítani annak érdekében, hogy a polgárok tájékoztatást kapjanak jogaikról. Először is, módosítani kell a rendelet címét - olyan módon, hogy az arra utaló információval egészítjük ki, hogy a rendelet a kisgyermekeikkel egyedül utazó anyákra és apákra is vonatkozik. A második, hogy új piktogramot kell javasolni az utazók e csoportjára vonatkozóan, amelyet az Európai Unió tagállamainak valamennyi repülőterén kötelező volna alkalmazni.
<SPEAKER ID="236" NAME="Teresa Jiménez-Becerril Barrio" AFFILIATION="PPE">
(ES) Tisztelt elnök asszony! Az Emberi Jogi Bizottság tagjaként, spanyol és európai polgárként, valamint - mivel az ETA terrorszervezet bátyámat és bátyám feleségét gyilkolta meg Sevillában - a terrorizmus áldozataként szólalok fel, hogy elítéljem azt, hogy a venezuelai kormány és a venezuelai elnök lehetővé tette az ETA terroristái számára, hogy venezuelai földön részesüljenek az állítólagos terrorista, Arturo Cubillas által nyújtott kiképzésben, aki maga annak ellenére dolgozik Hugo Chávez-kormánya számára, hogy ellene nemzetközi elfogatóparancs van érvényben; ez súlyosan sérti a valamennyi európai polgárnak a biztonsághoz való alapvető jogát.
<P>
Határozott intézkedést várok a spanyol kormánytól a valamennyi spanyol számára súlyos megaláztatást jelentő üggyel kapcsolatban. Zapatero úr nem hallgathatja tovább némán, ahogy a venezuelai nagykövet a Spanyol Nemzeti Gárda tagjait - akik maguk jelentik a megtestesült bátorságot az ETA elleni küzdelemben - pribékeknek nevezze. Nem nézheti továbbá tétlenül az ETA és a Kolumbiai Forradalmi Fegyveres Erők között venezuelai földön egyre szorosabbá váló együttműködést sem, amelyet mát Eloy Velasco bíró is elítélt. Zapatero úr nem foghat kezet egy Chávez úrhoz hasonló vezetővel, aki Venezuelát a terroristák mennyországává változtatja.
<P>
Egy olyan ország miniszterelnöke, mint Spanyolország, ahol a terrorizmus oly sok fájdalmat okozott már, nem nézheti tétlenül a továbbiakban ezt a problémát, és a helyzetnek megfelelő választ kell adnia, amit egyébként bármely hétköznapi polgár meg is tenne, ha lehetősége nyílna rá.
<SPEAKER ID="237" NAME="Catherine Stihler" AFFILIATION="S&amp;D">
Tisztelt elnök asszony! Azzal kapcsolatban kívánok felszólalni, hogy szeptember 18-án a Parlament 36 képviselőjét - velem együtt - elismerésben részesítette az Európai Tüdőalapítvány a dohányzás ellen kifejtett tevékenységünk miatt.
<P>
Az idei év a Tüdő Európai Éve, a petíciót pedig még aláírhatják azok a képviselőtársaink, akik érdeklődést mutatnak a dohányipar ellenében kifejtett tevékenységünk és a dohánytermékekre vonatkozó szabályozás iránt.
<P>
Jelenleg a 27 tagállamból 10-ben vonatkozik átfogó tilalom a nyilvános helyeken való dohányzásra annak érdekében, hogy az ilyen helyek dohányfüstmentesek lehessenek. Büszke vagyok arra, hogy Skócia egyike volt a nyilvános helyeken való dohányzás tilalmát bevezető országoknak. A legfrissebb eredmények szerint a nyilvános helyeken való dohányzás tilalma miatt 18%-kal csökkent az asztmával kórházba kerülő gyermekek száma. Olyasmi ez, amelynek megismétlődését szerte az Európai Unióban látnunk kellene.
<P>
Arra kérem a Parlamentet, hogy gratuláljon annak a 36 képviselőtársunknak, akiket szeptember 18-án az Európai Tüdőalapítvány e díjjal tüntetett ki.
<SPEAKER ID="238" NAME="Nessa Childers" AFFILIATION="S&amp;D">
Tisztelt elnök asszony! Szeretném üdvözölni a Költségvetési Bizottság múlt heti, az európai biztosok alapfizetéseinek és juttatásainak a biztosok magatartási kódexének módosításáig tartó befagyasztásáról való szavazását. A szavazás azt mutatja, hogy a Parlament nem tűri a korábbi belső piaci biztos, Charlie McCreevyéhez hasonló ügyek megismétlődését, akinek új igazgatói posztját most vizsgálja a Bizottság az esetleges összeférhetetlenségekkel kapcsolatos aggodalmak miatt.
<P>
201 kérelmet nyújtottak be azok a bizottsági dolgozók, akik engedélyt kértek a Bizottságnál lejáró hivatali idejük utáni munkavállalásra. Csupán egy esetben került sor az engedély megtagadására. A kódexet felül kell vizsgálni, és nem szabad, hogy ezt csupán egy halom hozzávetőlegesen értelmezett iránymutatásként értelmezzék.
<SPEAKER ID="239" NAME="Sergej Kozlík" AFFILIATION="ALDE">
(SK) A jelenlegi szlovák kormány számos, a bíróságok és bírók alkotmányosan szavatolt függetlenségét aláásó jogszabályjavaslatot terjesztett elő.
<P>
A bírók sértetlenségének korlátozására irányuló alkotmánymódosítást a nélkül terjesztették a parlament elé, hogy előzetes véleménynyilvánításra kérték volna fel, illetve hogy szakértői vitára került volna sor. Szlovákiának a demokrácia és a jogállam torzulása felé való elmozdulását támasztja alá az a tény is, hogy a Legfelsőbb Bíróság elnökét és a Bírói Tanács elnökét kétszer akadályozták meg abban, hogy a bíróságokról szóló jogszabályok, köztük a Bírói Tanácsról szóló jogszabály vitája során a nemzetgyűlés plenáris ülésén felszólaljanak. A Bírói Tanácsról szóló jogszabály módosításának célja az, hogy még megfelelő hivatali idejének lejárta előtt módosítani lehessen a Tanács összetételét. A bírákról szóló törvény módosítása egyről háromra növelné a bírák kinevezésére és előléptetésére javaslatot tevő kiválasztási bizottságokban lévő politikai jelöltek számát. Ez csak egy részlete a teljes képnek, amely egyértelműen mutatja meg azt, ahogy a jelenlegi szlovák végrehajtó és kormányhatalom a bíróságok hatalmával interferálni kíván.
<SPEAKER ID="240" NAME="Csaba Sógor" AFFILIATION="PPE">
(HU) A mai nap, október 6-a, fontos dátum a magyar nép történelmében. Ezelőtt több mint másfél évszázaddal ugyanis a magyar forradalmárok az akkor egész Európában éledező új, alapvető értékek, a szabadság, egyenlőség, testvériség szellemében Európa két legerősebb hadserege ellen vették fel a harcot. A levert szabadságharc tizenhárom tábornokát ezen a napon végezték ki a mai Románia területén lévő Aradon. A magyar nép szabadságvágya azonban a huszadik század elnyomó rendszere, a kommunizmus ellen sem ismert korlátokat, ahogyan az 1956-os események ezt kiválóan mutatták. A 48-as tizenhárom aradi vértanú, akik közül csak négy volt magyar, bizonyítva az egyetemes értékek nemzetek felettiségét. Nekünk magyaroknak ezt szimbolizálja, az örök szabadságvágyat, a magyar nemzet egységét és a nemzetek közti megbékélést és a szolidaritást is.
<SPEAKER ID="241" NAME="Agustín Díaz de Mera García Consuegra" AFFILIATION="PPE">
(ES) Tisztelt elnök asszony! Szeretném megragadni az alkalmat arra, hogy elítéljem azt, ahogyan Hugo Chávez kormánya sértő és antidemokratikus módon bánik a szabadság és az emberi jogok védelmezőivel.
<P>
Kollégámnak, Iturgaiz úrnak a caracasi repülőtéren történő feltartóztatása nem maradhat szó nélkül. Nem ez az első alkalom, hogy ez a rendszer támadást indít az Európai Néppárt (a Kereszténydemokraták) képviselőcsoportjának tagjai ellen. E Parlament tagjaiként nem korlátozódik az EU-n belüli tevékenységekre. Magában foglalja az Unió alapjául szolgáló értékek, például a szabadság, a demokrácia és az emberi jogok tiszteletben tartásának előmozdítását.
<P>
Egyértelmű, hogy e feladatot nem üdvözlik különösebben azok, akik totalitárius elképzeléseket igyekeznek ráerőltetni polgáraikra.
<P>
A szeptember 27-én tartott parlamenti választások eredménye némi teret enged a reménynek, noha valamennyiünknek aggódnia kellene a venezuelai ellenzék által elért előrehaladással szembeni reakció miatt.
<P>
Mit várhatunk attól a kormánytól, amely az Oker terroristasejt terroristáit rejtegeti, attól a végrehajtó testülettől, amely a Venezuelai Nemzeti Földügyi Intézet biztonsági főnökének személyében egy feltételezett ETA-tag gyilkost fogad soraiba, vagy attól a kormánytól, amely figyelmen kívül hagyja több, az igazságszolgáltatás elől menekülő terrorista kiadatási kérelmét?
<P>
Természetesen semmit nem várhatunk.
<P>
Tisztelt elnök asszony! Az ilyen nemtelen hozzáállás a Parlament kemény és a lehető leghatározottabb elutasítását érdemli.
<SPEAKER ID="242" NAME="Csaba Sándor Tabajdi" AFFILIATION="S&amp;D">
(HU) A kettéosztott Németország volt a legérzékletesebb jelképe a kétpólusú világ abszurditásának és embertelenségének. Németország újraegyesítése nélkül nem történt volna meg Európa újraegyesítése, a 2004-es és a 2007-es bővítés sem. Nincs nép Európában, amely jobban átérezte volna Németország mesterséges és abszurd kettészakítottságát, mint a magyar nép. A német nemzet újraegyesítésével kezdődött el Európa újraegyesítése is. A berlini fal leomlásával ledőlt a hidegháborúban kettéosztott Európa válaszfala is. Magyarként különös büszkeség tölt el, hogy országom akkori vezetői bátor és merész döntéssel az NDK-ból Magyarországra menekült több tízezer kelet-német állampolgárt kiengedtek Ausztria felé, a vasfüggönyön át. Felmondták a magyar-NDK szerződést, ezáltal kiütötték a berlini fal első tégláját. Horn Gyula akkori magyar külügyminiszter és Németh Miklós miniszterelnök történelmi tettet hajtott végre, amely nem ment volna végbe Mihail Gorbacsov reformtörekvései nélkül.
<SPEAKER ID="243" NAME="Pat the Cope Gallagher" AFFILIATION="ALDE">
Tisztelt elnök asszony! Most tértem vissza Izlandról, ahol az EU és Izland parlamenti vegyes bizottságának első ülésén vettem részt. A kétnapos vizit folyamán küldöttségünk rendkívül informatív véleménycserén vehetett részt az izlandi kormány tagjaival és az izlandi parlament képviselőivel a tagsági kérelmükkel kapcsolatban.
<P>
Amikor a küldöttség az izlandi halászati miniszterrel találkozott, akkor lehetőségem nyílt arra, hogy felvessem a makréla teljes kifogható mennyisége jelentős mértékű növekedésének kérdését. Valamennyien felelősek vagyunk azért, hogy fenntartható módon folytassuk e halfaj halászatát, és természetesen valamennyi halfaj halászatát, de most konkrétan erre utaltam. Örömmel jegyezhetem meg, hogy október 12-én Izland tárgyalásokba kezd a parti államokkal Londonban, és remélem, hogy kielégítő megoldást sikerül majd elérni.
<P>
A pénzügyi válság hozadékai még mindig nagyon kézzelfoghatók Izlandon. Ez az, amiért az Icesave-vitának kétoldalúan kell folynia Izland, az Egyesült Királyság és Hollandia között. Alapvető fontosságú, hogy az érintett felek a kielégítő eredmény elérésére figyelemmel folytassák a tárgyalásokat.
<SPEAKER ID="244" NAME="Georgios Koumoutsakos" AFFILIATION="PPE">
(EL) Tisztelt elnök asszony! Nagyon örülök annak, hogy ma Barnier biztos úr is jelen van, mivel tudom, az általam felvetni kívánt kérdés különösen érdekelni fogja. A természeti katasztrófák felmérhetetlen költségekkel járnak az emberi élet és a gazdasági infrastruktúra tekintetében. Leküzdésük közös feladatot jelent és közös fellépést kíván meg. Az Európai Uniónak ezért haladéktalanul képessé kell válnia arra, hogy eredményesen tudjon fellépni az ilyen vészhelyzetekkel szemben. Ehhez Európának hatékonyabban kell tudnia felhasználni a rendelkezésére álló potenciált, és cselekvésre kell ösztökélnie az európai polgárokat is.
<P>
Az önkéntesi tevékenység nagy múltra visszatekintő európai hagyománya és a szolidaritás elve szilárd alapot teremt ennek eléréséhez. Ezért eljött az ideje az európai önkéntes csapattest megalkotásának, pontosan ahogyan azt a Lisszabon Szerződés 214. cikkének (5) bekezdése előírja. Szeretném emlékeztetni Önöket, hogy 2011 az önkéntesek európai éve lesz. Az európai önkéntesi csapattest határozottabbá tenné Európa szerepét és az Európáról kialakult képet, és elnyerné az európai polgárok, de a világ valamennyi polgárának támogatását is.
<P>
Az Európai Parlamentnek kötelessége, hogy haladéktalanul intézkedéseket tegyen az európai önkéntes csapattest felállítása érdekében.
<SPEAKER ID="245" NAME="Zbigniew Ziobro" AFFILIATION="ECR">
(PL) Tisztelt elnök asszony! 2013-tól kezdődően különös határértéke vonatkoznak majd a szén-dioxid-kibocsátásokra az Európai Unióban. Az Európai Unió közelmúltbeli, a korábban tervezettnél alacsonyabb, vagyis az egy tonna gyártott termékre jutó 0,688 tonna szén-dioxid értékű felső határérték bevezetésével kapcsolatos tervei katasztrofális helyzethez vezethetnek számos európai ország, így például Lengyelország cementipara esetében is.
<P>
Ahogyan arról a média egyes képviselői, például a Gazeta Prawna című napilap is beszámolt már, a számítások szerint a cementárak legalább 30%-kal nőnek majd, ami egyfelől a házat vagy lakást építeni szándékozó kiskereskedelmi ügyfeleket érinti, másfelől pedig lelassítja a gazdasági fejlődést, mivel a cement a termelés alapvető fontosságú forrása. Ez a helyzet különösen az EU új tagállamai számára veszélyes, mivel nekik jóval nagyobb a tehetős országokhoz, például Franciaországhoz vagy Németországhoz képest való lemaradásuk, amelyek infrastruktúrájukat, például az autópályáikat már jóval ezelőtt, akkor kiépítették, hogy ilyen korlátozások lettek volna érvényben e területen. A helyzet olyan módon is kifejti majd káros hatását, hogy a termelés érintett részét keleti határainkon túlra viszik, a szén-dioxid-kibocsátásra mindenképpen sor kerül, viszont gazdaságunk veszteséget szenved el.
<SPEAKER ID="246" NAME="Georgios Toussas" AFFILIATION="GUE/NGL">
(EL) Tisztelt elnök asszony! Az Európa Tanács Parlamenti Közgyűlése által a tegnapi napon, azaz október 5-én jóváhagyott antidemokratikus állásfoglalás egyenlőségjelet tesz a munkásosztály, az alulról szerveződő küzdelem és a szélsőségek közé, valamint - a szélsőségek elleni küzdelem nevében - az alapvető demokratikus jogok, például a véleménynyilvánítás szabadságának, a gyülekezés és egyesülés jogának korlátozását, valamint a politikai pártok tevékenységeinek betiltását javasolja.
<P>
Ez az alávaló állásfoglalás külön észrevételt fogalmaz meg Görögországra, a munkásosztályra, valamint az Európai Unió, a saját hazánk és az Európai Unió más tagállamai kormányainak az alulról szerveződéssel szemben fellépő politikája ellen a közelmúltban kibontakozó, alulról szerveződő küzdelemre vonatkozóan. Az osztályharcot nem lehet reakciós állásfoglalásokkal és jogszabályokkal megállítani. A történelem része, a rendszer velejárója, amely az embertelenségből, az ember, ember általi kizsákmányolásából született. A munkásosztály küzdelme, a munkásosztály és az alulról szerveződő mozgalmak Európa-szerte bekövetkező újjászerveződése és ellentámadása oda veti majd az ilyen állásfoglalásokat, ahová valók - a történelem szemétdombjára.
<P>
A Görög Kommunista Párt felszólítja a munkásosztályt és az alulról szerveződő erőket arra, hogy tettekben megnyilvánulóan utasítsák el e reakciós állásfoglalást, vegyék fel a küzdelmet az európai uniós tőke és a burzsoá kormányok által az aluról szerveződő mozgalmak ellen indított támadással szemben, és támogassák a munkásosztály és az önálló vállalkozók társadalmi-politikai szövetségének kialakítására tett erőfeszítéseket, amelyek majd az emberek javát szolgáló változásokat hoznak.
<SPEAKER ID="247" NAME="Laima Liucija Andrikien" AFFILIATION="PPE">
(LT) A mai napon kerül sor Brüsszelben az EU és Kína közötti csúcstalálkozóra. Az éghajlatváltozás és a kereskedelem mellett a megbeszéléseknek a kínai emberi jogi aktivisták helyzetére, a halálbüntetésre és a laogai kényszermunkatáborokra terjednek ki. E témák kétség kívül nagyon fontosak, de szeretném emlékeztetni egy Kínáéhoz kapcsolódó másik akut problémára - Tibetre. Sajnálatos, hogy a dalai láma képviselői és a Kínai Népköztársaság kormányának képviselői közötti párbeszéd - amely némi bizakodásra adott okot - nagyon lassan halad. A párbeszéd kilencedik fordulójára tavaly decemberben került sor. A találkozókra rendszertelenül kerül sor és a bizalmatlanság légköre övezi őket. Mindez annak ellenére van így, hogy a dalai láma már régóta feladta nem csak a tibeti függetlenséggel, de a tibeti önállósággal kapcsolatos célkitűzést is.
<P>
Ismételten szeretném felkérni a kínai vezetőket a Tiber-kérdés párbeszéd útján, az erőszak alkalmazását és a dalai láma figyelmen kívül hagyását nélkülöző módon való megoldására. Az Európai Unió kétségtelenül üdvözli az ilyen párbeszédet, és készen áll arra, hogy minden lehetséges módon hozzájáruljon, közvetítsen és segítséget nyújtson a folyamathoz.
<SPEAKER ID="248" NAME="Corneliu Vadim Tudor" AFFILIATION="NI">
(RO) Romániában sajnos drákói szigorúságú cenzúra működik, amelyhez fogható sehol nem található az Európai Unióban. A Nemzeti Audiovizuális Tanács elnevezésű abszurd intézményre utalok.
<P>
Egy sztálinista szörnyszülöttről van szó, amely - szemben a józan ésszel olyan nagyszerű szerzőket tiltana be, ha ma élnének, mint Cervantes, Goethe, Byron, Balzac, Cesar Pavese és Adam Mickiewicz. Ez a demagóg szervezet hatékonyan terrorizálja a független televíziós csatornákat is. Egy olyan elefánttemetőhöz hasonlítanám ezt a tanácsot, amelyből egy hanyatló politikai diktatúra hatására az ellenzéki pártoknak bizonyos igazságok kimondását lehetővé tevő csatornákat megbénító pénzbírságok formájában támadnak zombik.
<P>
Kérem, segítsenek abban, hogy megszabadulhassunk a Nemzeti Audiovizuális Tanács mandarinjaitól, és hogy visszakaphassuk az 1989-es romániai forradalom győzelmének legjavát, a sajtószabadságot!
<SPEAKER ID="249" NAME="Marian Harkin" AFFILIATION="ALDE">
Tisztelt elnök asszony! Az este folyamán korábban a szociális rendelkezéseket és a Lisszaboni szerződést vitattuk meg, amely arra kötelezi az Uniót, hogy a politikaalkotás során vegye figyelembe a döntések szociális következményeit. Számol-e az EU - vagy mondjam azt: a Bizottság - a szociális, és különösen a gazdasági következményekkel akkor, amikor ahhoz ragaszkodik, hogy Írországnak 2014-re meg kell felelnie a Stabilitási és növekedési Paktumnak?
<P>
A pénzügyi konszolidáció természetesen nagyon fontos, de összességében mindent figyelembe kell venni. Az EU-tól érkező nagyon határozott üzenet a következő: "2014-re 3% alá kell kerülni, különben baj lesz!” Korábban az este folyamán a belga elnökség azt mondta, hogy az esztelen szigorúság nem elkerülhetetlen, és most mégis pont ezzel kell szembenéznünk: az esztelen szigorúsággal, a minden áron megvalósítandó pénzügyi korrekcióval. És mi a helyzet a gazdaságunk helyreállításának szükségességével? Igen, vissza kell kerülnünk a 3%-os szintre, de hosszabb határidőre van szükségünk.
<P>
Teljes mértékben elfogadom, hogy sok nehézséget mi okoztunk saját magunknak, és nem együttérzést igyekszem kelteni, de azt gondolom, hogy az esztelen szigorúság tönkreteszi kicsiny és nyitott gazdaságunkat, amely - két évvel a válság kitörése után - még ma is napi két vállalkozás megszűnését kénytelen elszenvedni.
<SPEAKER ID="250" NAME="Joanna Katarzyna Skrzydlewska" AFFILIATION="PPE">
(PL) Tisztelt elnök asszony! Az elmúlt napok hírei tele voltak a pszichoaktív anyagok, vagy más néven tervezett drogok halálos hatásairól szóló beszámolókkal. Ez a probléma - a különösen a fiatalok körében bekövetkező mérgezéses esetek, sőt, a halálesetek egyre növekvő száma miatt - szinten jól láthatóan jelen van Lengyelországban.
<P>
A tervezett kábítószerek előállítóinak és kereskedőinek leleményessége előtte jár a tagállamok jogalkotásának. Sokkal hamarabb hozzák forgalomba a halálos kábítószereket, mintsem hogy a tagállamok nemzeti jogaikban betilthatnák azok értékesítését, és a szereket megvásárló emberekben az a meggyőződés alakul ki, hogy a tervezett kábítószerek - mivel még nincsenek betiltva - egyáltalán nem is károsak. Semmi sem esik távolabb az igazságtól. A tervezett kábítószerek ugyanolyan károsak, mint az illegális kábítószerek, sőt, még veszélyesebbek, mivel gyorsabban alakulhat ki a tőlük való függőség.
<P>
Figyelemmel a tervezett kábítószerek által okozott nagyon komoly, napról napra súlyosbodó szociális problémára, a lehető leghamarabb kell határozott és eredményes intézkedést hoznunk. Az Európai Bizottságnak - átérezve a fiatalok ezreinek egészségéért való felelősséget - haladéktalanul kell a tevékenységek minél szélesebb köre révén tájékoztatnia az embereket a tervezett kábítószerek káros hatásáról, valamint a hozzájuk kapcsolódó veszélyekről, továbbá új jogszabályi intézkedéseket is elő kell készítenie.
<SPEAKER ID="251" NAME="Seán Kelly" AFFILIATION="PPE">
Tisztelt elnök asszony! Ahogyan arról a Financial Times október 6-i száma is beszámolt, a kutatásért felelős biztos, Geoghegan-Quinn asszony az európai innovációs vészhelyzetre figyelmeztetett.
<P>
Az intézkedések egész sorával, például kockázati tőkefinanszírozási kezdeményezésekkel kell ösztönöznünk a magánágazati kutatás finanszírozását. A pénzügyi gazdasági válság megismétlődésének megakadályozására irányuló európai uniós javaslatok azonban egy kalap alá veszik az EU innovatív induló kisvállalkozásainak működése szempontjából kulcsfontosságú kockázati tőkét a spekulatív tőkével, például a kockázati alapokkal.
<P>
A kockázati tőke a feltörekvő vállalkozásokra gyakorolt megtermékenyítő hatása és a globális gazdaság növekedésére gyakorolt hajtóereje miatt a mézelő méh szerepét tölti be az alternatív alapok esetében, ahogyan azt a Google, a Facebook és a Skype is példázza. A kockázati alapok a tőkéhez, az üzleti szakértelemhez és gyakran a magához a piachoz való hozzáférést biztosítják magánágazatbeli innovatív induló vállalkozások és a kkv-k számára. Átlagosan három és hét év között időszakra biztosítják a stabil támogatást és beruházást.
<P>
Le kell küzdenünk az Egyesült Államokhoz és Japánhoz képest való lemaradásunkat is. Úgy vélem, meg kell szívlelnünk a kutatási biztos, Geoghegan-Quinn asszony szavait.
<SPEAKER ID="252" NAME="Sonia Alfano" AFFILIATION="ALDE">
(IT) Tisztelt elnök asszony! Arról szeretnék beszámolni a Parlamentnek, hogy a múlt vasárnap, a pápa Palermóban tett látogatásának idejére hatályon kívül helyezték az olasz alkotmányt és az Európai Unió Alapjogi Chartáját. A gondolat és a véleménynyilvánítást szabadságának és a magánlakások sérthetetlenségének jogát két lábbal tiporták.
<P>
Ebből az alkalomból az olasz rendőrség megkövetelte az evangélium következő szavait idéző transzparens eltávolítását: "az én házamat az imádság házának fogják nevezni, ti pedig rablók barlangjává teszitek”, ugyanakkor ugyanez a rendőrség homofób, továbbá az élettársi közösségben élők ellen tiltakozó posztereket függesztett ki. Az Altro quando könyvesboltban a tulajdonos egy "I love Milingo” feliratú transzparenst helyezett el. A rendőrség behatolt a magánterületre és bírósági felhatalmazás nélkül, és még a saját maguk színvonalát is alulmúló módszerekkel elkobozta a transzparenst.
<P>
Paradox, hogy egy világi és demokratikus államban, amilyen elvileg Olaszország is, elnyomják a hatóságok a véleménynyilvánítás szabadságát azért, hogy nehogy sérüljön a főpapi érzékenység, ugyanakkor Berlusconi miniszterelnök úr a nagy nyilvánosság előtt káromkodhat úgy, hogy ez semmilyen problémát nem jelent az egyház számára. Olyan alkalom volt ez, amikor a világi és egyházi intézmények ismételten semmibe vették az olasz demokráciát, tovább szélesítve az intézmények és a nyilvánosság között támadt, áthidalhatatlan szakadékot.
<SPEAKER ID="253" NAME="Claudiu Ciprian Tănăsescu" AFFILIATION="NI">
(RO) A közelmúlt demonstrációi és sztrájkjai azt mutatják, hogy a helyzet - az európai országok kormányai által elfogadott korrekciós intézkedések ellenére - még koránt sem javul.
<P>
Sajnos pont ezek, a költségvetési hiányok befoltozására és bankoktól felvett drága hitelek kifizetésére irányuló korrekciós kormányintézkedések okozzák az újabb válságot, amely a jövedelmek és az európai polgárok életszínvonalának hirtelen csökkenésében nyilvánul meg.
<P>
Talán eljött annak az ideje, hogy az Európai Unió tagállamai megváltoztassák hozzáállásukat, és az egyre inkább kiürülő zsebű polgárok érdekeit azon bankok érdekei elé helyezzék, amelyek - valami csoda folytán - még mindig óriási profitra tudnak szert tenni. Alapjában véve arról van szó, hogy amennyiben vesztesre van szükség, az ne mindig az utca embere legyen.
<SPEAKER ID="254" NAME="Gabriel Mato Adrover" AFFILIATION="PPE">
(ES) Tisztelt elnök asszony! Én is Venezueláról kívánok szólni, mivel van néhány ember, aki nem akarja megérteni, hogy a demokrácia nem csak a szavazatok leadásáról szól. A demokrácia arról szól, hogy a szavazatokat biztonságban, szabadon és egyenlően, demokratikus körülmények között, a szabadságok rendszerének keretében lehet leadni, és tiszteletben kell tartani a magántulajdont is.
<P>
Venezuelában sajnos jelenleg az emberek és a vállalkozások fenyegetésben élnek. Ezzel kapcsolatban szeretném megemlíteni az Agroisleña nevű vállalkozást, amelyet a Kanári-szigetekről származó emberek alapítottak, és amelytől 1000 család megélhetése függ. E vállalkozást tisztességtelen módon kisajátították, és számtalan másik üzleti vállalkozáshoz hasonlóan oly sok évnyi kemény munka után most ez is veszteségbe fordult azok szeszélyes döntései nyomán, akik úgy hiszik, mindent lehet. Először a földeket sajátították ki, most az üzleti vállalkozásokat sajátítják ki, ki tudja, mi jön ez után?
<P>
Eljött az idő Venezuela népe számára, hogy szabadnak érezhessék magukat, az üzletembereke pedig ne érezzék magukat védtelennek, hogy ne kelljen az állandó fenyegetés árnyékában élniük. Ahogyan az már elhangzott, eljött az ideje annak, hogy Venezuela valódi demokráciává váljon, ahol a terroristák semmilyen körülmények között nem találhatnak menedéket.
<SPEAKER ID="255" NAME="Evelyn Regner" AFFILIATION="S&amp;D">
(DE) Tisztelt elnök asszony! A Szállítási Dolgozók Nemzetközi Föderációjának (ITF) akcióhetére szeretném felhívni a figyelmet, amelyre Isztanbulban kerül sor a hétvégén. A szolidaritás kinyilvánításának nemzetközi napjára egy olyan globális csomagszállító társaság miatt kerül sor, amely agresszívan lép fel saját, szakszervezetbe tömörülni kívánó munkavállalóival szemben. A török munkaügyi előírások sajnos még nem érik el az európai színvonalat, a munkavállalók pedig gyakran a legteljesebb módon visszaélnek ezzel. A török munkaügyi törvény szerint csak olyan társaságoknál működhet szakszervezet, amelyeknél a szervezettségi szint meghaladja az 50%-ot. Hadd ismételjem meg: meghaladja az 50%-ot.
<P>
Az egyesült államokbeli székhelyű UPS csomagszállító társaság durva módszerekkel avatkozott be a szakszervezetbe való egyesülést népszerűsítő kampány leállítása érdekében. A társaság 157 munkavállalójának mondott fel azonnali hatállyal, miután az érintettek a szállítási ágazati munkavállalókat tömörítő TÜMTIS szakszervezetbe szerveződtek, és az UPS-től a szakszervezetként való elismerésüket kérték. Az UPS munkavállalóinak ezrei küzdenek május óta kollégáik visszavételéért és a jobb munkakörülményekért. Ez vállalati érdekeket képviselő munkajogi törvény és az alkalmazott brutális módszerek elérték, hogy Törökország szakszervezetmentes terület legyen.
<SPEAKER ID="256" NAME="Izaskun Bilbao Barandica" AFFILIATION="ALDE">
(ES) Tisztelt elnök asszony! Október 18-án a törökországi Diyarbakir városában megkezdődik a Demokratikus Törökország Párt (DTP) 28 vezetőjének tárgyalása.
<P>
14-en közülük a nyilvánosság által megválasztott képviselők: 12 polgármester és két önkormányzati tanácsnok. Bűnük az, hogy békés úton igyekeztek megvéteni politikai álláspontjukat - ami 15 évtől kezdődően az életfogytig tartó börtönbüntetésbe kerülhet nekik.
<P>
A DTP betiltása és az általam említett letartóztatások csak további példát jelentenek a törökországi kurd kisebbség által elszenvedett üldöztetésre. Ezek az eseményeket kifejezetten elítéltük a Törökország európai uniós közeledése terén 2009-ben elért előrehaladását elemző februári 10-i állásfoglalásunkban, de nem gondoljuk azt, hogy elegendő előrehaladást sikerült volna elérni.
<P>
Ha következetesek vagyunk és segíteni kívánunk az áldozatokon, és segíteni szeretnénk Törökországnak ahhoz, hogy a megfelelő irányban haladjon tovább, megtehetjük. Ezen időszak alatt támogassuk a kurd üggyel való szolidaritási mozgalmat.
<P>
Ezért arra kérem a Bizottságot és a Parlamentet, hogy küldjön hivatalos képviselőt a diyarbakiri tárgyalásra.
<SPEAKER ID="257" NAME="Corina Creţu" AFFILIATION="S&amp;D">
(RO) A legrosszabb dolog, amely egy gazdasági válság idején bekövetkezhet, az az, ha a tetejébe még egy politikai válság is jön. Pont ezt történik Romániában, amely a legsúlyosabb gazdasági hanyatlást kénytelen átélni a válságból kilábaló Európában.
<P>
A példátlan szigorúságú megszorító intézkedéseket egy olyan kormány hajtja végre, amely közömbös a gyakorlatilag fagyoskodásra és éhezésre ítélt, a gyógyszerek vásárlására képtelen románok milliói által átélt szenvedések iránt. Azok a szociális indíttatású tüntetések, amelyeket a közelmúltban láthattunk, a polgárok a fölötti kétségbeesését tükrözik, hogy a zord telet jelentős mértékben lecsökkent jövedelmek mellett kell majd átvészelniük. Ugyanakkor - ahogyan az a Parlament plenáris ülésén az est folyamán már elhangzott - felháborító mértékben sértik meg a véleménynyilvánítás szabadságának jogát.
<P>
A népesség legszegényebb hányadát érintő nyugdíjtörvény csalárd módon való végrehajtása arra kényszerít, hogy azt kérjem az európai intézményektől: fordítsák a szükséges figyelmet a Romániát elnyelő abszolút válságra, és utasítsák el az országban zajló antidemokratikus hatású jogsértéseket.
<SPEAKER ID="258" NAME="Maria Da Graça Carvalho" AFFILIATION="PPE">
(PT) Egy olyan eseményre szeretném felhívni a figyelmet, amelyre tegnap került sor Portugáliában, és amely a legnagyobb jelentőséggel bír az ország számára, Európa számára és az emberiség jövője számára.
<P>
A Champalimaud Alapítvány felavatta a rákkutatással és idegtudományokkal foglalkozó központját. Champalimaud úr üzletember volt, aki magánvagyonának egyharmadát - 500 millió EUR-t - hagyott az e területeken folytatott tudományos kutatás céljaira. Szeretném köszönteni a Champalimaud Alapítvány elnökét, Dr. Leonor Beleza urat, aki szigorú kritériumokat állapított meg a tudományos kutatásban elért kitűnőségnek a klinikai gyakorlattal való párosítására vonatkozóan. Biztos vagyok abban, hogy az a cél, amely szerint Portugáliát és Európát a tudományos kutatás e területén elért kiválóság homlokterébe kell juttatni, teljesülni fog.
<P>
A Champalimaud Alapítvány világhírű tudósokat vonz majd Portugáliába és Európába. A Tagus torkolatából kiindulóan kezdődik majd új fejezete a portugál és az európai tudományos kutatásnak, amely megismerteti majd a világot ezzel az új univerzummal.
<SPEAKER ID="259" NAME="Miroslav Mikolášik" AFFILIATION="PPE">
(SK) Az Európa Tanács holnapi parlamenti közgyűlésén kerül majd sor a brit szocialista képviselő, Christine McCafferty "A nők hozzáférése a jog szerint járó egészségügyi ellátáshoz: az ellátás lelkiismereti okokból való történő megtagadásának szabályozatlanságából eredő probléma” című jelentéséről való szavazásra.
<P>
Teljes mértékben el kell utasítanunk a jelentést, mivel a tagállamok szuverenitásának, a szubszidiaritás elvének és a gondolat, a lelkiismeret és a vallás alapvető jogának példa nélkül álló, súlyos megsértését jelenti, illetve ezeket fenyegeti. A jelentés különösen arra a nőknek nyújtott, a reprodukcióval kapcsolatos egészségügyi ellátás, az abortusz, a meddővé tétel területére összpontosít, valamint - ha megengedik, idézni fogom - a "gyógyíthatatlan betegek élettartamának fájdalomcsillapító céllal való megrövidítésének eszközeire”, azaz az aktív eutanáziára összpontosít. Az Európa Tanács e dokumentuma azt is megköveteli, hogy a tagállamok kötelezzék az egészségügyi szolgáltatókat a kért ellátásnak a jogosultak részére való nyújtására akkor is, ha az érintettek lelkiismereti okokból ellenzik azt. Ráadásul a dokumentum felhív a tiltakozást gyakorlók jegyzékének összeállítására, továbbá javaslatot tesz az ellenül való valamivel eljárás megindítására is. Elfogadhatatlan, hogy a lelkiismereti okokból való tiltakozással kapcsolatban utat engedjünk e tendenciának Európában.
<SPEAKER ID="260" NAME="María Muñiz De Urquiza" AFFILIATION="S&amp;D">
(ES) Tisztelt elnök asszony! Felelőtlenség megkérdőjelezni a spanyol külpolitikának a terrorizmus elleni küzdelemmel kapcsolatos álláspontjának szilárdságát, és tévedés azzal vádolni a venezuelai kormányt, hogy az ország területén összeesküvésszerűen ETA-terroristák kiképzésével foglalkozna, mivel nincs bizonyíték erre az összeesküvésre nézve.
<P>
Spanyolországnak az ország határain belül és kívül a terrorizmus ellen folytatott küzdelmében nemzetközi párbeszéd és együttműködés valósul meg, és párbeszédre és együttműködésre került sor Venezuelával is, amelyet különleges intézkedések meghozatalára kértünk ebben az esetben.
<P>
A kapcsolatok megszakításának követelése és a konfrontáció helyett hagyjuk, hogy a rendőrség, az igazságszolgáltatás és a diplomácia végezze a maga dolgát, ami példa nélküli sikereket és eredményeket hozott a terrorizmus elleni spanyol küzdelem számára.
<SPEAKER ID="261" NAME="Elnök">
A napirendi pontot lezárom.

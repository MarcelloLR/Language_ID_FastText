<CHAPTER ID="015">
Ügyrend
<SPEAKER ID="020" NAME="Elnök">
Kiosztásra került a napirendtervezet végleges változata, amely az Elnökök Értekezletének április 16-ai, csütörtöki ülésén készült el az eljárási szabályzat 130. és 131. cikke értelmében. A következő módosításokat javasolták:
<P>
Kedd:
<P>
A Zöldek/Európai Szabad Szövetség Képviselőcsoportja azt kérte, hogy Hökmark úr jelentését a nukleáris biztonsági közösségi keretrendszerről vegyék le a napirendről.
<SPEAKER ID="021" NAME="Monica Frassoni" AFFILIATION="Verts/ALE">
(IT) Elnök úr, hölgyeim és uraim, két okból kellene elhalasztanunk a nukleáris biztonsági közösségi keretrendszerről szóló Hökmark jelentést: az első ok, hogy a Jogi Bizottság elfogadta azon megállapítást, hogy a Bizottság javaslata egy alapvető eljárási problémát tartalmaz, mivel az Euratom-szabályok meghatározzák, hogy a Bizottságnak a javaslat kidolgozása előtt ki kell kérnie a technikai bizottság véleményét és ezt a Bizottság két alkalommal is elmulasztotta. A Jogi Bizottság úgy véli, hogy ez egy alapvető hiba: más szóval, ez egy olyan hiba, amelynek következtében a javaslatot vissza kell vonni és azt a Bizottságnak újból be kell nyújtania a hatályos szabályokkal összhangban. A második ok, ami nem indokolja a sietséget az, hogy ezek a rendelkezések csak azokra az erőművekre vonatkoznak majd, amelyeket 2015 után építenek meg. Következésképpen semmi nem indokolja a sietséget és nem szükséges elfogadni egy olyan szöveget, amely ilyen súlyos eljárási hibát tartalmaz.
<SPEAKER ID="022" NAME="Gunnar Hökmark" AFFILIATION="PPE-DE">
(SV) Elnök úr, meggyőződésem, hogy ezen az ülésen döntést kell hoznunk ebben az ügyben. Ennek számos oka van. Először is, ez egy olyan javaslat, amelyet a Parlament már korábban megvitatott, és amely most ismételten felmerült, és a Tanács 2003 óta tárgyalja ezt a javaslatot. Elérkezett az idő, hogy végre döntést hozzunk ebben az ügyben. A jogi helyzetet illetően a szakértők csoportja, amelyre Frassoni asszony utalt, benyújtotta véleményét erről a javaslatról, amelynek eredményeképp kiigazításokat végeztek. Ami megosztja a túlnyomó többséget az Ipari, Kutatási és Energiaügyi Bizottságban és a Zöldek/Európai Szabad Szövetség Képviselőcsoportjának képviselői között az annak a kérdése, hogy vajon ez egy új javaslat-e vagy az a javaslat, amin már 2003 óta dolgozunk. Úgy gondolom, mindenki egyetért abban, hogy ez egy olyan javaslat, amin már nagyon régóta dolgozunk. Egy ponton azonban döntést kell hoznunk, különös tekintettel arra, hogy valójában számos ország tervezi nukleáris erőművek építését. Éppen ezért úgy gondolom, meglehetősen fontos számunkra, hogy az Európai Unió szilárd és megalapozott szabályozással rendelkezzen, és ezért azt javaslom, hogy a mai napon szavazzunk amellett, hogy ezen a héten szavazásra bocsátjuk a nukleáris biztonságról szóló irányelvet.
<P>
(A Parlament elutasítja az indítványt)
<P>
Szerda:
<SPEAKER ID="024" NAME="Elnök">
A Liberálisok és Demokraták Szövetsége Európáért képviselőcsoport az Északi-sarkvidék védelméről szóló nemzetközi szerződés elfogadására tekintettel a nemzetközi tárgyalások megkezdéséről szóló állásfoglalási indítványról való szavazás elhalasztását kérte.
<SPEAKER ID="025" NAME="Diana Wallis" AFFILIATION="ALDE">
Elnök úr, erről a témáról már folytattunk egy rövid vitát, amikor a legutóbbi plenáris ülés során szavaztunk.
<P>
A probléma a következő: a Bizottsággal és a Tanáccsal folytatott vita során sokunk számára világossá vált itt a Parlamentben, hogy nem lett volna megfelelő, ha szavazunk az állásfoglalásról, így akkor kértük a szavazás elhalasztását.
<P>
Úgy gondolom, hogy jelenlegi véleményünk szerint nincs szükség ilyen állásfoglalásra. A Parlament kifejtette véleményét ezzel a témával kapcsolatban néhány hónappal ezelőtt, ez teljes mértékben elegendő; jelen szakaszban nincs szükség ennek megismétlésére. A többi intézménnyel folytatott vitánk hasznos volt, de nincs szükség állásfoglalásra.
<SPEAKER ID="026" NAME="Véronique De Keyser" AFFILIATION="PSE">
(FR) Elnök úr, bevallom egy kissé meg vagyok lepődve, hiszen amikor a vitát folytattuk ezzel kapcsolatban, senki nem gondolta úgy, hogy ez az állásfoglalás céltalan lenne. Senki sem, de legkevésbé Wallis asszony.
<P>
Tovább folytatva, igaz, hogy a Bizottság utalt arra a tényre, hogy az Európai Unió szeretett volna csatlakozni az Északi-sarkvidéki Tanácshoz, és így tovább. Ami engem illet, úgy vélem, hogy a Bizottság által kifejtett akarattal összhangban ez az új állásfoglalás, amely egyértelműen kifejezi a fúrások megszüntetésére, illetve az északi-sarkvidéken kialakítandó demilitarizált zóna létrehozására irányuló kérelmünket, különleges fontossággal bír, főleg egy olyan időszakban, amikor a szomszédos országok az erejüket fitogtatják - beleértve katonai erejüket is - ebben a régióban, annak érdekében, hogy megerősítsék tulajdonaik és fúrási lehetőségeik feletti igényeiket.
<P>
Következésképp, politikai szempontból teljes mértékben döntő fontosságú, hogy a szöveg mellett szavazzunk és Wallis asszony - és az ülésterem egy részének - pálfordulása a legkisebb mértékben sem indokolt, tekintettel a már lefolytatott vitákra.
<P>
(A Parlament elfogadja az indítványt)
<P>
Szerda:
<SPEAKER ID="028" NAME="Elnök">
A Nemzetek Európájáért Unió képviselőcsoport azt kérte, hogy az olaszországi Abruzzo térségben bekövetkezett földrengésről szóló bizottsági nyilatkozat kerüljön be a napirendbe.
<SPEAKER ID="029" NAME="Roberta Angelilli" AFFILIATION="UEN">
(IT) Elnök úr, hölgyeim és uraim, a politikai csoportokkal és az olasz delegációk vezetőivel folytatott megbeszélést követően a saját képviselőcsoportom nevében arra kérem Önöket, egyezzenek bele, hogy az Abruzzóban bekövetkezett földrengésről szóló vitát felvegyük a holnapi napirendbe. Úgy vélem, hogy az érintett emberek nagyra értékelik az európai intézmények és az Ön által személyesen tanúsított együttérzést, a részvétnyilvánítással, valamint az egyperces néma megemlékezéssel együtt, és méltányolni fogják az újjáépítéshez nyújtott mindennemű pénzügyi és jogalkotási segítséget. Ezen okokból kifolyólag az Európai Bizottság jelenlétében lefolytatott vita hasznos információkkal szolgálhat az országos és helyi intézmények számára arra vonatkozóan, hogy az Európai Unió milyen mértékben lesz képes segíteni.
<SPEAKER ID="030" NAME="Gianni Pittella" AFFILIATION="PSE">
(IT) Elnök úr, hölgyeim és uraim, szeretném elmondani, hogy az Európai Szocialisták Pártjának képviselőcsoportja egyetért Angelilli asszony javaslatával. Szeretném megköszönni Pöttering úr felszólalását és köszönetemet fejezem ki az egész Parlamentnek a földrengés által érintett emberek iránt tanúsított együttérzésükért. Továbbá úgy vélem, hogy a holnap délutáni vita nem csupán az együttérzés ismételt kinyilatkoztatását jelenti majd, hanem, és mindenekelőtt, konkrét javaslatokat eredményez, mivel Európa jelentősen hozzájárulhat az újjáépítéshez, valamint az Abruzzo polgárai által elszenvedett krízisállapot megkönnyítéséhez.
<SPEAKER ID="032" NAME="Astrid Lulling" AFFILIATION="PPE-DE">
(FR) Elnök úr, szomorúan és keserűen vettem tudomásul, hogy a rozé borokról és az engedélyezett borászati eljárásokról folytatott és vitára bocsátott szóbeli kérdés, amelyet én és képviselőtársaim számos képviselőcsoportból határidőn belül nyújtottunk be, nem szerepelt az e heti napirenden.
<P>
Valamennyi aláíró nevében jogorvoslatot kérek erre a helyzetre vonatkozóan. Valójában beszéltem néhány képviselőcsoport elnökével, és úgy tűnik számomra, hogy vagy tévesen tájékoztatták őket ezzel a kéréssel kapcsolatban vagy figyelmen kívül hagyták azt.
<P>
Ezért arra kérném, hogy szíveskedjék az e heti napirendhez hozzátenni ezt a szóbeli kérdést, amelyet határidőn belül nyújtottunk be.
<SPEAKER ID="033" NAME="Elnök">
Lulling asszony, most tájékoztattak, hogy a rozé borokról májusban lesz szó. Akkor lesz elegendő idő ezt a témát megvitatni, azonban a mai napon erre nincs lehetőség.
<SPEAKER ID="034" NAME="Nikolaos Vakalis" AFFILIATION="PPE-DE">
(EL) Elnök úr, amennyiben lehetek ilyen merész, szeretném kifejezni elégedetlenségemet és kíváncsiságomat, mivel előterjesztettem egy szóbeli választ igénylő kérdést vitával, amelyet 48 európai parlamenti képviselő támogatott, akiknek a támogatása - tájékoztatásul - gyakorlatilag pillanatok alatt összegyűlt, és további képviselők is biztosítottak támogatásukról, ennek ellenére legnagyobb meglepetésemre senki sem adott választ ezzel az üggyel kapcsolatban, hogy miért, mikor és milyen kritériumok alapján hozták meg a döntést arra vonatkozóan, hogy nem fogadták el a szóbeli választ igénylő kérdést vitával.
<P>
Talán hirtelen szembekerültem egy másfajta földrengéssel? Talán ez egy új földrengés, amelynek más oka van? Megismétlem még egyszer, kiindulópontnak tekintve a legutóbbi pusztító földrengést és annak áldozatait, akikre Ön is utalt és - megemlíteném - az abból adódó kulturális kárt és pusztulást, hogy ki kell hangsúlyoznunk ezen jelenség európai vonatkozásait. Tekintve, hogy én voltam az előadója az egyik európai intézmény által készített egyetlen - földrengésekről szóló - jelentésének, nagyon jól tudom, hogy európai szinten sokat lehet és kell is tenni. Köszönöm és várom válaszukat.
<SPEAKER ID="035" NAME="Elnök">
Vakalis úr, az ilyen jellegű kérést az ülés előtt egy órával kell megtenni. Engem úgy tájékoztattak, hogy ez nem történt meg. Ez a 132. cikkel kapcsolatos. Azt javaslom, hogy ezzel májusban foglalkozzunk, máskülönben nem fogunk tudni az eljárási szabályzatnak megfelelően eljárni.
<SPEAKER ID="036" NAME="Astrid Lulling" AFFILIATION="PPE-DE">
(DE) Elnök úr, azt szeretném kérni, hogy kérdezze meg a Parlamentet, felkerüljön-e ez a napirendre. Ezt nem döntheti el egyszerűen Ön egyedül. Legalább kérdezze meg, hogy a képviselők egyetértenek-e ezzel a döntéssel.
<P>
Biztosan talál néhány percet ezen fontos téma megvitatására, amely nagymértékben érinti az Unió számos régióját, és ezt késedelem nélkül kell megvitatnunk, mivel elképzelhető, hogy májusban ehhez már túl késő lesz.
<SPEAKER ID="037" NAME="Elnök">
Lulling asszony, az elnök nem egyedül hozza meg ezt a döntést, hanem az eljárási szabályzatot követi. A döntő tényező a 132. cikk, amely kötelező ránk nézve. A kérést az ülés előtt egy órával kellett volna előterjeszteni. Javasolni fogom az Elnökök Értekezlete számára, hogy tárgyaljuk meg ezt az ügyet májusban.
<P>
A Zöldek/Európai Szabad Szövetség képviselőcsoport azt kérte, hogy a MON 810 jelzésű, géntechnológiával módosított kukoricáról szóló bizottsági nyilatkozatot vegyék fel a napirendre.
<SPEAKER ID="038" NAME="Monica Frassoni" AFFILIATION="Verts/ALE">
(IT) Elnök úr, hölgyeim és uraim, a helyzet meglehetősen szürreális, abban az értelemben, hogy azok közé tartozunk, akikről elfeledkeztek: a legtöbb tagállam nem akarja feladni azon lehetőségét, hogy moratóriumot hirdessen a génmódosított szervezetekre vonatkozóan, és a Bizottságnak egyértelműen figyelembe kell vennie ezt a negatív eredményt, azonban ha úgy kívánja, lépéseket is tehet. Sikerült idáig eljutnunk!
<P>
Úgy vélem, hogy egy olyan fontos ügy kapcsán, mint amilyen ez is, jó lenne megérteni, hogy a Bizottság mit akar tenni: folytatni, befejezni, visszavonni vagy előterjeszteni kíván-e egy jogalkotási javaslatot. Az egyetlen dolog, amit mi akarunk az, hogy a Bizottság fejtse ki mit kíván tenni, és ezt nyilvánosan, egy Parlamentben zajló vita keretében tegye meg.
<SPEAKER ID="039" NAME="Lutz Goepel" AFFILIATION="PPE-DE">
(DE) Elnök úr, a MON 810-et 1998-ban ismerték el az Európai Unióban. Ennek elismerése nem kötelező a tagállamok számára és minden egyes tagállam szabadon döntheti el, hogy elfogadja-e ennek elismerését vagy megtiltja az ilyen kukorica termesztését.
<P>
Feltételezem, hogy ez az alapja az üggyel kapcsolatos legutóbbi döntéshozatalnak a Németországi Szövetségi Köztársaságban. Ebben a vonatkozásban szeretném megemlíteni, hogy a MON 810 jelzést 2005-ben fogadták el Németországban, majd 2007-ben leállították a magok elvetését és 2007 decemberében Monsanto benyújtott egy tervet a termesztés általános ellenőrzésére vonatkozóan. Ezt utólag ismételten elfogadták 2008-ban, majd néhány nappal ezelőtt betiltották.
<P>
Frassoni asszony kijelentette, hogy számos tagország visszautasította az ilyen kukorica termesztését. Pontosan négy ilyen tagállam van - Franciaország, Ausztria, Magyarország és Luxembourg -, és most Németország is csatlakozott ezen országokhoz, tehát a 27-ből összesen öt tagállam. Ez egy tisztán nemzeti, a szubszidiaritás alapján hozott döntés, és éppen ezért nem kellene ezzel a kérdéssel a Parlamentet terhelnünk.
<SPEAKER ID="040" NAME="Martin Schulz" AFFILIATION="PSE">
(DE) Köszönöm, elnök úr. Mi nem támogatjuk a Frassoni asszony által felvetett irányba történő haladást, de a Goepel úr által említettektől eltérő okok miatt, és ezért hálás vagyok Önnek a lehetőségért, hogy ezt röviden vázolhatom.
<P>
Részletes vitára van szükségünk, nem csak ezt a kérdést illetően, hanem arra vonatkozóan is, hogy miként kívánunk eljárni a géntechnológiával módosított élelmiszerekkel kapcsolatban. Mindazonáltal, ezzel nem fogunk végezni a holnaputánig rendelkezésünkre álló rövid idő alatt. Éppen ezért úgy vélem, meg kellene kérnünk a szavazások után megalakuló új Parlamentet, hogy vezessen le egy részletes vitát a géntechnológiával módosított élelmiszerek használatával kapcsolatban. Nagyon szépen köszönöm.

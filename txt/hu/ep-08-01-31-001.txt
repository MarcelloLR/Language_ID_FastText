<CHAPTER ID="001">
Az ülés megnyitása
<P>
(Az ülést délelőtt 9 órakor nyitják meg.)
<SPEAKER ID="005" NAME="Elnök">
(IT) Megkaptam Hannan úr kérelmét az eljárási szabályzat 19. cikkének értelmezéséről szóló napirendi pontról.
<SPEAKER ID="006" NAME="Daniel Hannan" AFFILIATION="PPE-DE">
Elnök úr, tegnap az elnök ismertette a 19. cikk egyik értelmezését, amely saját eljárási szabályzatának nyílt megsértésére készteti a Házat. Immár letértünk a jogállamiság útjáról, és önkényes hatáskörrel ruháztuk fel az elnököt, hogy tépje szét a szabálykönyvünket, és úgy járjon el, ahogy ő megfelelőnek látja. Ez saját szabályaink értelmében nyilvánvalóan jogellenes. E képviselőháznak szuverénnek kell lennie, mindazonáltal követnie kell saját szabályait.
<P>
Az Alkotmányügyi Bizottság ezen értelmezésének vitájára kerül sor a mai napon. Ez e Ház elé kerülhet szavazásra. Ha együttesen mellette adjuk le voksunkat, akkor azoknak a szabályoknak a feladására szavazunk, amelyek szerint eljárunk. Szinte csábítást érzek arra, hogy az 1933. évi Ermächtigungsgesetz-hez hasonlítsam ezt az értelmezést, de azt hiszem, ez aránytalan és kissé goromba lenne az elnökünkkel szemben, aki elkötelezett demokrata és tisztességes ember.
<P>
Ehelyett engedjék meg, hogy a totalitarizmussal szembeni brit ellenállás atyját, Edmund Burke-t idézzem. "A vak az, aki nem látja, hogy ebben az esetben és más esetekben is a rendszer mely tántoríthatatlan fegyelmével követik tervüket, hogy teljesen leromboljanak minden független erőt. ... Akaratuk törvény, nemcsak hazájukban, hanem minden nemzet ügyével kapcsolatban is. ... Elsöpörték a valós konzultációt, amelynek keretében a törvényhozók működtek -
<P>
(Az elnök megszakítja a felszólalót)
<SPEAKER ID="007" NAME="Elnök">
(IT) Köszönöm. Tudomásul vettem észrevételeit, de erről az eljárási szabályzat értelmezésével kapcsolatos pontról, ahogy Ön is tudja, már tervbe van véve a szavazás délelőtt 11 órára, úgy hogy ebbe az irányba haladunk tovább.

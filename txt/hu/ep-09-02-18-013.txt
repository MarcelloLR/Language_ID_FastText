<CHAPTER ID="013">
Ügyrend
<SPEAKER ID="020" NAME="Elnök">
Ezen ülésszak végleges napirendtervezetét a 2009. február 5-én, csütörtökön tartott elnökök értekezletén elfogadottakkal összhangban, az eljárási szabályzat 130. és 131. cikkének megfelelően kiosztották. A következő módosításokra tettek javaslatot:
<P>
Szerda:
<P>
Az Európai Néppárt (Kereszténydemokraták) és az Európai Demokraták Képviselőcsoportja indítványozta, hogy Herbert Reul jelentését az olajellátással kapcsolatos kihívások lehetséges megoldásairól a következő ülésre halasszuk.
<SPEAKER ID="021" NAME="Herbert Reul" LANGUAGE="DE">
Elnök úr! Hölgyeim és uraim! A bizottságban hosszasan és alaposan megvitattuk ezt az indítványt és nagy többséggel hoztunk határozatot, de tegnap és ma számos tanács és javaslat hangzott el elősorban annak eredményeként, hogy más bizottságok további témákat is vitára bocsátottak.
<P>
Úgy gondolom, hogy érdemes lenne a mai döntést elhalasztani, amely lehetőséget adna arra, hogy egy későbbi időpontban olyan megoldást találjunk, amelyet a Parlament is támogatni tud. Ezért kérem, hogy ma fogadják el ezt a halasztást. Köszönöm.
<SPEAKER ID="022" NAME="Hannes Swoboda" LANGUAGE="DE">
Elnök úr! Két indítvány fekszik előttünk, amelyek közül nagy valószínűséggel egyik sem kap nagy többséget e Házban. Ezért szeretném támogatni ezt az indítványt.
<P>
Elnök úr! Amennyiben egyetért, szeretnénk indítványozni Thjis Berman jelentésének elhalasztását is. Ha ez az indítvány a késedelmes benyújtás miatt nem elfogadható, szeretném közölni, hogy holnap indítványozni fogjuk a jelentésre vonatkozó szavazás elhalasztását. Köszönöm.
<SPEAKER ID="023" NAME="Elnök">
Nagyon köszönöm Swoboda úr.
<P>
Kíván valaki az indítvány ellen szólni?
<SPEAKER ID="024" NAME="Claude Turmes" LANGUAGE="DE">
Elnök úr! Képviselőcsoportom, a Zöldek/az Európai Szabad Szövetség Képviselőcsoportja előterjesztett egy állásfoglalást, amely a Liberálisok és Demokraták Szövetsége Európáért Képviselőcsoport, valamint az Európai Parlament Szocialista Képviselőcsoportja nagy részének támogatását is élvezi. Ezért azt gondolom, hogy Reul úr azért kér halasztást, mert attól fél, hogy álláspontja kisebbségben marad.
<P>
Kissé furcsának találom, hogy egy ilyen hosszú és kemény vita után ismét halasztásra szóló felhívást hallok. Tehát ellenezzük a halasztást.
<SPEAKER ID="025" NAME="Elnök">
Hölgyeim és uraim! Hallották a politikai összefüggéseket. Hallották továbbá Swoboda úr véleményét is. Erről holnap határozunk.
<P>
(A Parlament elfogadja az Európai Néppárt (Kereszténydemokraták) és az Európai Demokraták Képviselőcsoportjának indítványát).
<P>
Swoboda úr indítványáról holnap szavazunk. Kérem, hogy ne feledkezzenek el a mai szavazásról.
<P>
(A tárgyalási rendet így módosítva elfogadták)

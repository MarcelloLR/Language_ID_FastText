<CHAPTER ID="012">
Határozatképesség (folytatás) 
<SPEAKER ID="296" NAME="Elnök">
A ma délutáni ülésszak kezdetén kikértem képviselőcsoportonként egy képviselő véleményét, mivel kaptam egy kérvényt, hogy az eljárási szabályzat 149. cikkének értelmében állapítsuk meg, hogy fennáll-e a határozatképesség. Ez a kérvény egy negyven képviselőtől származó írásos kérvényen alapult. Sőt, ha teljesen precíz akarok lenni, akkor inkább 19 +1 képviselő, mert a listán 11. helyen szereplő aláírás olvashatatlan. Nem tudom önöknek megmondani, nem tudjuk önöknek megmondani, hogy kié a negyvenedik név ezen a listán.
<P>
A vitát követően, illetve az Alkotmányügyi Bizottság elnöke véleményének kézhez vétele után, vállaltam a felelősséget, és értelmeztem eljárási szabályzatunk 149(4) cikkét, amely kimondja, hogy a határozatképesség fennállásának megállapítását kérő képviselőket jelen levőnek kell tekinteni még akkor is, ha a továbbiakban már nem tartózkodnak az ülésteremben.
<P>
Szeretném felhívni figyelmüket a "a továbbiakban már nem” szavakra. Nem azt mondják ki ezek a szavak, hogy "nem tartózkodnak az ülésteremben”, hanem azt, hogy a "továbbiakban már nem tartózkodnak az ülésteremben”. Ez arra utal, hogy előzőleg az ülésteremben kellett tartózkodniuk. Az "előzőleg” itt nyilvánvalóan nem arra utal, hogy az előző hónapokban kellett volna ezeknek a képviselőknek az ülésteremben tartózkodniuk, hanem egészen biztosan arra, hogy akkor kellett ott tartózkodniuk, amikor határozatképesség megállapítását kérték. Ezért kikötöttem, hogy a szavazások előtt ellenőrizni fogom, hogy mind a negyven aláíró jelen van-e, még akkor is, ha nehézségekbe ütközik megállapítani, hogy ki volt a negyvenedik aláíró.
<P>
A szolgálatok szerint öten voltak jelen. Ezzel együtt, ha most feláll negyven képviselő és kéri a határozatképesség megállapítását, minden további nélkül eleget fogok tenni a kérésnek. Van itt negyven olyan képviselő, akik a határozatképesség megállapítását szeretné kérni?
<SPEAKER ID="297" NAME="Neena Gill" AFFILIATION="PSE">
Elnök úr, ellenőrizné, hogy valóban 40 képviselő van jelen, mert igen nehéz ezt megállapítani.
<SPEAKER ID="298" NAME="Elnök">
Tisztelt Gill asszony, délután óta szerintem már kívülről fújom a 149. cikket. Ön az 5. bekezdésre utalt. Az ülésszak elnökének feladata, és kizárólag az övé, megállapítani, hogy fennáll-e a határozatképesség. Ugyanakkor figyelembe véve az általunk lefolytatandó szavazások fontosságát, különösen egy halálra ítélt ember ügyére szeretnék itt utalni, nem fogok belemenni ebbe a kis játékba most. Ha nincs itt negyven olyan kolléga, aki vállalja felelősséget azzal, hogy feláll, akkor most nem fogom megállapítani, hogy fennáll-e a határozatképesség.
<P>
Van itt negyven olyan kolléga, aki fel kíván állni? Hát én nem látom őket. Ezért most a szavazással fogjuk folytatni.

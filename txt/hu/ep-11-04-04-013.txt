<CHAPTER ID="013">
Ügyrend
<SPEAKER ID="027" NAME="Elnök">
Kiosztották a napirendtervezet végleges változatát, amelyet az Elnökök Értekezletének 2011. március 31-i, csütörtöki ülésén az eljárási szabályzat 140. cikke alapján készítettek el. A következő módosításokat javasolták:
<P>
Kedd
<P>
A Parlament 2012-es pénzügyi évre tervezett bevételeiről és kiadásairól szóló Fernandes-jelentéssel kapcsolatban a Szabadság és Demokrácia Európája képviselőcsoport azt kérte, hogy a szavazást halasszák el a májusi plenáris ülésre, tehát a kérés a szavazás elhalasztására irányul. A kérést Andreasen asszony fogja előterjeszteni. Öné a szó, Andreasen asszony.
<SPEAKER ID="028" NAME="Marta Andreasen">
az EFD képviselőcsoport nevében. - Elnök úr! A Fernandes-jelentéssel kapcsolatos szavazás elhalasztását szeretném kérni. Ennek egyszerű oka van, amely elsősorban a jelentésnek az Európai Történelem Házára vonatkozó bekezdéséhez kapcsolódik. A Költségvetési Bizottság ellentmondó és - megítélésem szerint - félrevezető adatokat kapott e projekt tekintetében. Erre példa az éves működési költségek megnövekedése: e költségek jelenleg 13,5 millió euróra rúgnak. Ez jóval meghaladja az eredetileg megállapított összeget. Amikor kijelentettem, hogy ez a költség 10 millió euró, egy ismeretlen parlamenti tisztviselő hazugsággal vádolt engem a sajtóban, azt állítva, hogy az én becsléseim - idézem - "eltúlzottak”. A Parlament tagjaival szemben nem így kell eljárni.
<P>
De ami a legrosszabb, elnök úr, az a nyilvánvaló összeférhetetlenség, ami a Költségvetési Bizottság elnöke esetében áll fenn, aki az Európai Történelem Háza kuratóriumának tagja, még ha ezért nem is részesül díjazásban. Semmilyen másik parlament nem tűrné az ilyen nyilvánvaló összeférhetetlenséget. Ez a bizottsági eljárás teljes megcsúfolása.
<P>
(Taps)
<P>
E kérdések tisztázásáig a jelentéssel kapcsolatos szavazást el kell halasztani.
<SPEAKER ID="029" NAME="Francesco Enrico Speroni" AFFILIATION="EFD">
(IT) Elnök úr, hölgyeim és uraim! Helyénvalónak tartom a szavazás elhalasztását. Négy vagy öt hét kell ahhoz, hogy csak megvizsgáljuk a kérdést, amely - miként az imént halottuk - az európai adófizetők által kifizetett több millió eurót érint. Ezért kérem, hogy szavazatukkal támogassák a kérést.
<SPEAKER ID="030" NAME="Alain Lamassoure" AFFILIATION="PPE">
(FR) Elnök úr! Két dolgot szeretnék elmondani. Először is a Költségvetési Bizottság tette a dolgát, és a Parlament 2012. évi költségvetés-tervezetének kidolgozása olyan szakaszba jutott, hogy azt meg lehet vizsgálni, meg lehet vitatni, illetve az önök Parlamentje, a Tisztelt Ház szavazhat róla a tavalyihoz hasonlóan az eljárásainkkal összhangban. A képviselőcsoportok körében eltérő vélemények uralkodnak, amelyeket lehetőségük lesz kifejteni.
<P>
Másodszor, nem engedhetem meg Andreasen asszonynak, aki mindenre kiterjedően ismeri ezt az ügyet, hogy azt állítsa, hogy a személyemmel kapcsolatban - a Költségvetési Bizottság elnökeként és az Európai Történelem Háza kuratóriumának tagjaként - összeférhetetlenség esete áll fenn.
<P>
Személyes minőségemben nem vagyok a kuratórium tagja; a Költségvetési Bizottság elnökeként a bizottság megbízásából foglalom el a helyem a kuratóriumban, hogy képviseljem a bizottságot a testületben, csakúgy, ahogy a Kulturális és Oktatási Bizottság elnöke is a bizottságát képviseli az említett testületen belül.
<P>
Természetesen, ha ezt valaki kifogásolja, kész vagyok lemondani erről a tisztségről. Mindazonáltal, hogy ne okozzunk zavart, elnök úr, óvatosan kell bánni az olyan szavakkal, mint az "összeférhetetlenség”.
<P>
(Taps)
<SPEAKER ID="031" NAME="Elnök">
Tekintettel az egységes piacról folytatott vitára, az Európai Néppárt (Kereszténydemokraták) Képviselőcsoport azt kérte, hogy állásfoglalási indítványokat lehessen benyújtani a közbeszerzési eljárásról szóló bizottsági nyilatkozatról folytatott vita lezárása érdekében. Így tehát egy állásfoglalási indítványról vagy egy állásfoglalásra irányuló javaslatról van szó. Felkérnék valakit a PPE képviselőcsoport részéről, hogy ismertesse ezt a kérelmet. Ki lenne olyan szíves ezt megtenni?
<P>
(A Parlament elutasítja a kérelmet.)
<P>
Szerda
<SPEAKER ID="032" NAME="Andreas Schwab" LANGUAGE="DE">
Elnök úr! Az Európai Néppárt (Kereszténydemokraták) Képviselőcsoport azt javasolja, hogy egy parlamenti nyilatkozattal egészítsük ki Barnier biztosnak a közbeszerzési jogról és annak az Európai Unión belüli továbbfejlesztéséről szóló nyilatkozatát. Ez tartalmilag jelentősen hozzájárulna a témához, ezért az ezzel kapcsolatos támogatásukat kérjük.
<SPEAKER ID="033" NAME="Evelyne Gebhardt" AFFILIATION="S&amp;D">
(DE) Elnök úr! Támogatom az Európai Néppárt (Kereszténydemokraták) Képviselőcsoport javaslatát, mivel mindenképpen van értelme megvitatni ezt a kérdést. Egy kérésem van csupán - a Belső Piaci és Fogyasztóvédelmi Bizottság koordinátorával egyetértésben, Schwab úr -, hogy ezen a héten még ne szavazzunk az állásfoglalásról, hanem várjunk vele májusig, mert még nem volt időnk megvitatni a kérdést a képviselőcsoportokkal. Következésképpen "igen” a kérdés napirendbe való felvételére, "igen” az állásfoglalásra, azonban szeretném, ha az állásfoglalásra vonatkozó szavazással várnánk májusig.
<SPEAKER ID="034" NAME="Elnök">
A Liberálisok és Demokraták Szövetsége Európáért Képviselőcsoport azt kérte, hogy az eljárási szabályzat 122. cikke szerint csütörtök délután megtartott vita keretében az "Aj Vejvej helyzete Kínában” témát vitassuk meg az erre az időpontra eredetileg tervezett, Zimbabwéről folytatandó vita helyett. Szeretném felkérni Verhofstadt urat, a képviselőcsoport elnökét, hogy mondja el beszédét.
<P>
(A Parlament egyetért a kérelemmel.)
<P>
Csütörtök
<SPEAKER ID="035" NAME="Guy Verhofstadt">
az ALDE képviselőcsoport nevében. - Elnök úr! Aj Vejvejt, a legismertebb kínai művészt és másként gondolkodót, aki mindig szabadon szólhatott, vasárnap őrizetbe vették Peking repülőterén, és minden jel szerint börtönben van. Nem csak arra ragadnám meg az alkalmat, hogy tiltakozzak a kínai hatóságok gyakorlata ellen, hanem hogy elmondjam önnek és kollégáinknak, hogy talán újra mérlegelnünk kellene a következő hónapban Pekingben megrendezésre kerülő második Kína-EU csúcstalálkozón való részvételünket abban az esetben, ha a dolgok ilyen irányban haladnak.
<P>
Amilyen hamar csak lehet, sürgősen állást kell foglalnunk ebben az ügyben, hogy minél nagyobb nyomást gyakorolhassunk a kínai hatóságokra Aj Vejvej szabadon bocsátása tekintetében. Az első elképzelés azt volt, hogy a Zimbabwéről szóló sürgős állásfoglalás helyett csütörtökön sürgős állásfoglalást fogadunk el Aj Vejvej letartóztatásával kapcsolatban, azonban egy rövid konzultációt követően úgy tűnik, talán van egy jobb megoldás: az Elefántcsontparttal kapcsolatos vitát áttesszük szerdára, és a csütörtökön így felszabaduló időben megvitathatjuk az Aj Vejvej ügyével kapcsolatos sürgős állásfoglalást. Itt konzultáltam erről a különböző képviselőcsoportokkal, és egyetértenek a napirend ily módon történő módosításával.
<SPEAKER ID="036" NAME="Hannes Swoboda" AFFILIATION="S&amp;D">
(DE) Elnök úr! Csak nagyon röviden szeretnék e mellett szólni pár szót. Tekintve, hogy a szerda délutáni napirend igen zsúfolt, azt kérném, hogy a Tanács és a Bizottság nagyon röviden ismertesse nyilatkozatait, valamint az elnöklő alelnök ügyeljen arra, hogy a felszólalók nagyon pontosan betartsák a felszólalási időt. Ellenkező esetben az egész káoszba fog fulladni. Ebben kérem az alelnök támogatását.
<SPEAKER ID="037" NAME="Elnök">
Aj Vejvej és Kína ügyéről csütörtök délután fogunk vitát folytatni, az Elefántcsontparttal kapcsolatos vitára pedig szerda este kb. 8 órakor fog sor kerülni.
<P>
(A Parlament jóváhagyja a kérelmet.)
<P>
Szerda
<P>
Érkezett még egy javaslat Gebhardt asszonytól. Gebhardt asszony, kérem, ismertesse még egyszer a javaslatát.
<SPEAKER ID="038" NAME="Evelyne Gebhardt" AFFILIATION="S&amp;D">
(DE) Elnök úr! Azt indítványoztam, hogy a közbeszerzésről szóló állásfoglalással kapcsolatos szavazást halasszuk el májusig, ami természetesen azt jelenti, hogy az állásfoglalások és a módosítások benyújtási határidejét ennek megfelelően szintén elhalasztanánk. Még nem adott lehetőséget, hogy szavazzunk erről.
<SPEAKER ID="039" NAME="Francesco Enrico Speroni" AFFILIATION="EFD">
(IT) Elnök úr, hölgyeim és uraim! Tekintettel a témára, számomra úgy tűnik, hogy a módosítások benyújtására elegendő idő áll rendelkezésre, ezért úgy gondolom, hogy ne fogadjuk el a javaslatot.
<SPEAKER ID="041" NAME="Sophia in 't Veld" AFFILIATION="ALDE">
Elnök úr! Nem voltam egészen biztos abban, hogy melyik ügyrendi pontnál vethetem fel ezt a kérdést, azonban két héttel ezelőtt az igazgatóság - számos kibertámadást követően - úgy döntött, hogy egy hétre lezárja a webmailt. Ez akármilyen döntés volt, amellyel egy hétig megakadályozták, hogy hozzáférjünk a webmailes leveleinkhez. Magyarázatot kérek. Tudni szeretném, hogy ez indokolt volt-e, csupán elővigyázatosságból történt-e, és valójában mennyire sebezhető a rendszerünk.
<SPEAKER ID="042" NAME="Elnök">
In't Veld asszony! Utána fogunk ennek nézni és tájékoztatni fogjuk.

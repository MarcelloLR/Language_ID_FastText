<CHAPTER ID="005-01">
1. Az Európai Parlament üléseinek naptára - 2009 (szavazás)
<SPEAKER ID="118" NAME="Elnök">
Mielőtt a tényleges szavazásra sor kerülne, szeretnék egyetlen pontra kitérni. Szeretném kérni, hogy nagyon figyelmesen hallgassanak most, és később bizonyos parlamenti képviselőcsoportok vezetői lehetőséget kapnak a felszólalásra. Trakatellis, Varvitsiotis, Papastamkos, Lambrinidis urak és más képviselők részéről benyújtásra került egy módosítás a 2009. év egyik konkrét hetével, a 16., április 13-19. közötti héttel kapcsolatban. Ez az ortodox húsvétot közvetlenül megelőző hét. Nem maga húsvét, hanem a megelőz hét. Nincs javaslat, hogy e héten ülésre kerüljön sor, hiszen ez a csoportülések hete. Ez azt jelenti, hogy a módosítás nem elfogadható, hiszen az Európai Parlament nem ütemezett be ülést erre a hétre. Ez azonban nem tartalmaz utalást egy előzetes döntésre az április 20-23. között beütemezett ülésre vonatkozóan.
<SPEAKER ID="119" NAME="Joseph Daul" AFFILIATION="PPE-DE">
(FR) Elnök úr, hölgyeim és uraim, mint tudják, 2008 a kultúrák közötti párbeszéd európai éve, amely magában foglalja a vallásközi párbeszédet is. Ezért kérem Önöket, mint az Európai Parlamentet, mutassanak példát, tartsák tiszteletben a kisebbségeket! Ezért, a kompromisszumkészség szellemében, és az ortodox barátainkkal szembeni jóindulatunk jeleként, képviselőcsoportunk a következő módosítást javasolja a 2009. évi parlamenti ülések naptári ütemtervével kapcsolatban. A 17. hét, a 2009 áprilisi plenáris ülések hete kezdődjék április 21-én és záruljon április 24-én, - és nem szeretnék annál többet mondani, mint hogy - tegyük lehetővé érintett képviselőtársaink számára az ortodox húsvét megünneplését.
<P>
Valamennyi ortodox hagyományokkal rendelkező ország nevében köszönöm támogatásukat, és kérem, ne okozzanak semmiféle további problémát. Szeretném továbbá, hogy az Európai Parlament a kisebbségek iránti tiszteletből is, példát mutatna polgárainknak.
<SPEAKER ID="120" NAME="Hannes Swoboda" AFFILIATION="PSE">
(DE) Elnök úr, feltételezem, hogy ez egy szóbeli módosítás. Noha erre nem történt utalás, de amennyiben ez valóban szóbeli módosítás, akkor képviselőcsoportunk támogatja, hogy erről még ma szavazzunk. Az is tény, hogy számos katolikus dolgozik a vallási ünnepeken. A holnapi is egy ilyen nap, a sztrájk ellenére. Ilyen helyzet is előállhat, mindazonáltal javaslom, hogy szavazzunk támogatóan a javaslat mellett, vagy legalábbis bocsássuk szavazásra a kérdést. Elnök úr, ha Ön úgy találja, hogy a módosítás nem elfogadható, akkor a csoportoknak - ebben a szellemben - meg kell próbálniuk konszenzust kialakítani.
<SPEAKER ID="121" NAME="Elnök">
Vannak bizonyos kérdések, amelyekben teljes egyetértésre kell jutnunk. Javaslom, hogy a Daul és Swoboda urak által javasoltak szerint lépjünk tovább. E kérdésben a végén szavazunk. Az egyéb módosításokat vesszük előre.
<SPEAKER ID="122" NAME="Hartmut Nassauer" AFFILIATION="PPE-DE">
(DE) Elnök úr, a szavazás előtt szeretnék rámutatni egy problémára, amely befolyásolja a szavazást, és eszmecserét és megoldást igényel.
<P>
A javasolt naptárban utalás történik a 2009-es választás időpontjára. Erről most nem szavazunk, csak tudomásul vesszük. A választások időpontja alapján azonban, a Parlament alakuló ülésére 2009. júliusában kerül sor. Emiatt néhány ország képviselői aggodnak, mert - ha közelebbről vizsgáljuk a kérdést - nyilvánvaló, hogy amennyiben az alakuló ülésre 2009. július 14-én kerül sor, akkor egyes képviselők nem teljesítik a nyugdíjjogosultság eléréséhez szükséges öt éves feltételt. Egyes tagállamokban ehhez nem a parlamenti, hanem egy rögzített időszakot vesznek alapul, mivel a tagállamok parlamenti terminusai időtartamukban eltérőek.
<P>
Úgy gondolom, indokolt e kérdés áttekintése és megoldása, mind a parlamenti választások, mind az alakuló ülés időpontja tekintetében. Kérem a Parlament Jogi Szolgálatát, foglalkozzon e témával!
<SPEAKER ID="123" NAME="Daniel Cohn-Bendit" AFFILIATION="Verts/ALE">
(DE) Elnök úr, szeretnék hasonló javaslatot előterjeszteni.
<P>
Meglep, hogy a kisebbségek jogait ilyen moralizáló felhanggal kezeljük. Megközelítőleg hét olyan zsidó ünnepnap van, amelyet nem ünnepelhetünk meg, mert munkanapra esnek. Ugyanez érvényes 13 protestáns ünnepnapra is. Az alakuló ülésre július 14-én kerül sor. Ez az egyik legfontosabb világi ünnep. Dolgozhatunk-e Franciaországban úgy, hogy közben megemlékezzünk a francia forradalomról? Úgy vélem, ez lehetetlen, és nem is helyes. Ezt is módosítanunk kell, kérem!
<P>
(Taps)
<SPEAKER ID="124" NAME="Elnök">
Jegyeztük az elhangzottakat, és most rátérünk a szavazásra.
<P>
(A Parlament egyetért a szóbeli módosítás elfogadásával)

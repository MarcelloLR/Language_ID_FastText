<CHAPTER ID="003">
Köszöntés
<SPEAKER ID="008" NAME="Elnök">
Nagy szeretettel köszöntöm Őeminenciája Galaktion sztarazagorai metropolitát Bulgáriából, aki az Ortodox Egyház küldöttségével a kiemelt látogatók galériáján foglal helyet.
<P>
(Taps)
<P>
Őeminenciája, nagy örömömre szolgált, hogy ma reggel beszélhettem Önnel.
<P>
Szintén nagy örömmel köszöntöttem ma az Európai Parlamentben az első Charlemagne Ifjúsági Díj győzteseit. A díjat az aacheni Nemzetközi Charlemagne Díj Alapítvány és az Európai Parlament közösen ítéli oda. A díjátadó ünnepségre április 29-én Aachenben került sor. Fiatal barátaink tegnap érkeztek látogatóba az Európai Parlamentbe, és jelenleg a kiemelt látogatók galériáján foglalnak helyet.
<P>
(Taps)
<P>
Köszöntöm tehát az első helyezetteket, akik a "Diákok határok nélkül” című projekt képviseletében jöttek el hozzánk; Korzenszky Emőkét Magyarországról, Mikóczy Ilonát Szlovákiából, Demeter Ágotát Romániából és Csádi Zoltánt Szlovákiából. Lorenzo Marsili az Egyesült Királyságból a Londonban készült, második helyezett "Európai fesztivál” című projektet képviseli. Végül de nem utolsósorban pedig köszöntöm a harmadik díj nyertesét, amelyet a görögországi Athén egyik külvárosa, Vyronas állami gimnáziumának ítéltünk oda. Szeretettel köszöntöm Paraskevi Christodoulopoulout.
<P>
Az Európai Parlament nevében szeretnék köszönetet mondani Önöknek azért, hogy hozzájárultak az európai integráció elképzelésének népszerűsítéséhez a fiatalok körében.
<P>
(Taps)
<P>
Köszöntöm még a spanyolországi Navarra parlamentjének küldöttségét is, akik a kiemelt látogatók galériáján foglalnak helyet. A küldöttség vezetője a Parlament elnöke, Elena Torres Miranda. Nagy szeretettel köszöntöm Önöket!
<P>
(Taps)
<P>
Ma és holnap a delegáció 10 tagja az Európai Parlament különböző képviselőivel találkozik majd, és nekem is alkalmam lesz velük beszélni. Sikeres és kellemes időtöltést kívánok Önöknek Brüsszelben, és hasonlókat az Európai Parlamentben tett látogatáskor. Bienvenidos!

<CHAPTER ID="006-05">
5. A jogellenes, nem bejelentett és szabályozatlan halászati tevékenység elleni közösségi rendszer (
<P>
- A szavazás előtt:
<SPEAKER ID="091" NAME="Marie-Hélène Aubert">
előadó. - (FR) Elnök úr, hölgyeim és uraim! Mint ahogy Önök előtt is ismeretes, a halászati ágazat jelenleg komoly válságban van. Ennek oka részben a dízelolaj árának növekedése, amelyre fenntartható, átfogó javaslatokat és nemcsak ideiglenes megoldásokat kell előterjeszteni, részben pedig a halászati erőforrások rossz kezelése, az európai halászhajók részéről történő túlhalászat, valamint az illegális halászatból származó termékek számának növekedése az európai piacon.
<P>
A magas haszonnal járó illegális halászat felgyorsítja a halállományok és a tengeri ökoszisztéma károsodását és destabilizálja az egész ágazatot, amely megérzi ennek az igazságtalan versenynek a nyomását.
<P>
Az Európai Bizottság javaslata - és ez a jelentés is - alapvető elemét képezi a fenntartható és felelős halászat kialakításának, amely megélhetést biztosít az európai halászoknak.
<P>
A Halászati Bizottság egyhangúlag elfogadta ezt a jelentést. Ma az a célunk, hogy határozott jelzést küldjünk a Tanácsnak, a leginkább érintett tagállamoknak, amelyeknek ma teljes felelősséget kell vállalniuk és gyorsan és hatékonyan végre kell hajtaniuk a szükséges intézkedéseket. Számítok az Önök elszántságára.

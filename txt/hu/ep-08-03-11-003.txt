<CHAPTER ID="003">
Az elnökség közleménye
<SPEAKER ID="008" NAME="Elnök">
A mai napon a terrorizmus áldozatainak negyedik európai emléknapjáról emlékezünk meg. Ezt a napot meg kell őriznünk emlékezetünkben, hogy emlékezzünk a terrorizmus ártatlan áldozataira.
<P>
A négy évvel ezelőtti, 2004. március 11-i madridi és a 2007. július 7-i londoni terrortámadások sok áldozatot követeltek, és sok családot szakított szét a terrorizmus barbarizmusa.
<P>
Múlt pénteken az ETA terrorszervezet ismét gyilkolt. Isaías Carrascót, a korábbi szocialista tanácsost mondragóni otthona elhagyása után lőtték le. Családját a legmélyebb együttérzésemről biztosítom.
<P>
Az Európai Parlament elnökeként, és a magam részéről is biztosítanám önöket, hogy - legyenek is a világ bármely részén - a terrorizmus áldozatainak emlékét soha nem töröljük ki emlékezetünkből. Emlékezzünk ma meg Isaías Carrascoról, és a terrorizmus többi áldozatáról, hogy biztosítsuk tiszteletünkről és szimpátiánkról a terrorizmus őrületének áldozatait. Jelen vannak, és jelen lesznek szívünkben és munkánkban. Mindannyiunk kötelessége az áldozatok családjaival való szolidaritás.
<P>
Az Európai Parlament aktívan részt vesz a terrorizmus elleni küzdelemben, és a terrortámadások áldozatainak támogatásában. Nem ismételhetem elégszer, hogy a terrorizmus semmivel nem igazolható. Ezért együttesen kell fellépnünk ebben a küzdelemben, a jogállamiság szellemében, és a jog teljes erejével.
<P>
Hölgyeim és uraim, kérem, álljanak fel, és emlékezzünk egyperces néma felállással a terrorizmus áldozataira.
<P>
(A Ház egyperces néma felállással emlékezik.)

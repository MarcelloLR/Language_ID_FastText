<CHAPTER ID="011">
Pénzügyi felügyelet (jogszabályok aláírása) 
<SPEAKER ID="260" NAME="Elnök">
Kedves munkatársaim! Szeretném néhány szóval bevezetni a pénzügyi felügyeleti csomag aláírását. Ezt néhány perc múlva megtesszük. Ez a csomag a rendes jogalkotási eljárás alapján elfogadott pénzügyi felügyeleti tevékenységeinket alkotja.
<P>
Aláírásunkkal ma jogszabályban rögzítjük az Európai Rendszerkockázati Testület működését, amely felelősséggel tartozik majd a pénzügyi rendszer felügyeletéért az Unión belül, és hozzá fog járulni a belső piac zökkenőmentes működéséhez.
<P>
Másodszor: három további európai felügyeleti hatóságot is létrehozunk a közérdek védelmére. Ezek ellenőrzik majd a bankokat, az értékpapírokat és a piacokat, valamint a biztosítási és a foglalkoztatói nyugdíjakat.
<P>
Végül létrehozunk egy gyűjtőirányelvet, amely nem kevesebb, mint 11 irányelvet módosít annak érdekében, hogy összhangba állítsa ezeket az Európai Pénzügyi Felügyeleti Rendszerrel és a Lisszaboni Szerződéssel.
<P>
Óriási erőfeszítéseket tettünk, és nagyszerű együttműködést tapasztaltam az európai intézmények között. Az eljárás rendkívül gyors és hatékony volt. Az egymást váltó elnökségek, a spanyol és a belga elnökség nagyon tevékeny volt, és köszönetet mondok nekik együttműködésükért. A Bizottság nagyon tevékeny, az együttműködés pedig rendkívül szoros volt. Az Európai Parlament képviselőinek, akik itt maradtak az ülésteremben az aláírás idejére, valamint a biztos úrnak ezt mondom: hatalmas eredményt értünk el. Köszönetet mondok a Bizottságnak a részvételéért, hiszen végig igen tevékeny volt az előkészítő ülések és az összes megbeszélés során.
<P>
Munkánk azonban természetesen még nem ért véget. A gazdaságirányítási intézkedéscsomag, amelyet rövidesen megvitatunk, szintén rendkívül fontos. Jól tudjuk, hogy folyamatban van jogalkotási eljárásunkban és reméljük, hogy a lehető leghamarabb elkészül.
<P>
Mit mondhatnék befejezésül? A teljes csomag, amelyet ma aláírunk, 2011. január 1-jén, tehát nagyon gyorsan hatályba lép az Európai Unióban. Ez nagyon fontos információ valamennyiünk számára, a piacok és polgáraink számára, mert az a rendeltetése, hogy segítséget nyújtson polgárainknak. Most pedig aláírjuk a jogalkotási csomagot.
<P>
(Az elnök, valamint Olivier Chastel (a Tanács soros elnöke), Michel Barnier (a Bizottság tagja), José Manuel García-Margallo y Marfil (előadó), Sylvie Goulard (előadó), Antolín Sánchez Presedo (előadó) és Peter Skinner (előadó)) aláírja a jogi aktusokat

<CHAPTER ID="006-01">
1. A villamos energia belső piaca (
<P>
- A szavazás előtt:
<SPEAKER ID="112" NAME="Eluned Morgan">
előadó. - Elnök úr, ez a jelentés az első az EU energiapiacaival foglalkozó intézkedési csomagban. Az előadók és az árnyékelőadók között igen komoly együttműködés folyt ezzel a csomaggal kapcsolatban, és szeretném azt üzenni a Tanácsnak, hogy ezt csomagként, nem pedig egyedi jelentések sorozataként kívánjuk tárgyalni.
<P>
A villamos energiáról szóló irányelvnek van egy olyan vonatkozása, amely nagyon megosztotta a Parlamentet. Szokatlan módon a törésvonalak nemzeti, nem pedig pártpolitikai alapúak. Szeretném kérni kollégáimat azonban, hogy a jelentést egészként vegyék figyelembe. A jelentés foglalkozik az energiaszegénységgel, a fogyasztók jogainak bővítésével és olyan intézkedésekkel, amelyek javítanák a piac működését.
<P>
- A 169. módosításról szóló szavazás előtt:
<SPEAKER ID="114" NAME="Anni Podimata" AFFILIATION="PSE">
(EL) Elnök úr, az Eljárási Szabályzat 150, cikkének (5) bekezdése alapján szeretném kérni, hogy a módosítás maradjon a szavazási listán, mivel azt negyven képviselő támogatja.
<SPEAKER ID="115" NAME="Elnök">
Önnek teljes mértékben igaza lenne, ha a módosítás nem vesztette volna hatályát az előző szavazás miatt. Ön maga is indítványozhatta volna, de mivel az előző szavazás annak hatályát megszüntette, sajnálatos módon ön ezt nem terjesztheti elő.

<CHAPTER ID="008">
A nehéz tehergépjárművek ütközéses balesetei (írásbeli nyilatkozat)
<SPEAKER ID="102" NAME="Elnök">
Először is, két írásbeli nyilatkozatot olvasok fel Önöknek. Az elsőt Tarabella úr, Bastos asszony, Canfin úr, Vergiat asszony és Weber asszony nyújtotta be a kölcsönös önsegélyező egyesületek, társaságok és alapítványok európai statútumának létrehozásáról. Ezt a Parlament képviselőinek többsége aláírta, így azt az eljárási szabályzat 123. cikkének megfelelően továbbítják a címzettekhez, és az aláírók nevének feltüntetésével közzéteszik a mai ülésen elfogadott szövegek között.
<P>
A második írásbeli nyilatkozatot Hall asszony, Ayala Sender asszony, Durant asszony, Koch úr és Wils asszony nyújtotta be a nehéz tehergépjárművek ütközéses balesetivel kapcsolatban. Ezt a Parlament képviselőinek többsége aláírta, így azt az eljárási szabályzat 123. cikkének megfelelően továbbítják a címzettekhez, és az aláírók nevének feltüntetésével közzéteszik a mai ülésen elfogadott szövegek között.
<SPEAKER ID="103" NAME="Mike Nattrass" AFFILIATION="NI">
Elnök úr, figyelembe véve, amiről az imént beszéltünk, szeretném elmondani, hogy fokozták a biztonságot ebben az épületben, és szeretnék köszönetet mondani a minket védő férfiaknak és nőknek. Kérem megerősítését, hogy Brüsszelben a biztonság megsértésével kapcsolatos ügyek kivizsgálását - amelyek némelyikét lőfegyverrel követték el - szigorúan véghezviszik. Ezek az esetek komoly veszélynek tették ki munkatársainkat, vendégeinket és minket magunkat is. Kaphatnék biztosítékot arra is, hogy adott esetben a felelős vezetés lesz felelősségre vonható, és ezeket a katonákat nem áldozzák fel a tábornokok védelme érdekében?
<P>
(Taps)
<SPEAKER ID="104" NAME="Elnök">
Szeretném megnyugtatni, hogy az ügyet folyamatosan vizsgálják a Parlament biztonságának megerősítése érdekében.
<SPEAKER ID="105" NAME="Marc Tarabella" AFFILIATION="S&amp;D">
(FR) Elnök úr, hölgyeim és uraim, a 84/2010. számú írásbeli nyilatkozat aláírásával kapcsolatban természetesen szeretnék köszönetet mondani az összes aláírónak: Bastos asszonynak az Európai Néppárt (Kereszténydemokraták) Képviselőcsoporttól; Canfin úrnak a Zöldek/az Európai Szabad Szövetség Képviselőcsoportjától; Vergiat asszonynak az Egységes Európai Baloldal/az Északi Zöld Baloldal Képviselőcsoportjától; és Weber asszonynak a Liberálisok és Demokraták Szövetsége Európáért Képviselőcsoporttól. Együtt képesek voltunk megszerezni az aláírások többségét.
<P>
Köszönet a szociális gazdaság szereplőinek, akik cselekedtek, és lehetővé tették, hogy a Parlament egyértelmű üzenetet küldjön a Bizottságnak, hogy végre elismerje a kölcsönös önsegélyező egyesületek, társaságok és alapítványok egységes európai statútumát.
<P>
(Taps)

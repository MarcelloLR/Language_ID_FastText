<CHAPTER ID="017-01">
1. Androula Vassiliou az Európai Bizottság tagjává való kinevezésének jóváhagyása (
<P>
A szavazás után:
<SPEAKER ID="032" NAME="Bruno Gollnisch" AFFILIATION="NI">
(FR) Elnök úr! Elnézését kérem, ha tévednék, de úgy gondoltam, hogy amikor személyekről szól a szavazás, akkor a szavazatoknak titkosnak kell lenniük, ami jelen esetben nem teljesült. Mégis, talán azért nem valósult meg, mert a Bizottság tagjairól van szó. Nem tudom. Mindenesetre nyilvános szavazás történt, mivel a képviselőtársaim lámpái különbözően világítottak aszerint, hogy mellette vagy ellene szavaztak vagy tartózkodtak.
<SPEAKER ID="033" NAME="Elnök">
Gollnisch úr! Következtetésének második részét tekintve Önnek teljes mértékben igaza van: ez egy név szerinti szavazás volt, és a név szerinti szavazás természetéből következik, hogy név szerint azonosítható, melyik képviselő hogyan szavazott.

<CHAPTER ID="006">
Szaharov-díj 2010 (a díjazott bejelentése) 
<SPEAKER ID="108" NAME="Elnök">
Tisztelt Kollégák! Most érkezem az Elnökök Értekezletéről. Nagy kiváltság és megtiszteltetés számomra, hogy tájékoztathatom önöket a mindannyiunk számára nagyon fontos eredményekről. Parlamentünkben 500 millió polgár nevében harcolunk az emberi jogokért.
<P>
A mai tartalmas vitát követően, amely kiterjedt és mélyreható megbeszéléseket foglalt magában, az Elnökök Értekezlete úgy döntött, hogy Guillermo Fariñas számára ítéli oda a gondolatszabadságért adományozott 2010-es Szaharov-díjat.
<P>
(Taps)
<P>
Guillermo Fariñas független újságíró és politikai disszidens. A nyomásgyakorlás eszközeként kész volt feláldozni és kockáztatni saját egészségét és életét annak érdekében, hogy változások történjenek Kubában. Éhségsztrájkot folytatott, hogy tiltakozzon, illetve kifejezze kifogását Kubában a szólásszabadság hiánya miatt, ezzel reményt nyújtva mindazok számára, akik törődnek a szabadsággal, az emberi jogokkal és a demokráciával.
<P>
Remélem, hogy decemberben itt Strasbourgban személyesen adhatjuk át neki a díjat, ami egy csodálatos pillanat lenne mind az Európai Parlament, mind valamennyi kubai lelkiismereti fogoly számára.
<P>
Őszintén remélem, hogy Guillermo Fariñas-szal együtt a 2005-ös másik kubai díjazott, az Asszonyok fehérben mozgalom - Las Damas de Blanco - szintén személyesen veheti majd át a Szaharov-díjat.
<P>
Engedjék meg, hogy hozzátegyem, hogy valamennyi jelölt kiváló volt, hiszen az emberi jogokkal kapcsolatos érzéseink és az ezekért a jogokért az egész világon folytatott küzdelmünk kifejezőiről van szó. Mindnyájuknak gratulálhatunk, azonban választanunk kellett, nem volt más lehetőség. Hangsúlyozni szeretném, hogy az egész világon számos győztesünk van, és mi mindnyájukat támogatjuk. Ezt még egyszer meg kellett ismételnem.
<P>
(Taps)
<SPEAKER ID="110" NAME="Marie-Christine Vergiat" AFFILIATION="GUE/NGL">
(FR) Elnök asszony, ügyrendi javaslatot szeretnék tenni. Véleményem szerint botrányos körülmények között döntöttek idén a Szaharov-díjról. Megítélésem szerint a politikai döntések részesültek előnyben az emberi jogok tényleges védelmével szemben.
<P>
(Taps)
<P>
A Szaharov-díj történetében ez a harmadik alkalom, hogy azt kubai személynek ítélik oda. Én mindenki másnál jobban elítélem, ahogyan az emberi jogokat Kubában fenyegetik. Ezzel kapcsolatban nincs bennem semmilyen tétovázás. Mindig megkülönböztetés nélkül küzdöttem az emberi jogok védelméért. Ennek ellenére túlzásnak vélem, hogy a Kuba 20 furcsa évet maga mögött hagyó történelme során harmadik alkalommal ítéljük oda a Szaharov-díjat kubai személy számára, és ezzel olyan politikai üzenetet közvetítünk, amely megfosztja értékétől a Szaharov-díjat. Ezért felszólítok arra, hogy a Szaharov-díj nyerteséről való döntés ne az Elnökök Értekezletén szülessen, hanem azt a Parlament egésze hozza meg.
<P>
(Taps)
<SPEAKER ID="111" NAME="Elnök">
A következő napirendi pont a szavazás.
<P>
(Az eredményekért és a szavazásra vonatkozó egyéb részletekért lásd a jegyzőkönyvet)

<CHAPTER ID="009-05">
5. Az európai olajfeltárással és -kitermeléssel kapcsolatos európai uniós fellépés (szavazás) 
<SPEAKER ID="133" NAME="Corien Wortmann-Kool" AFFILIATION="PPE">
Elnök úr! A 7. bekezdés felszólít az EU balesetekkel kapcsolatos azonnali reagáló képességének felülvizsgálatára, valamint egy európai cselekvési terv elkészítésére. A bekezdés második részében külön hivatkozás található az Északi-sarkvidékre. A szóbeli módosítással ez a második rész egészülne ki, és a következőképpen szólna: "megjegyzi továbbá, hogy a földközi-, a balti- és az északi-tengeri területeket is figyelembe kell venni”.
<SPEAKER ID="135" NAME="Vytautas Landsbergis" AFFILIATION="PPE">
Elnök úr! Azt javaslom, hogy illesszük be a fúrási műveletek rövid meghatározását annak érdekében, hogy elkerüljük a félreértéseket azokban az esetekben, amikor harmadik országok is érintettek. A fúrási műveletekkel kapcsolatban szeretném, ha beillesztésre kerülne "az EU és harmadik országok általi” szövegrész. Kérem, hogy támogassák ezt a javaslatot.
<SPEAKER ID="137" NAME="Bogusław Sonik" AFFILIATION="PPE">
(PL) Előadói minőségemben szeretném megköszönni önöknek a szavazást. Az Európai Bizottsággal együttműködve az volt a célunk, hogy a lehető legmagasabb szintű előírásokat határozzuk meg az európai vizeken zajló olajfúrási műveletekre.
<P>
Mindamellett szeretném kifejezni a magyar képviselőtársaimmal való együttérzésemet és szolidaritásomat a mérgező ár miatt jelenleg tapasztalt események kapcsán. Ki kell dolgoznunk a veszélyes hulladékokra vonatkozó lehető legmagasabb szintű európai előírásokat is.

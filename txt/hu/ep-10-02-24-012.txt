<CHAPTER ID="012">
Ügyrend
<SPEAKER ID="022" NAME="Elnök">
Kiosztottuk a 2010. február 10-én, szerdán az eljárási szabályzat 137. cikkének értelmében az elnökök értekezlete által összeállított végleges napirendtervezet.
<P>
A képviselőcsoportok beleegyezésével a következő módosításokat javaslom:
<P>
Csütörtök:
<P>
A csütörtöki ülést illetően a Szocialisták és Demokraták Európai Parlamenti Képviselőcsoportja kérelmet nyújtott be arra vonatkozóan, hogy "A meghatározott jogi formájú társaságok éves beszámolói, tekintettel a mikrovállalkozásokra” című Lehne-jelentéséről szóló szavazást elhalasszuk.
<SPEAKER ID="023" NAME="Martin Schulz">
az S&D képviselőcsoport nevében. - (DE) Elnök úr! Képviselőcsoportunk ma délelőtt rendkívül heves vitát folytatott a Lehne-jelentésről. A megbeszélések még nem értek véget. Ez néha előfordul a képviselőcsoportokon belül. Azt szeretnénk, ha Lehne úr mint előadó a márciusi részülésig időt adna számunkra, hogy még egyszer átgondoljuk, milyen irányban léphetünk tovább a jelentést illetően, és mint szociáldemokraták, milyen álláspontot kívánunk kialakítani ebben az ügyben. Képviselőcsoportunkban eltérő nézőpontok érvényesülnek - ezt őszintén bevallom.
<P>
Hálás lennék, ha lefolytathatnánk a vitát, ha azonban Ön, Lehne úr, lehetőséget adna rá, hogy a márciusi részülésig elhalasszuk a szavazást, azzal képviselőcsoportunknak - és úgy vélem, a többi képviselőcsoportnak is - legalább valamivel több ideje lenne az alapos vitához és véleménye kialakításához.
<SPEAKER ID="024" NAME="Klaus-Heiner Lehne">
előadó. - (DE) Elnök úr, hölgyeim és uraim! Úgy gondolom, örömteli, hogy a Szocialisták és Demokraták Progresszív Szövetsége Parlamenti Képviselőcsoportja részletesen foglalkozik a kérdéssel. Ugyanakkor elmondanám, hogy a Parlament 2008 decemberében közel egyhangúlag fogadta el azt az állásfoglalást, amelyben arra kértük az Európai Bizottságot, hogy pontosan a ma tárgyalthoz hasonló javaslatot nyújtson be. A Parlamentnek ki kell tartania saját döntése és a Tisztelt Házban évek óta nyíltan hangoztatott szándék mellett.
<P>
Mivel minden jogszabályjavaslat esetében teljesen természetes, hogy egyes pontokkal kapcsolatban aggodalmak merülnek fel, a Jogi Bizottságban a nyitott kérdésekre kompromisszumos megoldást találtunk. Világosan szeretném leszögezni, hogy a kompromisszum elfogadásra kész. Mindazonáltal megértem, hogy ésszerű lenne tovább bővíteni a jelentést támogatók körét. Ha Schulz úr erőfeszítéseinek célja a támogatók számának növelése, semmi kifogásom az ellen, hogy a szavazást a következő, márciusi plenáris ülésig elhalasszuk. Ez az üggyel kapcsolatos személyes véleményem. Nem a képviselőcsoportom véleménye, amely ma reggel határozottan másképpen döntött. Mégis úgy gondolom, lehetőséget kell adnunk a szocialistáknak a megállapodásra, hogy ezáltal elősegíthessék a bürokrácia csökkentését és a kis- és középvállalkozások terheinek enyhítését.
<SPEAKER ID="025" NAME="Dirk Sterckx" AFFILIATION="ALDE">
(NL) Elnök úr! Köszönetet szeretnék mondani képviselőtársamnak, Lehne úrnak az imént elhangzottakért, ennek ellenére azt kérném, hogy tekintettel a körülményekre, engedje meg, hogy módosításokat nyújtsuk be és azokat megvitassuk. A jelenlegi tervezet csupán egy szavazást említ, és nem ad lehetőséget a Lehne úr jelentésére vonatkozó módosítások benyújtására.
<SPEAKER ID="026" NAME="Martin Schulz" AFFILIATION="S&amp;D">
(DE) Elnök úr! Megismételném a kérésemet. Nem kérdés, hogy támogatjuk a vitát. Csupán a szavazás elhalasztását kérjük. A tisztesség azonban megkívánja, hogy hozzátegyem, bármennyire megértem is Lehne úr kívánságát, képviselőcsoportunk demokratikusan működik. Az eredményt nem garantálhatom.
<SPEAKER ID="028" NAME="Hannes Swoboda" AFFILIATION="S&amp;D">
(DE) Elnök úr! Rövid leszek. Az elmúlt néhány napban két kinevezést terjesztettek elő: először is az Európai Bizottság washingtoni amerikai képviselőjéét, másodszor pedig az afganisztáni különleges képviselőjéét. Mindkét kinevezés ellentmondásos és különböző viták folynak velük kapcsolatban. E pillanatban nem kívánok kitérni az érdem kérdésére. Csupán annyit kérnék, elnök úr, hogy hivatalba lépésük előtt mindketten jelenjenek meg a Külügyi Bizottság előtt, hogy itt is lehetőségünk legyen egy intenzív vitára, és bízom benne, hogy a Bizottság, illetve a Tanács elnöke maradéktalan támogatásáról biztosít majd bennünket az Ön segítségével, elnök úr.
<P>
(Taps)

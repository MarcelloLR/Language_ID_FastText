<CHAPTER ID="009">
Ügyrend
<SPEAKER ID="014" NAME="Elnök">
A napirendtervezet végleges változatát, amelyet az Elnökök Értekezlete készített el utolsó ülésén az eljárási szabályzat 140. és 155. cikke alapján, kiosztották. A képviselőcsoportokkal egyetértésben az e heti plenáris ülés napirendjének következő módosításait javasolom:
<P>
2010. március 25., szerda:
<P>
Először is, az első pont az Íñigo Méndez de Vigo által a Parlament összetételéről készített két jelentés közös vitája lesz.
<P>
Másodszor, a napirend egy új ponttal egészült ki "Az euróövezet állam- és kormányfői csúcstalálkozójának előkészítésére vonatkozó tanácsi és bizottsági nyilatkozatok (2010. május 7.)” címmel, szavazás nélkül. Ez a pont lesz a második pont, és a képviselőcsoportok felszólalói csak egy körben szólalnak fel, anélkül hogy sor kerülne spontán jelentkezés alapján történő szólításra.
<P>
Harmadszor, a "Tanácsi és bizottsági nyilatkozatok az elektromos autók szabványosításáról” cím "Tanácsi és bizottsági nyilatkozatok az elektromos autókról” címre módosul.
<P>
Negyedszer, Vittorio Prodi jelentését, amelynek rövid ismertetése mára volt ütemezve, azonnali szavazásra áthelyezték a 2010. május 6-i kérdések órájára.
<P>
2010. május 6., csütörtök:
<P>
Először is, az Ukrajnának nyújtott makroszintű pénzügyi támogatásról szóló európai parlamenti és tanácsi határozatra irányuló javaslatról szóló, Vital Moreira által készített jelentésre vonatkozó szavazást a második májusi ülésre halasztották.
<P>
Másodszor, az átvitelirendszer-üzemeltetők közötti ellentételezési mechanizmus létrehozására vonatkozó iránymutatásokról és a villamosenergia-átviteli árak közös megközelítéséről szóló bizottsági rendelettervezetre vonatkozó állásfoglalásra irányuló indítványról történő szavazást levették a napirendről.
<P>
Kíván valaki hozzászólni?
<P>
(A Parlament elfogadja a módosítást)
<P>
(Az így módosított ügyrendet elfogadják)

<CHAPTER ID="021">
Kereskedelmi hasznosítást megelőző beszerzés: az innováció serkentése a fenntartható, minőségi európai közszolgáltatások érdekében (rövid ismertetés)
<SPEAKER ID="210" NAME="Elnök">
- A következő napirendi pont a Belső Piaci és Fogyasztóvédelmi Bizottság nevében Harbour úr által "Kereskedelmi hasznosítást megelőző beszerzés: az innováció serkentése a fenntartható, minőségi európai közszolgáltatások érdekében” címmel készített jelentés rövid ismertetése.
<SPEAKER ID="211" NAME="Malcolm Harbour">
előadó. - Elnök úr, különösen helyénvaló, hogy a Bizottság nevében Reding asszony válaszol ma este, mivel jelentésem arra a javaslatra összpontosít, amelyet az ő szolgálatai dolgoztak ki az évek során. Rendkívül fontos javaslat ez, amely lehetőségek széles körét nyitja meg az európai gazdaság egésze számára. Első üzenetem a Bizottság számára ma este az, hogy megköszönjem szolgálatainak vezető szerepét ezen a területen, azonban azt kell mondanom, hogy szerintem ezt a kezdeményezést sokkal jobban meg kell ismerni. Az információs társadalommal foglalkozó főigazgatóságnak terjesztenie kell azt, amit szerintem most kezdett el, mivel olyan nagy fontosságú ügy ez, különösen a jelenlegi gazdasági időkben.
<P>
Szóval miről is beszélek? Nos, a kérdés központi eleme, hogy az Európai Unióban az állami hatóságok óriási összegű közpénzeket költenek termékek és szolgáltatások megvásárlására. A becslések szerint évente 1800 milliárd eurót költenek közbeszerzésre. Hogy e beszerzésekből mennyit költenek ténylegesen az állami hatóságok és valójában az egész társadalom előtt minden nap felmerülő óriási kihívásokra - a jobb egészségügyre, jobb közlekedési megoldásokra, az éghajlatváltozás kezelésére, az energiahatékonyabb épületekre - választ adó új megoldások vizsgálatára, kutatására és a fejlesztésük ösztönzésére? A EU kutatási és fejlesztési beszerzései kevesebb mint 1%-át teszik ki a teljes beszerzési költségvetésnek.
<P>
Figyelembe véve, hogy a lisszaboni stratégia kifejezett célkitűzése, hogy K+F kiadásainkat közelítsük a 3%-os célhoz, óriási potenciál rejlik ebben.
<P>
Itt jön a képbe a kereskedelmi hasznosítást megelőző beszerzés teljes küldetése. Alapvetően arra törekszünk, hogy az intelligens, kutatást előtérbe helyező állami hatóságok keresletet teremtsenek az innovatív megoldásokra, majd az innovatív kis- és nagyvállalatokkal - de különösen a kisvállalkozásokkal, amelyek tényleg előnyt kovácsolhatnak ebből - együtt dolgozzanak e követelmények teljesítése érdekében. Azt akarjuk, hogy ezek az intelligens felhasználók tényleg előre gondolkodjanak, hogy erőfeszítéseket követeljenek meg, hogy olyan megoldásokon gondolkodjanak, amelyekre még nincs kereskedelmi alkalmazás, de ahol alapvetően vannak olyan megoldások, amelyeket később ki lehet fejleszteni az állami hatóságok pénzügyi hozzájárulásával, éppen azért, hogy finanszírozzák a kutatást és fejlesztést, talán éppen az ötletek első megversenyeztetésén keresztül, majd egy következő szakaszba léptessék ezeket a fejlesztési megoldásokat, amely a bevezethető termék vagy szolgáltatás életképessége irányába mutat.
<P>
Különösen a kisvállalkozások tekintetében e támogatás előnyei és a kereskedelmi támogatás megadása tényleg fontos az adott vállalkozás számára. Ahol ezt már elindították, ott valóban azt tapasztaljuk, hogy a vállalkozásoknak - még ha nem is ők találták meg a győztes megoldást - a finanszírozott kutatásukban és fejlesztésükben volt olyan elemük, amelyet később folytathattak, és felhasználhatták más bevételtermelő termékek fejlesztésére.
<P>
Ez kapcsolódik a Bizottság második kezdeményezéséhez is, amellyel jelentésemben foglalkozom, a "vezető piacok kezdeményezéséhez”, ahol azt várjuk az állami hatóságoktól, hogy vezető szerepet játszanak számos kulcsfontosságú technológiai területen az egészségügy és a közlekedéssel kapcsolatban az éghajlatváltozás területén. Vannak jelei egy integrált politika felemelkedésének, azonban jelentésemben az szerepel, hogy több képzésre, több bevált gyakorlatra van szükségünk, és még inkább terjesztenünk és ismertté kell tennünk ezt a javaslatot. Remélem, hogy a Bizottság és a biztosok kollégiuma is felfigyel majd erre a javaslatra, a Parlament pedig e megoldás mögé fog állni.
<P>
Végül - ha megengednek nekem egy kis plusz időt, hiszen ez egyfajta ügyrendi pont - fel szeretném hívni ennek a jelenleg üres Háznak a figyelmét arra, hogy két vélemény készült jelentésemről, Sakalas úré a Jogi Bizottság nevében és Podimata asszonyé az Ipari Bizottság nevében. Ők természetesen nem tudják most itt bemutatni véleményüket, ami elég szégyenletes, hiszen közreműködésük nagyon értékes volt, amelyet be is építettem módosításaimba. Meg szeretném köszönni az árnyékelőadóm, Hasse Ferreira úr együttműködését is; ő is jelentősen hozzájárult a munkához.
<P>
Hogy befejezzem, ez egy olyan megoldás, ahol mindenki nyertes: a társadalom, a polgárok, az állami hatóságok, a vállalkozók, az innováció motorjai és az európai gazdaság is. Ezért olyan fontos kérdés ez, és - amikor az állami hatóságokra tekintünk, hogy a gazdasági válság idején is folytassák a befektetéseket - e javaslat ezért is még sokkal fontosabb, mint amikor néhány hónappal ezelőtt elkezdtem ezt a jelentést.
<SPEAKER ID="212" NAME="Viviane Reding">
a Bizottság tagja. - Elnök úr, ennél jobban nem is érthetnék egyet, mivel a kereskedelmi hasznosítást megelőző beszerzés kettős célt szolgál. Javítja a közszolgáltatások minőségét, de mindenekelőtt lehetőségeket nyit meg az ipar számára, hogy vezető szerepet vállaljon a nemzetközi piacokon. Ez tehát egy nagyon jól elköltött pénz, különösen a válság idején, amikor segítenünk kell iparunknak, hogy a gyakorlatba ültesse a kutatás eredményeit, és legjobban hasznosítsa a technológiai megoldásokat és az innovációkat.
<P>
Nagyon örülök, hogy az előadó Harbour úr a Bizottsággal együtt támogatta a már hosszú ideje előkészületben lévő ügyet. Azonban különbség van az előkészület és a gyakorlatba való ültetés között. nagyon remélem, hogy a Parlament jelentése kezdeményező szerepűvé válik, és fontos elemként kiegészíti majd kutatási és innovációs politikánkat. Valóban eredményt érhet el a közszektor erőteljes keresletének megteremtése az új innovatív termékek és szolgáltatások fejlesztése iránt Európában, különösen kkv-ink számára, és éppen ezért üdvözlöm a kezdeményezést. Gratulálok Harbour úrnak munkájához.
<P>
Melyek a következő lépések, amelyeket meg kell tennünk? A jelentés konkrét ajánlásaira adott azonnali válaszként megerősíthetem, hogy a Bizottság támogatni fogja a tapasztalatok megosztását és a figyelemfelkeltést előmozdító cselekvéseket, és fel fogja tárni annak módjait, hogy ösztönzőket nyújtson több tagállam beszerzőinek is a kereskedelmi hasznosítást megelőző beszerzés projektjeinek közös végrehajtása céljából.
<P>
A Bizottság már ajánlati felhívásokat indított el - az INTERREG, CIP és az FP7 programok keretében -, hogy támogassa az állami hatóságok hálózatainak kialakítását a kereskedelmi hasznosítást megelőző beszerzés területén.
<P>
Közép- és hosszú távon úgy vélem, hogy az európai kormányoknak be kell építeniük a kereskedelmi hasznosítást megelőző beszerzést állami beruházásaik stratégiai tervezésébe. Úgy gondolom, hogy a gazdaságélénkítési csomag jó alkalmat kínálna a kezdethez. A Bizottság részéről hangsúlyozni fogom ezt az idei év márciusának elejére tervezett közleményben, amelyben megerősített stratégiát fogok javasolni az európai IKT-kutatás, -fejlesztés és -innováció számára, úgy hogy a kereskedelmi hasznosítást megelőző beszerzés szerepelni fog ebben a jelentésben.
<P>
Ahogy Önök is tudják, néhány tagállam már kísérletezik a kereskedelmi hasznosítást megelőző beszerzési projektekkel. Az elkövetkező hónapokban remélhetőleg többet fogunk látni ezekből, és felkérem a bizottság képviselőit és e Ház képviselőit is, hogy országaikba visszatérve beszéljenek a miniszterekkel és az önkormányzatokkal a kereskedelmi hasznosítást megelőző beszerzésről. Csak akkor érhetünk el eredményt, ha együttműködünk. Nagyon köszönöm, hogy segítő kezet nyújtanak ebben.
<SPEAKER ID="213" NAME="Elnök">
- A napirendi pontot lezárom.
<P>
A szavazásra holnap kerül sor.
<P>
Írásbeli nyilatkozatok (az eljárási szabályzat 142. cikke)
<SPEAKER ID="989" NAME="Zita Pleštinská  " LANGUAGE="SK">
Az innováció ösztönzése és a tudásalapú társadalom fejlesztése kulcsfontosságú a kiváló minőségű közszolgáltatások szempontjából. Az USA közszektora évente 50 milliárd USD-t költ a kutatásra és a fejlesztési célú beszerzésekre, ami húszszor több, mint az EU-ban, és ezért a tagállamoknak be kell váltaniuk azt a kötelezettségvállalásukat, hogy a GDP 3%-át kutatásra és fejlesztésre fordítják. A közbeszerzés e cél elérésének stratégiai eszköze.
<P>
Ma számos európai kutatási program van, amelyek eredményeit az állami hatóságok még nem aknázták ki a közbeszerzésen keresztül. Az EU-ban a jelenlegi gyakorlat a kizárólagos fejlesztésen alapul, ami azt jelenti, hogy minden vállalat megőrzi tulajdonjogát az általa előállított új ötletek felett.
<P>
Annak ellenére, hogy a kereskedelmi hasznosítást megelőző beszerzés némi egyszerűsítést biztosít, a folyamat egésze nagyon sok munkát igényel. Az állami hatóságok az egyetemek és kutatóközpontok részvételén keresztül jelentősen támogatást kaphatnak. A tagállamoknak ösztönzést kell meríteniük a kutatásban és fejlesztésben részt vevő európai innovációs ügynökségek tapasztalataiból.
<P>
Úgy vélem, hogy Malcolm Harbour jelentésének javaslatai alapján a Bizottság átfogó és érhető kézikönyvet fog készíteni, hogy támogatást nyújtson különösen a kis- és középvállalkozásoknak, valamint a közbeszerzésben illetékes hatóságoknak a végrehajtásban.
<P>
Csak az uniós tagállamok közbeszerzés terén folytatott szoros együttműködésén keresztül leszünk képesek az innováció ösztönzésére és a magas színvonalú, fenntartható közszolgáltatások biztosítására.

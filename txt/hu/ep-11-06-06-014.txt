<CHAPTER ID="014">
Ügyrend
<SPEAKER ID="020" NAME="Elnök">
Az eljárási szabályzat 137. és 138. cikkének megfelelően kiosztották az elnökök értekezletének 2011. június 1-jei ülésén elfogadott végleges napirendtervezetet. Ennek módosítására a következő javaslatokat tették:
<P>
[Hétfő]:
<P>
A Liberálisok és Demokraták Szövetsége Európáért Képviselőcsoport kérte, hogy az IMF új vezérigazgatójának kiválasztásáról és az euróövezet külső képviseletéről szóló vitára közvetlenül a Jo Leinen által beterjesztett, az európai környezeti-gazdasági számlákról szóló jelentés megvitatása után kerüljön sor. Az indítványt Sylvie Goulard ismerteti az ALDE képviselőcsoport nevében. Megadom a szót.
<SPEAKER ID="021" NAME="Sylvie Goulard" LANGUAGE="FR">
Elnök úr! Szeretném kérni, hogy Rehn biztos úr részt vehessen az európai környezeti-gazdasági számlákról, majd pedig az IMF-ről szóló vitán. Ezek nem politikai viták. Ezért remélem, hogy a többi képviselőcsoport is hozzá fog járulni ahhoz, hogy megtegyük ezt a szívességet a biztos úrnak, aki - hadd tegyem hozzá - jelenleg nagyon keményen dogozik.
<SPEAKER ID="022" NAME="Francesco Enrico Speroni" LANGUAGE="IT">
Elnök úr! Úgy vélem, a kérés teljesíthető, nem látok okot arra, hogy elutasítsuk.
<SPEAKER ID="023" NAME="Elnök">
Az IMF új vezérigazgatójának kiválasztásáról és az euróövezet külső képviseletéről szóló vitára közvetlenül Leinen úr európai környezeti-gazdasági számlákról szóló jelentésének megvitatása után kerül sor. Ez a napirend minimális változtatásával jár.
<P>
(Az ügyrendet elfogadják)

<CHAPTER ID="011">
Ügyrend
<SPEAKER ID="020" NAME="Elnök">
Kiosztásra került az erre az ülésre vonatkozó napirendtervezet végleges változata, amelyet az Elnökök Értekezlete 2008. október 16-i, csütörtöki ülésén állított össze az eljárási szabályzat 130. és 131. cikke alapján.
<P>
Hétfő, kedd és csütörtök:
<P>
Nincs módosítás.
<P>
Szerda:
<P>
A Regionális Fejlesztési Bizottság azt kérte, hogy az Európai Unió Szolidaritási Alapjáról szóló, a Bizottság részéről szóbeli választ igénylő kérdést halasszuk el a következő ülésre.
<SPEAKER ID="021" NAME="Lambert van Nistelrooij" AFFILIATION="PPE-DE">
(NL) Elnök úr, valójában az a helyzet, hogy a Regionális Fejlesztési Bizottság kérésére a Szolidaritási Alapot övező kérdésekről szóló vita bekerült a szerdai napirendbe. Most viszont kitudódott, hogy az illetékes biztos, Hübner asszony, akivel nagyon szerettünk volna vitába szállni erről a kérdésről, nem tud majd megjelenni.
<P>
Ez az oka, hogy a Bizottság Elnöksége és a különböző képviselőcsoportok koordinátorai egyaránt azt javasolták, hogy ezt a Parlament számára igen fontos vitát tartsuk a novemberi plenáris ülésen. Ezért azt kérnénk, hogy tegyük át a vitát a novemberi ülésre. Ennek a kérésnek kívántam hangot adni
<P>
(A Parlament elfogadja az indítványt)
<P>
(Az ügyrendet elfogadják)
<P>
o
<P>
o o
<SPEAKER ID="023" NAME="Philip Bradbourn" AFFILIATION="PPE-DE">
Elnök úr, csak arra szerettem volna felhívni a figyelmét, hogy a Toronyépület nyolcadik emeletén, az azóta eltelt időben, hogy utoljára Strasbourgban voltunk, legalább két képviselő irodáját nyitották ki és tárgyakat vittek el onnan. Azt szeretném tudni, hogy vajon csak véletlen egybeesésről van-e szó, vagy netán van arra bizonyíték, hogy más képviselők irodájába is behatoltak, és fogalmazzunk úgy, hogy "megszabadították” őket a dolgaiktól, amíg nem voltunk Strasbourgban. Ezt egészen elképesztőnek találom. Ha nem tudjuk biztosítani, hogy az irodáink a távollétünkben is biztonságban legyenek, akkor nagyon rossz a helyzet.
<SPEAKER ID="024" NAME="Elnök">
Nagyon köszönöm, Bradbourn úr. Az ügyet meg fogjuk vizsgálni; erről a főtitkár gondoskodik majd.

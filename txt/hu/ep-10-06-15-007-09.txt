<CHAPTER ID="007-09">
9. Az eljárási szabályzat hozzáigazítása a Lisszaboni Szerződéshez (
<P>
- A szavazás előtt:
<SPEAKER ID="173" NAME="Bruno Gollnisch" AFFILIATION="NI">
(FR) Elnök úr, úgy látom, hogy ön - Buzek elnök úrral ellentétben - nem szenved csőlátásban, és észrevett engem.
<P>
Elnök úr, nagyon rövid napirendi javaslatom van. Martin úr jelentése a Lisszaboni Szerződéshez való hozzáigazítással kapcsolatos problémákat szándékozik megoldani, de a szavazásra bocsátandó, különféle módosítások között van egy olyan, amelyik sehogyan sem kapcsolódik a Lisszaboni Szerződéshez, és úgy látom, hogy ellentmond a parlamenti eljárás általános alapelveinek. A módosítás az, ami megfosztja a független parlamenti képviselőket saját képviselőik kinevezésének jogkörétől.
<P>
Hölgyeim és uraim, politikai nézetüktől függetlenül nagyon fontos kérdésről van szó. Őszintén azt gondolom, hogy az, hogy a felelősséget a Parlament elnökére hárítjuk - akármilyen pártatlan is legyen -, az, hogy a jó ég tudja, milyen kritériumok szerint választanak ki egy képviselőt a független képviselők Elnökségben való képviseletére, ellentmond a jog általános elveinek és az Európai Bíróság esetjogának.
<P>
Ez okból, elnök úr, úgy vélem, hogy ezt a módosítást le kellene vennünk a ma szavazásra bocsátandó módosítások listájáról.
<SPEAKER ID="174" NAME="Elnök">
Köszönöm, Gollnisch úr. Emlékezhet arra, hogy több hónapon át ültem itt független képviselőként, és - ha szabad megjegyeznem - a politikai nézeteim olyannyira eltérnek az önökéitől, hogy az már önmagában is igazolja azt az állítást, miszerint a független szekció nem képviselőcsoport, és soha nem is lehet az.
<P>
- A szavazás végén:
<SPEAKER ID="175" NAME="David Martin">
előadó. - Elnök úr, nem akarom az ülést feltartani, de a napirendi pont lezárása előtt foglalkoznunk kell két technikai kérdéssel.
<P>
Amint tudják, a múlt év novemberében kezdődött ez a folyamat. Új szöveget kell beszúrnunk, hogy a múlt novemberi szavazást összekössük ezzel a szavazással, és arra kérném a Házat, hogy hagyja jóvá a következő kiegészítést: "tekintettel a Parlament eljárási szabályzatának Lisszaboni Szerződéshez való hozzáigazításáról szóló, 2009. november 25-i határozatára”. Amint említettem, csupán technikai kérdésről van szó.
<P>
A második meglátásom, hogy most azt mondjuk, hogy ezek a szabályok 2009. december 1-jén kellene, hogy hatályba lépjenek. Ez egyértelműen lehetetlen, ezért azt kérem, hogy az eljárási szabályzat 212. cikkének (3) bekezdését alkalmazzuk, ami azt jelenti, hogy a szabályok a következő ülés első napján lépnek hatályba.
<SPEAKER ID="176" NAME="Elnök">
Martin úr, megköszönöm az erre és más ügyekre vonatkozóan végzett egész munkáját.

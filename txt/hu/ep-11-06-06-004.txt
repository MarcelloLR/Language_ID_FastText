<CHAPTER ID="004">
Az elnökség közleményei
<SPEAKER ID="009" NAME="Elnök">
Hölgyeim és uraim! Június 4-én két fontos esemény 22. évfordulóját ünnepeltük. 1989-ben ezen a napon történt, hogy a Kínai Népköztársaság hatóságai oly módon léptek fel a Tiananmen téri tüntetőkkel szemben, hogy a tüntetés végül is vérontásba torkollott. Erre mindannyian emlékszünk.
<P>
Ugyanezen a napon, ugyancsak 22 évvel ezelőtt zajlott Lengyelországban Kelet- és Közép-Európa első, részben szabad parlamenti választása, ahol a demokratikus ellenzék jelöltjei arattak győzelmet, megszerezve szinte minden, szabad választás útján betölthető mandátumot. A demokratikus ellenzék képviselői a szabad választás útján megszerezhető helyek közül egy híján mindet elnyerték a szenátusban. A második fordulóban azután minden fennmaradó helyet megszereztek a szejmben éppúgy, mint a szenátusban.
<P>
Ez a két évforduló arra emlékeztet bennünket, hogy mennyi minden változott Európában, és hogy mi, európaiak képesek voltunk minimális veszteségekkel keresztülvinni a változásokat Közép- és Kelet-Európában, aminek eredményeképpen Kelet- és Nyugat-Európa újból egyesülhetett.
<P>
° ° ° °
<P>
Hölgyeim és uraim! Most pedig néhány fontos információt szeretnék megosztani önökkel. Az épp most megnyitott ülés alatt minden előzetes figyelmeztetés nélkül tűzriadó-gyakorlat lesz. Hasonló gyakorlatra kerül majd sor a júniusi brüsszeli ülés idején is. Ennek részleteiről e-mailben kaptak tájékoztatást. Mindannyian kaptak egy arra vonatkozó e-mailt, hogy mi a teendőjük, ha meghallják a riasztócsengőt. Nem tudjuk, mikor fog megszólalni a riasztó, de tisztában kell lennünk az utasításokkal, hogy mit kell tennünk, és azoknak megfelelően kell cselekednünk, ha meghalljuk. Néhány perc múlva újabb emlékeztető e-mailt küldök mindenkinek, amelyben részletes utasításokat olvashatnak arról, mi a teendőjük a riasztó megszólalása esetén. Mindezeket az információkat megtalálják majd az e-mailben.
<P>
° ° ° °
<P>
Arról is szeretném tájékoztatni önöket, hogy Silvana Koch-Mehrin asszony bejelentette, hogy 2011. május 11-i hatállyal lemond az Európai Parlament alelnöki tisztségéről. Az eljárási szabályzat 18. cikkének megfelelően megállapítom e tisztség megüresedését.

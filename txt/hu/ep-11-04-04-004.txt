<CHAPTER ID="004">
A Parlament tagjai
<SPEAKER ID="013" NAME="Elnök">
Ernst Strasser 2011. március 24-i hatállyal lemondott európai parlamenti képviselői mandátumáról. Az eljárási szabályzat 4. cikkének (1) és (3) bekezdése értelmében a Parlament tudomásul veszi a lemondását és megállapítja, hogy a helye az említett időponttól kezdve megüresedik. Hella Ranner 2011. április 1-jei hatállyal lemondott európai parlamenti képviselői mandátumáról. Az eljárási szabályzat 4. cikkének (1) és (3) bekezdése értelmében a Parlament tudomásul veszi a lemondását és megállapítja, hogy a helye az említett időponttól kezdve megüresedik. Az illetékes osztrák hatóságok úgy tájékoztattak, hogy Ernst Strasser helyét 2011. március 31-től Hubert Pirker fogja betölteni. Üdvözölni szeretném új képviselőtársunkat, valamint emlékeztetni kívánom a képviselőket, hogy az eljárási szabályzat 3. cikkének (2) bekezdésével összhangban Hubert Pirker a képviselői mandátuma vizsgálatának befejezéséig, illetve bármely vitás ügyben történő határozat meghozataláig, és feltéve, hogy előzőleg aláírta az említett írásbeli nyilatkozatot, elfoglalhatja helyét a Parlamentben és szerveiben, és minden ehhez kapcsolódó jog megilleti.
<SPEAKER ID="014" NAME="Barry Madlener" AFFILIATION="NI">
(NL) Elnök úr! Egy ügyrendi kérdést szeretnék feltenni Strasser úrral és a Parlamentet korrupciós magatartás miatt elhagyó másik képviselővel kapcsolatban: azt szeretném kérdezni, hogy ön, elnök úr, meg kívánja-e vizsgálni annak a lehetőségét, hogy felfüggeszthető-e a csökkentett összegű napidíj kifizetése, mert felháborító lenne, ha a korrupcióban érintett bármely személy akár csökkentett összegű fizetéssel távozhatna. Volna szíves ezt a kérdést megvizsgálni?
<SPEAKER ID="015" NAME="Elnök">
Erre a kérdésre később fogunk válaszolni, mert nem készültem fel rá.
<SPEAKER ID="016" NAME="Antonio Masip Hidalgo" AFFILIATION="S&amp;D">
(ES) Elnök úr! Egy ügyrendi kérdés: ön korábban az egész Ház nevében egy kérést intézett az USA egyik államához, miszerint egy adott személyre halálbüntetés helyett életfogytiglani börtönbüntetést szabjanak ki.
<P>
Én azt szeretném kérni, hogy valóban kérjük a büntetés megváltoztatását, azonban kérésünkben ne az "életfogytiglani börtönbüntetés” szerepeljen, különös tekintettel arra, hogy mit jelent az életfogytiglani börtönbüntetés az Egyesült Államokban. Véleményem szerint úgy kellene fogalmazni, hogy a halálbüntetést "egy másik arányos büntetésre” változtassák.
<SPEAKER ID="017" NAME="Elnök">
Köszönöm. Az biztos, hogy ez egy külön és mélyreható vitát tesz szükségessé. Kétségtelenül nem könnyű megoldást találni erre a problémára.
<P>
Következő bejelentésem: az illetékes osztrák hatóságok úgy tájékoztattak, hogy Hella Ranner helyét 2011. április 1-jétől Heinz Becker fogja betölteni. Üdvözölni szeretném új képviselőtársunkat, valamint emlékeztetni kívánom a képviselőket, hogy az eljárási szabályzat 3. cikkének (2) bekezdésével összhangban Heinz Becker a képviselői mandátuma vizsgálatának befejezéséig, illetve bármely vitás ügyben történő határozat meghozataláig, és feltéve, hogy előzőleg aláírta az említett írásbeli nyilatkozatot, elfoglalhatja helyét a Parlamentben és szerveiben, és minden ehhez kapcsolódó jog megilleti.

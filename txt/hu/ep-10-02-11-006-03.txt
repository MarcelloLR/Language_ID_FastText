<CHAPTER ID="006-03">
3. A Progress közösségi foglalkoztatási és társadalmi szolidaritási program (
<P>
- A szavazás előtt:
<SPEAKER ID="087" NAME="Kinga Göncz">
előadó. - (HU) Csak pár szót szeretnék szólni. Egyrészt megköszönni az árnyék-jelentéstevőknek a segítségét a nagyon nehéz tárgyalások során, a szakbizottság segítségét, és ami nagyon fontos, a spanyol elnökségnek a segítségét. Az elakadt tárgyalásokat a spanyol elnökség mozdította előre az év elején.
<P>
A kompromisszum lényege az, hogy a Tanács első olvasatban elfogadta a Parlament által megszavazott mikrofinanszírozási eszköz szövegét, ami a gyors a kezdés miatt volt lényeges. A másik fontos eleme a kompromisszumnak az, hogy 60 millió euró kerül átcsoportosításra a PROGRESS-ből, 40 millió euró pedig a marginból, viszont 20 millió maximumig a Bizottság javaslatára visszakerülhetnek finanszírozási eszközök a PROGRESS-be. Én szeretném megkérni a Tanácsot, amely erre egy nyilatkozatot tett, hogy olvassa fel ennek a nyilatkozatnak a szövegét és fontos lenne, hogy ez megjelenjen akkor is, amikor hivatalosan megjelenik a Közlönyben ennek a szövege, a megállapodás szövege.
<P>
Nagyon fontos válságkezelő eszközt kapunk a kezünkbe. Azt szeretném kérni, hogy mindenki segítsen abban, hogy a tagországokba erről eljussanak az információk, minél többen használják ezt az eszközt a nehéz helyzetbe került emberek közül arra, hogy vállalkozást indíthassanak, és azt tudom ígérni a szakbizottság és a magam nevében is, hogy figyelemmel fogom kísérni, hogy hogyan indul el a program, és hogyan működik a program a továbbiakban. Őszintén reméljük, hogy sikeres lesz.
<SPEAKER ID="088" NAME="Viviane Reding">
a Bizottság alelnöke. - Tisztelt elnök úr! Véleményem szerint fontos, hogy a Bizottság nevében megtegyem a következő, Parlament által kért bejelentést.
<P>
Az eszköz az Európa Unió költségvetéséből 2010. január 1. és 2013. december 31. között 100 millió euró pénzügyi támogatást kap, és részben a Progress program költségvetésének 60 millió eurós csökkentéséből finanszírozandó. A Bizottság a költségvetés-tervezetek előterjesztésekor az 1a. tételre vonatkozó költségplafonon belül megfelelő elkülönítetlen összeget fog hagyni, miáltal a költségvetési hatóságok - a Tanács és a Parlament - dönthet arról, hogy a Progress program összegét legfeljebb 20 millió euróval megnöveli a 2011-2013-ig terjedő időszakban a költségvetési fegyelemről és a pénzgazdálkodás hatékonyságáról és eredményességéről szóló, 2006. május 17-i intézményközi megállapodás 37. pontjának megfelelően.

<CHAPTER ID="003-13">
13. A terrorizmus elleni küzdelem (szavazás) 
<P>
- Állásfoglalásra irányuló indítvány
<P>
- A 3. módosításra vonatkozó szavazás előtt.
<SPEAKER ID="081" NAME="Claudio Fava" AFFILIATION="PSE">
(IT) Tisztelt Elnök asszony! Hölgyeim és uraim! A képviselőcsoportunk által javasolt szóbeli módosítás többek között javasolja, hogy a "dicsőítés minden formája” szavakat a "bocsánatkérés” szóval helyettesítsük. Úgy ítéljük, hogy a bocsánatkérés szava jobban tükrözi azt a viselkedési módot, amit meg kell fékezni. Amennyiben Díaz de Mera úr egyetért, a képviselőcsoportunk a módosítás mellett fog szavazni.
<P>
(A szóbeli módosítást elfogadják)
<P>
-A 27. módosításra vonatkozó szavazás előtt.
<SPEAKER ID="083" NAME="Cristiana Muscardini" AFFILIATION="UEN">
(IT) Tisztelt Elnök asszony! Hölgyeim és uraim! A 151. cikkének (3) bekezdése szerint Ön, mint elnök dönthet a (6) bekezdés elfogadhatóságáról, amelyről most fogunk szavazni. A beszámoló megállapítja, hogy a terrorizmust többé már nem lehet kiirtani. Valóban kijelentheti hivatalosan ez a Ház, hogy a terrorizmust nem lehet kiirtani? Úgy érzem, hogy vagy fordítási hiba van néhány szövegben vagy ennek súlyos politikai tévítéletnek kell lennie és ezen okok miatt kérem Önt, elnök úr, hogy döntsön ennek a bekezdésnek az elfogadhatóságáról.
<SPEAKER ID="084" NAME="Elnök">
Muscardini asszony, az összes elfogadhatósági ellenőrzés megtörtént, lehetőség volt a módosításokra, attól tartok, most már ez így marad.
<P>
- A 33. módosításra vonatkozó szavazás előtt.
<SPEAKER ID="085" NAME="Claudio Fava" AFFILIATION="PSE">
(IT) Tisztelt Elnök asszony! Hölgyeim és uraim! Azt kérdezem, hogy a módosítás indítványozója egyetért-e azzal, hogy kihagyjunk két kifejezést a mondatból, amelyek így szólnak: "néhány ritka esetben” és "amely lehet, hogy törvényellenes”. Amennyiben a módosításból kikerül ez a két kifejezés, akkor hajlandóak lennénk azt támogatni.
<P>
(A szóbeli módosítást elfogadják)

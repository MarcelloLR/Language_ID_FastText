<CHAPTER ID="017">
Ügyrend
<SPEAKER ID="022" NAME="Elnök">
Ezen ülésszak végleges napirendtervezetét kiosztottuk. A következő módosításokat javasolták:
<P>
Hétfő/Csütörtök:
<P>
Nincs módosítás
<P>
Szerda:
<P>
Az IND/DEM képviselőcsoport javasolja, hogy az Európai Tanáccsal tartandó ülésről szóló vita címe a következő legyen: "Az Európai Tanács felkészítése az ír népszavazás tükrében”.
<SPEAKER ID="023" NAME="Gerard Batten">
az IND/DEM képviselőcsoport nevében. - Elnök úr, szeretném javasolni, hogy az "Európai Tanács felkészítése” címet a "Az Európai Tanács felkészítése az ír népszavazás tükrében” címre változtassuk.
<P>
(A Parlament elfogadja a kérést.)
<SPEAKER ID="025" NAME="Hannes Swoboda">
a PSE képviselőcsoport nevében. - (DE) Elnök úr, most változtattuk meg a vita címét, és az írországi népszavazás következményei - amelyekről eltérnek a vélemények - tükrében ésszerű volna egy kis időt adni a képviselőház részére, hogy megvitathassa ezeket a problémákat. Ennek okán javasoljuk, hogy a délelőtti napirend második pontját tegyük át délutánra. Tisztában vagyok vele, hogy nem lesz olyan sok időnk délután, de tekintetbe véve annak sürgősségét és fontosságát, amelyet ez a vita a Tanács számára jelent, jó okunk van erre a halasztásra. Nem volna ellenünkre, ha egyik vagy másik napirendi pontot egy későbbi ülésre halasztanánk, de indítványunk e pillanatban az, hogy szánjuk az egész délelőttöt az átnevezett vita lényegi pontjaira, hogy legyen elég időnk megtárgyalni ezt a kérdést.
<SPEAKER ID="026" NAME="Richard Corbett" AFFILIATION="PSE">
Tisztelt Elnök úr! A Lisszaboni Szerződés előadójaként támogatom ezt a javaslatot. Széleskörű vitát kell folytatnunk annak érdekében, hogy megmutassuk, hogy mind az ír emberek kinyilvánított véleményét mind, pedig a többi tagállamban kinyilvánított véleményeket meghallgatjuk, amelyeknek a nagy többsége - hacsak nem az összes - előre kíván haladni a reformszerződéssel.
<SPEAKER ID="027" NAME="Carmen Fraga Estévez">
, a PPE-DE képviselőcsoport nevében. - (ES) Tisztelt elnök úr! A Lisszaboni Szerződés és az írországi események nagyon fontosak, de nem érinthetnek egy olyan téma vitáját, mint a halászat.
<P>
El kell mondanom, hogy úgy látom, nem sok képviselőt érdekel a halászat. Ugyanakkor, ha valamikor, akkor éppen most van válsághelyzetben a halászat.
<P>
Június 23-án az Európai Unió Halászati Minisztereinek Tanácsa döntéseket fog hozni a halászati szektor válságáról, amely gazdasági és egyben szerkezeti kérdés is. Véleményem szerint az Európai Unió halászati ágazata nem tudná megérteni a Parlamentet, ha az nem szánna időt ennek a kérdésnek a megvizsgálására, és egy álláspont kialakítására.
<P>
Ezért kérem a képviselőcsoportokat, hogy mutassanak némi érzékenységet, és végre egyszer járuljanak hozzá egy valóban jó vitához a halászati ágazat válságról.
<P>
(A Parlament jóváhagyja a kérést.)
<SPEAKER ID="029" NAME="Francis Wurtz">
a GUE/NGL képviselőcsoport nevében. - (FR) Elnök úr, két kérdésem van.
<P>
Az első megegyezik Swoboda úréval, aki több időt kért az Európai Tanáccsal folytatandó ülésről és a népszavazás kérdéséről tartandó vitára.
<P>
A második kérdésem az lenne, hogy el kell-e különítenünk az olajárakról szóló vitát a halászati vitától, vagy egy vitát tartsunk mindkét kérdésről.
<P>
Ez két külön kérdés. Javaslom, hogy vegyék előre az Európai Tanácsról szóló vita felszólalási idejének kérdését, és csak ez után foglalkozzanak a halászati kérdéssel.
<P>
(A Parlament jóváhagyja az első kérést, és elutasítja a másodikat.)
<P>
(Az ügyrendet ezennel elfogadják.)

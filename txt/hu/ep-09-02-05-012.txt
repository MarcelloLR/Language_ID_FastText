<CHAPTER ID="012">
- Szavazások órája
<SPEAKER ID="231" NAME="Elnök">
A következő napirendi pont a szavazás.
<P>
(A szavazás végeredményéért és további, a szavazással kapcsolatos információkért: lásd a jegyzőkönyvet)
<P>
- A szavazás előtt:
<SPEAKER ID="232" NAME="Martine Roure" AFFILIATION="PSE">
(FR) Elnök asszony, lehet, hogy most mogorvának tűnök, de úgy érzem, hogy ilyen fontos jelentésekről, ilyen fontos állásfoglalásokról ilyen kevesen szavaztunk - és természetesen ez nem az itt lévők hibája - őszintén szólva, reménytelennek találom a helyzetet, és komolyan megkérdőjelezem a hitelességünket.
<P>
Ezért, és most a magam nevében beszélek, nem sokáig tudom már elfogadni, hogy ilyen kevesen vagyunk jelen, és eljön az a pont, amikor fel kell tennünk a kérdést, hogy nem lenne-e szükség határozatképesség megállapítására. Tudom jól, hogy a határozatképességre vonatkozó kérelemhez legalább 40 főre van szükség. Mivel alig vagyunk többen, mint 40, ez nehéz, de ettől függetlenül azt gondolom, hogy valamit tenni kell.
<P>
(Taps)
<SPEAKER ID="233" NAME="Elnök">
Mivel kevesebb, mint 40 fő tette szóvá a kérdést, tovább haladunk; a szavazás következik.
<SPEAKER ID="234" NAME="Marios Matsakis" AFFILIATION="ALDE">
Elnök asszony, ez így ment az elmúlt öt évben. Nem ma történik meg először. Egy kicsit már késő ma szóvá tenni.
<SPEAKER ID="235" NAME="Zuzana Roithová" AFFILIATION="PPE-DE">
(CS) Csak szeretném hangsúlyozni, hogy ez a probléma a szocialistákat érinti és esetleg néhány más képviselőcsoport tagjait, de nem az Európai Néppárt tagjait, akik tisztában vannak vele, mekkora a felelősségük e lényeges témák tekintetében, és akik másoknál lényegesen nagyobb számban vannak jelen.
<SPEAKER ID="236" NAME="Gérard Onesta" AFFILIATION="Verts/ALE">
(FR) Elnök asszony, Önnek teljesen igaza van. A határozatképességi eljárást 40 fő kérése esetén lehet alkalmazni, vagy ha az ülés elnöke úgy dönt. Ennélfogva, ha Ön úgy kívánja, ha Ön is úgy véli, ahogy Roure asszony mondta, hogy ez a vita túl fontos ahhoz, hogy most lezárjuk, Ön is kezdeményezheti a határozatképességi eljárást, és elnapolhatja a szavazást, ha úgy ítéli meg, hogy érdemes.
<SPEAKER ID="237" NAME="Mario Mauro">
szerző. - (IT) Elnök asszony, köszönöm Onesta úrnak, de úgy vélem, egy újabb arra irányuló kísérlet vész kárba, hogy in extremis megmentsünk egy terroristát, akit már több ízben elítéltek.
<SPEAKER ID="238" NAME="Bernd Posselt" AFFILIATION="PPE-DE">
(DE) Elnök asszony, csak azt szeretném mondani, hogy csütörtök délutánonként vitatjuk meg a legfontosabb kérdéseket, és hogy ezért, sürgősségük végett, ezeket a kérdéseket csütörtök délutánonként kell elintéznünk. Csak azokat lehet hibáztatni, akik nincsenek jelen csütörtökönként. Ők azok, akik meghátrálnak, és akiknek el kellene gondolkodniuk azon, hogy újból el akarnak-e indulni az európai parlamenti választásokon.
<SPEAKER ID="239" NAME="Elnök">
Ennek a kérdésnek szélesebb politikai háttere van. Sokakat lehet hibáztatni: a képviselőcsoportokat, és az egyes embereket egyaránt. Onesta úr, nem járhatok el a szabályzat ellenében. Az pedig azt mondja, hogy 40 fő kérésére válaszolhatok, ez a feltétel viszont jelen pillanatban nem teljesül.

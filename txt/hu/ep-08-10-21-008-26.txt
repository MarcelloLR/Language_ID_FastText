<CHAPTER ID="008-26">
26. A házassági ügyekben alkalmazandó jog (
<P>
- A szavazás előtt
<SPEAKER ID="156" NAME="Panayiotis Demetriou">
a PPE-DE képviselőcsoport nevében. - Elnök asszony, a következő szóbeli módosítást szeretném javasolni: "A házastársak közös megegyezéssel kijelölhetik a házasság felbontására vagy a különválásra alkalmazandó jogot, feltéve hogy az a jog összhangban van a Szerződésekben és az Európai Unió Alapjogi Chartájában meghatározott alapvető jogokkal és az általános közérdek elvével.”
<P>
Ez a szóbeli módosítás korlátozza a házastársak azon jogát, hogy - a 20. cikkben előírt módon -megválaszthassák az alkalmazandó jogot. Véleményem szerint ez összhangban van a PPE-DE képviselőcsoport politikájával, amely korlátozni kívánja az alkalmazandó jog megválasztását, hogy az összhangban legyen - mint ahogyan az itt elhangzott - az alapvető jogokkal és a közérdekkel is. Így az a bíró, akihez a házastársak egy másik ország joga alkalmazásának kérelmével fordulnak, a kérelem mérlegelését követően mondhatja azt, hogy elutasítja a kérelmet, mivel az ellentétes a közérdekkel vagy az alapvető jogokkal.
<SPEAKER ID="157" NAME="Evelyne Gebhardt" LANGUAGE="DE">
Elnök asszony, elfogadom ezt a módosítást, mert az magától értetődő. Az alkalmazandó jognak természetesen összhangban kell lennie a szerződéseinkben és az Alapjogi Chartában meghatározott elvekkel. Egyetértek a módosítással.
<SPEAKER ID="158" NAME="Elnök">
Van valakinek ellenvetése az elhangzott szóbeli módosítás beépítésével kapcsolatban?
<P>
Úgy látom, nincs.
<P>
(A szóbeli módosítást elfogadják)
<SPEAKER ID="159" NAME="Carlo Casini" AFFILIATION="PPE-DE">
(IT) Elnök asszony, természetesen egyetértek azzal, hogy az emberi jogokat és az Unió alapvető jogait tiszteletben kell tartani az alkalmazandó jog megválasztásakor. De itt nem ez a kérdés. A kérdés az, hogy ha házastársak megválaszthatják az alkalmazandó jogot - itt megjegyezném, hogy a jog megválasztása valamennyi jogrendszerben kivételes -, akkor ennek a jognak a 27 uniós tagállam valamelyike jogának kell lennie vagy lehet a világ bármely országának a joga.
<P>
Ezért nem utasítom el a módosítást, ugyanakkor úgy érzem, nem zárhatom ki a szavazás lehetőségét az Európai Néppárt (Kereszténydemokraták) és az Európai Demokraták Képviselőcsoportjának későbbi módosításairól, amelyek értelmében csak a 27 uniós tagállam valamelyikének a joga válik választhatóvá.
<SPEAKER ID="160" NAME="Bruno Gollnisch" AFFILIATION="NI">
(FR) Elnök asszony, ebből a vitából nyilvánvaló, hogy még mindig van hová előrelépni, ami ezt a kérdést illeti. Ezekről a kérdésekről a bizottságban kellett volna szót ejteni. Az eljárási szabályzattal összhangban ezért is kérem Önt arra, hogy ezt a jelentést utalja vissza a bizottsághoz.
<P>
(A bizottsághoz való visszautalásra irányuló kérést elutasítják.)
<P>
A 32. módosításról történő szavazás után
<SPEAKER ID="162" NAME="Evelyne Gebhardt" LANGUAGE="DE">
Elnök asszony, az Európai Néppárt (Kereszténydemokraták) és az Európai Demokraták Képviselőcsoportja, az Európai Parlament Szocialista Képviselőcsoportja, a Zöldek/ az Európai Szabad Szövetség Képviselőcsoportja, valamint a Liberálisok és Demokraták Szövetsége Európáért Képviselőcsoport közötti megállapodás a következőképpen szólt: ha a PPE-DE részéről elfogadjuk ezt a szóbeli módosítást, a PPE-DE minden további módosítását visszavonja. A PPE-DE képviselőcsoporttól e módosítások visszavonását várom.
<SPEAKER ID="163" NAME="Panayiotis Demetriou">
a PPE-DE képviselőcsoport nevében. - (EL) Elnök asszony, igaz, hogy a megállapodásban szerepelt ez a feltétel. Casini úr más véleményt képviselt. Úgy vélem, hogy a PPE-DE módosításait fedi az általam javasolt szóbeli módosítás, amelyet jóváhagytak, ezért nem szükséges szavazni ezekről a módosításokról, amelyek pontosan annak érdekében kerültek előterjesztésre, hogy támogassák a jog korlátozására irányuló felhívást.
<SPEAKER ID="164" NAME="Elnök">
Következésképpen a 32-37. módosítás érvényét vesztette.
<P>
Folytassuk, tehát. A képviselőcsoportok jelezték, hogy mondanivalójuk van.
<P>
A jogalkotási állásfoglalásról történő szavazás előtt
<SPEAKER ID="165" NAME="Cristiana Muscardini" AFFILIATION="UEN">
(FR) Elnök asszony, az embernek időnként fel kell tennie a szemüvegét, hogy lássa, van-e olyan képviselő, aki - az eljárási szabályzattal összhangban - szólni szeretne az elnökséghez.
<P>
Amint azt Önök is tudják, az egyik képviselőcsoport által elutasított módosításokat egy másik megszavazhatja. Mi a Nemzetek Európájáért Unió Képviselőcsoportja által elfogadott módosításra fogunk szavazni.
<SPEAKER ID="166" NAME="Elnök">
Muscardini asszony, az imént mondtam ki, hogy a módosítások érvényüket vesztették. Így azokat már nem bocsáthatom szavazásra.

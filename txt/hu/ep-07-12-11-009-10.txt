<CHAPTER ID="009-10">
10. A hozzáadottértékadó-mértékekre vonatkozó átmeneti rendelkezések (szavazás) 
<P>
- Jelentés: Ieke van den Burg
<P>
- A szavazás előtt:
<SPEAKER ID="106" NAME="Pervenche Berès">
a Gazdasági és Monetáris Bizottság elnöke. - (FR) Elnök asszony, a Gazdasági és Monetáris Bizottság 2007. november 27-én megszavazta Ieke van den Burg jelentését, és a Tanács ugyanilyen határozatot hozott a múlt héten. Ez nem az első eset, hogy sürgősen nyilatkoznunk kell e kérdésekről, és támogatni szeretnénk a biztos urat a stabilizált rendszer elérésére irányuló törekvésében.
<P>
E tekintetben azonban élünk a jelentés kínálta lehetőséggel, hogy néhány nagyon egyértelmű üzenetet közvetítsünk. Először is azt kell meghatároznunk, hogy vajon még mindig a származási országon alapuló végleges rendszerrel kapcsolatos elgondolás-e az Európai Unió célja. A tagállamok számára nagyobb rugalmasságot kell biztosítanunk az alacsonyabb kulcsok napi szükségleti cikkekre történő alkalmazásában, társadalmi, gazdasági, kulturális és környezeti okokból. Teret kell biztosítanunk a tagállamoknak arra is, hogy alacsonyabb kulcsokat alkalmazzanak a politikai célkitűzések tekintetében.
<P>
Végül engedélyeznünk kell, hogy az alacsonyabb HÉA-kulcsokkal segítsék a munkaigényes szolgáltatásokat. A Parlament hajlandó ebből részt vállalni, és támogatja a biztos urat abban a törekvésében, hogy életképes megoldást találjon a kérdésre.

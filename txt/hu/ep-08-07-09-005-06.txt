<CHAPTER ID="005-06">
6. Az európai vállalkozási és kereskedelmi statisztikák modernizálásának (MEETS) programja (
<P>
- Szavazás előtt:
<SPEAKER ID="090" NAME="Christoph Konrad">
előadó. - (DE) Elnök úr, hölgyeim és uraim! Engedjék meg, hogy néhány megjegyzést fűzzek ehhez a jelentéshez, aminek, mint tudják, az egyik eleme az, hogy hozzájárul a dereguláció folyamatához és a bürokrácia csökkentéséhez.
<P>
A jelentés a Bizottságot kötelezi arra, hogy éves jelentést adjon a Parlamentnek, informálva minket a bürokrácia csökkentésének és a deregulációnak az állásáról, remélhetőleg a sikeréről. De ebben a folyamatban a Parlament sokkal aktívabb szerepet is játszhatna. Ezért remélem, hogy ezen a jelentéstevési kötelezettségen kívül, mi magunk is sokkal aktívabban részt veszünk majd a folyamatban, például a bizottsági munka révén. A Gazdasági és Monetáris Bizottság különösen alkalmas arra, hogy ebben vezető szerepet játsszon, beleértve a Verheugen biztossal és a Stoiber-csoporttal folytatandó párbeszédet.
<P>
A Parlamentnek tehát van még feladata ezzel a dossziéval, erre nyomatékosan felhívnám a figyelmet.

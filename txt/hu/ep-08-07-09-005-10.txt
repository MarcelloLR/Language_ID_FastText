<CHAPTER ID="005-10">
10. A földgáz belső piaca (
<P>
- Szavazás előtt:
<SPEAKER ID="096" NAME="Romano Maria La Russa">
előadó. - (IT) Elnök úr, hölgyeim és uraim! Mivel tegnap igen korlátozott volt a rendelkezésre álló idő, nem tudtam köszönetet mondani mindenkinek, akinek szerettem volna, és aki részt vett a munkánkban. Nehéz irányelv volt, és nagyon sok hosszú egyeztetés zajlott, de véleményem szerint a folyamat sikeres eredménnyel zárult.
<P>
Különösen szeretném megköszönni az Ipari, Kutatási és Energiaügyi Bizottság tagjainak együttműködését, különös tekintettel az árnyék-előadókra; köszönöm tehát Reul, Swoboda, Manders, Turmes és Seppänen uraknak, és természetesen Pielbags biztos úrnak - remélem, senkit nem hagytam ki - illetve köszönöm Vidal-Quadras úr együttműködését is. Szintén szeretnék köszönetet mondani a titkárságnak, az összes kollégámnak és beosztottamnak.
<P>
Rögtön befejezem. Ez az irányelv rendkívül fontos. Olyan irányelv... tényleg csak pár másodperc. Olyan irányelv... de hát úgyis annyi időt pazarlunk! ... ami fontos a piaci szereplőknek, amik sajnos sokszor monopóliumok, és a fogyasztóknak is.
<P>
Úgy gondolom, hogy a munkánk során igyekeztünk nem büntetni sem a termelőket, sem a fogyasztókat, de ... köszönöm a tapsot, de folytatnám ... igyekeztünk minden európai polgár javát szolgálni ... jó, sietünk, befejezem. Köszönöm mindenkinek, ez az európai parlamentáris demokrácia szép példája volt.
<P>
(Taps)

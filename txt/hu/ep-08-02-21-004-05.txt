<CHAPTER ID="004-05">
5. Gázai helyzet (szavazás) 
<P>
- A szavazás előtt
<SPEAKER ID="080" NAME="José Ignacio Salafranca Sánchez-Neyra" AFFILIATION="PPE-DE">
(ES) - Elnök úr, a közös határozatot aláíró képviselőcsoportokkal való konzultáció után szeretnénk változtatást kérni a 3. bekezdés szerkezetében.
<P>
Ez nem szóbeli módosítás, mivel nem kívánunk a szöveghez semmilyen szót hozzátenni vagy elvenni. Szeretnénk, ha a szöveg úgy maradna, ahogyan van, de három különálló részre felosztva.
<P>
Hogy minden kétséget eloszlassak, elnök úr, a szöveg a következőképpen hangzik:
<P>
'3. Megismétli felhívását minden erőszakos cselekedet azonnali beszüntetésére;'
<P>
'4. Felhívja Izraelt, hogy szüntesse be a civil lakosság megölésével és veszélyeztetésével járó katonai akcióit és a törvényen kívüli célirányos gyilkosságokat;'
<P>
'5. Felhívja a Hamaszt, hogy a Gázai-övezet jogtalan megszállása után akadályozza meg, hogy a palesztin milícia a Gázai-övezetből Izrael területe ellen rakétatámadásokat indítson;'.
<P>
Így nincs változás a szövegezésben, elnök úr. Nem kívánunk a szöveghez semmilyen szót hozzátenni, vagy elvenni, csak azt kérjük, hogy a bekezdést három különálló részre osszák fel.
<P>
(A Parlament elfogadta a javaslatot)

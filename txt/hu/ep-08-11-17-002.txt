<CHAPTER ID="002">
Köszöntés
<SPEAKER ID="006" NAME="Elnök">
Hölgyeim és uraim, az EuroMedScola tegnap és ma fejezte be programját itt Strasbourgban. Nagy örömünkre szolgált, hogy itt üdvözölhettük az euro-mediterrán térségből, azaz a Mediterrán Unióból érkező több mint 250 16-18 éves fiatalt, amely szervezet az EU 27 tagállamát és régióbeli partnerországainkat egyesíti, összesen 37 országot.
<P>
A résztvevők most foglalták el helyüket a karzaton. Az elmúlt két napban a legkülönbözőbb témákat vitatták meg, többek között a környezetvédelmet, a bevándorlást, az egyenlőséget, az állampolgárok szerepét, az oktatást és még sok más kérdést. Az Európai Unió és a Földközi-tenger déli partvidékének országai közötti együttműködés nyilvánult meg ebben a programban.
<P>
Izraelből, Palesztinából, az arab országokból és az Európai Unió minden országából voltak itt tanulók, és nagy örömmel üdvözlöm a karzaton ülő fiatal barátainkat. Fantasztikus rendezvény volt ez, és boldog vagyok, hogy lehetőségem volt találkozni veletek. Még egyszer, szeretettel üdvözöllek benneteket az Európai Parlamentben.

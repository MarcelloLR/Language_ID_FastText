<CHAPTER ID="015">
Ügyrend
<SPEAKER ID="020" NAME="Elnök">
Kiosztották Önöknek ennek a plenáris ülésnek a végleges napirendtervezetét, ahogyan azt az Elnökök Értekezlete a november 8-ai, csütörtöki ülésén az eljárási szabályzat 130. és 131. cikke értelmében megállapította. A napirendtervezet módosítására a következő javaslatokat tették:
<P>
Kedd:
<P>
A Liberálisok és Demokraták Szövetsége Európáért Képviselőcsoport azt kérte, hogy a fekete-tengeri szállítási balesetekről szóló tanácsi és bizottsági nyilatkozatokat kedd délután, a Leinen-jelentés után tűzzék napirendre, amely miatt a délutáni ülésszak 18.30 óráig tartana. Ez azt jelentené, hogy a bizottsághoz intézett kérdések csak 18.30 órakor kezdődnek, és fél órával kevesebb fog rájuk jutni.
<P>
Ki kívánja megindokolni a kérelmet?
<P>
Amennyiben senki sem kíván a kérelem mellett vagy ellene felszólalni, akkor ezt a kérdést lezárom.
<P>
(A kérelem érvényét veszíti.)
<P>
Szerda:
<P>
A Zöldek/ az Európai Szabad Szövetség Képviselőcsoportja azt kérte, hogy a grúziai helyzetről szóló tanácsi és bizottsági nyilatkozatokat az Obiols i Germa- és Tannock-jelentéssel közösen tűzzék napirendre és tárgyalják, és hogy ezért a délutáni ülésszak tartson 18.30 óráig, valamint a Tanácshoz intézett kérdésekre szánt idő legyen fél órával kevesebb. Azt is kérik, hogy a novemberi, brüsszeli plenáris ülésen a Grúziáról szóló vitát állásfoglalási indítványok benyújtásával és az ügyben tartott szavazással zárják.
<P>
Ki kívánja megindokolni a kérelmet?
<SPEAKER ID="021" NAME="Daniel Cohn-Bendit" AFFILIATION="Verts/ALE">
(DE) Elnök úr, nincs sok megindokolnivalóm: mindenki számára világos, mi folyik Grúziában, és egyértelmű, hogy amikor a szomszédsági politikát vitatjuk meg, abba Grúziát is bele kell értenünk. Ezt le kellene szögeznünk, hogy a Tanács tudja, mi micsoda. Aztán csendben tovább kellene haladnunk egy állásfoglalás elkészítésével, mivel véleményem szerint fontos, hogy az Európai Parlament világos állásfoglalást fogalmazzon meg a grúziai eseményekkel kapcsolatban. Ezt azután el kellene Brüsszelben fogadni. Ez a helyes formális eljárás, és remélem, hogy minden képviselőtársam egyetért vele, és ennek szellemében tudunk majd továbblépni.
<SPEAKER ID="022" NAME="Elnök">
Ez volt az indokolás. Ki szólal fel a kérelem mellett?
<SPEAKER ID="023" NAME="Hannes Swoboda" AFFILIATION="PSE">
(DE) Elnök úr, egy nagyon lényeges okból kifolyólag szeretnénk mi is ezt támogatni. A grúziai rózsás forradalom rengeteg pozitívumot hozott magával, különösen a Sevardnadze-rendszer után. Most azonban nagy a veszélye annak, hogy amennyiben az ellenzék kritikái nem kapnak figyelmet, megsemmisülnek az eddig elért, kétségkívül sikernek mondható eredmények.
<P>
Az Európai Parlament egy kezdeményezése segíthetne visszakerülni Szakasvili elnöknek visszakerülni a megfelelő pályára, vagyis az ellenzékkel való párbeszéd felvételéhez.
<P>
Azt szeretném kérni Öntől, Elnök úr, hogy tartsa a kapcsolatot a parlamenti szóvivővel, aki ott nagyon aktív, és próbálja meg őt is meggyőzni a párbeszéd folytatásáról. Ennek a vitának ez a lényege, sőt, az állásfoglalásé is, ezért teljes szívemből támogatom.
<P>
(A Parlament elfogadja a kérelmet.)
<SPEAKER ID="025" NAME="Alfonso Andria" AFFILIATION="ALDE">
(IT) Elnök úr, hölgyeim és uraim, bocsánatot kell kérnem. Kértem, hogy korábban felszólalhassak, ám annak ellenére, hogy jó néhányszor felálltam, és jelt adtam, nem kaptam lehetőséget a felszólalásra. Csak egy dolgot szeretnék megérteni. A szándékomban állt a Liberálisok és Demokraták Szövetsége Európáért Képviselőcsoport nevében a fekete-tengeri katasztrófáról szóló nyilatkozatot kérni a Tanácstól és a Bizottságtól. Nem hallottam, ki volt mellette, ki ellene, és nem tudom pontosan, milyen döntés született. Amint már említettem, ez volt a szándékom, és a kérésemet jeleztem is. Az volt a szándékom, hogy ezt a kérést az elnök úr felé irányítsam: kellene, hogy legyen egy tanácsi és bizottsági nyilatkozat a fekete-tengeri katasztrófáról. Egyszerűen csak szeretném, ha tisztázódna, hogy a Parlament milyen döntésre jutott.
<SPEAKER ID="026" NAME="Elnök">
Andria úr, a türelmét kérem. Egyértelműen rákérdeztem, van-e olyan képviselő, aki meg kívánja indokolni a kérelmet. Nem kaptam választ. És a folyamat irányításáért felelős személyek sem tartózkodtak azon a ponton a teremben. Nagyon figyelmesen körülnéztem, és senki nem kívánt hozzászólni, sem a kérelem megindokolása, sem a támogatása tárgyában, így a Ház egyetértett abban, hogy nem szükséges ellene felszólalni, ha senki nem indokolta meg. Akik itt fent vagyunk, egyetértettünk abban, amint a plenáris ülés is, hogy ez a kérelem ilyen módon tárgytalanná vált, és lekerült a napirendről. Ezért most azt kérem, hogy folytassuk tovább annak megfelelően, ahogy abban az imént megállapodtunk.
<SPEAKER ID="027" NAME="Alfonso Andria" AFFILIATION="ALDE">
(IT) Elnök úr, hölgyeim és uraim, hadd magyarázzam meg. Felálltam, és jeleztem, még szóban is, de az elnök úr azt jelezte nekem, hogy hagyjam abba. Jó néhányszor felálltam. Szeretném Önt megkérni, hogy vegye fel a napirendre ezt a kezdeményezést, és biztosítsa, hogy a Tanács és a Bizottság adjon ki nyilatkozatot. Mindenesetre az ülésszak kezdetén az elnök úr azt mondta, hogy a Liberálisok és Demokraták Szövetsége Európáért Képviselőcsoport részéről érkezett egy kérés.
<P>
Nem értem, miért ne tarthatnánk meg a vitát egyszerűen amiatt, mert véletlenül kimaradt egy kérés. Jelentkeztem felszólalásra, senki nem vette észre, még fel is álltam.
<SPEAKER ID="028" NAME="Elnök">
Itt, a plenáris ülésen senki nem vette észre, és ezért mondtam ezt Önnek. Ha azonban úgy gondolja, hogy szükséges, szívesen szavazunk majd róla.
<P>
A Liberálisok és Demokraták Szövetsége Európáért Képviselőcsoport elnöke kíván felszólalni.
<SPEAKER ID="029" NAME="Graham Watson" AFFILIATION="ALDE">
Elnök úr, tudom, hogy a kollégám megpróbált közbevetéssel élni, amikor Ön felvetette, de azt hiszem, hasznos lenne, ha az ülés számára egy dolgot tisztáznék: erről nem vitát szeretnénk indítani a Bizottsággal és a Tanáccsal, tudjuk, hogy mennyire kevés időnk van ezen a héten a Tanáccsal. De ha a Bizottság kiadna egy nyilatkozatot, és vitát tarthatnánk, az elegendő lenne.
<P>
(A Parlament elutasítja a kérelmet.)
<P>

<P>
(Az ügyrendet így elfogadják.)
<P>


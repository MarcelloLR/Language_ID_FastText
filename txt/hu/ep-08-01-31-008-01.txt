<CHAPTER ID="008-01">
1. Az eljárási szabályzat értelmezése (19. cikk (1) bekezdés) (szavazás)
<P>
- A szavazás előtt
<SPEAKER ID="065" NAME="Nigel Farage">
az IND/DEM képviselőcsoport nevében. - Elnök úr, a 170. cikk (4) bekezdésének alkalmazását kérem, hogy rámutassak, hogy ez a javaslat, amelyről szavazást kérnek tőlünk, olyan önkényes és diktátori hatalmat ruház e Parlament elnökére, amelyről senki sem hiszi, hogy egy demokráciában valaha is akár csak mérlegelnék. Viszont bizonyosan nem helyes azt kérni, hogy szavazzunk róla, amikor még e Parlament képviselőcsoportjainak még idejük sem volt megvitatni. Ezért kérem a szavazás elnapolását a következő, strasbourgi ülésre, hogy az embereknek ténylegesen lehetőségük legyen megérteniük e szavazás súlyos következményeit, amennyiben a javaslatot elfogadják.
<SPEAKER ID="066" NAME="Elnök">
Farage úr, először is, Ön jogosult kérni az ügy elnapolását. Senki sem kérdőjelezi meg ezt a jogot. Tegnap azonban, miután Hannan úr szót kért, röviden megvitattuk a kérdés lényegét. Nyomatékosan közlöm Önnel, hogy nyilatkozatának tartalma, amelyben diktatórikus intézkedéseket említ, nem helyénvaló. Fogadja el e Parlament többségi határozatát, fogadja el az Alkotmányügyi Bizottság többségi határozatát! Ebben a házban minden megfelelően, a jog szerint történik, Önnek pedig jó demokrataként el kell ezt fogadnia.
<SPEAKER ID="067" NAME="Martin Schulz">
a PSE képviselőcsoport nevében. - (DE) Elnök úr, képviselőcsoportunk nagyon alaposan megvitatatta ezt a kérdést. Úgy véljük, hogy az elnöknek a döntés előtt ismételten konzultálnia kell a házzal, különösen a felülvizsgált változat megfogalmazását illetően, mivel az autoriter fellépéssel kapcsolatos vádak teljesen megalapozatlanok. Éppen ellenkezőleg! Egyáltalán semmi sem indokolja a megfogalmazás használatát, ahogy azt éppen a legutóbbi felszólaló tette. Kérjük ezért, hogy az Ön javaslata szerint a szavazással folytassuk.
<SPEAKER ID="068" NAME="Elnök">
Kissé túl gyors voltam. Hivatalos javaslatot nyújtottak be. Egy képviselő támogatja a javaslatot, egy pedig ellenzi. Meghallgattuk a felszólalót, akik kritikus a javaslattal szemben. Most szót kaphat még valaki, aki támogatja a javaslatot. Feltételezem, hogy Hannan úr támogatni kívánja Farage urat. Emiatt most csak ő kapja meg a szót. Kérem Hannan úr, folytassa.
<SPEAKER ID="069" NAME="Daniel Hannan" AFFILIATION="PPE-DE">
Elnök úr, az abszolút többség nem egyenlő a jogállamisággal. Elfogadom, hogy e Házban egy kisebbség támogatja a népszavazást, és van egy kisebbség, amely a Lisszaboni Szerződés ratifikálása ellen van.
<P>
E Háznak mindazonáltal saját szabálykönyvét kell követnie. És közfelkiáltással figyelmen kívül hagyni azokat a szabályokat, amelyek szerint működünk, az valóban az önkényes és despotikus uralom aktusa. Elnök úr, csak az Ön személye iránti tiszteletem és az Ön iránti személyes ragaszkodásom akadályoz meg abban, hogy ezt az 1933. évi Ermächtigungsgesetz-hez hasonlítsam, amelyet szintén parlamenti többséggel szavaztak meg.
<P>
Arra kérem a Házat, hogy ne szavazzon az ügyben, amíg...
<P>
(Tiltakozás)
<SPEAKER ID="070" NAME="Elnök">
Hannan úr, úgy hiszem, nem fogadhatjuk el ezeket a hasonlítgatásokat.
<SPEAKER ID="071" NAME="Joseph Daul" AFFILIATION="PPE-DE">
(FR) Elnök úr, türelemmel voltam napokig, hetekig. Azért mindennek van határa. Saját képviselőcsoportunkban még nem hoztunk döntést. Ez a megjegyzés tűrhetetlen. Belső szankciókat fogunk hozni a képviselőcsoportban, és kérni fogom Hannan úr kizárását a képviselőcsoportból.
<P>
(Taps)
<P>
(A Parlament elutasítja Hannan úrnak a szavazás elnapolására irányuló kérelmét).

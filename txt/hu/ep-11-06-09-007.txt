<CHAPTER ID="007">
A korrupció elleni küzdelemről az európai sportban - A Cipruson eltűnt személyekkel foglalkozó bizottság munkája (írásbeli nyilatkozatok) 
<SPEAKER ID="138" NAME="Marina Yannakoudakis" AFFILIATION="ECR">
Tisztelt elnök úr! Az elmúlt három hónap során hivatalom e-maileket küldött, telefonált és jegyzékeket állított össze, hogy felhívja a figyelmet a Cipruson eltűnt személyekről szóló nyilatkozatra. Az eredmény óriási siker volt. A mai írásbeli, 10. számú nyilatkozatot határozott és nagy többséggel fogadták el. Szeretnék köszönetet mondani a társszerzőknek, és szeretnék külön köszönetet mondani Charles Tannocknak, aki mindegyik strasbourgi ülésszakot - velem együtt - a támogatás megszerzésével töltötte. Szeretnék köszönetet mondani a nyilatkozatokkal foglalkozó hivatalnak és munkatársaimnak, akiknek kemény munkája jelentős mértékben megkönnyítette feladatunk elvégzését.
<P>
A karzaton foglal helyet a NEPOMAK-nak, az Egyesült Királyságban élő fiatal ciprusiak világszervezetének fiatalokból álló csoportja, akik azért jöttek el, hogy tanúi lehessenek a nyilatkozat bejelentésének. Ők képviselik a ma fiatalságát, akiktől jövőnk függ. A nyilatkozat támogatása jelzi a Parlament által a jövőnek nyújtott támogatást. Köszönöm támogatásukat!
<P>
(Taps)
<SPEAKER ID="139" NAME="Elnök">
Yannakoudakis asszony, üdvözöljük a jelenlévő küldöttséget, és - figyelemmel az egyenlő hozzáférés elvére - a szót Papastamkos asszony kapja meg.
<SPEAKER ID="140" NAME="Georgios Papastamkos" AFFILIATION="PPE">
(EL) Tisztelt elnök úr! Zwiefka, Susta és Bennahmias úron kívül szeretnék köszönetet mondani azoknak a képviselőtársaimnak, akik aláírták a 7. nyilatkozatot. Bízom abban, hogy a Parlament messze hangzó üzenete rábírja majd a Bizottságot, hogy a sportban jelentkező korrupció elleni hatékonyabb közdelem érdekében gyakorolja koordinációs hatáskörét.

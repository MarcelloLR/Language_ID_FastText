<CHAPTER ID="006-01">
1. Az EU és az Amerikai Egyesült Államok között az EU-ból származó pénzügyi üzenetadatoknak a terrorizmus finanszírozásának felderítését célzó program céljából történő feldolgozásáról és az Amerikai Egyesült Államok részére való átadásáról szóló megállapodás (
<SPEAKER ID="146" NAME="Alexander Alvaro">
előadó. - (DE) Elnök úr, képviselőtársaim talán megértik, hogy miután az Európai Parlament februárban elutasította ezt a megállapodást, most tisztázni kell, hogy időközben a Bizottsággal együttműködve sikerült figyelemre méltó mértékben javítanunk a szövegen.
<P>
Szeretném megragadni ezt az alkalmat, hogy köszönetet mondjak az ezen dolgozó képviselőtársaimnak az Európai Néppárt (Kereszténydemokraták) Képviselőcsoportból, a Szocialisták és Demokraták Progresszív Szövetsége Európai Parlamenti Képviselőcsoportjából, a Zöldek/az Európai Szabad Szövetség Képviselőcsoportjából és az Egységes Európai Baloldal/az Északi Zöld Baloldal Képviselőcsoportjából, amiért nehéz körülmények között segítettek egy olyan megállapodás elkészítésében, amely a polgáraink magánélethez való jogát és a biztonsághoz való jogukat egyaránt védi. Szeretnék emlékeztetni arra, hogy ez volt az első alkalom, amikor életet tudtunk lehelni a Lisszaboni Szerződésbe, nem csupán élettelen szövegként tekintettünk rá.
<P>
- A szavazás után:
<SPEAKER ID="147" NAME="Elnök">
Szeretnék köszönetet mondani és gratulálni Alvaro úrnak, akárcsak a korábbi előadónak, Hennis-Plasschaert asszonynak, továbbá valamennyi képviselőtársunknak, akik oly sok munkát fektettek ebbe a megállapodásba. Nagyon szépen köszönöm!
<SPEAKER ID="148" NAME="Rui Tavares" AFFILIATION="GUE/NGL">
Elnök úr, felhívnám a figyelmét e jelentés módosítására, amely a Tanácstól és a Bizottságtól azt kéri, hogy egyeztessen a Parlamenttel a Washingtonba kiküldendő uniós tisztviselő kinevezésekor, aki majd az adatok összegyűjtését fogja felügyelni. Kérem Önt, hogy mielőbb lépjen személyesen kapcsolatba a Tanáccsal és a Bizottsággal, hogy ez megfelelő parlamenti felügyelet mellett történhessen.
<SPEAKER ID="149" NAME="Elnök">
Köszönöm, hogy emlékeztetett erre. Meg fogom keresni őket ebben az ügyben.

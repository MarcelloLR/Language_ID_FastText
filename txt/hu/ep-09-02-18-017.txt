<CHAPTER ID="017">
A szavazáshoz fűzött indokolások
<P>
A szavazáshoz fűzött írásbeli indokolások
<SPEAKER ID="998" NAME="Nicodim Bulzesc  " LANGUAGE="RO">
Az Európai Unió Közel-Keleten játszott szerepéről szóló európai parlamenti állásfoglalás mellett szavaztam, mivel egyetértek azzal, hogy támogatnunk kell az Gázai-övezet újjáépítési terveit.
<P>
Ez az állásfoglalás azonnali, gyors és korlátozás nélküli humanitárius segély nyújtására törekszik, egy olyan intézkedésre, amely erkölcsi kötelezettséget jelent. Ezt a segélyt feltételek és korlátozások nélkül kell biztosítani. Az izraeli hatóságokat arra szólítja fel, hogy biztosítsák a humanitárius segély, beleértve valamennyi szükséges eszköz megfelelő, folyamatos áramlását annak érdekében, hogy az ENSZ-ügynökségek, például az UNRWA (az Egyesült Nemzetek Segélyezési és Munkaügyi Hivatala) és a nemzetközi szervezetek kifejthessék tevékenységüket és kielégíthessék a lakosság igényeit.
<SPEAKER ID="997" NAME="Konstantinos Droutsas  " LANGUAGE="EL">
A Gázának nyújtandó humanitárius segélyről szóló európai parlamenti állásfoglalással az EU arra törekszik, hogy az öldöklő izraeliek és az ellenállást kifejtő palesztinok egyenlő feltételekkel való kezelését szem előtt tartó elv mentén elrejtse óriási felelősségét abban, hogy a Gázai-övezet elleni vérengző izraeli támadás során palesztin embereket mészároltak le, amelynek eredménye több mint 1 300 halott, többségük gyermek, nő és időskorú, valamint több mint 5 000 sebesült. Otthonok ezreinek és valamennyi szociális infrastruktúra teljes elpusztítása, az Izrael által alkalmazott teljes gazdasági elszigeteléssel együtt azzal járt, hogy a palesztin lakosság tragikus és embertelen körülmények között él.
<P>
Izrael elítélésének, valamint az erre való hivatkozás bármely formájának kerülése, valamint a palesztin nép tragikus helyzete ismételten megerősíti, hogy az EU támogatja azt az Izrael által elkövetett bűntettet, amelyben arra törekszik, hogy a Közel-Keleten az imperialisták közötti belső harc fokozásában játszott szerepét megerősítse.
<P>
Amire a hősies palesztin népnek a legnagyobb szüksége van, az nem az imperialisták jótékonykodása. Sokkal inkább egy önálló és szuverén palesztin állam megalakulása, amelynek fővárosa Kelet-Jeruzsálem, az 1967-es határokról szóló ENSZ-állásfoglalással összhangban, valamint küzdelmeiben a más népek által biztosított osztatlan szolidaritás.
<SPEAKER ID="062" NAME="Hélène Goudin and Nils Lundgren  " AFFILIATION="IND/DEM">
írásban. - (SV) A Gázai-övezetben a helyzet rendkívül komoly, mivel a folyamatban lévő konfliktus a polgári lakosságot megfosztja az élelemtől, a gyógyszerektől és az üzemanyagtól. A helyzet oly mértékben komoly, hogy azonnali külső segítségre van szükség. Ezért az állásfoglalás mellett szavaztunk.
<P>
Rendkívül sajnálatosnak - bár nem különösebben meglepőnek - ítéljük azonban, hogy az Európai Parlament ismételten egy katasztrófát használ fel arra, hogy lassan de biztosan előmozdítsa helyzetét.
<SPEAKER ID="996" NAME="Pedro Guerreiro  " LANGUAGE="PT">
Több mint 18 hónapig tartó embertelen blokád után a Gázai-övezetben a palesztin nép elleni kegyetlen izraeli agresszió 22 napja legalább 1 324 ember halálát és több mint 5 000 ember sebesülését okozta, akiknek többsége gyermek. Több mint 100 000 embert kitelepítettek és több mint 15 000 otthont leromboltak. Alapvető infrastruktúrákat és kulcsfontosságú közszolgáltatásokat semmisítettek meg vagy tettek tönkre, amely veszélyezteti a palesztin lakosság legalapvetőbb szükségleteinek kielégítését.
<P>
Ezzel a megdöbbentő bűncselekménnyel szemben az Európai Parlament egyetlen szóval sem ítélte el Izraelt.
<P>
Nem kétséges, hogy a palesztin lakosságnak sürgős segítségre van szüksége. Nem kétséges, hogy el kell ismernünk, hogy a palesztin lakosság szenved. Elengedhetetlen azonban, hogy elítéljük az agresszorokat, és felelősségre vonjuk őket. Ehelyett az állásfoglalás ragaszkodik ahhoz, hogy tisztárra mossa a Gázai-övezet elleni izraeli támadást azzal, hogy a "konfliktus” kifejezés mögé bújtatja azt. Ez a támadás a palesztin nép megszállással szembeni jogos ellenállásának leküzdésére és a palesztin állam megalakításához szükséges feltételek aláaknázására vonatkozó stratégia része.
<P>
Az EU, amely mindig azonnal az emberi jogokra hivatkozik, Izrael esetében, amely több mint 40 éve megszállva tartja Ciszjordánia, a Gázai-övezet és Kelet-Jeruzsálem területeit, "elfeledkezik” azokról.
<SPEAKER ID="063" NAME="Flaviu Călin Rus  " LANGUAGE="RO">
A Gázai-övezetnek nyújtott humaitárius segélyről szóló, 2009. február 18-i európai parlamenti állásfoglalás mellett szavaztam, mivel a polgári lakosságnak az e területen kialakult helyzet miatt nagy szüksége van segítségre.
<P>
Úgy ítélem meg, hogy fel kell mérni a Gázai-övezet lakosságának szükségleteit, és el kell indítani a terület újjáépítésére vonatkozó terveket.

<CHAPTER ID="013">
Ügyrend
<SPEAKER ID="020" NAME="Elnök">
Kiosztottuk a mai ülés napirendtervezetének végleges változatát, ahogy azt az Elnökök Értekezlete a 2009. április 30-án, csütörtökön tartott ülésén az eljárási szabályzat 132. cikke értelmében megfogalmazta. A következő módosításokra tettek javaslatot:
<P>
Szerda:
<P>
A GUE/NGL képviselőcsoport kérte, hogy a Lisszaboni Szerződés tárgyában készült Leinen-, Dehaene-, Brok-, Guy-Quint- és Kaufmann-jelentéssel kapcsolatos közös nyilatkozat kerüljön le a napirendről.
<SPEAKER ID="021" NAME="Mary Lou McDonald">
a GUE/NGL képviselőcsoport nevében. - Elnök úr! Képviselőcsoportom nevében kérem, hogy ez a jelentéscsomag kerüljön le az ülésszak napirendjéről. Úgy vélem, hogy a Háznak némi szerénységet, a demokratikus folyamat iránt pedig némi tiszteletet kellene tanúsítania. Mindannyian tudjuk, hogy Írország elutasította a Lisszaboni Szerződést, és így némiképp csodálkozom azon, hogy a Ház ragaszkodik a kérdés megvitatásához.
<P>
Demokratikus értelemben nem helyénvaló, hogy a Ház figyelmen kívül hagyja Írország döntését, vagy hogy a Házat az elkövetkezendő hónapok során Írországra irányuló nyomásgyakorlásra használják fel egy olyan szerződés elfogadása érdekében, amely nyilvánvaló módon nem szolgálja sem a mi érdekeinket, sem az európai népek érdekeit. Emlékeztetném képviselőtársaimat, hogy Írországban, és kizárólag Írországban rendeztek demokratikus szavazást e szerződésről, s hogy az egyetlen helyen, ahol a szerződést demokratikus szavazásra bocsátották, az emberek elutasították azt.
<P>
Ezennel kérem, mindössze hetekkel az európai parlamenti választások előtt, amikor oly lényegbevágó módon nyilvánul majd meg demokráciánk mibenléte, hogy vegyük le a napirendről ezeket a jelentéseket, és összpontosítsunk inkább a gazdasági kérdésekre és a munkanélküliség problémájára - olyan témákra, amelyek ténylegesen kihatással vannak polgáraink életére.
<SPEAKER ID="022" NAME="Daniel Cohn-Bendit" LANGUAGE="DE">

<P>
Elnök úr! Úgy vélem, itt nem evilági érveléssel van dolgunk. Itt ma nem a Lisszaboni Szerződés ratifikálásáról van szó. Csupán fel akarunk készülni arra a pillanatra, amikor majd ratifikáljuk azt. Amennyiben nem ratifikáljuk, minden döntésünk kárba vész. Ha viszont ratifikáljuk - és erre majd októberben kerül sor -, e parlamentnek novembertől másképp kell majd működnie. Akkor lennénk igazán felelőtlenek, ha erre nem készülnénk fel. Ezért kell megvitatnunk a kérdést és ezért kell határozatot hoznunk.
<P>
Ezen túlmenően, McDonald asszony, ezt kifejezetten inkorrektnek tartom képviselőtársával, Kaufmann asszonnyal szemben, aki sajnálatos módon kiválik e parlamentből, hogy hivatali ideje lejártával még csak a lehetőséget sem adja meg neki, hogy láthassa, amint az Európai Parlament egy ilyen fontos jelentést elfogad. Képviselőtársnője, Kaufmann asszony nevében nem tudok egyetérteni Önnel.
<P>
(Taps)
<SPEAKER ID="024" NAME="Pedro Guerreiro" LANGUAGE="PT">
Elnök úr! Javasoljuk, hogy vegyük fel a napirendbe a közös halászati politika reformjának vitáját, tekintettel az Európai Bizottság április 22-i előterjesztésére, amelyen e fontos közös politika reformjára vonatkozó zöld könyvet mutatta be, valamint ugyancsak tekintettel a zöld könyvben foglalt egyes javaslatok horderejére, amelyek mélyrehatóan érintik e stratégiai ágazatot és a halászokat. Ami azt illeti, a kérdés politikai jelentősége és aktualitása okán a Parlament Halászati Bizottsága már javasolta e téma napirendre vételét. A jelenlegi Parlament számára ez az ülés kínálja az utolsó lehetőséget az e kérdésben történő véleménynyilvánításra.
<SPEAKER ID="025" NAME="Philippe Morillon" LANGUAGE="FR">
Elnök úr! A probléma meglehetősen egyszerű: nincs időnk. A fennmaradó néhány órában nem célszerű belefogni ma egy olyan téma megvitatásába, amely 2012-ben vagy 2013-ban fog lezárulni.
<P>
Az április 30-án tartott ülés során a bizottságban megvitattuk a kérdést. Minden kollégámnak az a véleménye, hogy a kérdések megvitatásával a következő parlamenti ciklus kezdetéig kellene várnunk.

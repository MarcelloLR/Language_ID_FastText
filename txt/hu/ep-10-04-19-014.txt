<CHAPTER ID="014">
Ügyrend
<SPEAKER ID="024" NAME="Elnök">
Kiosztották a napirendtervezet végső változatát, amelyet az eljárási szabályzat 137. cikke alapján az Elnökök Értekezletének 2010. április 19-i, hétfői ülésén készítettek el. A következő módosításokat javasolták:
<P>
(A módosítások első része az előző pontban)
<SPEAKER ID="025" NAME="Jörg Leichtfried" AFFILIATION="S&amp;D">
(DE) Elnök úr! Tájékoztatása céljából ügyrendi kérdést terjesztenék elő. Kedves Öntől, hogy gratulál nekünk, amiért itt vagyunk. Habár nem volt könnyű megjelennünk, de ez a munkánk. Nincs ebben semmi különös. Azt javasolnám Önnek, hogy legközelebb leegyszerűsíthetné a munkánkat azáltal, hogy gyorsabban juttatja el nekünk az információkat, és hogy válaszol az e-mail üzeneteinkre, így tudjuk majd, mi történik. Így el tudtak volna jönni azok is, akik ma nincsenek itt.
<P>
(Taps)
<SPEAKER ID="026" NAME="Elnök">
Bevallom, nem teljesen értem a megjegyzését, Leichtfried úr, mivel a képviselők nagyon jól reagáltak a helyzetre. De most ne erről beszéljünk.
<SPEAKER ID="027" NAME="John Bufton" AFFILIATION="EFD">
Tisztelt elnök úr! Osztom az előbb felszólaló úriember véleményét. Tudjuk, hogy gond van a légi utazással - ezt mindannyian tudjuk, nem vagyunk ostobák -, de nem tudom, hogy miért tartott ma estig erre a következtetésre jutni. Mindannyian megérkeztünk ma, e Ház tagjai és a személyzet számos tagja is. Az adófizetők font millióiba kerül az, hogy ma itt vagyunk, de maga ezt egy pillanat alatt lemondja. Szerintem ez borzasztó.
<P>
Véleményem szerint elegendő ember van itt a szavazáshoz. Tisztában vagyunk a helyzet nehézségével, de ez mégis csak egy parlament. Maga megfordult és azt mondta, hogy nem fogunk ma szavazni, de velünk tarthat és megbeszéléseket és vitákat tarthatunk, ami lényegében nem jelent semmit, és mikor szavazásra kerül a sor, azt mondja, hogy nem lesz szavazás.
<P>
Szerintem ez felháborítja majd az Egyesült Királyság adófizető polgárait. Pénzügyi problémákkal küzd az Egyesült Királyság, csökkentjük a szolgáltatások körét, parlamenti választásokat tartunk, a spórolásról beszélünk, itt pedig csak úgy szórjuk a pénzt. Azt hiszem, eljött az ideje annak, hogy bezárjuk ezt a helyet.
<SPEAKER ID="028" NAME="Elnök">
Köszönöm a megjegyzését. Minden megjegyzést komolyan veszek, de minden képviselőcsoport és képviselőik egyetértenek azokkal a módosításokkal, amelyeket nemsokára javaslok.
<SPEAKER ID="029" NAME="Sophia in 't Veld" AFFILIATION="ALDE">
(NL) Elnök úr, úgy gondolom, hogy helyes volt a szavazás elhalasztása. Habár elegendő a taglétszám a határozatképességhez, de nincs meg a megfelelő földrajzi eloszlás. Azt javaslom, hogy tömörítsük össze a még nem tárgyalt napirendi pontokat, hogy így egy egész nappal korábban végezzünk a munkánkkal. Így szerda este végzünk éjjel helyett, és nem csütörtökön. Így azok, akik itt vannak, hazarepülhetnek, és nekünk nem kellene itt maradnunk csütörtökön.
<SPEAKER ID="030" NAME="Elnök">
Hölgyeim és uraim! Az ügyrend létrehozását követően átadom a szót a felszólalóknak.
<SPEAKER ID="031" NAME="Charles Tannock" AFFILIATION="ECR">
Tisztelt elnök úr! A nem szándékolt következmények törvényének köszönhetően az eheti szavazás május 6-ára való áthelyezése azt eredményezi, hogy a politikai pártok és delegációk brit parlamenti képviselőinek nagy része, hanem a teljessége nem lesz velünk aznap, mivel akkor tartanak parlamenti választásokat az Egyesült Királyságban, és ez így eltorzítja a végeredményt. Nem tudná esetleg május 5-ére, szerdára helyezni a szavazást május 6-a, csütörtök helyett, kérem?
<SPEAKER ID="032" NAME="Elnök">
Tisztelt hölgyeim és uraim! A javaslatom a következő. Most elkezdjük a napirendi pontok megbeszélését, majd a napirendet követően ismét foglalkozhatunk azzal a kérdéssel, hogy május 5-én vagy 6 legyen-e az ülés. Erről később döntünk. Nem kell róla most azonnal döntenünk. Csak arról van szó, hogy a szavazás május 5-én és 6-án lesz megtartva. Minden más döntést később hozunk meg.
<P>
A napirenddel kezdjük. Nem szeretnék további ügyrenddel kapcsolatos kérdést. <>
<SPEAKER ID="033" NAME="Elnök">
Kiosztották az áprilisi ülésszak végleges napirendtervezetét, amelynek módosítására a következő javaslatokat tették (az eljárási szabályzat 140. cikke):
<P>
Hétfő:
<P>
Nincs változtatás.
<P>
Kedd:
<P>
Az ülés 09.00 órakor kezdődik a Tanácsnak és a Bizottságnak az európai légi közlekedés széteséséről szóló nyilatkozataival.
<P>
A vita 11.00 óráig tart.
<P>
11.00 és 13.00 óra között a következő pontokról lesz megbeszélés: Barroso úrnak a Bizottság 2010-es jogalkotási munkaprogramjáról szóló nyilatkozata, és a Bizottság a haiti humanitárius segítségnyújtás és újjáépítés koordinálásáról szóló nyilatkozata.
<P>
Szavazásra kedden nem kerül sor.
<P>
Szerda:
<P>
Nincs változtatás.
<P>
Szavazásra szerdán nem kerül sor.
<P>
Csütörtök:
<P>
Nem lesz ülés csütörtökön.
<P>
(Az ügyrendet elfogadják)

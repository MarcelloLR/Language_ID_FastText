<CHAPTER ID="007-06">
6. Többéves program (2010-2014): A szabadság, a biztonság és a jog érvényesülésén alapuló térség ( stockholmi program) (szavazás)
<SPEAKER ID="106" NAME="Alexander Graf Lambsdorff  (ALDE">
). - (DE) Elnök úr, ismét megtörtént az, amit Ferber úr jogosan kifogásolt. Három különböző szám hangzott el azzal a ponttal kapcsolatban, amelyről éppen szavazni fogunk. Nem tudom, hogy ennek az az oka, hogy a számokat rosszul olvasták fel, vagy az, hogy rosszul fordították. Én először 33-at, aztán 30-at, majd 43-at hallottam, így teljes a káosz.
<SPEAKER ID="107" NAME="Marc Tarabella" AFFILIATION="S&amp;D">
(FR) Elnök úr, biztosíthatom Önt arról, hogy a szavazás üteme megfelelő. Ön nagyon udvarias ember és mi nagyon értékeljük ezt, de még gyorsabban haladhatnánk, ha nem mondaná mindegyik szavazás után, hogy "köszönöm”, hanem csak a szavazás végén.
<P>
Köszönöm, elnök úr.
<SPEAKER ID="108" NAME="Elnök">
Köszönöm az észrevételt.
<SPEAKER ID="110" NAME="Carlo Casini  (PPE">
). - (IT) Elnök úr, a szavazás tárgyát a 131. ponthoz fűzött szóbeli módosítás képezi, amellyel kapcsolatban egyetértek a másik két előadóval, López Aguilarral és Berlinguer úrral.
<P>
A jelenlegi szöveg a következő: "felhívja a Tanácsot, a Bizottságot és a tagállamokat, hogy végezzék el a kábítószerekre vonatkozó jelenlegi nemzetközi, európai és nemzeti jogszabályok és politikák értékelését, valamint támogassák a károk csökkentését célzó politikákat, elsősorban tekintettel az e kérdésekről tartott ENSZ-konferenciákra”.
<P>
A szóbeli módosítás a "megelőzés” és a "helyreállítás” szavak beillesztését javasolja, ami azt jelenti, hogy a jogszabályok értékelésére vonatkozó felhívás a "károk csökkentését, megelőzését és helyreállítását célzó politikákat” érintené.

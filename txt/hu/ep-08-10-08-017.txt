<CHAPTER ID="017">
A belarusz helyzet (vita) 
<SPEAKER ID="109" NAME="Elnök">
Következő napirendi pontunk a Tanács és a Bizottság nyilatkozata a belorusz helyzetről.
<SPEAKER ID="110" NAME="Jean-Pierre Jouyet" LANGUAGE="FR">
Elnök asszony, Biztos úr, hölgyeim és uraim, szeretném elismerésemet kifejezni e házbeli barátaimnak, partnereimnek. Tudom - hiszen az Önök által májusban elfogadott határozat, továbbá az Általános Ügyek és a Külkapcsolatok Tanácsát követően a Parlament Külügyi Bizottságával szeptember 16-án folytatott eszmecsere is ezt tükrözte - hogy Önöket végtelenül aggasztja a fehéroroszországi helyzet.
<P>
Az eszmecserén elmagyaráztuk, hogy a Tanács igen szorosan követte a belorusz törvényhozási választásokat, amelyekre szeptember 28-án került sor. Az eredmények korántsem biztatók! A Demokratikus Intézmények és Emberi Jogok Hivatala (DIEJH) nyilvánvalóan érzékelt bizonyos kedvező fejleményeket, de a választási folyamat egésze nem felelt meg az EBESZ demokratikus választásokkal szembeni elvárásainak. Látjuk, hogy az ellenzéknek egyetlen tagja sem jutott a parlamentbe.
<P>
A szeptember 30-i elnökségi nyilatkozatban, a demokrácia és emberi jogok tárgyában, hangot adtunk aggodalmainknak. Továbbra is azt várjuk a belorusz hatóságoktól, hogy a nemzetközi demokratikus kívánalmaknak való megfelelés érdekében, maradéktalanul működjenek együtt a Demokratikus Intézmények és Emberi Jogok Hivatalával.
<P>
A Tanács folytatja belorusz-stratégiájának kimunkálását. Széleskörű az egyetértés a tagállamok körében, hogy az alkalmazandó intézkedéseknek vissza kell tükrözniük a kormányzat által nyáron foganatosított lépéseket, így különösen az utolsó politikai foglyoknak szabadon bocsátását. Figyelemmel kell lennünk a grúziai konfliktus nyomán végbement geopolitikai változásokra is. Biztosítanunk kell, hogy a közelmúltban észlelt kedvező jelenségek, mint amelyre a választásokat követően a biztonsági erők beavatkozásától mentes békés ellenzéki tüntetések szolgáltatnak példát, folytatódjanak. Ugyancsak garantálnunk kell a politikai ellenzéki mozgalmak biztonságát és szabadságát.
<P>
A Tanács most foglalkozik a politikai kapcsolatok lehetséges felújításának, és a vízum-szankciók esetleges felfüggesztésének kérdésével. Martynov úr, fehérorosz külügyminiszter, meghívást kapott az október 13-i, Luxembourgban tartandó tanácsülés margóján sorra kerülő trojka-találkozóra. Ennek során áttekintjük vele a jelenlegi helyzetet. Ez lehetőséget ad nekünk, hogy megerősítsük elkötelezettségünket a demokráciával és az emberi jogokkal összhangban álló haladás mellett.
<P>
Mielőtt befejezném, hölgyeim és uraim, szeretném még egyszer elismerésemet kifejezni Protasiewicz úrnak, valamint a karzaton helyet foglaló Milinkevich és Kozulin uraknak. Hadd biztosítsam őket ismételten arról, hogy az Európai Unió továbbra is érdekelt a Fehéroroszországgal való kapcsolatok fokozatos felújításában, a kormányzattal és a belorusz néppel való kapcsolatok erősítésében, és elkötelezett a fehérorosz civil társadalom további segítése mellett.
<SPEAKER ID="111" NAME="Charlie McCreevy">
a Bizottság tagja. - Elnök asszony, e vitához kollégám, Benita Ferrero-Waldner nevében szólok hozzá.
<P>
Fehéroroszországban a helyzet folyamatosan változik, és ez megfontolt és stratégiai válaszokra kell, hogy az Európai Uniót késztesse.
<P>
Elsőként, az egyértelmű, hogy a szeptember 28-i parlamenti választási eredmények, és a mód, amiként a választások lezajlottak, számunkra kiábrándítók. A választások nem feleltek meg a nemzetközi normáknak, vagy legalábbis a mi elvárásainknak. Ebben a kérdésben teljes az egyetértésünk, így azt nem ragozom tovább.
<P>
Másrészt, a választások előtt bizonyos haladás mutatkozott a politikai foglyok szabadon bocsátásával, de a választásokkal összefüggésben is, amennyiben Fehéroroszország még a választásokat megelőzően együttműködött az EBESZ/DIEJH-val, annak megfigyelőivel. Az utolsó politikai foglyok kiengedését nem csak magunk ítéltük alapvető lépésnek, hanem az ellenzék is. E lépés mérsékelte és enyhítette a civil társadalom félelmének szintjét, hiszen a politikai okok miatti bebörtönzés már nem mutatkozik a mindennapok gyakorlatának, noha a fenyegetettség továbbra is fennáll.
<P>
És mégis, miközben - nyakunkon a választásokkal -üdvözöltük a politikai foglyok szabadon bocsátását, nem adtunk erre kézzelfogható, pozitív választ. Most már nem késlekedhetünk tovább! Hasonló módon, amiként a politikai foglyok kiengedése jelzésértékű volt, hasonló módon nem téveszthetjük szem elől a belorusz hatóságok együttműködését az EBESZ-megfigyelőkkel, vagy nem kerülheti el figyelmünket az, hogy az összes képviselőjelölt - még ha korlátozottan is, de - hozzáférhetett a médiához. Ezek kiemelkedő lépések a megelőző, 2006-os elnökválasztásokhoz viszonyítva.
<P>
Miként biztosíthatjuk most, hogy ezek az előremutató lépések megőrződnek és megszilárdulnak? Miként biztosítható, hogy a jövőben ne legyenek politikai foglyok Fehéroroszországban? Miként biztosítható, hogy az EBESZ/DIEJH fenntarthassa együttműködését a belorusz hatóságokkal, amíg - két hónapon belül - a választásokról szóló végleges EBESZ-jelentést közzé nem teszik, illetve a jelentést követően is? Mit tehetünk annak megelőzésére, hogy ne szigorodjanak a médiához kötődő jogszabályok, illetve nagyobb jogbiztonságot nyújtsunk az NGO-k tevékenységéhez?
<P>
Készen állok a Parlament álláspontjának megismerésére!
<P>
Úgy hisszük, hogy a hatóságokkal való politikai szintű, külsőségeket nélkülöző, de a realizmus talaján álló párbeszéd újrafelvétele jelentheti a Fehéroroszországnak adható választ. Fontos, hogy a megfelelő szinteken kapcsolatokkal bírjunk, és így biztosítsuk üzenetünk célba érkezését.
<P>
Hozzátenném, hogy általánosságban szólva, bármi lesz is válaszunk konkrét tartalma, megközelítésünkben a "fokozatosság és arányosság” elvének kell érvényesülnie. E két elv vezérli a Fehéroroszországnak adott válaszunkat, és ezek révén bátoríthatjuk az általunk oly nagyon remélt demokratikus kibontakozást.
<P>
Eközben a Bizottság tapasztalatainak tárházát hasznosítva mozdítja elő a belarusz kormányzattal való kapcsolatok erősítését olyan, kölcsönös érdekeltségekkel bíró szektorokban, mint az energia-, a környezetvédelmi-, a vám-, és a közlekedési szektor. A személyek és a kormányzatok közti hálózatok fejlesztésének előmozdításával ezek a kontaktusok már igazolták jelentőségüket
<P>
Fentiekkel párhuzamosan, állhatatosan kitartunk a civil társadalom támogatása, az NGO-k segítése, a független sajtó megteremtése, és a vilniusi, száműzetésben működő Európai Bölcsészettudományi Egyetem támogatása mellett. Ígérem, hogy továbbra is erőfeszítéseket teszünk, és erősítjük kapcsolatainkat a civil társadalommal.
<P>
Végül, Fehéroroszország, egy ország Európa szívében, három tagállamunk szomszédja, történelmi válaszút előtt áll: vagy megteszi a demokrácia és a tényleges függetlenség felé haladáshoz szükséges lépéseket, vagy beletörődik fejlődése megrekedésébe, és az egyetlen országtól való erősödő függésbe.
<P>
Továbbra is reményünk, hogy Fehéroroszországot európai szomszédsági politikánk, és majdani kelet-európai partnerségünk teljes jogú tagjaként üdvözölhetjük! Ahhoz kérem támogatásukat, hogy felleljük a helyes eljárást, amely - a földrészünk stabilitása tekintetében oly kritikus időszakban - arra bátorítja Fehéroroszországot, hogy érdemi haladást érjen el a demokrácia és az emberi jogok tiszteletben tartása terén.
<SPEAKER ID="112" NAME="Charles Tannock">
a PPE-DE képviselőcsoport nevében. - Elnök asszony, amikor egy regnáló elnök begyűjti Parlamentjének összes képviselői helyét, talán joggal feltételezhetjük, hogy ott valami hibádzik. Még Robert Mugabének sem sikerült Zimbabwében olyan egyértelműen nyerni, mint Alexander Lukashenko elnöknek a múlt hónapban Fehéroroszországban.
<P>
Nem vitatom, hogy Lukashenko nagy népszerűségnek örvend a poszt-szovjet valóságot alig ismerő országában. A hatalmon tartott vasmarok azonban országát nemzetközileg kitaszítottá tette.
<P>
Az Európai Unió részéről nem tűnik bölcsnek, hogy kapuink előtt üdvözöljük az utolsó európai diktátort. Nekünk azonban, egyrészt, állandóan kihívást kell intéznünk, a másikon folyamatosan kapcsolatot kell tartanunk Fehéroroszországgal. A politikai foglyok közelmúltbeli elengedése utóbbira szolgáló alkalom. Meglátjuk majd, hogy Lukashenko lépése valódi nyitást jelent-e a Nyugat felé. Eközben saját ösztönzőinket is készenlétben kell tartani, hogy ahol ez indokolt, ott megfelelően elismerjük és honoráljuk Fehéroroszországot.
<P>
Nem zárhatjuk ki annak lehetőségét, hogy Lukashenko a hatalma megtartásában eddig létfontosságú szerepet játszó Kremlt zsarolja. Amennyiben ez a helyzet, akkor az Uniónak nem kell ódzkodnia sem a mézesmadzag, sem a furkósbot alkalmazásától, és ennek fényében üdvözlöm Martinov külügyminiszter közelgő látogatását.
<P>
Fehéroroszország sokat nyerhet az Európai Unióval való szorosabb kapcsolatok révén: nem utolsósorban a gazdasági stagnálással is magyarázható, széleskörű szegénység részleges enyhítését. Ezzel együtt tény, hogy Fehéroroszország még nem tagja az Európa Tanácsnak. Az Unióval való partnerségi és együttműködési megállapodásának ratifikációját jegeljük. Ez egy olyan ország, ahol mind a mai napig az emberi jogokat rendszeresen megsértik, nem tűrik a politikai ellenvéleményeket, és a szabad sajtó csak távoli álom.
<P>
Ha egyszer elhúzzuk partnerünk orra előtt a mézesmadzagot, tartsuk másik kezünkben a furkósbotot is. Magam azonban remélem, hogy Fehéroroszország, hacsak nem egyesül Oroszországgal, amint azt a Kremlben egyesek szeretnék, egy napon elfoglalja jogos helyét a szabad nemzetek európai családjában!
<SPEAKER ID="113" NAME="Jan Marinus Wiersma" LANGUAGE="NL">
Elnök asszony, elsőként is, mi is elégedetlenek vagyunk a belarusz választások végkimenetelével, és egyetértünk az EBESZ/DIEJH következtetésével, hogy a választások nem feleltek meg az európai normáknak. Semmilyen okunk nincs tehát arra, hogy változtassunk Fehérorszország-politikánkon!
<P>
Egyetértünk azzal, érdemes megvizsgálni, hogy - informális alapon - kezdeményezhetünk-e párbeszédet a belorusz hatóságokkal, amint azt a francia elnökség már felvetette, nem zárva ki a folytatás lehetőségét sem. Az ezt követő lépéseket azonban a másik oldaltól kell elvárnunk. Amennyiben Fehéroroszország kész párbeszédet folytatni az Európai Unióval a belorusz társadalom szabadsága megerősítésének, a társadalmi és ezen belül az ellenzéki mozgástér kitágításának lehetőségéről, akkor az Unió válaszolhat az ilyen irányú lépésekre. Ennek bekövetkeztéig azonban nem támogatom az ország számos vezető személyiségének uniós területre lépését megtiltó, érvényes szankciók feloldását Az elmúlt hónapokban számos bátorító jelet tapasztalhattunk - ezekről képviselőtársaim már szóltak e Parlamentben - és ezek valóban indokolják, hogy megvizsgáljuk, remélhető-e haladás az országgal folytatott párbeszéd révén.
<P>
Másodszor, amennyiben Sergei Martynov külügyminisztert meghívjuk a luxembourgi tárgyalásokra, úgy javaslom, hogy a Tanács vegye fel a kapcsolatot az ellenzékkel is. Az ellenzéknek két kiemelkedő személyisége van jelen, Kazulin úr és Milinkevich úr. A Tanács miért nem hívta meg őket is tárgyalási céllal?
<P>
Végső megjegyzésként: amennyiben a lehetséges reformokról párbeszéd kezdődik Fehéroroszországgal, mi fontosnak tartjuk, hogy abba az ellenzéket is bevonjuk. Van erre már precedens is: mintegy hét évvel ezelőtt egyfajta informális párbeszéd vette kezdetét magán Fehéroroszországon belül, részben az Európai Parlament, az úgynevezett belorusz parlamenti trojka védnöksége alatt. Amennyiben a belorusz hatóságok erre készek, akkor lehetséges volna e párbeszédet az Európai Parlament, az EBESZ és az Európa Tanács alkotta egyfajta trojka segítségével felújítani Végül is, bármit is teszünk Európában, bármilyen megbeszélést is folytatunk, az ellenzéknek abban helyet kell biztosítanunk!
<SPEAKER ID="114" NAME="Janusz Onyszkiewicz" LANGUAGE="PL">
Elnök asszony, a belorusz választások menete, de eredménye is, világosan mutatja, hogy noha Alexander Lukashenko jelzéseket küld az Európai Unióval való kapcsolatok fejlesztésének óhajára vonatkozóan, mindezt ő úgy képzeli el, hogy a párbeszéd megkezdése és lefolytatása az ő feltételei szerint, bármiféle engedmény nélkül megvalósulhat. Legyünk azonban annak is tudatában, hogy az Európai Unióval fenntartott kapcsolatok javítása nem csupán Fehéroroszország objektív érdeke, hanem Lukashenkoé is. Miután az Oroszország felől érkező állandó nyomás a belorusz gazdaság kulcságazatai feletti ellenőrzés megszerzésével fenyeget, ez az Oroszországtól való függés olyan képét vetíti előre, amely szerint Lukashenkónak az ország feletti hatalma súlyosan meggyengülhet. E helyzetből az egyik kiutat az jelentheti, hogy a nyugati vállalatokat bevonják a belorusz gazdaság állapota miatt szükségessé vált privatizációba. Ez az egyetlen út, amelynek révén Fehéroroszország megmenekülhet attól, hogy a politikai ellenőrzés alatt álló orosz tőke az országot felvásárolja.
<P>
A párbeszéd tehát kezdődjék meg, de csak akkor, ha ezzel olyan jogi és politikai feltételek teremtődnek Fehéroroszországban, amelyek az uniós tőke ottani beruházásait bátorítják. A párbeszéd ugyanakkor nem teremtheti meg a rendszer számára hitelességének és törvényességének igazolását! A párbeszédnek tehát olyan belorusz lépésekkel kell együtt járnia, amelyek - még ha nem is jelentősen, de legalább érzékelhetően - világos jelzést adnak a politikai rendszer változásának irányairól. Emellett, a belorusz hatóságok képviselőivel folytatott valamennyi találkozót, a helyszíntől függetlenül, az európai politikusoknak az ellenzék legfontosabb képviselőivel való, hasonló szintű találkozóival kell kiegyensúlyozni.
<SPEAKER ID="115" NAME="Elisabeth Schroedter" LANGUAGE="DE">
Elnök asszony, Biztos úr, a Tanács soros elnöke, hölgyeim és uraim, a Zöldek/Európai Szabad Szövetség képviselőcsoportja nevében üdvözlöm az ismert politikusokból, Alexander Milinkevichből és Alexander Kozulinból álló küldöttséget, amelynek ma alkalma van vitánkat követni, majd hazájukban erről számot is adni!
<P>
Komoly gond, hogy Fehéroroszországhoz hasonló államok érdekében kifejtett tevékenységünkről szóló információknak - más lehetőségek hiányában - ilyen csatornákon kell haladniuk. Ez jelzi azt, hogy Fehéroroszországban a demokratikus fejlődés alapfeltételei még hiányoznak. Pedig a véleményszabadság és a tájékoztatás szabadsága a demokrácia alapelemei.
<P>
E nyáron, Juscsenko elnök nyilvánosan megígérte, hogy országában a választások nyíltan, demokratikusan, és tisztességesen zajlanak majd le. Megszegte ígéretét. Egy választási kampányt, amelyben az ellenzéknek nem áll módjában, hogy képviselőit az ország egészén bemutassa, illetve ahol olyan mélyrehatóan módosítják a feltételeket, hogy még a legszervezettebb ellenzéki erő se tudja egyetlen jelöltjét is megválasztatni, nem lehet tisztességesnek, demokratikusnak tartani. Álláspontunk e kérdésben egyértelmű.
<P>
A vízumtilalom feloldásához feltételeket kell támasztanunk. Ilyen előfeltételt jelent az, hogy új, forrásokkal kiegészített pénzügyi eszköz révén nyújtunk támogatást az ellenzéknek, valamint a demokrácia megteremtéséért küzdőknek!
<SPEAKER ID="116" NAME="Konrad Szymański" LANGUAGE="PL">
Elnök asszony, a Fehéroroszország irányában megvalósított, felgyorsított kapunyitás politikája rosszul kidolgozott és amatőr módon kivitelezett. Már azelőtt európai uniós és tagállami nyilatkozatok kezdtek napvilágot látni a kapcsolatok felmelegedéséről, mielőtt a Lukashenko-rendszer bármiféle érdemi lépést tett volna a szabadság irányában. Mindezt bizalmi alapon tettük meg. Az eset arra tanít, hogy a jövőben gondosabban járjunk el.
<P>
Természetesen, nyithatunk Fehéroroszország felé, de csak ha a minszki kormány konkrét lépéseket tesz a szabadság irányában: a tévécsatornákon vagy a sajtón keresztül politikai párbeszédet kezdeményez az ellenzékkel. Uniós támogatás pedig csak egy legalább részben szabad parlamentnek nyújtható, amelyben a nép, és nemcsak a Lukashenko által jelölt ellenzékiek találhatók. Csak ez, a "valamit valamiért” taktika őrzi meg hitelességünket, és teremti meg a fehéroroszországi demokratizálódás lehetőségét.
<SPEAKER ID="117" NAME="Erik Meijer" LANGUAGE="NL">
Elnök asszony, ha minden párt egyenlő esélyekkel küzdene a képviselői helyekért a belorusz választásokon, a jelenlegi elnök, Alexander Lukashenko pártjának akkor is minden esélye meglenne a mandátumok döntő többségének megszerzésére. Lukashenkót nagyra értékelik azok, akik számára a szociális biztonság fontosabb, mint az egyéni szabadságok. Ők értékelik azt, hogy Fehéroroszországban a felfordulás jóval kisebb mérvű, mint sok más volt szovjet tagköztársaságban. Ugyanakkor, Lukashenko gyűlöletet szít az Oroszországgal való egyesülést pártoló politikáját ellenzőkkel szemben. Utóbbiak ragaszkodnak az önálló belorusz nyelvhez, amely 90 évvel ezelőtt indokolni látszott az ország megalakítását. Sok értelmiségi, aki figyelő szemét inkább Lengyelországra, Litvániára és az Európai Unióra vetette, elhagyta az országot.
<P>
Véget kell vetni a tüntetők ütlegelésének, az ellenzékiek bebörtönzésének, minden olyan törekvésnek, amely ellehetetleníti az ellenzéki pártok túlélését! Az a választási törvény, amelynek segítségével a teljes ellenzék könnyen kiiktatható a parlamentből, rossz választási törvény. Ne keressük a szembenállást Fehéroroszországgal, de tegyünk meg minden tőlünk telhetőt a demokratizálás támogatása érdekében!
<P>
A megelőző évekhez képest a közelmúltban kissé javult a helyzet Fehéroroszországban. A politikai foglyok kiszabadultak, a kormányzat közeledni próbál az Európai Unióhoz. A kormány azt is bejelentette, hogy a parlamenti választások most tisztességesek lesznek, de hogy mi történhet ezután, még távolról sem látható. Fehéroroszországban még alkalmazzák a halálos ítéletet, és a törvények szellemével ellentétben, a média nem független. Az elkövetkező időszakban, az EU és a Fehéroroszország közötti mozgás szabadságát erősíteni kell, amint párbeszédet kell folytatnunk mind a kormányzattal, mind az annak ellenőrzése alá nem tartozó szervezetekkel!
<SPEAKER ID="118" NAME="Bastiaan Belder" LANGUAGE="NL">
Elnök asszony, sok belorusz polgár reménykedik a saját hazájukban végbemenő reformokra pozitív hatást gyakorolni képes európai uniós kapcsolatok javulásában. Teljes szívemből támogatom e reményt. Ez indokolja azt, hogy valamennyi európai intézmény - saját politikai hitelének kockáztatása nélkül, illetve szigorú feltételek mellett (lásd a határozat 10. bekezdését) - törekedjen Minszkkel a kapcsolatok fokozatos javítására.
<P>
Fontos, ebben az irányban mutató, közvetlenül érzékelhető lépésnek tekintem az uniós vízumdíjak kiigazítását, azaz mérséklését a belorusz állampolgárok számára (lásd a határozat 13. bekezdését), miközben az ma még 60 euró az ukránok, és 35 euró az oroszok részére. Szeretném a Tanács és a Bizottság véleményét hallani e javaslat kapcsán!
<P>
Az egyébként általam támogatni tervezett határozatban furcsának találtam, hogy - a 7. és a 8. bekezdésben - ténylegesen demokratikus választásokat sürgetünk, de a címzett csupán a belorusz kormány. Pedig meg kellene szólítanunk a parlamentet is, amely számunkra a természetes vitapartnert jelenti!
<SPEAKER ID="119" NAME="Jacek Protasiewicz" AFFILIATION="PPE-DE">
(PL) Elnök asszony, a Fehéroroszországban lezajlott választásokról az EBESZ-misszió már készített jelentést. A megállapítás szerint a választások nem voltak sem átláthatók, sem becsületesek, sem demokratikusak. Ugyanakkor tény, hogy a politikai foglyokat, legalábbis a legfontosabbakat, szabadon bocsátották. Viszont az okok, amelyekért börtönbe kerültek, nem szűntek meg. Nincs teljes bizonyosságunk arra vonatkozóan, hogy a közeljövőben őket (az ideiglenesen kiengedetteket) vagy új rabokat nem tartóztatnak le Fehéroroszországban. Biztosítanunk kell, hogy nem csak a következmények, de az okok is megszűnjenek! Ugyancsak ez a vita alkalmat nyújt annak visszaidézésére is, hogy még 14 belorusz személyiség szabadságát korlátozzák azzal, hogy őket vagy háziőrizetre vagy kényszermunkára ítélték az emberi jogokért és szabadságokért folytatott küzdelmük okán.
<P>
Nyilatkozatunk igen kiegyensúlyozott. Az egyik oldalon, elégedettségünket fejezi ki a fogvatartottak kiengedése okán, míg a másikon a választások folyamatát és végeredményét illetően elégedetlenségünknek ad hangot. Eközben, a 12. bekezdésben, a Parlament egyetért a majdani, Fehéroroszországgal folytatandó tárgyalások során követendő "lépésről-lépésre” haladás politikájával. A dokumentum kinyilvánítja egyetértésünket a szankciók részleges, maximum hat hónapos, felfüggesztésével, azzal a feltétellel, hogy eközben igen komoly, a helyzet javulását hozó változások következnek be, mindenekelőtt a fehéroroszországi sajtószabadság terén. Ez hasznos lépést jelent, amelyet határozottan támogatok. Eközben azt kérem a francia, és a jövő év első felében színre lépő cseh elnökségtől, hogy garantálják, bármikor, amikor hivatalos találkozókra kerül sor a belorusz hatóságok képviselőivel, időt találnak arra is, hogy az ellenzék képviselőivel is megbeszélést folytassanak! Készen kell állnunk arra is, hogy mérsékeljük a belorusz vízumdíjat, mert különben aligha segíthetjük e nemzet közeledését Európához!
<P>
Lengyelként, szeretném megköszönni a Parlamentnek, hogy észrevételezte a helyi hatóságok által a fehéroroszországi lengyel kisebbséggel szembeni korlátozásokat, illetve azt, hogy létezik egy törvényesen választott, a lengyelek képviseletét ellátó hatóság, Angelika Borys vezetésével.
<SPEAKER ID="120" NAME="Justas Vincas Paleckis" AFFILIATION="PSE">
Elnök asszony, a fehéroroszországi helyzettel foglalkozó határozat jelzi, mit tehet Brüsszel és Minszk annak érdekében, hogy ne szalassza el az alkalmat a kapcsolatok javítására.
<P>
Támogatom a Jan Marinus Wiersma által javasolt megközelítést, amely egybeesik a belorusz ellenzék, így Alexander V. Kazulin és Alexander Milinkevich által képviselt állásponttal is. Az EU politikája, hogy a rendszerük által tett lépések miatt Fehéroroszországra és a beloruszokra büntetést rótt ki, nem érte el remélt célját. Minden kaput ki kell tárnunk a személyek közti kapcsolatok erősítésére, és fel kell számolnunk a józan észnek ellentmondó vízumkorlátokat!
<P>
Ha Minszk valóban az EU-val való együttműködés erősítésére törekszik, akkor ez kedvezőbb feltételeket teremthet a párbeszéd megkezdéséhez, mind a külső, mind a belső színtéren. Ez azzal veheti kezdetét, hogy - valamennyi politikai párt, az ellenzéki erők, az NGO-k és a szakszervezetek részvételével - beindulnak a politikai, gazdasági, szociális és emberi jogi kérdésekről folyó egyeztetések.
<SPEAKER ID="121" NAME="Jeanine Hennis-Plasschaert" AFFILIATION="ALDE">
(NL) Elnök asszony, a Tanács soros elnöke, mindössze pár hete Önök még korainak tartották a belorusz külügyminiszter, Sergei Martynov párizsi meghívását. Most, nyilvánvalóan, megfelelőnek ítélik az időt. Őszintén szólva, még nyilatkozataikat követően sem értem, hogy pontosan mitől is módosult álláspontjuk. Végül is, amint arra mindenki utalt, a szeptember 28-i választások elmaradtak a számunkra megszokott, Önök által oly nagyra értékelt normáktól. Egy ilyen szintű találkozó, ilyen helyen - legyen informális vagy más jellegű - jutalom a rendszer számára. Jutalom, de vajon miért?
<P>
Ma reggel, ismét volt alkalmam beszélgetni Milinkevich és Kazulin urakkal. A belorusz ellenzék egységes, és valószínűleg erősebb, mint valaha. Ugyanezen ellenzék számára tehát, lehetővé kell tenni a belorusz néphez való hozzáférést, amint a belorusz népnek biztosítani kell az európai szabadságok közvetlenül megtapasztalását! Elfogadhatatlan, hogy az uniós vízumdíj még 60 euró, miközben az átlagos havi fizetés Fehéroroszországban rongyos 250 euró. Hányszor kell ezt a kérdést felvetnünk?
<P>
Nem vitatom a párbeszéd bizonyos szintjeinek hasznosságát, szükségességét. Világos azonban, hogy Lukashenko úr szép szavai nagyon gyakran üresen hangzanak. Ezért, a tervezett párbeszédet feltétlenül indokoljuk, céltudatosan formáljuk! Kérdésem a következő: pontosan miként is néz ki a Tanács útiterve? Nagyon szeretnék erről bővebb tájékoztatást kapni!
<P>
Szeretném a Wiersma úr által is feltett kérdéssel zárni: kész-e a soros elnök Milinkevich és Kazulin urakat is fogadni jövő hétfőn, akár a Martynov úrral való beszélgetést megelőzően, vagy azt követően? A döntés az Öné, de legyen egyértelmű, hogy a mai körülmények között csak ez tekinthető elfogadható jelzésnek!
<P>
Sajnos, pár percen belül el kell mennem a Parlamentből, elnézésüket kérem a kellemetlenségért, de szeretnék egyértelmű választ kapni felvetésemre!
<SPEAKER ID="123" NAME="Wojciech Roszkowski" AFFILIATION="UEN">
(PL) Elnök asszony, ma Fehéroroszország, 10 milliónyi európai országának sorsa forog kockán. Nem nézhetjük tétlenül a történéseket! A diktátorok, mint Lukashenko is, csak a nyomásnak engednek. Mindössze egyetlen kérdés van: mely irányba is vezet majd a Lukashenkóra gyakorolt nyomás? Miután Fehéroroszország függetlenségének gazdasági kulcsa Oroszország kezében van, az így jelentkező korlátok végül Fehéroroszország szuverenitásának elveszítését eredményezhetik. Az Unió pressziója csak akkor lehet eredményes, ha Lukashenkónak van veszíteni valója, és az EU képes felajánlani valamit. Úgy tűnik, az elnök beleegyezett a változtatásokba, mégis, a legutóbbi választások aligha nevezhetők másnak, mint komédiának. A diktátor félelme és konoksága az ország szuverenitásának elveszítéséhez vezethet.
<P>
Fehéroroszország demokratizálódásával Lukashenkónak nincs veszíteni valója, ha tekintélyes népi támogatással rendelkezik. A demokrácia felé vezető úton azonban érdemi lépéseket kell tenni, és nem elegendők a belorusz ellenzékkel megfizettetett színházi mutatványok. Egy sötét jövőképben megmutatkozó kockázatok ellenére, az Unió nem fogadhat el bármilyen árat. Ne szakítsuk meg azonban a párbeszédet, ha az ország függetlensége forog kockán. Amint azt ma Milinkevich úr kifejtette, itt a demokrácia jövője attól függ, hogy Fehéroroszország képes-e megőrizni függetlenségét.
<SPEAKER ID="124" NAME="Árpád Duka-Zólyomi" AFFILIATION="PPE-DE">
(HU) Köszönöm, Elnök Asszony! Habár a belorusz parlamenti választások az EBESZ szerint nem feleltek meg a tiszta és szabad választások követelményeinek, a jövő heti Miniszterek Tanácsa minden valószínűség szerint zöld utat ad a politikai párbeszédnek. Lukasenko pedig nem csinált semmi különöset. A grúz háború után szabadon engedett három politikai foglyot. Ezzel az EU csupán egyetlen feltételét teljesítette a párbeszéd megkezdéséhez. Nyilvánvaló, hogy a grúz háború után a Nyugatnak szüksége van minden kis lépésre, hogy a poszt-szovjet térségben ellensúlyozni próbálja Moszkva növekvő befolyását. De ha még Lukasenkónak is sikerült a párbeszédet a saját szája íze szerint folytatni, akkor milyen párbeszédet várunk el Moszkvával?
<P>
Brüsszelnek egyelőre meghatározott teljesítménymérő benchmark rendszer alapján kell párbeszédet kezdeményeznie. Különben az EU ezzel a párbeszéddel csak veszíthet. Lukashenko ezt a hazai hatalmának bebetonozására, és Moszkva pórázon tartására használja fel, nem a fokozatos politikai liberalizációra. Eközben viszont az EU elveszítheti legnagyobb keleti fegyverét, az imázsát. El kell döntenünk...
<SPEAKER ID="125" NAME="Adrian Severin" AFFILIATION="PSE">
Elnök asszony, szeretnék óvni egy olyan politikától, amely a belorusz vezetést azért látszik jutalmazni, mert az kiegyensúlyozza az orosz vezetés általunk nem kedvelt döntéseit!
<P>
Pusztán vágyálom abban reménykedni, hogy ezzel éket verhetünk Moszkva és Minszk közé, vagy megváltoztathatjuk Lukashenko elnök politikai kurzusát!
<P>
S ne méltassuk foglyok szabadon bocsátását akkor, amikor őket le sem kellett volna fogni! Ugyanakkor, az Európai Uniónak nem szabad elszigetelnie Fehéroroszországot, párbeszédet kell folytatnia az ország vezetésével. Ennek során, olyan ösztönző csomagot kell felajánlani, amely meggyőzi a rezsimet, de az azt ártatlanul támogató mindennapi polgárokat is, hogy az Európai Unió képes hozzájárulni a belorusz nép életének javításához.
<P>
Másrészt, bármely nyitás épüljön a fokozatosságra, a feltételességre, a kölcsönösségre, és haszon élvezője mindenekelőtt a társadalom, és ne a vezetés legyen!
<P>
Lukashenko úr azt fejtegette, hogy bármely országban hasznos az ellenzék, de nem az olyan, amelyet 100 százalékban külföldről támogatnak. A gond az, hogy Fehéroroszországban az ellenzék fennmaradása nem biztosított, hiszen azt már szétverte a rendszer. Ennél fogva, nem hagyhatjuk magára a demokratikus ellenzéket!
<SPEAKER ID="127" NAME="Marian Harkin" AFFILIATION="ALDE">
Elnök úr, a vízumkérdés fontos minden belorusz ember számára. Felidéznék egy konkrét, utazáshoz kapcsolódó esetet.
<P>
Az ír Adi Roche által alapított Chernobyl Children's Project International minden évben közel 1000 belorusz gyereket hoz Írországba pihenés, megerősödés, és esetenként gyógyászati beavatkozás céljából. Mióta e jótékonysági akció megkezdődött, mintegy 17 000 gyerek érkezett.
<P>
Sajnos, a gyermekek írországi utazására szóló engedély visszavonásra került. Ezt mindenki tragikusan élte meg: a gyermekek, a vendéglátó családok, és még oly sokan. Ez egy jó ügy, és mindenkinek csak hasznára van!
<P>
Egy kormányközi megállapodás van formálódóban, és remélem, hogy az hamarosan véglegesítésre is kerül. Időközben azonban, tudom, Írország felmentést kér az utazási tilalom alól.
<P>
Kérem a Bizottságot és a Tanácsot, talán az informális tárgyalásaik során, tegyenek meg mindent annak biztosítására, hogy ez az értékes project folytatódhasson! Tudom, ez csak egy apró részlete az átfogó kérdéskörnek, de oly nagy és oly pozitív kihatással van oly sok életre!
<SPEAKER ID="128" NAME="Jana Hybášková" AFFILIATION="PPE-DE">
(CS) Elnök úr, külpolitikát vázoltunk fel, illetve a déli dimenzióról és a keleti dimenzióról folytattunk eszmecserét. Augusztus 21-én, mi, a Külügyi Bizottság cseh és szlovák tagjai, a grúziai helyzet megvitatásával ünnepeltük azt, hogy a szovjet hadsereg 40 évvel ezelőtt lépett Csehszlovákia földjére. A keleti dimenzió valósággá vált. Nem menekülhetünk ez elől, és cselekednünk kell. A politika nem hangverseny. A politika az összefüggések rendszere, és ismerjük az összefüggéseket. Ezért is, teljes mértékben támogatnunk kell Fehéroroszországot az Európa felé vezető úton. Ezért is, jelenlegi állapotában is, teljes mértékben támogatom az állásfoglalásra irányuló indítványt. Nem szigetelhetjük el Fehéroroszországot, de nem hívhatjuk demokráciának sem. Fel kell szólítanunk Fehéroroszországot, hogy törölje el a halálbüntetést, engedje vissza a diákokat az egyetemekre, a belorusz fegyveres erőkhöz szóló behívókat megtagadóknak biztosítson büntetlenséget, hogy engedélyezze a jegyzékbevételt az NGO-k számára! S mit teszünk mi? Mit kell nekünk tennünk? Igazolnunk kell, hogy betartjuk a koppenhágai kritériumokat. Európaként kell fellépnünk!
<SPEAKER ID="129" NAME="Józef Pinior" AFFILIATION="PSE">
(PL) Elnök úr, mindenekelőtt is, szeretném az Európai Parlamentben köszönteni a belorusz ellenzék képviselőit, Alexander Milinkevic és Kazulin urakat. Igen nehéz most a Fehéroroszországgal kapcsolatos uniós politikát érdemben vizsgálni. Egyrészt, egy önkényuralmi rezsimmel állunk szemben, miközben bizonyos fejlődés jeleit, e rendszer némi változását is látjuk, méghozzá számára is igen bonyolult nemzetközi összefüggések közepette. Az uniós politikát most minden tekintetben a belorusz nép érdekeire összpontosítva kell meghatároznunk. A kérdés az: ki veszít többet a szankciókkal? Lukashenko rendszere, vagy Fehéroroszország népe? Erre a kérdésre az egyes uniós intézményekben önmagunknak is választ kell találnunk. Nem kétséges, hogy most olyan politikát kell alkalmaznunk, amely beazonosítja céljainkat, és javítja a Fehéroroszországgal szembeni szankciók hatékonyságát.
<SPEAKER ID="130" NAME="Jas Gawronski" AFFILIATION="PPE-DE">
Elnök úr, egymásnak ellentmondó jelzések érkeznek Minszkből, de ez, a megelőző időszakkal való összehasonlításban is már némi haladásként könyvelhető el. A lezajlott parlamenti választások azonban azt a népszerű nyugati felfogást erősítették meg Fehéroroszországgal összefüggésben, hogy az egy szimpla banánköztársaság. Ugyanakkor, a politikai foglyok közelmúltbeli szabadon bocsátása üdvözlendő fejlemény. Amennyiben ez Lukashenko kísérlete, hogy kezet nyújtson a Nyugat felé, akkor jutalmazzuk erőfeszítéseit óvatos támogatással. Ne legyenek azonban illúzióink az emberi jogok és a politikai szabadságok fehéroroszországibeli széleskörű megsértéseit illetően. Figyelmünket a belorusz népre és civil társadalomra összpontosítsuk! Ez olyan ügy, amelyet e Ház - nemes és alapvető hagyományai szerint - feltétlenül támogat, s teszi ezt különösen Ingrid Betancourt mai felszólalását követően.
<P>
Fehéroroszország népe arra vágyakozik, hogy elfoglalja helyét az új Európában. E népnek tudnia kell, hogy gondoskodunk róla, nem feledkezünk el róla!
<SPEAKER ID="131" NAME="Libor Rouček" AFFILIATION="PSE">
(CS) Elnök úr, az elmúlt hetekben számos fontos változás történt Fehéroroszországban. Ezek között a legfontosabb a politikai foglyok szabadon bocsátása volt: a most körünkben lévő Alexander Kozulin, Syarhey Parsyukevich és Andrey Kim uraké. A parlamenti választások viszont - sajnos - nem feleltek meg a nemzetközi demokratikus normáknak. Mit is jelent ez számunkra? Véleményem az, hogy az Európai Uniónak az eddiginél jóval erőteljesebben kellene támogatnia a belorusz civil társadalmat, a demokrácia, az emberi- és állampolgári jogok elvét. Azt is gondolom, hogy foglalkoznunk kellene a pénzügyi támogatás növelésének lehetőségével, például a független média, az NGO-k, a független szakszervezetek és mások irányában. A vízumdíjak mérséklése, esetleg teljes elengedése a belorusz állampolgárok és különösen a fiatalok esetében, képezze részét a belorusz civil társadalom felé irányuló segítségnyújtásunknak. Amint az már elhangzott, a vízum 60 euróba kerül, amely megfelel egy átlagos belorusz polgár egyheti fizetésének. Ezen el kellene gondolkodnunk!
<SPEAKER ID="132" NAME="Colm Burke" AFFILIATION="PPE-DE">
Elnök úr, felszólítom a Tanácsot és a Bizottságot, igényeljék a belorusz hatóságoktól az állampolgáraikat, és mindenekelőtt a gyermekeket és diákokat érintő kilépési vízummal kapcsolatos gyakorlat beszüntetését! Miközben a legtöbb esetben vízum azért kell, hogy az ember egy országba beléphessen, Fehéroroszországban az embernek az ország elhagyásához kell ilyen dokumentumot igényelnie.
<P>
A gyermekekre vonatkozó nemzetközi utazási tilalom kérdését - ma reggeli, a PPE-DE frakcióval lebonyolított találkozója során - felvetettem a belorusz ellenzéki vezetőnek, Alexander Milinkevichnek is. Ő elmondta képviselőcsoportunknak, hogy a belorusz hatóságok azért rendelték el a kiutazás leállítását, mert nem akarják, hogy a gyerekek lássák, miként él a világ másik fele.
<P>
Saját választókerületemben, Írország déli részén, mintegy 70 millió euró gyűlt össze és került felajánlásra a gyermekek nevelése, a számukra kialakított árvaházakban uralkodó állapotok javítása érdekében. Kollégám, Marian Harkin ma este már tett utalást az utazási tilalomra. Ha jól értem, akkor az Írország és Fehéroroszország között kötendő kétoldalú megállapodás nem születik meg májusra vagy júniusra. Ezért is csatlakozom hozzá, és vele együtt igénylem, hogy vonják ki Írországot e tilalom hatása alól, a gyermekek utazhassanak el karácsonyra, és kapják meg a számukra szükséges segítséget és támogatást!
<SPEAKER ID="133" NAME="Zita Pleštinská" AFFILIATION="PPE-DE">
(SK) Tisztelt Milinkevich és Kozulin urak, végtelenül örülök, hogy jelenlétükkel megtisztelik a hazájukról, Fehéroroszországról szóló vitánkat. Önök számomra annak távlatait jelentik, hogy egy napon Fehéroroszország szabad és demokratikus országgá válik.
<P>
Az októberi, tisztességtelen fehéroroszországi választások ismét megerősítették Lukashenko úr önkényuralmi rendszerét. A belorusz parlament alsóházának 110 helye közül egyetlen egyet sem nyert el ellenzéki jelölt. Noha a politikai foglyokat augusztusban szabadon engedték, ők bármely pillanatban oda vissza is kerülhetnek.
<P>
Hölgyeim és uraim, a választási eljárások apró, kedvező kiigazításaival Lukashenko úr arról szeretne meggyőzni bennünket, hogy az EU-nak már nincs oka Fehéroroszország elszigetelésére. Noha a Minszkkel fenntartott jó kapcsolatok mindkét fél hasznára válhatnak, az Uniónak a kozmetikai változtatásoknál többet kell követelnie a demokrácia erősítése terén. Az Uniónak igényelnie kell a sajtószabadság érvényesítését, a részvétel lehetőségének biztosítását valamennyi demokratikus erő számára az ország irányításában.
<SPEAKER ID="134" NAME="Jean-Pierre Jouyet" LANGUAGE="FR">
Elnök úr, a francia elnökség komoly figyelmet szentel az Unió valamennyi keleti szomszédjának, így Grúziának és Ukrajnának. Ukrajna esetében a szeptember 9-i csúcsértekezlet példátlan előrelépést hozott a kétoldalú kapcsolatokban. Moldovában pedig két nappal ezelőtt jártam, az Európai Unió és Moldova jövőbeni kapcsolatainak egy új, a most érvényes Partnerségi és Együttműködési Megállapodásnál ambiciózusabb egyezmény formájában való fejlesztésének kérdései megvitatása céljából. Az ilyen elemek alkotta összefüggés-rendszerben követjük szorosan a fehéroroszországi fejleményeket is.
<P>
Önökhöz hasonlóan, magunk is sajnáljuk, hogy a rezsim nem élt a szeptember 28-i választások adta lehetőséggel, és nem igazolta a demokratikus normák felé haladást. Ugyanakkor az EU kedvezően fogadott néhány pozitív fejleményt, mindenekelőtt a politikai foglyok kiengedését. Hétfőn, amint itt a felszólalók körében is, vita várható a külügyminiszterek között. Üzenetünk a következő: az Európai Unió kész kimozdulni eddigi álláspontjáról, ha a minszki hatóságok erőfeszítéseit megtapasztalja. Progresszív hozzáállást igénylünk, tehát a szankciókat nem oldjuk fel egyik napról a másikra, és érvényesítjük a feltételességet is, azaz, az EU a rezsim pozitív jelzéseire ad választ. Törekszünk emellett, a civil társadalom helyzetének javítására is, amint ezt Severin úr igényelte.
<P>
Szeretném elmondani, hogy a gyermekek és a diákok - természetesen - kaphatnak vízumot. Az elbírálás az érintett nagykövetségektől függ, de a schengeni rendszer értelmében ez engedélyezett. Noha az EU-nak nincs felelőssége ebben az ügyben, mégis, nyomást kell gyakorolnunk a minszki hatóságokra, hogy biztosítsuk ezeknek a vízumoknak kiadását. Szeretnék arra is rámutatni, hogy különleges kedvezmények vonatkoznak a belorusz határhoz közel élő fiatalokra és gyermekekre.
<P>
Az EU folytatja az ellenzék támogatását. Magam, most találkoztam Milinkevich, Kozulin és Protasiewicz urakkal. A Parlament büszke lehet arra, hogy a Sakharov-díjat Milinkevich úrnak ítélte oda. Úgy vélem, ez a döntés öregbíti a Parlament hírnevét! Amint arról már szóltunk, alapvetőnek tartjuk, hogy amennyiben valamely tagország képviselője Minszkbe látogat, találkozzon az ellenzékkel is. Nem veszítettük el reményünket, hogy a rezsim a nagyobb nyitottság felé mozdul el, és Fehéroroszország nem kényszerül arra, hogy magára hagyottan nézzen szembe Oroszországgal!
<SPEAKER ID="135" NAME="Charlie McCreevy">
a Bizottság tagja. - Elnök úr, érdekes kérdés, hogy vajon készek vagyunk-e fogadni az ellenzék képviselőit a GAERC-ülés margóján. Megvizsgáljuk e kérdést, és a képviselők álláspontját közvetítem Benita Ferrero-Waldner biztos asszonynak. A meghívásról azonban az elnökség dönt. Amennyiben az ellenzékiekkel való találkozó megvalósul, a Bizottság - természetesen - kész a részvételre.
<P>
A Fehéroroszországnak nyújtott támogatás kérdéséről: a segítség a civil társadalom támogatását és a lakosság szükségleteinek kielégítését célozza. A 2007-2010-es időszakra szóló, összegzett ENPI-források, 20 millió euró, szélesebb értelemben, a lakossági igények kielégítését, illetve a demokratizálódást szolgálják. Szűkebb értelemben, a tematikus programok a nem-kormányzati szervezetek és a helyi hatóságok, illetve a demokrácia és a civil társadalom fejlődését előmozdító "demokrácia és az emberi jogok európai eszköze” finanszírozását segítik.
<P>
Olyan lépéseket tervezünk, amelyek kibontakoztatják az NGO-k akcióképességét, különös tekintettel az emberi jogok és a szabad média területére. Kérdésként vetődött fel a csernobili árvák tagországokba történő utazásának és tartózkodásának tilalma. A Bizottság, minszki delegációjának vezetője révén felvetette e kérdést a minszki hatóságoknál, és szükség szerint ezt a jövőben is megteszi. A Bizottság továbbra is támogatja a csernobili katasztrófa következményeinek enyhítését.
<P>
Végezetül, hadd mondjam el, az itteni élénk vita igazolja, hogy ebben a kritikus időszakban egyértelmű érdeklődés mutatkozik a belorusz kérdés iránt. Tény, elérkezett az ideje annak, hogy e bonyolult időszakban stratégiai döntést hozzunk arról, milyen megközelítést is alkalmazzunk Fehéroroszországgal szemben. Nagy érdeklődéssel követtem a képviselők által kifejtett nézeteket, és megértem, hogy - miként némelyikük vélekedik - a szankciók korlátozott és arányos feloldását talán pozitív eszközként lehetne használni a demokratikus haladás erőltetéséhez.
<P>
Várjuk, hogy a Parlament meghozza - holnapi elfogadásra tervezett - Fehéroroszországról szóló állásfoglalását, amelyet az azt rövidesen követő határozatunkban magunk is hasznosítunk.
<SPEAKER ID="136" NAME="Elnök">
Hat állásfoglalásra irányuló indítvány érkezett hozzám az eljárási szabályzat 103. cikkének (2) bekezdésével összhangban.
<P>
A vitát berekesztem.
<P>
A szavazásra holnap kerül sor.
<P>
Írásbeli nyilatkozatok (142. cikk)
<SPEAKER ID="137" NAME="Alessandro Battilocchio  " LANGUAGE="IT">
A fehéroroszországi választások eredményei magukért beszélnek: nagyjából ezzel az eredménnyel kellett számolni. Az ellenzéket, Lukashenko elnöknek a választások tisztességes lefolytatását hatékonyan megakadályozó hatalmi gépezete, egyszerűen szétverte.
<P>
Nekem úgy tűnik, hogy Európa szemet huny: a választási csalásokról, a megfélemlítésről, az erőszakról és zaklatásról mindeddig szó sem esett, noha a nemzetközi megfigyelők a nyilvánvaló jogsértések tényét megerősítették, és a választások tisztessége fényévnyire volt az elfogadható demokratikus normáktól.
<P>
Elvárom az Európai Uniótól, hogy egyértelműen és nyíltabban foglaljon állást, tegye meg a szükséges politikai és diplomáciai lépéseket! Hagyjunk fel a szokásos kiáltványokkal, jól hangzó határozatokkal, szándék-nyilatkozatokkal! Ezek álszenteskedésünket igazolnák, és azt jeleznék, hogy Európa képtelen markánsan és határozottan állást foglalni!
<SPEAKER ID="996" NAME="Adam Bielan  " LANGUAGE="PL">
Lukashenko ismételten túl járt az EU eszén, és az Unió naivitása tűnik elő, amikor semmiféle feltételt nem támaszt a rezsimmel szemben. Lukashenko sokkalta ravaszabb politikusnak bizonyult, mint azt Európa képzelte. A választások, s mindaz, ami a kampány során történt, azt igazolta, hogy az EU-nak rosszul megválasztott stratégiája van. Ez az eset tudatosítsa az EU-ban keleti politikájának naivitását! Elsőként is, Európának konkrét, a polgárok szabadságát erősítő lépéseket kell követelnie Minszktől ahhoz, hogy a Fehéroroszország irányában való nyitás folytatódjék.
<P>
Mérhetetlenül fontos, hogy a Nyugat e választásokat nyilvánítsa komédiának, hiszen azok nem voltak szabadok. Amennyiben e választások elismerést nyernek, akkor partnerei leszünk Lukashenkónak a Nyugattal folytatott kisded játékában, amelynek egyetlen nyertese maga Lukashenko lesz. Pedig a média továbbra sem szabad, és továbbra sincs egyesülési szabadság. 10 év óta nem kapunk magyarázatot politikai aktivisták titokzatos halálára. A politikai foglyok kiengedése lényegében nem változtat semmin. A választásokat követően újabb üldöztetésekre számíthatunk.
<P>
Donald Tusk kormánya eddig semmit sem tudott felmutatni a keleti politikában. Semmi különöset nem tudott kitárgyalni Oroszországgal. Grúzia elcsendesült. Ukrajna folyamatosan távolodik Európától. Fehéroroszország pedig úgy kezeli megbízottunkat, mintha nem is létezne. Úgy vélem, érdemes volna beazonosítani ennek a megalkuvó keleti politikának kidolgozóját!
<SPEAKER ID="138" NAME="Janusz Lewandowski  " LANGUAGE="PL">
Elnök úr, az Európai Unió folyamatosan elemzi és kiigazítja Fehéroroszországgal kapcsolatos politikáját. A szankciók és az elszigetelés eddig követett politikája nem hozta meg a várt eredményeket: nem változtatott a hatóságok elnyomó természetén. A Kreml újból jelentkező birodalmi törekvéseinek jeleként is felfogható grúziai orosz támadás új elemet jelentett. Az orosz lépés súlyát, aligha megkérdőjelezhetően, érzékelték Minszkben, de más, Oroszország által saját befolyási területnek tekint országokban is. Az új helyzetnek, uniós diplomáciai eszközök révén történő kiaknázására törekvés ésszerűnek tűnik még annak kockázata tudatában is, amit egy diktátorral való tárgyalás jelent. E kísérletre a belorusz ellenzékkel való megállapodás alapján került sor. További új elemet képeztek a parlamenti választások, amelyet Lukashenko elnök oldalán a jó szándék próbájaként foghatunk fel
<P>
"A mézesmadzag és furkósbot” diplomácia nem járt sikerrel, de ez nem zárja ki a Fehéroroszországgal kapcsolatos politikánknak az ott bekövetkező fejlemények által formált helyzet tükrében való felülvizsgálatát sem. A cél ugyanaz: ezt az európai országot a demokrácia, a piacgazdaság és az emberi jogok övezetébe kell vonnunk. Meggyőződésem, hogy a belorusz függetlenség megőrzése mindennek előfeltétele, hiszen csak ekkor képzelhető el, hogy az ország demokratizálódásának kísérlete valósággá váljék. A másik lehetőség, hogy egy orosz birodalom által elnyelt országot demokratizáljunk, csupán történelmi illúzió.
<SPEAKER ID="139" NAME="Marianne Mikko  " AFFILIATION="PSE">
írásban. - (ET) Hölgyeim és uraim, Fehéroroszország rendszeresen "Európa utolsó diktatúrájaként” kerül bemutatásra, és ez mindmáig jogosnak tűnik. A szeptember 28-i parlamenti választások újabb próbát jelentettek. Hatásos lépés volt Lukashenko elnök részéről a politikai foglyoknak a választásokat megelőző szabadon bocsátása, miközben világos volt, hogy az ellenzék rövidtávon nem jut be a parlamentbe. Az EBESZ helyesen értékelte a választásokat.
<P>
A belorusz civil társadalom megerősítésének egyik legfontosabb elemét az uniós vízumpolitika képezi. A civil társadalmat a lehető legnagyobb mértékben be kell vonni Fehéroroszország demokratizálásába! A polgári aktivitás fenntartása szélesebb globális szemléletet igényel, továbbá annak lehetőségét, hogy az ember kikerülhessen egy önkényuralmi országból.
<P>
A beloruszoknak, utazásaikhoz vízumra van szükségük. A schengeni vízum beszerzése bonyolult és időigényes. A vízumeljárásokat egyszerűsíteni kell! Az embereket nem szabad büntetni! Az emberek mozgásának bonyolulttá tételével megakadályozzuk, hogy a beloruszok az Európai Unió értékeit és kultúráját megismerhessék. Nem célunk a belorusz civil társadalom megbüntetése!
<P>
Eljött a változtatások ideje! A belorusz nép ennyit megérdemel! És nekünk, európaiként, az a dolgunk, hogy segítsük őket!
<SPEAKER ID="140" NAME="Athanasios Pafilis  " LANGUAGE="EL">
Végtelen arcátlansággal és anélkül, hogy legalább valami bizonyítékfélét ürügyként használnának, az EU-t támogató és kiszolgáló politikai erők közös határozatban ítélték el a belorusz kormányt a szeptember 28-i választások okán. Hasonló szellemiségű az a határozat is, amelyet az Egységes Európai Baloldal/Északi Zöld Baloldal képviselőcsoportján keresztül, az Európai Baloldal politikai erői terjesztettek be. Nyilvánvaló, hogy az EU és az "európai egyirányú haladás” pártjai, az Új Demokrácia (ND), a Pánhellén Szocialista Mozgalom (PASOK), a Radikális Baloldal (SYRIZA)/Synaspismos és az Orthodox Népi Gyülekezet (LAOS) szövetséget kötnek az imperializmus képviselőivel, akik az úgynevezett ellenzéki, NATO-bérenc Milinkevich úr körül tömörülnek. Ez az ellenzék "meglepő” 6%-os eredményt ért el az előző elnöki választásokon, és egyetlen képviselői helyet sem szerzett a legutóbbi parlamenti választásokon.
<P>
A választási eredményeknek el kellene némítaniuk az uniós és az USA-imperialisták ellenvetéseit, mert Fehéroroszország népe támogatja kormányának NATO és EU-ellenes politikáját. S ez az, ami oly bosszantó és demoralizáló az "európai egyirányú haladás” politikai erői számára. Most nem hivatkozhatnak olyan ürügyekre, mint a szabadon bocsátott politikai foglyok, vagy a jelöltek nyilvánosság előtti egyenlő megjelenésének hiánya. Most, hogy elismerést nyert az egyenlőség ténye, ezek az erők szégyenteljesen és fölényeskedve azzal érvelnek, hogy az új parlamentnek "kérdéses demokratikus legitimitása”.
<P>
Görögország Kommunista Pártjának európai parlamenti képviselői elítélik mindkét elfogadhatatlan határozatot, és szolidaritásukról biztosítják Fehéroroszország népét, annak az imperialista uralom elleni küzdelmét.
<SPEAKER ID="141" NAME="Toomas Savi  " AFFILIATION="ALDE">
írásban. - A legutóbbi fehéroroszországi választások sokféleképpen leírhatók, csak szabadként és tisztességesként nem. Sztálin hírhedt elméletét, miszerint nem az számít, hogy ki kapja a szavazatokat, hanem, hogy kiszámolja azokat, még ma is mélyen tiszteletben tartják Fehéroroszországban. A szavazatokat többnyire a megfigyelők látószögén kívül számolták össze, így az EBESZ választási megfigyelői csoportja arra kényszerült, hogy a választási eredményeket ne fogadja el.
<P>
Lukashenkónak a Nyugat körüli álszent legyeskedése ne tévesszen meg bennünket! Ígéreteket tett a választások tisztaságára vonatkozóan, de ígéreteit képtelen volt betartani. Sok választási megfigyelő joga sérült azáltal, hogy megvonták tőlük a választási folyamat teljes körű követésének jogát. Nem tekinthetünk el a demokratikus választások elveinek ezen súlyos megsértésétől. Egyetlen uniós szankció se kerüljön feloldásra azelőtt, hogy a rendszer átalakulása bizonyítottan nem vette kezdetét!
<SPEAKER ID="995" NAME="Andrzej Jan Szejna  " LANGUAGE="PL">
A Tanács és a Bizottság álláspontjának, továbbá az Európai Parlament fehéroroszországi helyzetről szóló állásfoglalásának célja az, hogy a szeptember 28-i parlamenti választások eredményeit, illetve azoknak az EU-Fehéoroszország kapcsolatokra gyakorolt hatását értékelje.
<P>
Az Európai Unió most nehéz helyzetbe került. Az egyik oldalon, nem férhet kétség ahhoz, hogy Fehéroroszország nem teljesítette demokratikus kötelezettségeit, a másikon viszont, mégis az önkényuralmiságnak fokozatos, bár lassú "olvadását” tapasztaljuk.
<P>
A választások idején érzékelhetők voltak olyan, a demokratizálódás irányában mutató kedvező jelek, mint a politikai foglyok szabadon bocsátása, a független EBESZ-ellenőrök meghívása, valamint választási megfigyelők munkafeltételeinek javítása. A belorusz hatóságok azonban nem tettek eleget valamennyi kötelezettségüknek. Még meg kell erősíteniük érdekeltségüket az Európai Unióval való együttműködés javítását illetően, és kedvezőbb feltételeket kell teremteniük a párbeszéd számára! Valóságos és nagyobb szabású lépésekkel kell haladniuk a demokrácia, az emberi jogok és a törvényesség elvének tiszteletben tartása irányában.
<P>
Teljes mértékben támogatom a Bizottságnak és a Tanácsnak a Fehéroroszországgal szemben alkalmazott korlátozások felülvizsgálatára, és esetleges feloldására vonatkozó felhívását. A civil társadalom fejlődését nem szabad gátolnunk! Az EU-szankciók - és különösen a vízum-eljárásokhoz és a vízumszerzés költségeihez kapcsolódók - a mindennapi polgárokat sújtják, és nem az állami hatóságokat!

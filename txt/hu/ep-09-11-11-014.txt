<CHAPTER ID="014">
Köszöntés
<SPEAKER ID="058" NAME="Elnök">
Hölgyeim és uraim, tájékoztatni szeretném önöket arról, hogy a karzaton jelen van a Maláj Föderáció szenátusának delegációja, amelynek tagjait melegen üdvözöljük. A küldöttséget őméltósága Datuk Wong Foon Meng, a szenátus elnöke vezeti.
<P>
Hadd jegyezzem meg, hogy az Európai Parlament és a malajziai parlament rendszeres és eredményes kapcsolatot ápol egymással. Malajzia sokszínű társadalommal és jól fejlődő gazdasággal rendelkezik, továbbá fontos szerepet tölt be a Délkelet-ázsiai Nemzetek Szövetségében (ASEAN). Ezért ismételten megragadom az alkalmat, hogy magam és az egész képviselőház nevében üdvözöljem barátainkat és kollégáinkat a szenátusból. Reméljük, hogy látogatásuk nagyon eredményes lesz.

<CHAPTER ID="013">
Szavazások órája
<SPEAKER ID="019" NAME="Elnök">
A következő napirendi pont a szavazás.
<P>
Az eredményekért és a szavazásra vonatkozó egyéb részletekért lásd a jegyzőkönyvet)
<P>
Egy javaslat érkezett hozzám a mai szavazás megváltoztatására: a Buzek elnök és Zapatero miniszterelnök közötti tegnapi megbeszélést követően megállapodás született arról, hogy azonnal párbeszédet kell kezdeni a legmagasabb intézményi szinten a Tanács mentesítésével kapcsolatos bizonyos eljárási szempontokról. Emiatt az Elnökség az e kérdésre vonatkozó szavazás következő ülésig történő elhalasztását javasolja.
<SPEAKER ID="020" NAME="Martin Schulz">
az S&D képviselőcsoport nevében. - (DE) Elnök úr, én is hallottam a Buzek elnök úr és Zapatero úr közötti megbeszélésről. Úgy vélem, hogy a Tanács mentesítésének kérdését illetően a Tanács és a közöttünk lévő vitás pontok annyira érzékeny természetűek, hogy érdemes további tárgyalásokat folytatni. Amiről ma döntenénk, vagyis a Tanács mentesítésének elhalasztása, súlyos következményekkel jár. Ezért ma reggel még egyszer megvitattuk ezt képviselőcsoportunkban, ahol az hangzott el, hogy ha van mód arra, hogy a Parlament megelégedésére választ kapjunk a nyitott kérdésekre, meg kell ragadnunk a lehetőséget. Ez talán egyben közeledés is lenne a Tanács felé a bizalom megteremtése érdekében: nemcsak a mentesítéssel kapcsolatos bizalomról van szó, hanem a más területeken fennálló bizalomról is, és ezért egyet tudunk érteni ezzel a javaslattal.
<SPEAKER ID="021" NAME="Bart Staes">
a Verts/ALE képviselőcsoport nevében. - (NL) Elnök úr, hölgyeim és uraim, végighallgattam Schulz urat. A Költségvetési Ellenőrző Bizottság alelnöke vagyok, és egyike voltam azoknak az európai parlamenti képviselőknek, akik részt vettek a Tanáccsal folytatott nem hivatalos tárgyalásokon. Az elhalasztással kapcsolatos jelentés, a Költségvetési Ellenőrző Bizottságban 27 szavazatos többséget szerzett, 0 ellenszavazattal és 0 tartózkodás mellett, ami azt jelenti, hogy azt egyhangúlag fogadtuk el. Kétszer folytattunk nem hivatalos tárgyalásokat a Tanáccsal, hogy megállapodásra jussunk. A Tanács következetesen elutasította a megállapodás megkötését. A szavazás lehetséges elhalasztásának egyedüli oka az lehetne, ha a Tanács most azonnal kinyilvánítaná, hogy kész kiszolgáltatni az összes dokumentumot, amelyet tőle kérünk.
<P>
A második probléma jogalkotási jellegű. Eljárási szabályzatunkkal és a költségvetési rendelettel összhangban a mentesítést az n+2. év május 15. napja előtt meg kell adni. A 2008. évi költségvetésről beszélünk, így az n+2 2010. május 15-ével egyezik meg. A holnapitól eltekintve a következő plenáris ülésre csak május 17-én kerül sor, ezért ha most nem szavazunk, megsértjük saját költségvetési rendeletünket, ami véleményem szerint a rendkívüli rossz irányítás jele lenne.
<SPEAKER ID="022" NAME="Ryszard Czarnecki">
előadó. - (PL) Elnök úr, ez a hatodik évem az Európai Parlamentben, és noha senkit nem szeretnék kioktatni, a jó modor megkövetelné, hogy ezzel a kulcsfontosságú üggyel kapcsolatban kikérjék az előadó véleményét. Szeretnék mindenkit emlékeztetni arra, hogy a Parlament ebben a parlamenti ciklusban már adott mentesítést a Tanácsnak, mégpedig a tavalyi év novemberében - a 2007. évre. Ezért elmondhatjuk, hogy a Tanács ismét csak nem bocsátotta rendelkezésre a megfelelő dokumentumokat.
<P>
Személy szerint megdöbbentett, hogy a 2008. évi költségvetés végrehajtásának vizsgálata során 2007-re vonatkozó dokumentumokat kaptunk, vagyis olyan dokumentumokat, amelyek egyáltalán nem álltak összhangban elvárásainkkal és követelményeinkkel. Engem azonban a kompromisszumok embereként ismernek, és szeretnék a Tanácsnak bizonyos esélyt adni, és valóban, ez lehet a Tanács utolsó esélye arra, hogy elkészítse a megfelelő dokumentumokat, és lemondjon a nem szerencsés 1970. évi szóbeli megállapodásról, amely - a Tanács szerint - de facto lehetetlenné teszi számunkra, hogy felügyeljük ezt az intézményt.
<P>
Ezért amellett vagyok, hogy tegyünk kivételt, halasszuk el a szavazást, és adjunk a Tanácsnak még néhány hetet - kettőt vagy hármat -, majd ezt követően a Staes úr által elmondottakkal összhangban az azonnali szavazás mellett leszek, legkésőbb júniusban.
<SPEAKER ID="023" NAME="Elnök">
A következő napirendi pont a szavazás.
<P>
Az eredményekért és a szavazásra vonatkozó egyéb részletekért lásd a jegyzőkönyvet)

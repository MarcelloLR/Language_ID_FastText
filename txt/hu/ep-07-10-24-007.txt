<CHAPTER ID="007">
Köszöntések
<SPEAKER ID="089" NAME="Elnök">
Örömmel közölhetem Önökkel, hogy a parlamentközi találkozók keretében jelenleg Ould Tolba úr vezetésével egy mauritániai küldöttség látogatja meg Parlamentünket. Szeretném üdvözölni vendégeinket és hangsúlyozni, hogy milyen fontosságot tulajdonítunk e látogatásnak, amelyre Európában az elmúlt 10 év során először kerül sor.
<P>
Választási megfigyelő missziója révén az Európai Unió közelről követte a Mauritániában jelenleg zajló politikai átmenetet, amely az egész régió számára példaként szolgálhat. Gratulálunk Önöknek az államfő és a parlament elnökének demokratikus megválasztásához, és az Európai Parlament nevében reméljük, hogy itteni találkozóik eredményesnek bizonyulnak és hogy strasbourgi látogatásuk aktívan hozzájárul intézményeink kapcsolatának szorosabbra fűzéséhez. Még egyszer köszönjük az Önök látogatását.

<CHAPTER ID="006-03">
3. Érintetlen természeti övezetek Európában (
<SPEAKER ID="113" NAME="Gyula Hegyi">
előadó. - Tisztelt elnök úr, mivel erről a napirendi pontról nem volt plenáris vita és nem volt lehetőség módosítások előterjesztésére a Környezetvédelmi, Közegészségügyi és Élelmiszerbiztonsági Bizottságban lezajlott szavazás után, vagy bízniuk kell az előadóban - szerény személyemben -, vagy el kell utasítaniuk az egész állásfoglalást. Nézetem szerint ez a rendszer nem jó, de jelenleg ez az eszköz áll rendelkezésünkre.
<P>
Mindenesetre a Natura 2000 irányelvek sok részletét a közeli jövőben újra meg kell nyitni, és a jogalkotási aktus remélhetőleg az érintetlen természeti területeket is lefedi majd, módot adva a következő Közgyűlésnek arra, hogy továbblépjen ebben a csodálatos témakörben. Remélem, hogy állásfoglalásom alapjául szolgál majd a további jogalkotásnak, lehetőséget adva a képviselőknek, hogy a jövőben tökéletesítsék.

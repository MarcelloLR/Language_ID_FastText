<CHAPTER ID="006">
A képviselőcsoportok tagjai: lásd a jegyzőkönyvet
<P>

<SPEAKER ID="097" NAME="Nigel Farage" AFFILIATION="IND/DEM">
Elnök úr, az eljárási szabályzat 103. cikkének (2) bekezdése ügyében kértem szót. A demokratikus akarat múlt heti írországi történelmi - és sokak szerint - örömteli megnyilvánulására reagálva ön tegnap az elnöki székből úgy nyilatkozott, hogy "továbbra is célunk, hogy a Lisszaboni Szerződés a jövő évi választások előtt hatályba lépjen. Amennyiben egyetértenek ezzel, elszántan védeni fogom ezeket az elveket a hét végi tanácsi ülésen”.
<P>
(Taps más képviselőcsoportok tagjai részéről)
<P>
Ön tőlünk kért felhatalmazást. Azt javasolnám a Háznak, hogy az Elnökök Értekezletétől kapott egyszerű megbízás ne legyen elég ehhez, és - a 103. cikk alapján, amely egyértelműen kimondja, hogy: "a Parlament (...) meghatározza, hogy a vitát állásfoglalással zárja-e le” - a Barroso elnökkel való vitánkat holnap szavazással zárjuk le, hogy kiderüljön, megadjuk-e önnek a felhatalmazást, és hogy lássuk, ennek az úgynevezett demokratikus Háznak a tagjai fel vannak-e készülve arra, hogy tiszteletben tartsák az írországi eredményt, és megtudjuk, hogy a "nem” tényleg "nemet” jelent-e.
<P>
(Taps az IND/DEM képviselőcsoport tagjainak részéről)
<SPEAKER ID="098" NAME="Elnök">
Farage úr, megadtam Önnek a szót, mivel kérte, de meg kell mondanom, hogy a kérése túl későn érkezett. Az Elnökök Értekezlete dönt arról, hogy készül-e állásfoglalás. Az ügyet a plenáris ülésen újból fel lehet vetni, bár ezt korábban kellett volna megtenni. Most már túl késő, úgyhogy bizonyosan nem lesz állásfoglalás. Ez a helyzet az eljárási szabályzatnak megfelelően, mi pedig betartjuk a szabályokat. Hangerővel nem tudja pótolni az érveket.

<CHAPTER ID="011">
Ügyrend
<SPEAKER ID="016" NAME="Elnök">
Kiosztották a napirendtervezet végleges változatát, ahogyan azt az Elnökök Értekezlete keretében, annak 2010. október 14-i ülésén az eljárási szabályzat 130. és 131. cikke alapján elkészítették. A következő módosításokat javasolták:
<P>
Hétfő
<P>
Nincs módosítás.
<P>
Kedd
<P>
Nincs módosítás.
<P>
Szerda:
<P>
A Zöldek/Európai Szabad Szövetség képviselőcsoporttól kérelem érkezett hozzám, hogy a 2012. évi ülésnaptárról történő szavazást halasszuk el a Parlament egy következő ülésére. A képviselőcsoport szavazni kíván, azonban egy későbbi időpontban. Ezen indítványt a Zöldek képviselőcsoport egy képviselője fogja ismertetni. Készen áll valamelyikük a felszólalásra?
<SPEAKER ID="017" NAME="Daniel Cohn-Bendit">
a Verts/ALE képviselőcsoport nevében. - (FR) Elnök úr, kérem, bocsásson meg, most kaptam kézhez egy jelentést a belgiumi helyzetről és nem teljesen értettem.
<P>
Ha jól értem, a 2012. évi ülésnaptárra vonatkozó szavazásról van szó. Elnök úr, más csoportokhoz hasonlóan a mi csoportunkon belül is viták zajlanak az - ismétlem - 2012. évi ülésnaptárról.
<P>
Mivel nem jogalkotási aktusról van szó, nem kerül sor vitára és módosításokra. Egyszerűen csak az ülésnaptárról szavazunk. Kérjük e szavazás egy üléssel történő elhalasztását, hogy arra ennek megfelelően a következő hónapban, Strasbourgban kerüljön sor, és így fel tudjuk venni a kapcsolatot a többi képviselőcsoporttal, és felmérjük, nem tudnánk-e tenni néhány kísérleti lépést az ülésrend megreformálására.
<SPEAKER ID="018" NAME="Francesco Enrico Speroni">
az EFD képviselőcsoport nevében. - (IT) Elnök úr, ez az első alkalom, hogy a Parlament ilyen hamar szavaz az ülésnaptárról. Ez ugyanakkor nem olyan szokatlan esemény, mivel az ülésnaptár tulajdonképpen azt tükrözi, amit mindig is csináltunk; nincsenek különösebb változások.
<P>
Ellentétben azzal, amire Daniel Cohn-Bendit utalt, lehetőség van módosítások előterjesztésére, és az e-mail alapján egyes képviselők valóban készülnek is erre. Nem látok okot a szavazás elhalasztására, mivel ha igaz, hogy az ülésnaptár 2012-ben lép hatályba, még mindig módunkban áll és megvan az a választásunk, hogy szükség esetén módosítsuk.

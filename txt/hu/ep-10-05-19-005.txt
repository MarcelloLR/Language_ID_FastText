<CHAPTER ID="005">
Köszöntés
<SPEAKER ID="108" NAME="Elnök">
Örömmel tájékoztatom Önöket arról, hogy a kuvaiti nemzetgyűlés küldöttsége foglal helyet a Parlamentben, a közönség számára fenntartott karzaton. Szeretettel köszöntjük a kuvaiti delegációt.
<P>
(Taps)
<P>
A küldöttséget Ali Al-Debaqbasi úr vezeti, és azért látogattak Strasbourgba, hogy találkozzanak a tisztelt Ház képviselőivel.
<P>
A Parlament számára rendkívül fontosak az Európai Unió és az Öbölmenti Együttműködési Tanács - amelynek elnökségét idén Kuvait tölti be - tagországai közötti kapcsolatok.
<P>
Meggyőződésünk, hogy az Európai Parlament és az Öbölmenti Együttműködési Tanács tagországainak parlamentjei közötti eredményes párbeszéd az Európai Unió és az Öbölmenti Együttműködési Tanács közötti együttműködés erősítésére szolgál majd, ilyen módon elősegíti a szabadkereskedelmi megállapodásról szóló tárgyalások gyors és sikeres lezárását.
<P>
Így hát azt kívánjuk Al-Debaqbasi úrnak és kollégáinak, hogy itt-tartózkodásuk eredményes legyen.

<CHAPTER ID="006-09">
9. Az Unió gazdasági irányításának és stabilitási keretének javítása, különösen az euróövezetben (
<SPEAKER ID="155" NAME="Olle Schmidt" AFFILIATION="ALDE">
Tisztelt elnök úr! Ez egy fontos szóbeli módosítás: "mivel amennyire csak lehetséges, mind a 27 tagállamnak a legteljesebb mértékben követnie kell az összes gazdasági irányításra vonatkozó javaslatot, felismerve, hogy az euróövezeten kívüli tagállamok esetében ez részben önkéntes folyamat lesz”.
<P>
A módosítást elfogadta a PPE képviselőcsoport, elfogadta az S&D képviselőcsoport, sőt, a biztos úr is elfogadta. Remélem, hogy önök mindannyian el tudják fogadni ezt a szóbeli módosítást. Ez fontos számomra, fontos az ALDE képviselőcsoport számára, és különösen fontos országom, Svédország számára, ha valaha be akarjuk vezetni az eurót.
<P>
(A szóbeli módosítást elfogadják)
<SPEAKER ID="157" NAME="Elnök">
A szavazás ezzel lezárul.
<P>
Mivel a szavazás ilyen sokáig tartott, az önök kiváló munkájának eredményeképpen, arra szeretném kérni azokat, akik kérték, hogy indokolhassák szavazatukat, hogy szóbeli indokolás helyett nyújtsanak be írásbeli indokolást, vagy holnapra elnapolom felszólalásukat, mert 62 kérelmet terjesztettek be, és képtelenek vagyunk az összessel megbirkózni.
<SPEAKER ID="158" NAME="Michał Tomasz Kamiński" AFFILIATION="ECR">
Tisztelt elnök úr! Szeretnék gratulálni önnek mai kitűnő munkájához. Valóban nagyra értékelem, ahogyan ma elnöki teendőit ellátta, és remélem, hogy meg fogja osztani csodálatos képességeit a Parlament többi alelnökével is.
<SPEAKER ID="159" NAME="Nicole Sinclaire" AFFILIATION="NI">
Tisztelt elnök úr! Ma leadtam szavazatomat, és választóim ma láthatják, hogyan szavaztam, ezért ma lehetőséget kell adni számukra, hogy megismerjék szavazatom indokolását.
<SPEAKER ID="160" NAME="Elnök">
Azt kértem, hogy a szóbeli indokolás helyett válassza az írásbeli indokolást. Ez lehetővé teszi önnek, hogy ismertesse választóival azokat az okokat, amelyek arra indították, hogy a különféle kérdésekről meghatározott módon szavazzon. Nem kívánjuk önt semmilyen módon megfosztani bármely jogától. Csak arra kérem önt, hogy csatlakozzon a többi európai parlamenti képviselőhöz, akik lemondanak arról a jogukról, hogy szóbeli indokolást adjanak, és ehelyett írásbeli indokolást nyújtanak be. Mindössze erről van szó.
<SPEAKER ID="161" NAME="Barbara Matera" AFFILIATION="PPE">
(IT) Tisztelt elnök úr! Engedek kérésének: Mastella úr és jómagam írásbeli indokolást nyújtunk be. Másodsorban pedig szeretnék csatlakozni képviselőtársamhoz, és ismét gratulálni önnek, elnök úr.
<SPEAKER ID="162" NAME="Licia Ronzulli" AFFILIATION="PPE">
(IT) Tisztelt elnök úr! Ha egyetért, és hogy mindenki elégedett legyen, holnapra halaszthatjuk a szóbeli indokolásokat.
<SPEAKER ID="163" NAME="Elnök">
Igen, tökéletesen egyetértek. Ha Sinclair asszony is egyetért. Számítok a képviselők jóindulatára, és arra kérem őket, hogy holnap ismertették szóbeli indokolásukat, vagy ma nyújtsanak be írásbeli indokolást, Sinclair asszonynak pedig lehetőséget adunk arra, hogy ezt most megtegye.

<CHAPTER ID="006-18">
18. A Schengeni Határ-ellenőrzési Kódex kiegészítése a külső tengeri határok őrizete tekintetében
<P>
Az állásfoglalás-tervezet elfogadása előtt:
<SPEAKER ID="111" NAME="Michael Cashman" AFFILIATION="S&amp;D">
Elnök úr, csak szeretném tudatni a Parlamenttel, hogy eredetileg én voltam a FRONTEX-ről szóló állásfoglalás előadója, és én javasoltam ennek az elfogadását azon kivételes intézkedések miatt, amelyek szükségesek ahhoz, hogy kezelni tudjuk a tengeri beavatkozást és mentést, különösen a Földközi-tenger déli partvidékén.
<P>
A bizottság nem támogatott, és ezért töröltem a nevemet a jelentésből, és azt javaslom a Parlamentnek, hogy utasítsa vissza a most előttük lévő állásfoglalást. 369 szavazatot igénylő abszolút többségre van szükség ennek elfogadásához, azonban azt javaslom a Parlamentnek, hogy utasítsa el az állásfoglalást, amelyről most fogunk szavazni.
<SPEAKER ID="112" NAME="Cecilia Malmström">
a Bizottság tagja. - Elnök úr, a képviselők előtt van megfontolásra a Schengeni Határ-ellenőrzési Kódexet a külső tengeri határok őrzése tekintetében a FRONTEX által koordinált műveletek keretén belül a tengeri mentéssel kapcsolatos intézkedések terén kiegészítő határozattervezet.
<P>
Ez egy szükséges döntés, és segíteni fogja a tagállamokat és a FRONTEX-et külső tengeri határaink hatékonyabb kezelésében. Ahogy Önök is tudják, a hajók száma nagyon rövid időn belül növekedni fog, ahogy az mindig is tapasztalható a Földközi-tengeren az év e szakaszában.
<P>
A javaslat nagyon fontos elveket és a szabályok egyértelműsítését tartalmazza, amelyeket a határőröknek alkalmazniuk kell a tengeri határok ellenőrzése során, például a visszaküldés tilalmát és az arra vonatkozó kötelezettséget, hogy a kiszolgáltatott személyeket és a kísérő nélküli kiskorúakat különleges bánásmódban részesítsék.
<P>
Azt is egyértelműsíti, hogy milyen segítséget kell nyújtani a tengeren veszélybe került embereknek, és hol kell partra szállítani a kimenekített személyeket.
<P>
Sokan itt a Parlamentben éveken keresztül kérték ezeket az elveket és szabályokat, és most végül elérhető közelségbe kerültek. Az általunk javasolt változtatások a tengeri határőrizeti műveletek hatékonyabbá tétele révén tovább fogják csökkenteni annak kockázatát, hogy emberek haljanak meg a Földközi-tenger térségében.
<P>
A határozattervezet a tagállamokkal és többek között az ENSZ Menekültügyi Főbiztosságának és a Nemzetközi Migrációs Szervezet szakértőivel folytatott nagyon kemény és hosszú viták eredménye.
<P>
Jobb keretet fog biztosítani intézményeink számára e műveletek megfelelőbb ellenőrzésének gyakorlására, ahol jelentős európai alapok állnak rendelkezésre.
<P>
A javaslat jogi aspektusát illetően a Bizottság a Schnengeni Határ-ellenőrzési Kódex 12. cikkét tekinti jogalapnak, mivel a szabályok a FRONTEX-műveletek alatti határellenőrzési őrjáratokra vonatkoznak és nem a határellenőrzésekre, ahogy ha jól tudom a Parlament jogi véleményében érvel.
<P>
Az európai parlamenti képviselők kérésére a Bizottság vizsgálatot végzett a lehetséges technikai megoldásokról, amelyek lehetővé tennék először is a lényegről szóló viták újrakezdésének elkerülését, másodszor, egyértelmű szabályok megfelelő időben történő elfogadását az idei nyári FRONTEX-műveleteket illetően. Sajnálatos módon nem találtunk ilyen alternatívát, éppen ezért azt javaslom a tisztelt képviselőknek, hogy ne utasítsák el a régóta várt új szabályokat.
<SPEAKER ID="113" NAME="Elnök">
Erről most nem tudunk vitát nyitni, Busuttil úr. Megadom Önnek a szót, de nem tudunk erről vitát nyitni.
<SPEAKER ID="114" NAME="Simon Busuttil" AFFILIATION="PPE">
Elnök úr, két felszólaló beszélt a Parlamenthez, akik az állásfoglalás elutasítására szólítottak fel, de egy felszólaló sem volt, aki az állásfoglalás elfogadása mellett szólt volna. Úgy gondolom, az lenne igazságos, ha valaki olyan is beszélhetne, aki az állásfoglalás elfogadására ösztönözné a képviselőket.
<P>
Amennyiben ad nekem egy percet, el szeretném elmondani, hogy az Állampolgári Jogi, Bel- és Igazságügyi Bizottság rendkívül egyszerű okból utasította el ezeket a szabályokat és terjesztette elő ezt az állásfoglalást. Jogi szolgálataink azt mondták nekünk - nem egyszer, hanem kétszer is -, hogy a Bizottság túllépte hatáskörét azáltal, hogy előhozta ezeket a szabályokat. Ezért utasítottuk el őket. Mindenképpen akarjuk ezeket a szabályokat - az én országom akarja ezeket a szabályokat -, de azt nem akarjuk, hogy az Európai Bizottság túllépje hatáskörét. Ezért kell támogatnunk ezt az állásfoglalást.
<SPEAKER ID="115" NAME="Michael Cashman" AFFILIATION="S&amp;D">
Az egyértelműség kedvéért, amennyiben ez ellen szavaz, akkor azt az intézkedést támogatja, amely lehetővé teszi a tengeren való feltartóztatást. Amennyiben mellette szavaz, nem támogatja azt. Ez ennyire egyértelmű.
<SPEAKER ID="116" NAME="Elnök">
Áttérhetünk a szavazásra.

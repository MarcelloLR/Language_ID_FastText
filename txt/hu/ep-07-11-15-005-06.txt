<CHAPTER ID="005-06">
6. Az Unió polgárainak és családtagjaiknak a tagállamok területén történő szabad mozgáshoz és tartózkodáshoz való jogáról szóló 2004/38/EK irányelv alkalmazása (szavazás) 
<P>
- Közös állásfoglalási indítvány:
<P>
- A szavazás előtt:
<SPEAKER ID="076" NAME="Joseph Daul">
a PPE-DE képviselőcsoport nevében. - (FR) Elnök úr, hölgyeim és uraim, hadd hivatkozzam az eljárási szabályzat 19. és 166. cikkeire. Mielőtt a Parlament közös állásfoglalási indítványról szavaz bizonyos csoportok szabad mozgásáról, szeretném közölni, hogy képviselőcsoportom a leghatározottabban elítéli a 13. bekezdésben lévő, a Bizottság alelnöke, Franco Frattini ellen irányuló személyes támadást.
<P>
Elítélem az olasz szocialistáknak ezt a méltatlan politikai manőverét, amit egyes képviselőtársaim is támogattak. És ami még fontosabb, Frattini úr szavainak kiforgatása miatt, amit intézményünknek vissza kell utasítania, nem dönthetünk egységesen.
<P>
Ha képviselőcsoportunk az állásfoglalás ellen szavazna emiatt a politikai machináció miatt, az nem jelentené azt, hogy kevésbé támogatnánk azokat a törvénytisztelő román vagy más EU-beli állampolgárokat, akik tiszteletet mutatnak tartózkodási helyük iránt.
<P>
Európa a jogállamiságra épül, és ezt erősíti meg az az olasz-román kezdeményezésre született állásfoglalás is, amit képviselőcsoportom is aláírt. A szabad mozgás kérdése nemcsak nemzeti ügy, hanem európai is. Nem a politikai csatározások eszköze, hanem értékrend kérdése, hölgyeim és uraim!
<P>
(Taps)
<SPEAKER ID="077" NAME="Martin Schulz">
a PSE képviselőcsoport nevében. - (DE) Elnök úr, erről a kérdésről hosszú vita zajlott ebben a Házban, amiben Frattini biztos úr is részt vett. A biztos úr nagyon visszafogottan válaszolt megjegyzéseiben és több képviselő beszédére adott válaszában is. Az állásfoglalás csak egyvalamit kritizál, mégpedig azt, hogy Frattini biztos úr bizonyíthatóan helytelen információt adott a nyilvánosságnak az európai törvények egy konkrét pontjával kapcsolatban.
<P>
A parlamentnek kötelessége ezt a hibát kijavítani, és kötelessége tisztázni azt is, hogy az a biztos, aki az európai polgárok jogi védelméért felel, nyilvánosan igaztalan állítást tett a polgárok egyik fontos jogával kapcsolatban; nincs helye itt semmiféle összeesküvés-elméletnek. Azt is nagyon jól tudjuk, Daul képviselő úr, hogy maga milyen szánalmas ember, mert ezt a kijelentést a Forza Italia nyomására tette. Ennyit erről az ügyről.
<P>
(Taps a bal oldalon)
<SPEAKER ID="078" NAME="Elnök">
Itt most nem nyitunk vitát. <BRK>
<SPEAKER ID="079" NAME="Monica Frassoni">
a Verts/ALE képviselőcsoport nevében. - (IT) Elnök úr, hölgyeim és uraim, azt hiszem, Daul elnök úr szavaira külön kellene reagálnunk. A Parlament többsége szabadon dönt a Parlament álláspontjáról, és minden joga megvan ahhoz, hogy a biztosokat kritikával illesse. Ez Parlamentünk szuverén joga.
<P>
Amit tettünk, annak az volt az oka, hogy Frattini úr félreértelmezte a közösségi jogot, és akárhogy is kiabálnak, elismétlem, hogy az Európai Parlament képviselőiként léptünk fel egy európai biztossal szemben, és ezt máskor is megtesszük!
<P>
(Taps a bal oldalon) <BRK>
<SPEAKER ID="080" NAME="Elnök">
( Egy kicsit kevesebb érzelemnyilvánítást kérek. <BRK>
<SPEAKER ID="081" NAME="Graham Watson">
az ALDE képviselőcsoport nevében. - Elnök úr, csak egész röviden szeretnék szólni. Minden pártpolitikai vitától függetlenül, nagyon sajnálatos, ha egy biztos belekeveredi hazájának vagy valamelyik másik országnak a pártpolitikai csatározásaiba. Én nem látok abban semmi kivetnivalót, ha a Parlament emlékezteti a Bizottságot erre.
<P>
(Taps a bal oldalon)
<SPEAKER ID="082" NAME="Elnök">
Most jöjjön még három felszólalás, azután lezárom ezt a rövid vitát.
<SPEAKER ID="083" NAME="Francis Wurtz">
a GUE/NGL képviselőcsoport nevében. - (FR) Elnök úr, azt hiszem nem kell sokat hozzátenni ahhoz, amit Monica Frassoni, Graham Watson és Martin Schulz már elmondott. Csak annyit mondanék, hogy jó lenne, ha egy biztos elgondolkodna azon, hogy érdemes-e újra megtennie olyasmit, ami miatt négy, a parlamenti patkó különböző részeiben helyet foglaló csoport is nemtetszését fejezte ki... legalábbis akkor, ha a Parlament bizalmát szeretné élvezni.
<P>
(Taps)
<SPEAKER ID="084" NAME="Antonio Tajani" AFFILIATION="PPE-DE">
(IT) Elnök úr, hölgyeim és uraim, az eljárási szabályzat 151. és 19. cikkei alapján kérem önöket, hogy vizsgálják meg a 13. bekezdés alkalmazhatóságát, ami a Bizottság alelnöke elleni indokolatlan és megalapozatlan személyes támadást tartalmaz. Ha ez a szöveg elfogadásra kerül azok után a kijelentések után, amikben a Bizottság elnöke megvédte Franco Frattinit, az igen kellemetlen konfliktus forrása lehet a Parlament és a Bizottság között. Ezért arra kérem képviselőtársaimat, hogy a szöveget a 13. bekezdés nélkül bocsássuk szavazásra, és a szerzőket arra kérem, hogy szóbeli módosítással vonják vissza a szóban forgó részt.
<P>
- Az első bekezdésről való szavazás előtt:
<SPEAKER ID="086" NAME="Roberta Angelilli" AFFILIATION="UEN">
(IT) Elnök úr, hölgyeim és uraim szeretném a következő szóbeli módosító javaslatot tenni: "fájdalmát fejezi ki Giovanna Reggiani meggyilkolása miatt, amely Rómában történt 2007. október 31-én, és részvétét fejezi ki családjának".
<P>
(A szóbeli módosító indítványt elfogadták)
<P>
- A 13. bekezdésről való szavazás előtt:
<SPEAKER ID="088" NAME="Roberta Angelilli">
az UEN képviselőcsoport nevében. - (IT) Elnök úr, hölgyeim és uraim, szeretném a következő módosító javaslatot tenni: "Az oktatást és az iskolaelhagyás elleni küzdelmet a roma közösségek körében a társadalmi kirekesztés, az emberek kihasználása és a bűnözés elleni küzdelem egyik alapvető eszközének tekinti"
<P>
(A szóbeli módosító indítványt nem fogadták el)
<P>
- Az F. preabmulumbekezdésről való szavazás előtt:
<SPEAKER ID="090" NAME="Roberta Angelilli" AFFILIATION="UEN">
(IT) Elnök úr, hölgyeim és uraim, figyelembe véve a szabad mozgásról és tartózkodásról szóló 2004/38/EK irányelv 5., 6., 7. és 8. cikkekben leírt feltételek fontosságát.
<P>
(A szóbeli módosító indítványt nem fogadták el)

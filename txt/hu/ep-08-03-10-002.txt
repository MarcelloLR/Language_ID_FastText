<CHAPTER ID="002">
Az elnökség nyilatkozata
<SPEAKER ID="006" NAME="Elnök">
Az elmúlt héten történt meg először, hogy az európai biztonsági és védelmi politika alá tartozó EU-művelet során egy katona életét vesztette. Gilles Polin őrmestert, az Európai Unió által vezetett erők (EUFOR) tagját szolgálatteljesítés közben érte a halál, amikor terepjárójával véletlenül átlépte a határt Csád és Szudán között. Az incidensben egy másik francia katona is megsérült.
<P>
Az EUFOR most a szudáni hatóságokkal együtt vizsgálja, hogyan történhetett meg ez a tragédia. Szeretném kifejezni legmélyebb részvétünket az elhunyt őrmester családjának és valamennyi rokonának.
<P>
Hadd emlékeztessen a tisztelt Házat arra, hogy a Csádban és a Közép-Afrikai Köztársaságban folyó uniós művelet célja, hogy megvédje az ezen országok Szudánnal határos területein, a darfuri konfliktus következtében létrejött menekülttáborokat.

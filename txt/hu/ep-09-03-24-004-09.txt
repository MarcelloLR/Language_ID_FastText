<CHAPTER ID="004-09">
9. A polgárokkal folytatott aktív párbeszéd Európáról (
<P>
- A szavazás előtt
<SPEAKER ID="110" NAME="Gyula Hegyi">
előadó. - Elnök úr, nagyon rövid leszek. Javaslatomra a Kulturális Bizottság szocialista tagjai tartózkodtak a jelentésről való zárószavazáson.
<P>
Előadóként meglehetősen elégedetlen voltam a módosításokról szóló szavazások kimenetelével. Sok új és úttörő ötletünket leszavazták más politikai csoportok. Véleményem szerint egy saját kezdeményezésnek egy bátor - sőt, néha provokatív - dokumentumnak kell lennie, amely mentes a régi dogmáktól. Úgy terveztem, hogy a plenáris szavazáson is tartózkodni fogok, és erre szólítom fel társaimat is, de bölcs és toleráns hölgy kollégáim meggyőztek, hogy ez nem lenne jó ötlet, és hogy egy felhígított jelentés még mindig jobb a semminél. Így arra szeretném megkérni a Parlamentet, hogy jelenlegi formájában támogassa a jelentést, abban a reményben, hogy a jövőben lehetőség lesz tovább fejleszteni.

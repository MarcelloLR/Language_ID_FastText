<CHAPTER ID="005-07">
7. Az Európai Parlament, a Tanács és a Bizottság dokumentumaihoz való nyilvános hozzáférés (
<SPEAKER ID="087" NAME="Michael Cashman">
előadó. - Elnök úr, a Ház azzal a megbízatással látott el, hogy e fontos ügyre vonatkozó tárgyalásokat kezdjek a többi intézménnyel. Sajnos arról kell jelentést tennem, hogy a tárgyalások nem vezettek eredményre, ezért azt ajánlom a Háznak, hogy ne szavazzon, és hogy e fontos üggyel kapcsolatos kérdést hagyjuk a következő Parlamentre, várakozásaim szerint ugyanis a Bizottság új javaslattal áll elő ez év őszén.
<SPEAKER ID="088" NAME="Andris Piebalgs">
a Bizottság tagja. - Elnök úr, a Bizottság tudomásul veszi a Parlament azon döntését, hogy a Cashman úr jelentését kísérő jogalkotó állásfoglalást elhalassza. A Bizottság - noha teljes mértékben tiszteletben tartja a Parlament döntését - nincs meggyőződve arról, hogy a Parlament első olvasatát lezáró szavazás megkötné a következő Parlament kezét. Ezért a Bizottság csak azt követően gondolja újra javaslatát, hogy a jogalkotó hatóság mindkét ága elfogadta álláspontját, ugyanakkor szándékai szerint addig is folytatja a két intézménnyel folytatott építő jellegű párbeszédet, és megerősíti, hogy továbbra is kompromisszumos megoldást keres a Parlamenttel és a Tanáccsal.
<SPEAKER ID="089" NAME="Michael Cashman">
előadó. - Elnök úr, úgy gondolom, hogy ez jól mutatja, miért olyan kivételesen fontos, hogy a következő Parlament minden egyes előjogával éljen. A párbeszéd azt jelenti, hogy minden egyes intézménynek meg kell egymást hallgatnia. Egyelőre egyetlen intézmény sem hallgatja meg a Parlamentet. Éppen ezért nem kellene szavaznunk, és teljes mértékben fel kellene ruháznunk a következő Parlamentet.
<P>
(Taps)
<SPEAKER ID="091" NAME="Elnök">
Nem vagyok benne biztos, hogy a gratulációk Cashman úrnak szólnak. Igen? Nos, akkor gratulálunk neki.

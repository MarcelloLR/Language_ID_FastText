<CHAPTER ID="009-04">
4. Az Emberi Jogi Tanács 16. ülése (Genf, 2011. február 28-március 25.) (
<SPEAKER ID="139" NAME="Heidi Hautala">
az Emberi Jogi Albizottság elnöke. - Elnök úr, nagyon jó hírem van az emberi jogok területéről. A Szaharov-díjra jelölt Haitham al-Maleh, 80 éves szíriai emberi jogi ügyvéd kegyelmet kapott, és két nappal ezelőtt szabadon bocsátották. Ez gyönyörű példa arra, hogy az Európai Parlament hogyan képes megerősíteni az emberi jogokat.
<P>
Most, hogy ismét szabad, Haitham al-Maleh tele van életerővel, és minden igyekezetével a szíriai politikai foglyok ezreinek szabadon bocsátását próbálja elősegíteni.
<P>
(Hangos taps)
<SPEAKER ID="140" NAME="Elnök">
Köszönjük, hogy megosztotta velünk ezt a hírt. Bizonyosan nagy lendületet meríthetünk belőle a munkánkhoz.
<P>
- A 8. bekezdésről szóló szavazás előtt:
<SPEAKER ID="141" NAME="Jean-Pierre Audy" AFFILIATION="PPE">
(FR) Elnök úr, csak arra szeretném felhívni a figyelmet, hogy amikor az eredeti szöveg 8. bekezdését terjesztette elő szavazásra, a francia fordítás azt jelezte, hogy a 19. bekezdésről van szó. Azaz volt némi félreértés a szavazási utasítások körül.
<SPEAKER ID="142" NAME="Elnök">
Utána fogunk nézni. Köszönjük az észrevételt.
<SPEAKER ID="144" NAME="Fiona Hall" AFFILIATION="ALDE">
Elnök asszony! Csak szeretném megragadni az alkalmat, hogy köszönetet mondjak annak a 400 kollégánknak itt a Parlamentben, aki aláírta a 81-es számú írásbeli nyilatkozatot; ugyancsak szeretném megköszönni a munkatársaimnak az eddigi kemény munkát, valamint az írásbeli nyilatkozatok szolgálatainak a támogatásukat, de mindenekelőtt azoknak a korteseknek szeretnék köszönetet mondani, akiknek az elhivatottsága ezt lehetővé tette.
<P>
Büszke vagyok arra, hogy egy olyan Parlament képviselője lehetek, ahol a hétköznapi emberek is elmondhatják a problémáikat, és ahol az európai parlamenti képviselők odafigyelnek és meggyőződéssel cselekszenek. Ez a demokrácia legjobb formája, és ez azt mutatja, hogy az Európai Parlament nem távolodott el az emberektől.

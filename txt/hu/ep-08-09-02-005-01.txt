<CHAPTER ID="005-01">
1. "Cselekvő ifjúság” program (2007-2013) (
<P>
- A szavazás előtt:
<SPEAKER ID="130" NAME="Katerina Batzeli">
előadó. - Elnök úr, a Kulturális és Oktatási Bizottság nevében szeretnék rámutatni a szavazásra bocsátott négy jelentéssel kapcsolatban arra, hogy az EU és különösen az Európai Parlament legfontosabb tevékenységei közé tartoznak a kultúra, oktatás, ifjúság valamint a polgárok közösségi tevékenységekben való részvételének területén elindított többéves programok.
<P>
Ezért az említett programok hatálya alá tartozó különböző tevékenységek kiválasztásáról és finanszírozásáról világos és objektív kritériumok alapján kell dönteni. Egyszerűsített eljárásokat kell elfogadni, hogy ne okozzunk felesleges késedelmet az európai polgárok számára.
<P>
A négy komitológiai jelentés - amelyek elfogadását a mai ülésen a Parlamenttől kérjük - célja az átlátható, gyors és hatékony eljárások biztosítása. Ezzel párhuzamosan az Európai Parlament szerepét is megerősíti ezeknek az eljárásoknak a területén.
<P>
Rendkívül megnyugtató, hogy mind a Bizottság, mind a Tanács elfogadta már ezeket a parlamenti javaslatokat, ami bizakodással tölt el a jövőbeni intézményközi megállapodásokat illetően.
<P>
Végezetül szeretnék köszönetet mondani azért az együttműködő szellemért és megállapodási készségért, amelyet a Bizottság és a Tanács tanúsított a szlovén elnökség és a jelenlegi francia elnökség alatt, és azért, ahogyan ezt a négy közösségi programot irányították.

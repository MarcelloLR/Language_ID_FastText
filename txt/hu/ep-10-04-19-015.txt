<CHAPTER ID="015">
Egyperces felszólalások fontos politikai kérdésekben
<SPEAKER ID="035" NAME="Elnök">
Következő napirendi pontként egyperces felszólalások következnek fontos politikai kérdésekben.
<SPEAKER ID="036" NAME="John Bufton" AFFILIATION="EFD">
Elnök úr, köszönöm, hogy ismét megadta nekem a szót. A most elmondottak tekintetében arra kérem, hogy ismét foglalkozzon a május 5-i és 6-i ülésen történő szavazással.
<P>
Nagyon valószínű, hogy az Egyesült Királyság parlamenti képviselőinek nagy része nem lesz jelen. Május 6-án tartjuk a parlamenti választásunkat. Egy teljes ország nem lesz képviselve. Olyan dolgokról fogunk megbeszéléseket tartani, amelyekben az Egyesült Királyság nem lesz képviselve. Arra kérem, hogy fontolja meg május 4-ét, egy pár nappal korábbi időpontot. Mert ha megtagadja azt a szavazatot, akkor megtagadja az Egyesült Királyságtól egyes intézkedések támogatásának vagy ellenzésének kifejezését...
<P>
(Az elnök félbeszakítja a felszólalót)
<SPEAKER ID="037" NAME="Elnök">
Engedje meg, hogy válaszoljak: Nagyon komolyan megfontolom azt, amit most elmondott. Két nap áll rendelkezésünkre: május 5-e és 6-a. Később döntünk arról, hogyan menjenek végbe a május 5-re és 6-ra tervezett szavazások, és hogyan osszuk fel őket.
<SPEAKER ID="038" NAME="Elnök">
Bejelentést szeretnék tenni, mielőtt elkezdjük a mai ülést. Mint tudjuk, az eljárási szabályzat 150. cikke engedélyezi az egyperces felszólalásokat. A tapasztalatok azt mutatják, hogy több mint kétszer annyi felszólalási kérelmet kapunk, mint amennyit az adott időkeret engedélyez. Tehát elkerülhetetlen azoknak a képviselőknek a csalódottsága, akik felszólalásra vártak, de nem kaptak erre lehetőséget. A további bizonytalanság és csalódottság elkerülése érdekében ezután a következő eljárást alkalmazom az egyperces felszólalásokra. Az eljárási szabályzat 150. cikkének megfelelően egy harminc főt tartalmazó listát készítünk, a felszólalókat pedig úgy választjuk ki, hogy egyenlően legyenek képviselve a politikai nézetek és a földrajzi régiók. Elsőbbséget élveznek azok a képviselők, akik nem kaptak lehetőséget egyperces felszólalásra az előző két ülés során. Minden képviselőt, aki egyperces felszólalásra kért lehetőséget, előzetesen értesítjük arról, hogy felszólalhat-e vagy sem. A kiválasztott felszólalóktól elvárjuk, hogy legyenek jelen az ülésteremben, amikor rájuk kerül a sor.
<SPEAKER ID="039" NAME="Jolanta Emilia Hibner" AFFILIATION="PPE">
(PL) Elnök úr! Szeretném felhívni a figyelmét a géntechnológiával módosított élelmiszerek kérdésére. Az Európai Bizottság olyan uniós jogszabályt módosító javaslaton dolgozik, amelynek célja, hogy nagyobb szabadságot biztosítson a tagállamoknak annak eldöntéséhez, hogy kívánják-e engedélyezni a géntechnológiával módosított szervezeteket, mivel az uniós jogszabályok jelenlegi állása szerint nem lehet tilalmat bevezetni a GMO-k ellen a tagállamokban.
<P>
Az Európai Bizottság azt javasolja hamarosan, hogy a tagállamok egyénileg döntsék el, hogy engedélyezik-e a géntechnológiával módosított növények termesztését. Viszont a GMO-vetőmagok importálásával és feldolgozásával kapcsolatos döntéseket továbbra is uniós szinten hoznák meg. Ennek fényében meg kell fontolnunk azt a lehetőséget, hogy tegyünk-e megkülönböztető címkét a GMO-mentes termékekre. Az ilyen címkézésnek egyértelműnek és mindenki által felismerhetőnek kell lennie, így az európai fogyasztók tudják, hogy a megvásárolt termék nem olyan állatból készült, amelyet géntechnológiával módosított takarmánnyal tápláltak. Ezért úgy gondolom, hogy egyedi tervezésű címkét kell létrehoznunk.
<SPEAKER ID="040" NAME="Traian Ungureanu" AFFILIATION="PPE">
Tisztelt elnök úr! Hadd emlékeztessem a Házat arra, hogy egy évvel ezelőtt a Moldovai Köztársaságban népfelkelés szállt szembe a kommunista visszaélésekkel. A tüntetések egy Európa-párti koalíciót hoztak létre, és az egy év alatt az új kormány bebizonyította, hogy Európa mellett foglalt állást. A moldovai kormánynak az Európai Unió azonnali támogatására van szüksége, amelyet három módon adhatunk meg: gyors pénzügyi támogatás, a vízumkötelezettség eltörlése és a társulási megállapodás megkötése formájában.
<P>
Itt szeretném megemlíteni Ernest Vardanian, egy letartóztatott újságíró esetét, akit Transznisztria úgymond hatóságai magánzárkában tartanak fogva és hazaárulással vádoltak meg. Ez az emberi jogok súlyos megsértése. Megkérem az Unió külpolitikai főképviselőjét és az Európai Unió moldovai delegációjának vezetőjét, hogy sürgősen cselekedjen az őrizetbe vett újságíró azonnali kiszabadítása érdekében.
<SPEAKER ID="041" NAME="Anna Záborská" AFFILIATION="PPE">
(SK) Tisztelt elnök úr, főtitkár úr, biztos úr! Most kellene elmondanom az előkészített beszédemet, de kivételes események történtek. Mindannyian tudjuk, hogy az időjárási körülmények nem kedveznek mindannyiunknak itt Strasbourgban. Ez sok képviselőnek és tisztviselőnek okozott stresszt és fejfájást.
<P>
Szeretném megragadni az alkalmat, hogy köszönetet mondjak Önnek, elnök úr, és a Klaus Welle által irányított főtitkárságnak is, hogy nem hagytak semmit a véletlenre, és a lehető legjobb munkafeltételeket biztosították számunkra.
<P>
A légi közlekedési probléma első napjaitól kezdve a Parlament a Strasbourgba történő közlekedés átszervezésén dolgozik, és ezért őszinte köszönetemet fejezem ki azok nevében is, akik nem lehetnek ma itt velünk. Nagyon köszönöm.
<SPEAKER ID="042" NAME="Hans-Peter Martin" AFFILIATION="NI">
(DE) Elnök úr, már korábban szerettem volna felhívni a figyelmét, amikor az egyperces felszólalások új szabályairól beszélt. Lengyelként bizonyára tudja, milyen az, ha az embereket, parlamenti képviselőket különböző osztályokba sorolják. Ezért szeretném megkérni, hogy a hátsó sorban ülőket is vegyék figyelembe az ügyrendi kérdésekkel kapcsolatban.
<P>
Lenne néhány konkrét kérdésem. Először is arra kérem, hogy tisztázza azt, amit korábban mondott, vagyis a két következő ülést. Most a két következő strasbourgi ülésre gondol, vagy a brüsszelit is beleszámolja?
<P>
Másodszor pedig hogyan jár el akkor, ha bármilyen oknál fogva képviselők nem jelennek meg - mint ahogy az most is megtörtént -, annak ellenére, hogy szerettek volna felszólalni? Vagy lesz pár perc a "catch the eye" eljárásra?
<P>
Harmadszor az új hatékony - és üdvözlendő - rendszernek megfelelően megtenné, hogy már ma felolvassa azt a 30 képviselőt, akik ma szót kapnak?
<SPEAKER ID="043" NAME="Elnök">
Köszönöm a megjegyzését. Az új szabályok alkalmazása a brüsszeli ülésen kezdődik. A brüsszeli ülés lesz az első, amelyen érvénybe lépnek az új szabályok.
<SPEAKER ID="044" NAME="Jörg Leichtfried" AFFILIATION="S&amp;D">
(DE) Elnök úr, a romániai kóbor kutyákkal kapcsolatos problémák ismét beszédtémává váltak, mivel tervezik a kóbor kutyák megölésére vonatkozó, 2008. január 15-e óta életben lévő tilalom feloldását. Örülök, hogy Románia ismételten tartózkodott ezeknek a terveknek a végrehajtásától. De az alternatív megoldás sem valódi megoldás, miszerint ezeket a kutyákat tömeges állatmenhelyekbe kell helyezni. Az egyetlen ésszerű megoldás a kasztrálási program végrehajtása lenne. De erre Románia nem hajlandó. Legfőbb ideje, hogy ezzel kapcsolatban - úgy, mint a többi állatjólléti kérdésben - az Európai Unió végre tegyen valamit.
<P>
Elnök úr, ezzel lezárom az egyperces felszólalásomat. A fennmaradó időben szerettem volna ismét elmagyarázni, amit korábban szerettem volna elmondani.
<SPEAKER ID="045" NAME="George Sabin Cutaş" AFFILIATION="S&amp;D">
(RO) Tisztelt elnök úr! Amikor Simon Kuznets, a "bruttó nemzeti termék” elvének létrehozója felismerte, milyen nehéz is egy nemzet jólétét pusztán a nemzeti bevétel alapján mérni, úgy hiszem, nem gondolta volna, hogy hetvenöt évre és öt Nobel-díjas javaslataira lesz szükség ahhoz, hogy pontosabb értékelést adjunk a gazdaság teljesítményéről és a társadalmi termékről, mint amit a GDP nyújt. Ez a makrogazdasági mutató figyelmen kívül hagyja a termékek minőségét, nem méri a fenntartható fejlődést, és nem vesz figyelembe olyan tényezőket, mint például a létfenntartás és az elővárosi gazdaságok, a háztartási és az önkéntes munka.
<P>
A bizottság munkájának eredménye alapján, amelyet a Stiglitz-jelentés összegez, javaslatot készítettek a nemzeti statisztikai rendszer fejlesztésére, az életminőség fogalmának pontosabb meghatározására és a fenntartható fejlődés a gazdasági és társadalmi fejlődés indexébe történő felvételébe.
<P>
Ennek fényében olyan összehangolt rendszerrel kell az Európai Unió teljes területén rendelkeznünk, amely méri az élet minőségét és azt, hogy meddig tartható fenn a gazdaság, és végül, de nem utolsósorban a társadalmi egyenlőtlenségeket. Ez azt jelezné, hogy tanultunk a recesszióból, amely oly jelentős hatást gyakorol ránk.
<SPEAKER ID="047" NAME="Izaskun Bilbao Barandica" AFFILIATION="ALDE">
(ES) Tisztelt elnök asszony! Előző héten egy bíróság úgy döntött, hogy az Egunkaria baszk nyelvű hírlap megszüntetése, amelyről pár héttel ezelőtt beszéltem, igazságtalan, jogellenes és önkényes tett volt.
<P>
A bíróság kimondta, hogy sem a spanyol alkotmány sem a büntető törvénykönyv nem engedi a hírlap bezárását, és a vád egésze arra épült, hogy a baszk kultúra védelme egyenlő az ETA-val való együttműködéssel, ami egyszerűen felháborító. A döntés kimondja, hogy a vádolt személyek teljesen ártatlanok, nem tagjai az ETA-nak, a hírlap nem finanszírozza az ETA-t, és a hírlapot sem támogatja anyagilag az ETA. A döntés azt is kimondja, hogy az őrizetbe vett személyeket magánzárkában tartották, a bírósági ellenőrzések nem voltak kielégítőek, és ez hitelt ad azoknak az állításoknak, miszerint az őrizetbe vett személyekkel rosszul bántak és kínozták őket.
<P>
Két kérésem lenne: szeretném megemlíteni, hogy milyen következményei vannak a demagógiának, az érzelmek manipulálásának és a szükségállapot idején hozott jogszabályoknak a demokráciára, és azt a tényt is megemlíteném, hogy Spanyolországban a média főbb elemei és a fő pártok azzal vádoltak meg minket és mindazokat, akik tiltakoztak ez ellen az igazságtalanság ellen, hogy együttműködünk az ETA-val. Szeretném, ha közösen dolgoznánk azon, hogy igazságot szolgáltassunk ezeknek az áldozatoknak, és az ügy tisztességesen záruljon le.
<SPEAKER ID="048" NAME="Michail Tremopoulos" AFFILIATION="Verts/ALE">
(EL) Tisztelt elnök asszony! Tavaly februárban bemutatták az Európai Parlamentnek Reuter és Trautmann által készített európai bizottsági jelentést, amely a globális illegális kábítószerpiacokkal foglalkozott 1998-tól kezdve. Ez a jelentés értékes adatbázis, következtetései pedig megerősítik azokat az értékeléseket, amelyek szerint a kábítószerekkel kapcsolatos politikák sem az Európai Unióban, sem világszerte nem hatékonyak.
<P>
Az alapvető következtetés az, hogy az aktuális politikák nem érik el legfontosabb céljukat, hogy csökkentsék a tiltott szerek iránti kereslet és azok kínálatát, valamint szerepük kulcsfontosságú az egyéni felhasználókat, a környezetüket, a gazdaságot és a társadalmat érő károk súlyosbításában.
<P>
2004-ben az Európai Parlament jóváhagyott egy sor javaslatot, mint például a Catania-jelentést. Ezért azt szeretnénk, hogy ismét foglalkozzanak az üggyel, szélesebb keretek közt, hogy ne érjék károk a felhasználókat. <>
<SPEAKER ID="049" NAME="Ryszard Czarnecki" AFFILIATION="ECR">
(PL) Elnök asszony, nemzetemet súlyos tragédia érte. Az elnök, a Központi Bank és a katonaság vezetői meghaltak. Az elnök és feleségének temetését tegnap tartották meg. Szeretném kifejezni a köszönetemet a sok tagállam és az Európai Unió együttérzéséért. Az európai együttérzés elve kiállta a próbát, ami nekünk, lengyeleknek nagyon fontos. A Cseh Köztársaság, Szlovákia, Magyarország, Németország, Litvánia, Lettország, Románia és Szlovénia elnökei, és Észtország miniszterelnöke jelentek meg a temetésen. Sajnálom, hogy a Tanács vezetője és az Európai Bizottság elnöke nem jelentek meg. Nem tudtak megjelenni, de például Azerbajdzsán, Örményország és Grúzia miniszterelnökei megjelentek, pedig nekik hosszabb utat kellett megtenniük. Szeretnék ismét köszönetet mondani minden jelenlévőnek együttérzésük kifejezéséért.
<SPEAKER ID="050" NAME="Andreas Mölzer" AFFILIATION="NI">
(DE) Elnök asszony, engedje meg, hogy egy perc erejéig mondjak pár szót Szerbiával kapcsolatban. Úgy tűnik, hogy Szerbia Európai Unióhoz való csatlakozási ambíciói miatt szelet kaptak volna az ország vitorlái. Az ország mindenesetre formálisan bocsánatot kért nemrég a srebrenicai népirtásért. Ugyanez nem mondható el az ellentmondásos tagjelölt Törökországról, ahol szankciókkal fenyeget az ország, ha egy másik országban az örmény népirtásról egyáltalán szó esik.
<P>
Véleményem szerint tetszés szerint lehet értelmezni a koppenhágai kritériumokat, mert Belgrádot azzal vádolják, hogy nem hajlandó együttműködni a hágai Nemzetközi Bírósággal, de Ankara emberi jogi jogsértéseit nem tartják fontosnak.
<P>
Abban viszont nincs semmi új, hogy az Európai Unió kettős mércét alkalmaz. Boszniában számos etnikai csoportot raknak egy multikulturális államba, míg Koszovóban hirtelen jogszerű lett, hogy egy etnikai csoport leváljon egy meglévő államtól.
<P>
Törökországgal ellentétben Szerbia történelmileg, szellemileg és kulturálisan Európa része, és a Balkán biztonságában kulcsfontosságú szerepet vállal. Természetesen nem szabad ugyanazokat a hibákat elkövetnünk, amelyeket Bulgária és Románia elhamarkodott csatlakozásakor követtünk el. Minden csatlakozási kritériumot teljesíteni kell, de Szerbia európai ország, és az Európai Uniót részét kell képeznie.
<SPEAKER ID="051" NAME="Georgios Papanikolaou" AFFILIATION="PPE">
(EL) Tisztelt elnök asszony! A görögországi fontos terrorista sejt minapi feloszlatása eszünkbe juttatja, hogy az erőszaknak és a demokratikus intézmények fenyegetésének semmi nem szab határt, és az nincs senkire sem tekintettel.
<P>
Nem szabad elfelejtenünk, hogy a jelenlegi gazdasági válság, és az emiatt kialakult pesszimizmus a polgárok körében táplálja az agressziót és erőszakos cselekedeteket vált ki. Mindenki egyetért abban, hogy az erőszak elítélendő, annak formájától és forrásától függetlenül. Viszont abban egyet kell értenünk, és hangsúlyoznunk kell, hogy nagyobb hangsúlyt kell helyezni a megelőzésre a már meglévő helyzet orvoslása helyett. Ezért kell a SWIFT-tel, a PNR-rel kapcsolatos ügyeknek és az Europol és az Eurojust erősítésének elsőbbséget élveznie a napirendi pontok között.
<P>
Most, hogy ezt elmondtam, fontosnak tartom, hogy kigyógyítsuk a társadalmat azokból a krónikus betegségekből, amelyek erőszakot szülnek. Fel kell lépnünk a szegénység és a munkanélküliség ellen. Nem maradhatunk tovább tétlenek. Legutóbb, amikor Európa vezetői meghátráltak a társadalom kihívásai elől a súlyos gazdasági helyzet idején, eluralkodott a gyűlölet és a totalitarizmus.
<SPEAKER ID="052" NAME="Jens Geier" AFFILIATION="S&amp;D">
(DE) Tisztelt elnök asszony, hölgyeim ás uraim! Szeretném felhívni az Európai Bizottság és a Ház figyelmét a nyersanyagok árával kapcsolatos aggasztó fejleményekre. Választókerületemben van Duisburg, ahol Európa legnagyobb acélgyárai működnek. Itt és az Európai Unió más, acélgyártással foglalkozó helyein a dolgozók aggódnak a munkahelyük miatt, mivel a három legnagyobb vasércszállító 100 százalékos áremelést erőltet az acéliparra. A jövőben a londoni fémtőzsdén jegyzett ár lesz a meghatározó a fix ár helyett, amelyet korábban a hosszú távú szállítói szerződések biztosítottak. A dolgozók és a szakszervezetek attól tartanak, hogy ez az alapanyag, az acél rendkívüli áremelkedéséhez vezet. És ez mind akkor történik, amikor az acélipar legutóbbi szerkezetátalakítását követően a költségcsökkentő programokkal és a munkaerő csökkentésével történő megtakarítási lehetőségek kimerültek. Annak érdekében, hogy felhívják a figyelmet erre a helyzetre, az üzemi tanácsok és a németországi Fémmunkások Iparági Szakszervezete kérést intézett Duisburg nevében Merkel kancellárhoz és Barroso elnök úrhoz. Megkérem a Bizottságot, hogy válaszoljon a kérésükre.
<SPEAKER ID="053" NAME="Pat the Cope Gallagher" AFFILIATION="ALDE">
Elnök asszony, azok az utasok, akiknek a nyaralását tönkretette a vulkáni hamu, zűrzavarral szembesülnek a biztosítás terén.
<P>
Habár a légitársaságok megtérítik a repülőutak árát, vagy új repülőutat foglalnak le a légi utasok jogairól szóló irányelv értelmében, sok utas szembesül a szállodai szobák és az autókölcsönzés, talán még az alternatív repülőút szervezésének költségeivel, de néhány biztosítási kötvény fedezi a veszteségeket.
<P>
Mások ezt vis majornak tekintik, de megkérem ezeket a vállalatokat, hogy legyenek pragmatikusak, gondolkodjanak ésszerűen, és gondolják át a döntésüket. Ne felejtsék el, hogy nekem, ahogyan másoknak is, számos választópolgára van világszerte különböző reptereken, és olyan költségeket kell állniuk, amelyekre nincs pénzük.
<P>
Úgy tudom, hogy felülvizsgálják a szervezett utazási formákról szóló irányelvet, ezt sürgősen meg kell tenni.
<P>
Alapvető fontosságú, hogy az utazási irányelv olyan szabályozást biztosítson, amely az ilyen helyzetekre alkalmazható. Megkérem a Bizottságot, hogy már ezen a szakaszon intézkedjen.
<SPEAKER ID="054" NAME="Claudio Morganti" AFFILIATION="EFD">
(IT) Tisztelt elnök asszony, hölgyeim és uraim! Itt, az európai intézmények demokratikus szívében javaslom, hogy röviden tekintsük át, milyen hatással van az uniós beavatkozás a közösségekre, a régiókra és az egyénekre.
<P>
Úgy gondolom, döntenünk kell arról, hogy jövőképünk univerzalista és globalista legyen, vagy ehelyett inkább tartsuk meg minden egyes egyén hozzájárulását és identitását. Úgy gondolom, hogy a második verzió az előnyös. Ez egy szélesebb látószög, amelyben a sajátos elhivatottságból és hagyományokból származó egyéni dimenzióknak is megvan a maga helye és méltósága.
<P>
Nézzük meg a 2006-os szolgáltatási irányelv, az ún. Bolkestein-irányelv hatását az olaszországi fürdőhelyek ágazatára. Úgy gondolom, hogy nem áldozhatjuk fel az állítólagosan hatékonyabb globális rendszer érdekében azokat a vendéglátási kultúrákat és hagyományokat, amelyek mindig is jellemezték a helyi közösségeket.
<P>
Gazdasági szempontból a kisvállalkozások fejezik ki legtisztábban a helyi közösségek kulturális identitását, ezért meg kell azokat védeni.
<SPEAKER ID="055" NAME="Hans-Peter Martin" AFFILIATION="NI">
(DE) Elnök asszony, nincs könnyű dolga manapság a lelkes Európa-pártiaknak. Szeretném megemlíteni az Eurostat problémáját. Mint kiderült, az Eurostat sokkal inkább tisztában volt Görögország valódi helyzetével, mint azt korábban gondoltuk. Vannak jelentések, amelyeket csak részben tettek közzé, és amelyben már 2002-ben elkövetett csalásokra fényt derítettek, majd utána jött a nagy 2008-as jelentés. Teljes homály fedi azonban, hogy hova kerülnek a jelentések, milyen hatást fejtenek ki, és hogy kit lehet felelősségre vonni, jelen esetben azért, mert nem cselekedett a jelentések hatására.
<P>
Ezért most azt javaslom, hogy valóban konstruktívan foglalkozzunk az Eurostattal, és ne csak úgy, ahogy a botrányos ügyekkel kapcsolatban, amelyek persze jelen voltak a múltban. Tehát azt javaslom, hogy a Bizottság cselekedjen, hogy biztosítsa az Eurostat függetlenségét, és bocsássa a polgárok rendelkezésére a demokrácia forradalmasításához olyannyira szükséges információkat.
<SPEAKER ID="056" NAME="Maria Da Graça Carvalho" AFFILIATION="PPE">
(PT) Ma olyan természeti katasztrófával nézünk szembe, amelynek a következményei kiszámíthatatlanok. A tudomány mai szintje lehetővé teszi, hogy megfelelő pontossággal kiszámítsuk az atmoszféra részecskéinek hatását a repülőgépmotorokra és a repülési rendszerekre. A tudomány mai állása azt is lehetővé teszi, hogy megfelelő pontossággal kiszámítsuk az atmoszféra részecskéinek mozgását. Az Európai Unió közlekedésügyi miniszterei ma találkoznak, hogy tárgyaljanak a légi közlekedés helyzetéről. A találkozó következtetéseit a tudományos ismeretekre és az elővigyázatosság elvére kellene alapozni. A gazdaság nem élvezhet elsőbbséget az emberek biztonsága felett. Európának a biztonság és az életminőség védőbástyájaként kell fellépnie. Mindazonáltal gyors, gyakorlatias megoldásokat várunk el a földi és vízi közlekedés alternatív lehetőségeivel kapcsolatban.
<P>
Tavaly számos válság , természeti katasztrófa és járvány sújtott minket. Ezeknek a fényében...
<P>
(Az elnök félbeszakítja a felszólalót)
<SPEAKER ID="057" NAME="Ioan Enciu" AFFILIATION="S&amp;D">
(RO) Tisztelt elnök asszony, ez év végére a harmadik postai irányelv hatályba lép, amely teljesen felszabadítja a piacot a szabályozás alól. A gazdasági és a pénzügyi válság következményeivel tisztában vagyunk, beleértve a postai piacra gyakorolt hatásokat.
<P>
A válság hatása megtöbbszöröződött, miután bevezették az irányelvet azokban a tagállamokban, ahol a postai piacot teljesen liberalizálták. Ebben az ágazatban a létszámleépítések és a fennmaradó alkalmazottak bérének csökkentése az átlagosnál magasabb szintet ért el. Csökkent továbbá a tranzakciók száma, nőttek a postai díjak, arról nem is beszélve, hogy a nehezen megközelíthető településeken és területeken élő polgárokat megfosztják egy kommunikációs eszköztől és egy általános szolgáltatástól.
<P>
Úgy gondolom, hogy az irányelv bevezetésének társadalmi következményeit fel kell mérni. Kötelességünk megakadályozni a szociális dömping előfordulását. Sürgetem az illetékes európai intézményeket, hogy vizsgálják meg azt a lehetőséget, hogy az irányelv végrehajtására kitűzött határidőre legalább kétéves moratóriumot alkalmazzanak, megfelelő változtatásokkal a fennmaradó tagállamokban.
<SPEAKER ID="058" NAME="Cristian Dan Preda" AFFILIATION="PPE">
(RO) Ma arról a kényes helyzetről szeretnék beszélni, amelybe Ernest Vardanian került. Igor Szmirnov rendszere tartóztatta le a magukat Dnyeszter Menti Köztársaságnak hívó térségben.
<P>
Ernest Vardaniant hazaárulással és kémkedéssel vádolták, ami nemcsak abszurd, hanem nevetséges is. Az újságírót nem lehet óvadék ellenében szabadlábra helyezni, és szörnyű állapotok között tartják fogva. A tiraszpoli hatóságok így akarják megfélemlíteni a Kisinyovot akkor, amikor az egy évvel ezelőtti választások után hivatalba lépő új kormány közelebb akar kerülni az Európai Unióhoz, és meg akarja oldani a transznisztriai konfliktust.
<P>
Ernest Vardanian újságíró azonnali és feltétel nélküli elengedését követelem, és a magukat Dnyeszter Menti Köztársaságnak nevező nemzet hatóságait, hogy a konfliktus megoldása érdekében közeledjen Kisinyov felé.
<SPEAKER ID="059" NAME="Czesław Adam Siekierski" AFFILIATION="PPE">
(PL) A pénzügyi és gazdasági válság a legszegényebbeket sújtotta a legjobban. Szükségleteik kielégítése érdekében az Európai Unió 2010-et a szegénység és társadalmi kirekesztés elleni küzdelem európai évének nyilvánította. Becslések szerint Európában több mint 40 millió ember él szegénységben és közel 40 millió embert fenyeget szegénység. Rendkívül szomorú, hogy ennek a negyede - vagyis 20 millió fő - gyermek. Gondjaik nemcsak az élelmiszer, az egészségügyi ellátás és a megfelelő ruházat hiányával kapcsolatosak, hanem főként azzal, hogy még kilátásuk sincs arra, hogy helyzetük javuljon és kitörjenek a szegénységből. Segíthet megváltoztatni ezt a szomorú helyzetet az az igen fontos lépés, ha színvonalas oktatást biztosítunk. Ez az igény legvilágosabban a kisebb városokban és a vidéki térségekben mutatkozik meg, amelyek távol esnek az oktatási központoktól. Ezért a változáshoz kulcsfontosságú, hogy növeljük a szegény családból származó fiatalok ösztöndíjprogramjainak a finanszírozását.
<SPEAKER ID="060" NAME="Derek Vaughan" AFFILIATION="S&amp;D">
Tisztelt elnök úr! Üdvözlöm a holnapi, légi válságról szóló vitát, mert nem szabad elfelejtenünk, hogy az hatással van nemcsak a Parlamentre, hanem az egyénekre és az üzleti vállalkozásokra is egész Európában. Mindez akkor, amikor Európa, vagy majdnem egész Európa mély recesszióból lábal ki. Az Egyesült Királyság is, mint a többi ország, de nem mind, ebből a recesszióból lábal ki, és ez a kormány beavatkozásának köszönhető - mikor a piacnak ez nem sikerült -, és nem állt félre, ahogy azt páran szerették volna.
<P>
Számos gazdasági adat lát napvilágot az Egyesült Királyságban a következő hetekben, és úgy gondolom, hogy a legtöbbjük kedvező lesz. Ez annak köszönhető, hogy a kormány beavatkozott. Úgy gondolom, hogy fontos lenne az Európai Unió intézményeinek is beavatkozniuk a nehéz gazdasági időkben. Minden európai uniós intézménynek meg kell bizonyosodnia a jövőben arról, hogy a költségkeretet úgy alakítják ki, hogy az segítsen az egyéneknek és az üzleti vállalkozásoknak átvészelni a nehéz gazdasági időket, és hogy tervezzenek a helyreállításra is.
<SPEAKER ID="061" NAME="Diogo Feio" AFFILIATION="PPE">
(PT) A mai ülésen számos tagállam költségvetési helyzetéről szeretnék szólni. Most szólok, amikor a stabilitási és növekedési programok benyújtásának határideje lejárt. Ezek a programok számos tagállam közép- és hosszú távú helyzetét jelzik előre. Az országom, Portugália programját a Bizottság kockázatosnak minősítette. Ez aggasztó jel a piacok felé, de alapvetően annak a jele volt, hogy az államháztartás stabilitását és egészségét vizsgálja, miközben a növekedés problémáját is meg kell vizsgálni. Ebben az esetben sem megfelelők az országom által benyújtott mutatószámok, és sajnos nem foglalkoznak olyan problémákkal, mint az üzleti vállalkozásokat érintő egyszerűsítések és az adózási versenyképesség. <>
<SPEAKER ID="062" NAME="William" AFFILIATION="The Earl of) Dartmouth  (EFD">
Elnök asszony! Két felszólalással korábban hangzott el ugyan, de megkérdezném az úrtól, aki az EU beavatkozását támogatta, hogyan kellene az Európai Uniónak közbelépnie a vulkáni hamuval szemben.
<SPEAKER ID="063" NAME="Elnök">
Kiegészítő kérdéseket nem lehet feltenni a kék kártya használatával az egyperces felszólalások során. Tehát ez nem ügyrendi kérdés volt. A képviselőtársával talán személyesen megbeszélheti a kérdését, de semmi esetre sem a parlamenti ülés során. <>
<SPEAKER ID="064" NAME="Malika Benarab-Attou" AFFILIATION="Verts/ALE">
(FR) Elnök asszony, kérem, vegye figyelembe a férfiak és a nők arányát, mikor átadja a szót. Öt férfinak adott szót egymás után.
<SPEAKER ID="065" NAME="Elnök">
Nagyon köszönöm. Tudhatja, hogy nekem mint a nemek közötti egyenlőséggel és a sokféleséggel foglalkozó magas szintű munkacsoport elnökének az egyenlőség fontos számomra. A felszólalókról lista készült, és ebben kiegyensúlyozottságra törekedtünk. A vitában való felszólalási lehetőség attól is függ, hogy ki van jelen.
<P>
A napirendi pontot ezennel lezárom. <>

<CHAPTER ID="008-13">
13. Az élelmiszerek és a takarmányok radioaktív szennyezettsége (
<SPEAKER ID="145" NAME="Juan Fernando López Aguilar" AFFILIATION="S&amp;D">
(ES) Elnök asszony, kérem, vegyék jegyzőkönyvbe, hogy a szavazás közvetlenül az előző szavazás után történt, és ezért kérem, vegyék jegyzőkönyvbe, hogy "nem”-mel szavaztam. Nem tudtam szavazni, de a jelentés ellen akartam szavazni.
<P>
Ezenkívül fel akartam hívni a Parlament figyelmét, hogy az európai szabadalmi oltalomra vonatkozó döntésre irányuló javaslat a Bíróság március 8-án esedékes döntésétől függ. Ezért azt akartam javasolni, hogy a Parlament halassza el az európai szabadalmi oltalomra vonatkozó szavazást addig, amíg a Bíróság döntést nem hoz az igazságszolgáltatásra vonatkozó nyelvi szabályok kérdésében.
<P>
Szeretném, ha ezt jegyzőkönyvbe vennék.
<SPEAKER ID="147" NAME="Ivo Belet" AFFILIATION="PPE">
Elnök asszony, szóbeli módosítást szeretnék tenni a mezőgazdasági termelőknek nyújtandó kompenzációval kapcsolatban, és köszönöm Rivasi asszonynak a kezdeményezést. A következőképpen hangzik: "A Bizottságnak 2012 márciusában jelentést kell előterjesztenie az Európai Parlament és a Tanács számára egy olyan kompenzációs mechanizmus megfelelőségéről, amely azoknak a mezőgazdasági termelőknek lenne nyújtandó, akiknek élelmiszereit a maximálisan megengedett szint feletti szennyezettség következtében nem lehet forgalomba hozni. A mechanizmusnak "a szennyező fizet” elven kell alapulnia. A jelentéshez, amennyiben ez megfelelőnek tűnik, egy ilyen mechanizmus létrehozására irányuló jogalkotási javaslatnak is kapcsolódnia kell”. Ez öt képviselőcsoport együttes javaslata.
<SPEAKER ID="149" NAME="Elnök">
A szavazás ezzel véget ért.

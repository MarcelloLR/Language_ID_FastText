<CHAPTER ID="012">
Ügyrend: lásd a jegyzőkönyvet
<SPEAKER ID="019" NAME="Monica Frassoni" AFFILIATION="Verts/ALE">
(IT) Elnök úr, hölgyeim és uraim, az Európai Tanácsot illetően szeretnék egy kérdést feltenni az Elnök úrnak. Hallottuk, hogy az Európai Tanács ülésén Ön azt mondta, hogy a Parlament egyetért azzal, hogy a Bizottság elnökének személyéről szóló szavazásra július 15-én, a Bizottság többi tagjáról szóló szavazásra pedig a Lisszaboni Szerződés elfogadását követően kerüljön sor.
<P>
Szeretném tudni, hogy ez igaz-e, és amennyiben igen, Ön milyen felhatalmazással tett ilyen kijelentést.
<SPEAKER ID="020" NAME="Elnök">
Frassoni asszony, minthogy Ön is jelen volt, bizonyára emlékszik, hogy ezt a kérdést az elnökök konferenciáján is megvitattuk. Egyetlen kifogás érkezett július 15-ével szemben, Öntől. Valamennyi képviselőcsoport elnöke egyetértett a Tanács előtt tett nyilatkozatban kifejtett álláspontommal. Mindenesetre megtalálja, hogy pontosan milyen szavakat használtam a felszólalásomban. A felszólalás valamennyi képviselő és a nyilvánosság számára is elérhető.

<CHAPTER ID="014-03">
3. Nem kormányzati szervezetek kiűzése Darfurból (szavazás)
<P>
- Az (1) bekezdésről történő szavazás előtt:
<SPEAKER ID="360" NAME="Martine Roure">
a PSE képviselőcsoport nevében. - (FR) Elnök asszony, szóbeli módosításom arra vonatkozik, hogy javaslom, hogy szúrjuk a következőt az első bekezdés után: "követeli, hogy azonnal és feltétel nélkül engedjék szabadon a Médecins Sans Frontières belga részlegének minden munkatársát, akiket tegnap raboltak el a belgiumi Médecins Sans Frontières Saraf Umra-i irodájából, 200 kilométerre, nyugatra El Fashertől, Észak-Darfur központjától”.
<SPEAKER ID="361" NAME="Jacek Saryusz-Wolski" AFFILIATION="PPE-DE">
- (FR) Elnök asszony, a "tegnap” szót nem kellene belevennünk, mert az állásfoglalásnak hosszabb időre kell szólnia, mint egy nap.
<SPEAKER ID="362" NAME="Martine Roure" AFFILIATION="PSE">
- (FR) Elnök asszony, bocsásson meg, de nem értem, miért kellene időbeli korlátot szabni. Nincs időkorlát.
<P>
Ismétlem: "követeli, hogy azonnal és feltétel nélkül engedjék szabadon”. Az "azonnal” szó zavarja?
<SPEAKER ID="363" NAME="Elnök">
Roure asszony, a "tegnap” szó. Azt mondta, "tegnap”.
<SPEAKER ID="364" NAME="Martine Roure" AFFILIATION="PSE">
- (FR) Elnök asszony, egyetértek. Elnézést. Kihúzom a "tegnap” szót. Teljesen igaza van.
<SPEAKER ID="366" NAME="Charles Tannock">
szerző. - Elnök asszony, képviselőcsoportom javasolja, hogy töröljük a (2) és a (6) bekezdést. Nem azért, mintha nem támogatnánk azok tartalmát, hanem azért, mert úgy véljük, ezekre nincs szükség ebben az állásfoglalásban, és tekintve a helyzet kényes mivoltát, ez talán segíthet abban, hogy rávegyük Al-Bashir urat döntése megváltoztatására, és engedje visszatérni a nem kormányzati szervezeteket. Így tehát felhívunk a (2) és (6) bekezdés törlésére. Úgy értesültem, hogy hasonló javaslatot fog tenni a szocialista képviselőcsoport is, sőt, hogy ők az (5) bekezdés törlését is kérni fogják. Mi, hasonló okokból kifolyólag ezt is támogatjuk.
<SPEAKER ID="368" NAME="Martine Roure">
a PSE képviselőcsoport nevében. - (FR) Megerősítem a Tannock úr által elmondottakat, és ugyanezen okoknál fogva kérjük az (5) bekezdés törlését.
<SPEAKER ID="370" NAME="Paul Rübig" AFFILIATION="PPE-DE">
(DE) Elnök asszony, volna egy kérésem. Tekintettel a június 7-i választásokra, és arra, hogy jelenleg is rengeteg látogatót fogadunk, azt szeretném kérni, hogy megoldható-e, hogy az áprilisi és májusi itteni, strasbourgi ülések idején minden termet, beleértve a plenáris üléstermet is, megnyissunk és éjfélig nyitva tartsunk a látogatók számára, hogy minden ide látogatót megfelelően tudjunk vendégül látni.
<SPEAKER ID="371" NAME="Elnök">
Az Európai Parlament ülését berekesztem.

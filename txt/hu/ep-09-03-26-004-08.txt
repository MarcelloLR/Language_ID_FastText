<CHAPTER ID="004-08">
8. Átmeneti kereskedelmi megállapodás Türkmenisztánnal (szavazás) 
<P>
A szavazás előtt
<SPEAKER ID="077" NAME="Daniel Caspary" LANGUAGE="DE">
Elnök úr, hölgyeim és uraim, a 170. cikk (4) bekezdésének értelmében az Európai Néppárt (Kereszténydemokraták) és az Európai Demokraták Képviselőcsoportja nevében kérem az állásfoglalásról és a jelentésről való zárószavazás elhalasztását a következő plenáris ülésig.
<P>
A tegnapi vita során világossá vált, hogy a parlamenti többség egyet tudna érteni az időközi megállapodás aláírásában, még ha nehezére is esne ez. Sok képviselő azt reméli, hogy a többéves holtpont után ez a megállapodás új minőségű párbeszédet tenne lehetővé az Európai Parlament és Türkmenisztán között. Ugyanakkor a képviselők többsége számára fontos, hogy ne adjunk teljesen szabad kezet a Bizottság és a Tanács számára. A Parlamentnek biztosítékokra van szüksége a Bizottságtól és a Tanácstól, hogy amennyiben az emberi jogok helyzete tovább romlik, a Parlament kérelmére komoly megfontolás tárgyává teszik a megállapodás felfüggesztését. Tegnap a Bizottság sajnálatos módon csupán feltételesen, a Tanács pedig egyáltalán nem egyezett bele ebbe a kérésbe. Ezért a képviselőcsoportom nevében kérem mindkét zárószavazás elhalasztását mindaddig, amíg meg nem látjuk a megfelelő kötelezettségvállalást a Tanács és a Bizottság részéről.
<P>
(Taps)
<SPEAKER ID="078" NAME="Elnök">
Az eljárási szabályzat 170. cikke (4) bekezdésének értelmében az imént egy képviselőcsoport szólalt fel. Az eljárás értelmében van-e felszólaló, aki ellene vagy mellette szeretne szólni?
<SPEAKER ID="079" NAME="Jan Marinus Wiersma">
a PSE képviselőcsoport nevében. - Elnök úr, tökéletesen egyetértek kollégánkkal, Caspary úrral abban, hogy nemcsak az állásfoglalásról szóló zárószavazást kellene elhalasztani, hanem a jelentésről - a hozzájárulási jelentésről - szóló szavazást is, mert a tegnapi vita során világosan megmutatkozott, hogy különösen a Tanács nem áll készen arra, hogy elegendő alkalmat és lehetőséget adjon az Európai Parlamentnek, hogy az valóban figyelemmel kísérhesse a türkmenisztáni helyzetet, és befolyásolhassa is azt egy ilyen egyezmény alapján. Minthogy nem kaptunk elegendő biztosítékot, mi is támogatjuk Caspary úrnak a szavazások elhalasztására vonatkozó javaslatát.
<SPEAKER ID="080" NAME="Elnök">
Szavazásra bocsátom a szavazás elhalasztására vonatkozó kérelmet.
<P>
(A parlament úgy határoz, hogy elhalasztja a zárószavazást)
<SPEAKER ID="083" NAME="Daniel Caspary" AFFILIATION="PPE-DE">
(DE) Elnök úr, a kérelem csak a zárószavazások elhalasztására vonatkozott, a módosításokról szóló szavazásra nem.
<SPEAKER ID="084" NAME="Elnök">
Mi a szolgálatoknál nem kaptunk erről tájékoztatást. Akkor tehát a csak a végső szavazást halasztjuk el. Felhívom a figyelmet, hogy először a módosításokról fogunk szavazni.
<SPEAKER ID="085" NAME="Daniel Caspary" AFFILIATION="PPE-DE">
(DE) Elnök úr, az én kérelmem csupán a két zárószavazás elhalasztására vonatkozott, és arra, hogy szavazhassunk a módosításokról, így csak a zárószavazásokat kell az egyik következő plenáris ülésre halasztani.
<SPEAKER ID="086" NAME="Elnök">
Valóban, egészen mást értettek a szolgálatok, természetesen azonban követjük az előadónkat.
<P>
Ezért, ha helyesen értettem, a Türkmenisztánról szóló jelentés módosításairól fogunk szavazni, nem az ön jelentéséről. Majd pedig megállunk a zárószavazás előtt.
<P>
- A 2. módosításra vonatkozó szavazás előtt
<SPEAKER ID="087" NAME="Hélène Flautre" AFFILIATION="Verts/ALE">
(FR) Elnök úr, a képviselőcsoportom által előterjesztett kitűnő módosítás, amely lehetővé teszi számunkra, hogy valódi hangsúlyt helyezzünk az emberi jogok kérdésére, még jobb lenne, ha a "megállapodás aláírásának lehetősége” helyett "a megállapodást ratifikáló folyamat véglegesítésének lehetősége” szerepelne benne, mivel ez a megfelelő kifejezés.
<SPEAKER ID="088" NAME="Elnök">
Ez jogi kérdés.
<P>
Kérem, álljanak fel azok a képviselők, akik ellenzik!
<P>
Nem látom, hogy negyven képviselő állna. Ezért belevesszük Flautre asszony szavait, és ezennel ezt a bekezdést szóban módosítottként rögzítem.
<P>
(A szóbeli módosítást elfogadják)

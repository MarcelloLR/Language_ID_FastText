<CHAPTER ID="015">
Kérdések órája (Tanács) 
<SPEAKER ID="288" NAME="Elnök">
A következő napirendi pont a kérdések feltétele a Tanácsnak (B6-0013/2008).
<P>
A Tanács elé az alábbi kérdések kerültek.
<P>
Mivel ugyan azzal a témával foglalkoznak, az alábbi kérdéseket együttesen kezeljük:
<P>
Tárgy: Lisszaboni Szerződés
<P>
Vannak még tisztázásra váló kérdések a Lisszaboni Szerződés jelenlegi szövegében, és a szlovén Elnökség valamennyi, a Szerződés megvalósításának lényegével, eljárásával, és határidejével kapcsolatos aggálya megoldódott-e? Ha nem, a Tanács körvonalazni tudná-e a rendezetlen kérdéseket?
<P>
Tárgy: a Tanács elnöke
<P>
A Tanácsban voltak-e előzetes megbeszélések arról, hogy a Lisszaboni Szerződés ratifikálása után ki lesz az EU Tanács elnöke?
<SPEAKER ID="289" NAME="Gay Mitchell" AFFILIATION="PPE-DE">
Elnök úr, fontossági szempontjából nyilvánvalóan nem azonos a sorrend. Tiszteletben tudnánk tartani a parlamenti tagok jogait? Szégyen, hogy a kérdéseket így csoportosítják. Az egyik kérdések órája rosszabb, mint a másik! A két kérdés között semmilyen kapcsolat nem áll fenn. Határozottan tiltakozom az ellen, ahogy a ház tagjaival bánnak.
<SPEAKER ID="996" NAME="Elnök">
Értem Önt, Mitchell úr, de minél több időt töltünk a fenti kérdésekkel, annál kevesebb időnk marad arra, hogy választ kapjunk a többi olyan kérdésre, amelyeket szintén legitim módon tettek fel a Parlament tagjai. A kérdések együttes megválaszolása tanácsi döntés eredménye. A tisztelt parlamenti tag nem fog sérelmet szenvedni, mert természetesen neki is lehetősége lesz beszélni az adott kérdésről. Ezért úgy érzem, hogy semmilyen veszteség nem éri.
<P>
Ezért tovább folytatjuk a munkát, mert ellenkező esetben a rendelkezésre álló időnél többet vesztegetünk el. A kérdések órája alatt, ami rendkívül fontos a parlamenti munkánk során, egyre nehezebb még a minimális produktivitási szintet is biztosítani. Ezennel a Tanács hivatalban lévő elnökének adom meg a szót.
<SPEAKER ID="290" NAME="Janez Lenarčič">
hivatalban lévő elnök. - (SL) Hangsúlyozni szeretném, hogy a Tanács véleménye szerint nincs különbség a között, hogy együtt, vagy külön-külön válaszoljuk meg a fenti kérdéseket. Ennek eldöntése nem rajtunk múlik. Ebből a szempontból a Parlament óhajának teszünk eleget.
<P>
Először Harkin asszony kérdésére válaszolok. Szeretném hangsúlyozni, hogy a Lisszaboni Szerződés életbelépése attól függ, hogy mind a 27 tagállam ratifikálja-e. Világos azonban az is, hogy a Szerződés fontos módosításai miatt bizonyos előkészítő tevékenységre van szükség ahhoz, hogy a Lisszaboni Szerződés hatályba léphessen. Az Európai Tanács 2007. decemberi döntései alapján kapott felhatalmazások szerint a szlovén Elnökség már hozzálátott az előkészítő tevékenységekhez. Hangsúlyozom, hogy a végrehajtással kapcsolatos munka elérte azt a szintet, és csak technikai és előfutár jellegű.
<P>
Amíg a ratifikációs folyamat zajlik, és nem zárul le, ez a munka csak ideiglenes és előzetes jellegű lesz. A Lisszaboni Szerződés végrehajtásával kapcsolatos számtalan aspektus megvitatására csak akkor nyílik majd lehetőség, ha hatályba lépett. Több példa van arra is, hogy a végrehajtás egyes vonatkozásai majd csak akkor válnak megvitathatóvá, ha erre a Bizottság javaslatot tesz.
<P>
A Tanács tájékoztatni kívánja a Parlamentet az előrehaladásról, és szorosan együtt fog működni a Parlamenttel a Lisszaboni Szerződés végrehajtásával kapcsolatos előkészületek azon aspektusai vonatkozásában, amelyek mindkét intézmény esetében érdeklődésre tartanak számot.
<P>
Másodszor Mitchell úr kérdésére válaszolok. Válaszom 'nem', a Tanács még nem vitatta meg, hogy ki legyen az Európai Unió Tanácsának elnöke, vagyis, pontosabban, ki legyen az Európai Tanács elnöke. A Tanács ezt még nem vitatta meg. Hozzátenném még az Elnökség véleményét, miszerint azért nem került még megvitatásra, mert még nem jött el az ideje.
<SPEAKER ID="291" NAME="Marian Harkin" AFFILIATION="ALDE">
Köszönetet szeretnék mondani a Tanács hivatalban lévő elnökének a válaszért. Ha jól értem, akkor azt mondta, hogy ez egy folyamatban levő dolog, és lehetnek tisztázásra váró kérdések, amiket meg kell oldani.
<P>
Ami a tisztázást illeti, szeretném tudni, hogy mi a véleménye arról, hogy a Tanács hivatalosan megerősített, egységes szöveget készítsen, mivel én írtam egy sor államfőnek, akik közül sokan válaszoltak is nekem - a spanyol miniszterelnök, az európai ügyekért felelős miniszter Németországból és Bulgáriából - a hivatalosan megerősített, egységes szöveggel kapcsolatban. Valójában a Parlament három héttel ezelőtt ezt megszavazta, és Margot Wallström biztos asszony, ebben a házban, azt mondta, hogy a lehető legsürgősebben szükségünk van egy hivatalosan megerősített, egységes szerkezetbe foglalt szövegre. Szeretném tudni, hogy ezzel kapcsolatban mi a véleménye.
<SPEAKER ID="292" NAME="Gay Mitchell" AFFILIATION="PPE-DE">
Először is azt szeretném elmondani, hogy ha a Tanács számára gondot okoz az egységes szerkezetbe foglalt szöveghez való hozzájutás, a dublini Európai Ügyek Intézete szívesen ad nekik egy angol nyelvű példányt.
<P>
Másodszor a hivatalban lévő elnök által a kérdésemre adott válasz alapján a következőt szeretném kérdezni tőle: Világos-e az, hogy az Európai Tanács elnöki tisztére nincsenek jelöltek, nincs rövid lista, és nincs hosszú lista sem, pedig erről nem sokkal a Lisszaboni Szerződés elfogadása - ha elfogadásra kerül - után dönteni kell, az pedig csak a távoli jövőben lesz. Jól látom a helyzetet?
<SPEAKER ID="293" NAME="Janez Lenarčič">
hivatalban lévő elnök. - (SL) Először is, Harkin asszony kiegészítő kérdésérére válaszolok.
<P>
Mindenesetre, a Tanács, vagyis az Elnökség, véleménye szerint szükség van a Lisszaboni Szerződés egységes szövegére. A mai vita során, egy másik témával kapcsolatban már elmondtam, hogy ezt április közepére vártuk, és hogy az Európai Unió hivatalos lapjában május második felében kell megjelennie. Egyesek szerint ez késő. Ugyanakkor azonban tudatában kell lennünk annak, hogy ez sok időt és energiát igénylő, jogi szerkesztési munka. Ez egy teljes szöveg, és ráadásul a hivatalos, egységes szöveget az Európai Unió 23 hivatalos nyelvén el kell készíteni. Ha mindezt figyelembe vesszük, nem is lesz az olyan sokára, amikor készhez kapjuk a szöveg egységes változatát.
<P>
Léteznek nem hivatalos változatok, és hálás vagyok Mitchell úrnak azért, hogy erre rámutatott. A nem hivatalos változatok azonban továbbra is nem hivatalosak maradnak, és nem tekinthetők hivatalos szövegnek. Ilyenekből sok van, az egyik a dublini intézeté. Ez hasznos referenciaanyag, de nem helyettesítheti a hivatalos verziót, aminek az elkészítése időbe telik.
<P>
Mitchell úr kiegészítő kérdésének második részére reagálva, az Elnökség és a Tanács nevében biztosíthatom arról, jelenleg nincs sem rövid, sem hosszú lista a lehetséges, illetve a tényleges jelöltekről. Ilyen nem létezik. A Tanács nem vitatta meg ezt a kérdést. Valószínűleg akkor kell majd megvitatnunk, amikor közelebb kerülünk a Lisszaboni Szerződés hatályba lépéséhez. Az első lehetséges időpont 2009. január 1-je. Elképzeléseim szerint a fenti kérdésről a vitára 2008. során, de majd a későbbiekben kerül sor. Valamikor el kell kezdődnie, mert úgy képzeltük, hogy a Lisszaboni Szerződés végrehajtásakor az Európai Tanácsnak is új elnöke lesz.
<P>
Megismétlem, az Elnökség jelenlegi véleménye szerint még nem érkezett el az idő erre a vitára, de tiszteletben kell tartanunk azt a tényt, hogy a lehetséges 27 ratifikálás közül eddig csak ötöt erősítettek meg.
<SPEAKER ID="294" NAME="Richard Corbett" AFFILIATION="PSE">
Az Európai Tanács jövőbeni elnökére vonatkozik a mondandóm. Az Elnökség egyet ért azzal, hogy ez valóban nem az Unió elnöki tiszte, hanem az egyik intézmény elnökségi pozíciója, hisz minden intézménynek van elnöke?
<P>
Továbbá, az elnökség folytatott-e vitát a pozíció részleteiről annak biztosítása érdekében, hogy a szerepkör ne kerüljön kiterjesztésre, úgy mintha valamiféle 'Unió elnöke' tisztségről lenne szó, hanem továbbra is az Európai Tanács megbeszélésein való elnöklést, és azok levezetését szolgálja?
<SPEAKER ID="295" NAME="Reinhard Rack" AFFILIATION="PPE-DE">
(DE) Elnök úr, a kérdésem a megszerkesztett szövegre, vagyis az egységes változatra vonatkozik. Hálás vagyok a Tanács hivatalban lévő elnökének azért, hogy megvilágította a nem hivatalos és a hivatalos szövegek közötti fontos különbségeket. Nagyra értékelném azt is, ha a hivatalos lapban történő megjelentetéssel párhuzamosan, összehangolt, és a tagállamokon keresztül megvalósított kampányra is sor kerülne azért, hogy az érdeklődő polgárok is hozzá tudjanak férni a teljes szöveghez. Nem kell nagy mennyiségeket előállítanunk, de ha a polgárok látni szeretnék a szöveg egy példányát, akkor jó lenne, ha a hazai kormányuktól kérhetnének belőle egy példányt.
<SPEAKER ID="296" NAME="Esko Seppänen" AFFILIATION="GUE/NGL">
(FI) Elnök úr, miniszter úr, a múlt héten Ljubljanaban tudomásomra jutott, hogy a szlovén parlament az egységes verzió hiányában ratifikálta a Szerződést, ami meglepett. A parlamenti tagoknak nem szabadna hozzáférést biztosítani a szöveghez abban a formában, ahogy számukra most kiosztásra került.
<P>
Szeretném megkérdezni, hogy tudomása szerint a Miniszterek Tanácsa, illetve a csúcsértekezlet elfogadta-e azt, hogy az egységes szöveg a lehető legtovább késleltetve lesz? Véletlenül született ott megállapodás arról, hogy az alkotmányról - a Lisszaboni Szerződésről - nem tartanak népszavazást?
<SPEAKER ID="297" NAME="Mairead McGuinness" AFFILIATION="PPE-DE">
Hivatalban lévő elnök úr, azt feltételezhetném, hogy a lehetséges jelöltekről készült egy kívánságlista- egy nem hivatalos lista, amit még nem láttunk.
<P>
Ugyanakkor, ami a lényegi kérdést illeti, örülök, hogy készítik; hogy nem jósolják meg a végeredményt, de remélik, épp úgy, mint én, hogy pozitív lesz, és hogy a Lisszaboni Szerződés ratifikálására sor kerül.
<P>
Az írországi 'nem' kampány mögött azon elképzelés húzódik meg, hogy ez egy önmagát módosító Szerződés, ami nem igaz, és talán azt szeretném kérni Önöktől, hogy egyértelműen jelentsék ki a kampányt folytató írek előtt, hogy ez a Szerződés, és a Szerződés jövőbeni módosításai tiszteletben fogják tartani az összes tagállam általi ratifikálási folyamatot.
<SPEAKER ID="298" NAME="Janez Lenarčič">
hivatalban lévő elnök. - (SL) Az első három kérdést megértettem, de a negyedik elveszett a fordítás során. Szeretném felkérni McGuinness asszonyt, hogy ismételje meg a kérdést, amit az anyanyelvén fogok meghallgatni.
<SPEAKER ID="299" NAME="Mairead McGuinness" AFFILIATION="PPE-DE">
Talán túl gyorsan beszéltem. Írországban a 'nem' kampányok azt a bizalmatlanságot terjesztik, miszerint ha támogatjuk ezt a Szerződést, akkor Írországban, a jövőben nem lesz népszavazás a jövőbeni szerződésekről, ha ilyenekre majd szükség lesz. És az elkövetkező 50 évben, nem tudjuk, hogy miről kell majd szavaznunk?
<P>
Én is egyértelműen azon a véleményen vagyok - amint sokan mások is ebben a házban -, hogy attól, hogy 'igennel' szavazunk Lisszabonra, még nem következik be ilyesmi, és hogy a tagállamok ratifikálási folyamata mindig tiszteletben lesz tartva. Szeretném, ha Ön, tisztségénél fogva, megerősítene ebben.
<SPEAKER ID="300" NAME="Janez Lenarčič">
hivatalban lévő elnök. - (SL) Nagyon köszönöm, hogy volt olyan kedves, és megismételte a kérdését, McGuinness asszony. Most már világosan értem, de előbb Corbett úrnak szeretnék válaszolni. Amikor azt mondjuk, hogy az Európai Tanács elnöke, akkor ez alatt semmi mást nem értünk, mint az Európai Tanács elnökét. Jogászként nem érthetek egyet azzal, hogy az Európai Tanács elnöke egyben más is lehetne, mint a Tanács elnöke.
<P>
Az Európai Tanács intézményesül. A Lisszaboni Szerződés végrehajtásával, működése során először, új intézménnyé válik. Elnöke lesz az, aki e fölött az intézmény fölött, és nem más, a Lisszaboni Szerződésben említett intézmény fölött elnököl.
<P>
Egyet értek Rack úr azon véleményével, hogy a parlamenti döntéshozatal, és a lakosság tájékoztatása szempontjából az egységes szöveg hasznos segédlet. De, amint korábban is elmondtam, ez nem változtat azon a tényen, hogy az egyetlen releváns szöveg az, amit a Tanács általános titkárságának illetékes szolgálata hivatalos, egységes szövegként elkészített.
<P>
Ezzel el is jutottam Seppänen úr kérdéséhez. Való igaz, hogy a szlovén parlament a hivatalos, egységes szöveg hiányában ratifikálta a Lisszaboni Szerződést, hisz ez még nem áll rendelkezésre. Akiket érdekelt, több nyelven hozzáférhettek a nem hivatalos egységes szöveghez.
<P>
Meg kell mondanom, hogy a kormány rendkívül aktív volt, és elmagyarázta a Lisszaboni Szerződés újdonságait, és, amint a szlovén parlamenti eredmények is mutatják, meglehetősen sikeresek voltak. Ugyanakkor azonban ez a mi hazai problémánk, és nem annyira tartozik az Elnökségre, de ennek ellenére úgy éreztem, hogy magyarázatot kell rá adnom.
<P>
Visszatérve a népszavazásokra. Először is hadd kérdezzem meg Öntől, Seppänen úr, hogy azt kérdezte-e, hogy a Tanács, vagyis mi, hogyan tudjuk megakadályozni a népszavazást?
<SPEAKER ID="301" NAME="Esko Seppänen" AFFILIATION="GUE/NGL">
(FI) Azt kérdeztem, hogy ha döntés született a Tanácsban, illetve a csúcsértekezleten arról, hogy nem lesz népszavazás - akkor javasolható-e a tagállamoknak, hogy ne tartsanak népszavazást. Ezt kérdeztem.
<SPEAKER ID="302" NAME="Janez Lenarčič">
hivatalban lévő elnök. - (SL) Köszönöm kiegészítő magyarázatát. Ilyen döntés nem született, és nincs is erre mód. A Tanács tiszteletben tartja az egyes tagállamok azon jogát, hogy a ratifikálási folyamatról, a belső rendeleteikkel összhangban, független, önálló döntést hozzanak, és ilyen ügyekbe nem avatkozik bele sem a Tanács, sem az Elnökség.
<P>
McGuinness asszonynak válaszolva, amint éppen most elmondtam, az új szerződés ratifikálási módszerének megválasztása az egyes tagállamok önálló döntési jogkörébe tartozik, és így, a jogszabályaikkal összhangban, önállóan döntik el, hogy rendeznek-e népszavazást, vagy az új szerződést a parlament ratifikálja. Ezen a tényen az új szerződés semmilyen szempontból nem változtat.
<P>
A Lisszaboni Szerződés végrehajtása ezt a kérdést meghagyja az egyes tagállamok, beleértve Írországot is, kizárólagos és önálló jogkörében, és mindez áll a jövőbeni szerződésekre is.
<SPEAKER ID="303" NAME="Elnök">

<P>
Tárgy: Ifjúsági Paktum
<P>
Az Ifjúsági Paktummal kapcsolatban a Tanács döntést hozott az európai fiatalok foglalkoztathatóságának, és a családi élet, illetve a munkavégzés összeegyeztethetőségének elősegítéséről. Az új Elnökségnek szándékában áll-e az eddig elért eredmények összegzése, és a fenti célok további támogatása?
<SPEAKER ID="304" NAME="Janez Lenarčič">
hivatalban lévő elnök. - (SL) Szeretném felhívni Panayotopoulos asszony figyelmét a Tanács legutóbbi kezdeményezésére, ami a kérdésével kapcsolatos. Ez év február 14-én a Tanács egy sor kulcsfontosságú jelentést fogadott el az Európai Ifjúsági Paktum további végrehajtásáról, és ezeket továbbította az Európai Tanács holnap kezdődő tavaszi ülésére. A kulcsfontosságú jelentések a Bizottság által a közelmúltban a hazai reform-programokról készített elemzésen alapulnak, és 2007-re vonatkozóan tartalmazzák az Európai Ifjúsági Paktum előrehaladásának összegzését.
<P>
Az elemzés alapján a Tanács megállapította, hogy az Európai Ifjúsági Paktum 2005-ben történt elfogadása óta egyes tagállamokban csökkent a munkanélküliség. Az Európai Unió szintjén azonban a munkanélküliség még mindig magas, meghaladja a 17%-ot. Ezért születtek meg az alábbi javaslatok a Paktum további végrehajtása érdekében, amelyeket a Tanács kulcsfontosságú jelentések formájában ezen a héten fog kézhez kapni.
<P>
Az ifjúság foglalkoztatásának, az oktatás és képzés terén megvalósuló együttműködésnek, és a fiatalok társadalmi integrációjának továbbra is a gazdasági és társadalmi stratégiák központi feladatai között kell szerepelni. Különös figyelmet kell szentelni a kevesebb lehetőséggel rendelkező fiatalokra, különösen a határozottabb útmutatások, a sokoldalú támogatás, és a megvalósuló intézkedések révén.
<P>
A lisszaboni stratégia jövőbeni végrehajtása során kísérletet teszünk az ifjúsági dimenzió kialakítására is. Ez szektorok közötti megközelítésen, és a fiatalok erőteljesebb szerepvállalásán alapul. Az első javaslat felhívja a tagállamokat, hogy elsősorban a fiatalok foglalkoztatásával kapcsolatos feladatokra koncentráljanak. Ebben a vonatkozásban a Bizottság az olyan kérdéseket hangsúlyozza, mint az oktatási rendszerből a foglalkoztatásba való átmenet, a bizonytalan munkaügyi kapcsolatok, a rugalmas biztonság, és a fiatalság foglalkoztathatósága.
<P>
A szlovén Elnökség kellő figyelmet szentelt a problémáknak, és a fiatalok foglalkoztatása kérdésének. Szeretnék említést tenni a 'Munkahelyet a fiataloknak - Jólétet mindenkinek' című nemzetközi konferenciáról, ami a jelenlegi Elnökség alatt Szlovéniában kerül megrendezésre a jövő hónapban.
<SPEAKER ID="305" NAME="Marie Panayotopoulos-Cassiotou" AFFILIATION="PPE-DE">
(EL) Elnök úr, az Európai Ifjúsági Paktum szövege tartalmaz olyan intézkedéseket is, amelyek elősegítik a szakmai, és családi élet összekapcsolását. A Tanács döntést hozott az Európai Szövetség a Családokért megalapításáról is. A fiataloknak lehetőséget kell biztosítani a családalapításra. Az Elnökség milyen intézkedéseket szándékozik hozni a fenti lehetőség biztosítására?
<SPEAKER ID="306" NAME="Janez Lenarčič">
hivatalban lévő elnök. - (SL) A gyakorlati megvalósításért az egyes tagállamok felelősek. Úgy véljük, hogy ezen a héten az Európai Tanács bizonyos politikai döntéseket fogad el a témával kapcsolatban, beleértve az Európai Szövetség a Családokért témáját is. Röviden, ezen a területen további lökéseket várunk az erőfeszítések kiteljesedése érdekében. Ennek megvalósítása elsősorban az egyes tagállamok feladta.
<SPEAKER ID="307" NAME="Elnök">

<P>
Tárgy: A hajléktalanokkal kapcsolatos, európai uniós szintű együttműködés
<P>
A Tanácsnak talán tudomása van a nemrégiben az Európai Parlament elé beterjesztett, 0111/2007 számú, az utcai hajléktalanság megszüntetéséről szóló írásbeli nyilatkozatról. A nyilatkozat egyik célja európai szintű megközelítés kialakítása az utcai hajléktalanság megszüntetésére, és ebből a célból olyan, megbízható statisztikai adatok gyűjtése és megosztása, amelyekre az akció előmozdítása érdekében van szükség.
<P>
Mi a Tanács véleménye a hajléktalansággal kapcsolatos, európai szintű együttműködésről? Különös tekintettel arra, hogy pozitív fejleményként értékelik-e a statisztikai adatok európai szintű megosztását?
<SPEAKER ID="308" NAME="Janez Lenarčič">
hivatalban lévő elnök. - (SL) A Tanács ismeri az Európai Parlament azon kezdeményezését, ami összeurópai felhívást intéz a hajléktalanság 2015-ig való megszüntetésére. A Tanács üdvözli a kezdeményezést, és nagyon várja az eredményeket.
<P>
Szeretném emlékeztetni arra, hogy a társadalmi biztonság és társadalmi befogadás részeként a hajléktalanság kérdésével a nyílt koordinációs módszer keretében foglalkozunk. A témáért a szociális védelemmel foglalkozó bizottság a felelős. A koordináció nyílt módszere tovább erősítette annak a ténynek a felismerését, hogy a hajléktalanság minden tagállamban problémát jelent. A társadalmi befogadásról a 2006-2088 közötti időszakra szóló nemzeti akciótervek elkészítése során a tagállamok a hajléktalanságot az egyik legfontosabb stratégiai prioritásként jelölték meg.
<P>
A 2007-es közös jelentés a társadalmi biztonságról és a társadalmi befogadásról az aktív befogadásra vonatkozó intézkedések kapcsán foglalkozott a hajléktalanság által megjelenített kihívással is. A fenti intézkedéseket még egy sor egyéb szolgáltatással is ki kellene egészíteni, beleértve a lakhatást, az egészségügyet, és a szociális szolgáltatásokat. A jelentés azt is megállapította, hogy egyes tagállamok strukturáltabb megközelítést dolgoznak ki a lakhatással kapcsolatos kirekesztés, és a hajléktalanság kérdéseinek kezelésére. Ami a hajléktalanságra vonatkozó statisztikai adatokat illeti Európában, el kell mondanom, hogy az Európai Hajléktalansági Megfigyelőközpont minden erőfeszítése ellenére továbbra is fejletlenek az alkalmazott mutatók. Sok tagállam egyáltalán nem definiálta a hajléktalanságot. Az is igaz, hogy a legtöbb tagállamban nincsenek megbízható adatok a hajléktalanok számáról. Rendkívül nehéz az összehasonlítás még ott is, ahol vannak adatok, mivel a számlálás módszertana és a trendek vizsgálata a különböző tagállamokban eltérő.
<P>
Mivel nincsenek összehasonlító adatok a hajléktalanságról, a szociális védelemmel foglalkozó bizottság, mutatókkal foglalkozó alcsoportja felvette a 2008-as munkaprogramjába, egyéb tervek mellett, a lakhatás által megjelenített materiális szegénység arányának elemzését, továbbá a lakhatás költségeinek elemzését a jövedelmekről és életkörülményekről szóló európai tanulmány alapján, és egyéb intézkedések meghozatalát, az Európai Unió által a hajléktalanság mértékéről végzett tanulmány alapján, amit a Bizottság szolgálata 2007. januárjában publikált.
<P>
A fentieken túlmenően a szociális védelemmel foglalkozó bizottság arra a következtetésre jutott, hogy 2009-ben a hajléktalanság lesz az egyik lehetséges prioritásos téma a társadalmi befogadás megvalósítására irányuló feladatok között.
<SPEAKER ID="309" NAME="Glenis Willmott" AFFILIATION="PSE">
Örömmel láttam az Egyesült Királyság által nemrégiben kiadott adatokat, amelyek azt mutatják, hogy a választókerületemben, vagyis East Midlandsben, az önkormányzat által regisztrált új hajléktalanok száma a múlt év során 25%-kal csökkent. Ez a munkáspárti kormány prioritásának köszönhető, miszerint meg kívánja szüntetni a hajléktalanságot, és olyan képességekkel és képzéssel kívánja ellátni az embereket, amelyek révén tartósan elkerülhetik a hajléktalanságot. Mindez éles ellentétben áll a korábbi konzervatív kormány által elért eredményekkel, hisz akkor nőtt a hajléktalanok és az éjszakáikat rossz körülmények között töltő személyek száma.
<P>
Ezért egyet ért-e a Tanács azzal, hogy ez egyik példája a jó gyakorlatnak, és hogy ezt meg kellene osztani, és hogy ebből következően szükség van arra, hogy létrejöjjön egy megfelelő európai uniós szintű platform a fentiek elvégzésére?
<SPEAKER ID="310" NAME="Janez Lenarčič">
hivatalban lévő elnök. - (SL) Kszönöm az információt, de egyben kérem, értse meg, hogy a Tanács képviselőjeként nem áll módomban az, hogy megjegyzéseket fűzzek az egyes tagállamok adataihoz, illetve az ottani helyzethez. Amit Ön elmondott, azt tekinthetjük a jó gyakorlat egyik példájának, de itt, a Tanács képviselőjeként, ezt nem nyilváníthatom ki.
<SPEAKER ID="311" NAME="Elnök">

<P>
Tárgy: A nemzetközi terrorizmus leküzdésére hozott intézkedések, és az Európai Bíróság
<P>
A Tanács elkészíti a jelentését az elért eredményekről, és az Európai Unió közös menedékjogi politikájának azonnali létrehozására irányuló javaslatokról?
<SPEAKER ID="995" NAME="Janez Lenarčič">
hivatalban lévő elnök. - (SL) 2007. júniusában a Bizottság zöld könyvet adott ki egy jövőbeni európai menedékjogi rendszerről. A Tanács jelenleg várja a Bizottság javaslatát az eszközök, törvények, és intézkedések második fázisára vonatkozóan, amelyek célja a közös európai menedékjogi rendszer létrehozása. A fenti eszközöket és törvényeket a Parlament és a Tanács a közös döntéshozatali eljárás keretében fogadja el.
<P>
Egyelőre a fenti javaslatokat meg kell beszélni a Bizottsággal, aminek szintén joga van a kizárólag jogszabályi kezdeményezésre ezen a területen.
<SPEAKER ID="312" NAME="Manuel Medina Ortega" AFFILIATION="PSE">
(ES) Elnök úr, a 19 éves Mehdi Kazemi-t éppen most fosztották meg attól a jogától, hogy menedékjogot kapjon Hollandiában, miután a kérelmét az Egyesült Királyságban elutasították. Kazemit vissza lehet küldeni Iránba, ahol, mivel homoszexuális, kivégezhetik.
<P>
Jelenleg az Európai Unióban nincsenek ezzel kapcsolatos szabályok, és azt szeretném kérdezni, hogy a Tanács úgy véli-e, hogy fel tudja gyorsítani a folyamatot, vagy az várhat addig, amíg, például, az Európai Bíróság rákényszeríti a tagállamokat arra, hogy a menedékjogot, a jelenlegi emberi jogi esetjog alapján, alapvető emberi jogként ismerjék el.
<SPEAKER ID="313" NAME="Hubert Pirker" AFFILIATION="PPE-DE">
(DE) A Tanács hivatalban lévő elnöke, a közös menekültjogi eljárás kialakításával kapcsolatban az egyik cél annak a döntéshozatali eljárásnak a felgyorsítása, ami meghatározza, hogy valaki megkapja-e menekült státuszt, vagy sem. Az egyik dolog, amit már többször kértem, egy, a biztonságos harmadik országokról szóló lista összeállítása, mert ennek segítségével felgyorsítható lenne a döntések meghozatala. Lenne szíves elmondani, hogy a fenti lista összeállításáról folytatott megbeszélések során milyen előrelépést értek el?
<P>
A második megjegyzésem a következő: többször kértük az információs kampányok megszervezését annak érdekében, hogy az emberek tisztában legyenek a menedékjogi eljárások működésével, a legális bevándorlás jelentésével, a visszautasított menedék-kérelem következményeivel, és az illegális bevándorlással.
<SPEAKER ID="314" NAME="Janez Lenarčič">
hivatalban lévő elnök. - (SL) A Medina Ortega úr által feltett kiegészítő kérdésre adott válasz rendkívül világos. A Tanács semmit sem tud tenni annak érdekében, hogy rákényszerítsen egy adott tagállamot arra, hogy egy adott módon viselkedjen akkor, amikor a menedékjog megadása ügyében döntést hoz.
<P>
A nemzetközi jog értelmében ezek a tagállamok kötelezettségei. Ugyanakkor azonban új kötelezettségek is lesznek, ha majd ismét lépést teszünk az általam korábban említett közös menekültjogi politika, vagyis a közös menekültügyi rendszer kialakítása irányába az Európai Unión belül.
<P>
Pirker úr, nem tudok hozzátenni semmit sem ahhoz, amit a bevezetőmben mondtam. A tervezett ütemtervet az Európai Bizottságnak kell elkészítenie. Azt javasolom, hogy ezt a kérdést a Bizottság előtt is vesse fel.
<SPEAKER ID="316" NAME="Elnök">
Hölgyeim és uraim, folytassuk. A következő kérdések nem kerülnek megválaszolásra, mivel nem minősültek elfogadhatónak:
<P>
Az első azért nem, mert hasonlít egy februárban feltett kérdéshez;
<P>
A 7. és 8. azért nem, mert a csádi politikai helyzettel kapcsolatosak, és erről a témáról a jelenlegi kérdések órája előtt foglalkoztunk.
<P>
Tárgy: Folyadékok szállítása
<P>
A Tanácsnak módjában áll-e nyilatkozatot tenni a repülőtereken történő folyadékszállításról az EU és Kanada, és az Egyesült Államok között jelenleg folyó tárgyalásokkal kapcsolatban? A Tanács bízik abban, hogy rövid időn belül meg lehet oldani a fennálló problémákat?
<SPEAKER ID="317" NAME="Janez Lenarčič">
hivatalban lévő elnök. - (SL) Az egyetlen válasz, amit Higgins úr kérdésére tudok adni az, hogy nem tudom megválaszolni a kérdését, mivel a válaszadás az Európai Bizottság hatáskörébe tartozik. Ez a téma az ő hatáskörükbe tartozik, és legnagyobb sajnálatomra nem tudok érdemleges választ adni.
<SPEAKER ID="318" NAME="Jim Higgins" AFFILIATION="PPE-DE">
(GA) Elnök úr, megértem, hogy a Tanács hivatalban lévő elnöke nem tud válaszolni a kérdésemre. Világos, hogy ez túlságosan messzire nyúlik. A kanadai és az amerikai hatóságok nem tudják megérteni, hogy az Európai Unióban rendelkezünk megoldással? Olyan megoldással, ami gyakorlatias, egyszerű, és hatékony
<P>
Szeretném megkérdezni a Bizottságot, illetve a Tanács hivatalban lévő elnökét arról, hogy Kanada és az Egyesült Államok miért nem fogadja el ezt a megoldást? A gyökere az Egyesült Államok ellen szeptember 11-én elkövetett merénylet. Ez biztonsági kérdés. Nagyon nehéz megérteni, hogy ezt a megoldást miért nem tudják a világon mindenütt elfogadni
<SPEAKER ID="319" NAME="Hubert Pirker" AFFILIATION="PPE-DE">
(DE) Elnök úr, állandóan felhívást intézünk a terrorizmusra, és különösen a terrorizmus megelőzésére adott válaszaink kapcsán meghozandó megfelelő intézkedések érdekében, és ezért került sor erre az intézkedésre is.
<P>
Ugyanakkor, kérdés, hogy ez az eszköz még mindig hatékony, vagy a terroristák már megtalálták a módját annak, hogy kijátsszák ezt az ellenőrzést?
<P>
Mit lehetne tenni az ellenőrzések összehangolása érdekében? Bár egyetlen rendelkezéscsomagunk van, azok gyakorlati végrehajtása repülőterenként erőteljesen eltérő, és ez problémákat és bosszúságot okoz.
<SPEAKER ID="320" NAME="Janez Lenarčič">
hivatalban lévő elnök. - (SL) Kísérletet teszek arra, hogy a kiegészítő kérdésekben felvetett néhány témára válaszoljak. A légi utasok esetében a folyadékokra, sprayekre, zselékre, és hasonló árucikkekre bevezetett korlátozásoknak megvolt az indoka. Olyan fenyegetésre válaszoltak, ami komolyan és egyértelműen elhangzott, olyan fenyegetésre, ami veszélyezteti a polgári repülés biztonságát.
<P>
Azt az információt kaptuk, hogy a különböző területek szakértői nagy erőkkel keresik azokat a megoldásokat és technológiákat, amelyek segítségével könnyebben érzékelni lehet az igazi veszélyt, és ily módon könnyíteni lehet a polgári légi utasok kézicsomagjában szállított folyadékokra, sprayekre, és zselékre vonatkozó rendelkezéseket.
<P>
Erről a témáról sok helyen, különösen a Nemzetközi Polgári Repülési Hatóságban, sokféle vita folyik, de egyelőre még nem jutottak eredményre. Ha és amennyiben valami történik, elvárjuk, hogy a Bizottság megfelelően reagáljon.
<SPEAKER ID="322" NAME="Elnök">
Hölgyeim és uram, nincs sok időnk, valójában csak hat percünk van, mivel a Tanács tudatta velem, hogy este 7.30-kor el kell menni. Arra azonban még van időnk, hogy megválaszoljuk a következő két kérdést.
<P>
Elnök. - A következő kérdések együtt tárgyaljuk, mivel ugyan arra a témára vonatkoznak:
<P>
Tárgy: Az EU kilátásai a Nyugat-Balkánnal kapcsolatban
<P>
A Nyugat-Balkán sorsa elkerülhetetlenül rendkívül fontos a Tanács Elnökségi tisztét jelenleg betöltő félnek. A Koszovó státuszával kapcsolatos jelentés fejleményeire tekintettel, a Tanács Elnöksége aktív szerepet vállal-e abban, hogy a Nyugat-Balkán országait tovább integráljuk az Európai Unióba?
<P>
Tárgy: Az EU és a nyugat-balkáni országok közötti kapcsolat
<P>
A szlovén Elnökség utalt rá, hogy egyik prioritása az EU és a nyugat-balkéni országok közötti kapcsolat fejlesztése. Meg tudja-e határozni a Tanács az EU és a Nyugat-Balkán közötti jövőbeni megállapodás legfőbb célkitűzéseit?
<P>
Tárgy: A koszovói EU misszió szerepe
<P>
Koszovó miniszterelnöke nemrégiben kijelentette, hogy a függetlenség kihirdetése már csak néhány nap kérdése. Az orosz külügyminiszter összekapcsolta a koszovói EU missziót az ENSZ Biztonsági Tanácsának az új határozatával a Koszovóban lévő nemzetközi közösségről.
<P>
Mi a mandátuma és a menetrendje a koszovói EU missziónak? A Tanács szerint az ENSZ Biztonsági Tanácsa hoz-e új határozatot a koszovói nemzetközi közösség jelenlétével kapcsolatban?
<SPEAKER ID="323" NAME="Janez Lenarčič">
hivatalban lévő elnök. - (SL) Mind a három kérdést együtt szeretném megválaszolni, ezért a válasz viszonylag hosszabb lesz, de jelenleg ez különös jelentőségű kérdés.
<P>
A Tanács elkötelezett amellett, hogy továbbra is támogatni kívánja Európa Nyugat-Balkánnal kapcsolatos kilátásait, oly módon, hogy ez egyre inkább a régió lakosainak a hatáskörébe kerüljön. Egyebek mellett ez felgyorsítja a régió országai között a vízummal kapcsolatos szabályok liberalizálásáról szólói párbeszéd megindulását.
<P>
A március 10-én, hétfőn tartott ülésen a Tanács örömmel üdvözölte a Regionális Együttműködési Tanács első ülését, ami a Stabilitási Paktum hivatalos átadását jelentette ennek a Tanácsnak. A Tanács létre hozása azt bizonyítja, hogy a demokrácia, a gazdaság, és a biztonság területén nagy előrelépés történt a regionális együttműködésben.
<P>
A Tanács hangsúlyozta a regionális együttműködés és a jószomszédi kapcsolatok kiemelkedő fontosságát, továbbá annak a szükségességét, hogy minden oldalnak ismét erőfeszítéseket kell tenni arra, hogy, a tárgyalások konstruktív megközelítése révén, elfogadható kétoldalú megoldásokat találjanak a szomszédos országokkal való kapcsolat által felvetett, megoldatlan problémákra.
<P>
Február 18-án kelt határozatában a Tanács megerősítette abbéli elhatározását, hogy teljes mértékben és hatékonyan támogatja a Nyugat-Balkánnal kapcsolatos európai kilátásokat. Elvárás a Tanáccsal szemben, hogy, a Közösség eszközeit felhasználva, ösztönözze a gazdasági és politikai fejlődést, és az ez irányú fejlődés előmozdítása érdekében a széles értelemben vett régió számára konkrét intézkedéseket biztosítson.
<P>
Ezúttal szeretnék megemlíteni egy rendkívül fontos eseményt: március 5-én az Európai Bizottság speciális közleményt adott ki a Nyugat-Balkánról. Ebben a Bizottság egy sor kézzelfogható intézkedést javasolt az Európai Unió és régió országai közötti kapcsolatok további elmélyítésére. Ez a közlemény, és a nyugat-balkéni országokkal kapcsolatos európai kilátások képezik a fő témáját az Európai Unió külügyminisztereinek részvételével megvalósuló nem hivatalos találkozónak, amire, a tervek szerint a hónap végén Szlovéniában kerül sor.
<P>
A szlovén Elnökség különleges figyelmet szentel a Nyugat-Balkánnak. A régió stabilitása az egész Európai Unió biztonsága és felvirágzása szempontjából rendkívül fontos. 2008-ban, egyebek mellett, az alábbi tevékenységekre kerülhet sor: a 2003-as thessaloniki napirend felülvizsgálata, számtalan stabilitási és társulási szerződés megkötése, és a régión belüli együttműködés erősítése számtalan területen.
<P>
Az idő hiányában röviden megpróbálom összefoglalni az Európai Unió Tanácsának a fő célkitűzéseit az egyes országok vonatkozásában. Mivel az egyik kérdés említette Koszovót, erről is mondok néhány szót.
<P>
Az Elnökség továbbra is azon a véleményen van, hogy az európai jövő a Nyugat-Balkánért általános napirendjén belül hosszú távú megoldásra van szükség Koszovó státuszát illetően. A stabilizációs és társulási folyamat az Európai Unió által kidolgozott, a Nyugat-Balkánnal kapcsolatos politikáját elősegítő stratégiai keret. A fenti keret eszközei Koszovóra is érvényesek.
<P>
Szeretném Önöket ismét emlékeztetni a Tanács február 18-án kelt határozatára, melyben megerősítette elkötelezettségét a Nyugat-Balkán számára biztosított európai jövő teljes és hatékony támogatása mellett. A Tanács felhívta a Bizottságot, hogy használja ki a Bizottság eszközeit a gazdasági és politikai fejlődés ösztönzésére, és hogy a szélesebb értelemben vett régió számára biztosítsa azokat a konkrét intézkedéseket, amelyek elősegítik a fenti cél elérését.
<SPEAKER ID="324" NAME="Mairead McGuinness" AFFILIATION="PPE-DE">
Elnök úr, tisztában vagyok azzal, hogy kevés az időnk, de szerintem érdekes az, hogy mennyire megváltozott a helyzet azóta, hogy benyújtottam ezt a kérdést, és én örömmel veszem azt a tényt, hogy a hivatalban lévő elnök friss és részletes információkkal szolgált számunkra a régióval kapcsolatos különleges és nyilvánvaló aggodalmairól. Csak azt szeretném kérdezni tőle, különös tekintettel az EU koszovói missziójával kapcsolatban, ami ebben a fázisban egyedi, és eléggé kipróbálatlan: hogy biztosítani tud-e bennünket arról, hogy ebből az intervencióból tanulunk, és készen állunk majd hasonló támogatást nyújtani az ország más régiói számára is, ha és amennyiben erre felkérnek bennünket?
<SPEAKER ID="325" NAME="Silvia-Adriana Ţicău" AFFILIATION="PSE">
(RO) Köszönöm a részleteket, de még több információt szerettem volna kapni. Tudjuk, hogy 2006. júliusában azért került sor az energia-megállapodás aláírására, hogy ösztönözzük az energia terén megvalósuló befektetéseket, és tudom azt is, hogy 2007-ben egy sor, nagy fontosságú projekt került elfogadásra a régió energetikai infrastruktúrájával kapcsolatban, és aláírásra került egy szociális kérdésekkel kapcsolatos memorandum is.
<P>
Azt is tudjuk, hogy fontolgatják egy, a közúti, vasúti, és belvízi szállítmányozás terén megvalósuló belső piac érdekében, szállítmányozásról szóló, közösségi szerződés megkötését is a régió országaival. A szállítmányozás területén egy sor, nagy jelentőségű projekt is született, és én ezekkel kapcsolatban szerettem volna további részleteket megtudni a Tanácstól. ...
<SPEAKER ID="326" NAME="Janez Lenarčič">
hivatalban lévő elnök. - (SL) Ami McGuinness asszony első kérdését illeti, az Európai Unió koszovói missziója az Európai Unió közös biztonsági és védelmi politikájának része, vagyis ez egy KKVP/EBVP misszió'. De nem ez az egyetlen misszió a Nyugat-Balkánon. A Boszniába és Hercegovinába irányuló EBVP misszió a missziók egyike, és azonos státusszal rendelkezik, mint a többi misszió, vagyis ez egy európai uniós rendőri misszió. Hasonló volt a Macedónia Volt Jugoszláv Köztársaságba irányuló PROXIMA misszió, ami már bejeződött.
<P>
Szeretném hangsúlyozni a koszovói misszió fontosságát, amivel kapcsolatban a döntés elfogadásra került. Gyakran állítják, hogy az Európai Unió megosztott Koszovó kérdésében. Ez a megosztottság valóban látható, de az emberek az olyan fontos kérdések esetében, mint például az európai misszió kérdése, amellyel kapcsolatban megállapodás született, és amivel kapcsolatban reméljük, hogy a tervek szerint működik, elfeledkeznek az Európai Unió egységéről.
<P>
Mást rátérek Ţicău asszony kérdésére. Az energiáról szóló nyilatkozat keretében már létrehoztuk a regionális együttműködést Délkelet Európa vonatkozásában. Fontolgatunk más területeket is, ahol, konkrét intézkedések révén, meg tudjuk erősíteni a Nyugat-Balkán országai közötti valós integrációt, és meg tudjuk szilárdítani az Európai Unióval fennálló kapcsolataikat.
<P>
Említette a szállítmányozást. Igen, ez az egyik tanulmányozott terület, de vannak mások is, mint például a kutatás, a tudomány és az oktatás területén megvalósuló együttműködés. Különösképpen szeretném hangsúlyozni a vízummal kapcsolatos követelmények liberalizációját a fenti országok kapcsán, ami továbbra is az egyik célkitűzésünk marad. Reméljük, hogy hamarosan megvalósul. A szlovén Elnökség alatt megkezdődtek a tárgyalások a legtöbb nyugat-balkáni országgal, a vízummal kapcsolatos követelmények fokozatos liberalizációjáról.
<SPEAKER ID="327" NAME="Zita Pleštinská" AFFILIATION="PPE-DE">
(SK) Az, ahogy Európa látja a balkáni országokat, nagyhatású, és nagyjelentőségű, mind a balkáni stabilitás, mind az európai és a globális stabilitás szempontjából.
<P>
Koszovó függetlenségének kinyilvánítása elültette a gyűlölet magvát a szerbiai és a koszovói albánok között, ami veszélyezteti a törékeny kapcsolatokat. Figyelembe véve, hogy Szlovénia is a Balkán része, az Elnökség véleménye szerint mi lehet az a fenntartható megoldás, ami biztosítja a békét és a stabilitást a régióban? Erre Szerbia jóváhagyása nélkül van lehetőség?
<SPEAKER ID="328" NAME="Dimitrios Papadimoulis" AFFILIATION="GUE/NGL">
(EL) Elnök úr, a Tanács hivatalban lévő elnöke, a Koszovóval kapcsolatos válaszában egyszer sem említette 'az ENSZ-t', illetve a 'nemzetközi törvényességet'! Azt kérdezem Öntől, hogy az ENSZ megkerülésével és a nemzetközi törvényesség megsértésével aláírható-e az európai perspektíva a Nyugat-Balkánon? Ráadásul, mivel a Tanács a közleményében üdvözli a koszovói nemzetközi jelenlétet, ami az 1244. számú ENSZ határozat alapján valósul meg, megkérdezhetem-e, hogy á la carte menüből választhatunk tetszés szerint? Így van, vagy nincs így, vagy Ön csak azokat a pontokat választja ki, amelyek megfelelnek Önnek?
<SPEAKER ID="329" NAME="Janez Lenarčič">
hivatalban lévő elnök. - (SL) Köszönöm a fenti kiegészítő kérdéseket. Ami Pleštinská asszony kérdését illeti, nem tudok, és nem merek jósolni, sem személyesen, sem pedig a Tanács képviselőjeként, a Koszovó státuszával kapcsolatos hosszú távú megoldást illetően. Tény, hogy a kívánatos megoldás az lenne, ha megállapodás jönne létre az érintett felek között. Amint tudjuk, erről a témáról hosszas tárgyalások folytak, de ezek nem végződtek megállapodással.
<P>
Hasonlóképpen kívánatos lenne, ha az ENSZ Biztonsági Tanácsa is állást foglalna a kérdésben, de, tudomásunk szerint, erre nem került sor. Ezért reagált az Európai Unió Koszovó függetlenségének kihirdetésére úgy, ahogy tette február 18-án, az Általános Ügyek és Külkapcsolatok Tanácsának határozataival és döntéseivel. Ez az a kontextus, amelynek keretén belül megállapodás született az Európai Unión belül. Amint ismeretes, ez a szöveg lehetővé teszi a tagállamok számára, hogy meghozzák a saját döntésüket a Koszovóval létesítendő kapcsolatok fejlesztéséről.
<P>
Papadimoulis úr kérdésére válaszolva, vagyis véleményt nyilvánítva, szeretném hangsúlyozni, hogy nincs kétség afelől, hogy az európai perspektíva a Nyugat-Balkánon vonatkozik Koszovóra is, hisz Koszovó része annak a régiónak, ami 2003-ban Thessaloniki-ban már európai távlatokat kapott, és a helyzet azóta nem változott.
<P>
Mindez nyilvánvaló az Európai Bizottság korábban említett, ez év március 5-én nyilvánosságra hozott közleményéből is, ami egy teljes részt szentel Koszovónak.
<SPEAKER ID="330" NAME="Elnök">
Az idő hiányában megválaszolatlanul maradt kérdések írásban kerülnek megválaszolásra (lásd a mellékletet).
<P>
Ezzel a kérdések órája befejeződött.
<P>
(Az ülést délután 7.40-kor felfüggesztésre, és reggel 9-kor folytatásra került.)

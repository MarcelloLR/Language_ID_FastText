<CHAPTER ID="006-35">
35. Az életbiztosítás a biztosítási és viszontbiztosítási üzleti tevékenység megkezdése és gyakorlása (átdolgozás) (
<P>
- A szavazás előtt:
<SPEAKER ID="137" NAME="Charlie McCreevy">
, a Bizottság tagja. - Elnök úr! Szeretném kifejezni elismerésemet és csodálatomat azért a hatékonyságért, amellyel az Európai Parlament a Szolvencia II ügyét kezelte, valamint kompromisszumkészségükért.
<P>
A Szolvencia II irányelvvel az EU modern keretrendszerrel fog rendelkezni a biztosítások felügyeletéhez, amely a továbbiakban a biztosítási ágazat és a biztosítottak hivatalos dokumentuma lesz.
<P>
Én, személyesen, nagyon sajnálom a csoporttámogatási rendszer törlését, mivel így elveszítettük annak lehetőségét, hogy továbblépjünk a csoportfelügyelet területén. A Bizottság azonban támogatja a Parlament és a Tanács közötti megállapodást, ha azt szavazatukkal megerősítik.
<P>
Természetesen itt nincs vége a történetnek. Még nagyon sok tennivalónk van: végrehajtási intézkedéseket kell életbe léptetnünk valamikor 2012 októbere előtt, hogy a tagállamok és az ipar elegendő időt kapjon a Szolvencia II bevezetésére történő felkészüléshez.
<P>
Biztosíthatom Önöket afelől, hogy a Bizottság továbbra fellép majd ennek a folyamatnak az előmozdítása érdekében és azért, hogy ezeket a régóta esedékes reformokat a lehető leggyorsabban át lehessen ültetni a gyakorlatba, az összes érintett fél érdekében.

<CHAPTER ID="011-01">
1. Hu Jia kínai másként gondolkodó letartóztatása (vita) 
<SPEAKER ID="162" NAME="Elnök">
- A következő napirendi pont Hu Jia kínai másként gondolkodó letartóztatásának megoldásáról szóló öt állásfoglalásra irányuló indítvány megvitatása.
<SPEAKER ID="163" NAME="Milan Horáček">
szerző. - (DE) Elnök asszony! Képviselőcsoportunk Hu Jiát és feleségét, Zeng Jinyant jelölte a Szaharov-díjra. Mivel a pár jelenleg házi őrizetben van, webkamerával vettek részt az Európai Parlament által az emberi jogok kínai helyzetéről tartott meghallgatáson. Hu Jia újbóli letartóztatásával csak olyasmit akartak demonstrálni, amire maga is figyelmeztetett. Kína ezzel a lépéssel sajnálatának akar hangot adni az Európai Parlament véleményét illetően?
<P>
Az emberi jogokat határozottan támogatni kell mint olyan kérdést, mely áthat az EU és Kína közötti minden kapcsolatot. Koherens és konzisztens módon kell fellépnünk, és nem áldozhatjuk fel egyszerűen értékeinket a jó gazdasági kapcsolatok oltárán.
<P>
Felhívjuk tehát a Tanácsot és a Bizottságot, hogy ne csak állást foglaljon Hu Jia érdekében, hanem a következő EU-Kína csúcstalálkozó alkalmából szólítson fel az emberi jogok iránti kötelezettségvállalásra.
<P>
Kínának fel kell számolnia az emberi jogi aktivisták szisztematikus megfélemlítését. Ha Kína nem változtat magatartásán, ismét felmerül az olimpiai játékokon való részvétel kérdése. Emellett Oroszország lesz a következő téli olimpia megrendezője, és ez az ország szintén nem jeleskedik az emberi jogok terén.
<P>
(Taps)
<SPEAKER ID="164" NAME="Erik Meijer">
szerző. - (NL) Elnök asszony! Az emberi jogok problémája Kínában mindig felmerül az ilyen sürgős viták során, és mindig jó okkal. Kína gazdasági növekedése és erősödő nemzetközi helyzete még mindig nem eredményezett valódi különbséget a civil szabadságokkal kapcsolatos megközelítésben, a hatóságok hatalommal való visszaélésében, az ellenzék mozgásterében és a bírói hatalom függetlenségében.
<P>
Még mindig súlyos büntetéseket szabnak ki, ideértve a halálbüntetés gyakori használatát is. Kína nem az egyetlen olyan ország, mely halálos ítéleteket hoz, és ezeket végrehajtja, viszont ezekben élen jár. Egyedül abban láttunk előrelépést, hogy most több gondosságot alkalmaznak az elkövető bűnösségének megállapításakor a halálbüntetés végrehajtása előtt, így kevesebb embert végeznek ki, aki később ártatlannak bizonyul.
<P>
Időközben a három nagy kínai drámára helyezett nemzetközi hangsúly nagymértékben eltűnt. Az 1989. évi Tiananmen téri vérfürdő, a Falun Gong mozgalom támogatóinak üldözése és Tibet és Kelet-Turkesztán lakossági összetételének megváltozása egyre kevesebb figyelmet kap.
<P>
Valamennyi figyelem immár a gazdasági növekedésre, a Kínába irányuló export lehetőségeire, az olcsó kínai behozatal lehetőségeire, Kína fokozódó afrikai szerepére és a soron következő, Kínában tartandó olimpiára irányul. Ilyen körülmények között egyre kisebb a nyomás Kínában az emberi jogok helyzetének javítására. Az olimpiai játékok ürügyén lakóövezeteket bontottak le, és elküldték a lakókat. A kínai nagykövetek szerint sérti a nemzeti becsületet, amikor ezt külföldről kritizálják.
<P>
A soron következő olimpiai játékok lehetőséget kínálnak a helyzet javulására. A dolgok jelenlegi állása szerint ez fejleszti majd a turizmust és hasznos a fontos közüzemi munkálatok befejezése szempontjából, azonban nem az az emberi jogok fejlődését illetően. Hollandiában időközben vita indult az olimpiai játékok bojkottálásának lehetőségéről.
<P>
Egyetlen letartóztatott emberi jogi aktivistáról, Hu Jiáról állásfoglalást készíteni szükséges, azonban elégtelen. Az Európa és Kína közötti kapcsolatok legfontosabb tényezője nem a gazdasági önérdek, hanem az emberi jogok kínai helyzete miatti aggály kell, hogy legyen.
<SPEAKER ID="165" NAME="Marcin Libicki">
szerző. - (PL) Egyetértek Meyer úrral, aki szerint bojkottálnunk kell az olimpiát a kínaiakat Kínában érintő üldözések miatt. Valójában nem egyedül a kínaiak azok, akik az országban folyamatos üldözést szenvednek el. A tibetiek és más nemzeti kisebbségek üldözése gyakran felmerült már ebben a Házban. Ma egy aktivista szabadság nevében történő illegális fogva tartását és üldözését említjük, egy olyan személyét, aki a kínai szabadságért küzd, vagyis a politikus Hu Jiáét. Felesége és családja is osztozik sorsában.
<P>
Hölgyeim és uraim! Még emlékszem, amikor a Szovjetunióban megrendezett olimpiát több évtizeddel ezelőtt bojkottálták. Az a lépés hozzájárult a kommunista rendszer bukásához. Nem engedhetjük meg, hogy elvakítson Kína gazdasági sikere. Gratulálnunk kell Kínának ehhez, azonban nem hunyhatunk szemet oly sok ember üldözése és alapjogaik megsértése felett. Ahogy azt korábban is említettem, nem csupán a kínaiak érintettek, hanem a Kína néven ismert terület más lakói is. Végül is Tibet, melynek ügye ismételten felmerül itt a Házban, nem Kína. Kérem az olimpia bojkottját.
<SPEAKER ID="166" NAME="Thomas Mann">
szerző. - (DE) Elnök asszony! Hét hónappal az olimpia kezdete előtt Kína azt demonstrálja, hogy mily kevéssé veszi figyelembe az emberi jogokat. Az a remény, hogy a NOB határozata javíthat a Középső Királyság helyzetén, illúzió volt.
<P>
2007 októberében és novemberében az állambiztonsági szolgálat elrabolta és rossz bánásmódban részesítette Gao Zhisheng és Li Heping ügyészt. December végén bebörtönözték Hu Jia emberi jogi aktivistát és internetes másként gondolkodót arra hivatkozva, hogy az Internettel próbált az államhatalom megtörésére izgatni.
<P>
Hu Jia október 10-én részt vett az emberi jogokról szóló sajtókonferencián, melyet az Európai Parlamentben, Brüsszelben rendeztek. Élőben kapcsolódott hozzánk Kínából, telefonról. Köszönetet kell mondanunk neki bátor tettéért. Tavaly őt és feleségét, Zeng Jinyant jelölte az Európai Parlament Szaharov-díjra. Internetes blogjában beszámol a politikai foglyokról és a soron következő olimpia miatti földkisajátítások áldozatairól.
<P>
Levelében köszönetet mondott Angela Merkel kancellárnak, amiért fogadta a Dalai lámát. Ez egyértelműen túl sok volt a hivatalos Kínának. Egy nyílt levélben kb. 57 kínai értelmiségi szólított fel Hu Jia szabadon bocsátására. Elnökünk, Hans-Gert Pöttering, ezt támogatta. Arculcsapás az emberi jogi aktivisták letartóztatása, különösen, ha az ok az Európai Parlamenttel való kapcsolat. Minden diplomáciai eszközt felhasználunk annak biztosítására, hogy őt azonnal szabadon engedjék a börtönből.
<P>
Kína a világnak a valaha látott legjobb olimpiát ígéri. Ennek ára nem lehet a cenzúra vagy a jogállamiság megvetése.
<SPEAKER ID="167" NAME="Filip Kaczmarek">
a PPE-DE képviselőcsoport részéről. - (PL) Elnök asszony! Még 2001-ben, amikor úgy döntöttek, hogy a következő olimpiának Peking ad otthont, sokan hittük, hogy az e körüli ellentmondások ellenére ez a döntés segíthet a politikai változás megteremtésében a kommunista Kínában. Úgy éreztük, hogy a fogadó ország így hajlandó lesz megszüntetni az emberi jogok széles körű megsértését, és fokozni területén az alapvető szabadságok érvényesülését. Egyetértek Mann úrral abban, hogy 7 hónappal a játékok megkezdése előtt minden ilyen remény hiábavalónak tűnik. Igazából az ellenkezője igaz: Kínában megerősödött a terror uralma.
<P>
Az olyan emberi jogvédőket, mint Hu Jia és felesége, bebörtönzik és tárgyalás nélkül illegálisan fogva tartják ismeretlen helyeken, zaklatják, terrorizálják, és megtagadják tőlük a védelem jogát. A kínai hatóságok különféle jeleket küldenek a világnak, jelezvén, hogy országukban nincs demokrácia vagy nyitottság. Ugyanakkor a Kínai Olimpiai Bizottság úgy határozott, hogy az olimpia fő szlogenje ez lesz: "Egy világ, egy álom”. Szerintük ez az álom a közös vágy a virágzásra és a békés életre. Az ember azon csodálkozik, hogy miféle békére gondolnak a kínaiak, és hogy valóban értik-e az olimpia lényegét.
<SPEAKER ID="168" NAME="Józef Pinior">
a PSE képviselőcsoport részéről. - Elnök asszony! Hu Jia kínai aktivistát karácsony után két nappal tartóztatták le délután, otthonában. Igen szomorú hír ez, különösen mivel Kína, egy nagyszerű ország, világunk nagyszerű globális szereplője az idei olimpia szervezője.
<P>
Az Európai Parlamentnek és az egész Európai Uniónak hangsúlyoznia kell, hogy Kína hat emberi jogi kérdést kell, hogy kezeljen: Kína nem hajtotta végre teljes egészében a nagyobb sajtószabadságot lehetővé tévő rendeleteket; Kína csak felületesen elkötelezett a jogállamiság mellett; korlátozott az olyan nemzetközi erőfeszítések kínai támogatottsága, melyek célja a polgári védelem előmozdítása Darfúrban, Szudánban; korlátozott a támogatás Kína részéről az emberi jogok burmai előmozdítására irányuló nemzetközi erőfeszítések iránt; nincs átláthatóság a visszaélő kormányoknak juttatott kínai támogatás terén; és különösen valamennyi politikai fogoly szabadon bocsátása Kínában.
<SPEAKER ID="169" NAME="Ewa Tomaszewska">
az UEN képviselőcsoport részéről. - (PL) Elnök asszony! Hu Jia és Zeng Jinyan a szólásszabadságért és az emberi jogokért Kínában folytatott küzdelem szimbólumává vált számunkra. A férjet és a feleséget egyaránt Szaharov-díjra jelölte ez a Ház tevékenységeik elismerésekor, saját országukban azonban ugyanezekért elnyomják őket. Hu Jiát január 2-án tartóztatták le.
<P>
Az 1980-as években, a lengyelországi katonai törvények idején az átláthatóság arra szolgált, hogy védelmet adjon a legdrasztikusabb elnyomás ellen. A vasfüggöny másik oldalán lévő sajtó és rádióállomások megnevezték a bebörtönzötteket, ami reményt adhatott számunkra arra, hogy biztonságban leszünk majd. Magam is megtapasztaltam, hogy mit jelent, ha ilyen módon kapunk segítséget külföldről olyanoktól, akik nem közönyösek kérésünk iránt. Ezért ilyen fontos most számomra annak biztosítása, hogy hangunk, az Európai Parlament hangja, különböző európai országok többszáz képviselőjének hangja meghallgatást nyerjen Kínában. A kínai hatóságoknak meg kell hallaniuk kérésünket, és tovább nem nyomhatják el Hu Jiát és az üldözés más áldozatait.
<SPEAKER ID="170" NAME="Raül Romeva i Rueda">
a Verts/ALE képviselőcsoport részéről. - (ES) Elnök úr! Az olimpiai játékokat mind a kínai hatóságok, mind a világ többi része esélynek kell, hogy tekintse az ország nemzetközi képének megváltoztatására, amit különösen sértett az emberi jogok folyamatos megsértése, amely nagyon különböző csoportokat nagyon különböző okokból érintett.
<P>
Hu Jia és sok más ember letartóztatása azt mutatja, hogy Kína nem él ezzel a lehetőséggel úgy, ahogy élhetne. Ez ismételten figyelmeztetésként szolgál azoknak, akik szerint Kína olyan ország, mely készen áll és kellően nyitott gondolkodású olyan nemzetközi esemény megszervezésére, mely feltételezhetően a szolidaritásra összpontosít, és mint amilyen például az olimpiai játékok.
<P>
Kínának még mindig van ideje, hogy módosítson ezen a képen, azonban ehhez komolyabban kell vennie olyan kérdéseket, mint amilyen például a szólásszabadság és az egyesülési szabadság, és véget kell vetnie annak, hogy olyan bűncselekményekért tartóztat le, büntet és ítél el kínai férfiakat és nőket, melyeket nehéz államhatalom elleni izgatásként indokolni.
<SPEAKER ID="171" NAME="Kathy Sinnott">
az IND/DEM képviselőcsoport részéről. - Elnök asszony! Minden olimpia felhívja a figyelmet az emberi méltóság megőrzésére, ahogy arról az Olimpiai Charta is ír. A 2008. évi pekingi olimpia különösen felhívja figyelmünket ennek megőrzésére - vagy nem - Kínában. Remélhetőleg ezzel nyomást lehet gyakorolni a kínai kormányra, hogy gondolja át olyan intézkedéseit, mint például Hu Jia letartóztatása. Ez lehetőség az ország számára, hogy javítson az e területen meglévő rossz eredményein.
<P>
Ehelyett a kínai kormány láthatólag határozottan szőnyeg alá kívánja söpörni az emberi jogok megsértését, aktivistákat és tiltakozókat letartóztatva. Aggasztó, hogy a kínai hatóságok nyugati csúcstechnológiás berendezéseket vásárolnak, melyek célja nyilvánvalóan a biztonság megerősítése a játékok során. Kettős az aggodalmam. Attól félek, hogy ilyen biztonsági eszközöket vetnek majd be a kínaiak ellen ezen a nyáron, illetve hogy ezeket a nyár után is használják majd, visszaélésszerűen. Vagy arra kell használnunk az olimpiát, hogy az emberi jogokat Kínában előmozdítsuk vagy bojkottálunk kell őket, azt az egyet nem tehetjük, hogy nagy ünneplést rendezünk Kínának, ha az emberi jogokat továbbra is ilyen vérlázítóan figyelmen kívül hagyják.
<SPEAKER ID="172" NAME="Desislav Chukolov" AFFILIATION="NI">
(BG) Kollégák! A XX. század során milliók estek a kommunizmus áldozatául. Sajnos ez a roppant káros, mizantróp és meglehetősen keresztényellenes ideológia a mai napig szedi áldozatait és vannak képviselői. Még itt, ebben az ülésteremben is. Mondok egy példát, hogy illusztráljam a dolgokat, és kicsit egyértelműsítsem ezeket.
<P>
Hu Jia jelenleg házi őrizetben van Kínában, mivel elegen gondolják úgy, hogy ő eszméik ellenzője. Ez teszi őt veszélyessé a kínai rezsim számára. Itt, az Európai Parlamentben hála Istennek elég képviselőt választott sok millió polgár nézeteik képviselésére, és ebben az Európai Unióban a "piramis”-hoz hasonló hatásköröknek mégis megvannak saját prioritásai, és a Lisszaboni Szerződésről tartott népszavazás nincs e prioritások között.
<P>
Ez bennünket, képviselőket ugyanolyan veszélyessé tesz, mint amilyen Hu Jia a kínai rezsim számára. Mi nem vagyunk házi őrizetben, azonban Pöttering úr, ha elég őszinte és nyitott, beismerné, hogy idáig is elmenne. Azonban biztosíthatom, hogy szavazóink becsületes képviselete ennél a kilátásnál többet számít. Köszönöm.
<SPEAKER ID="173" NAME="Tunne Kelam" AFFILIATION="PPE-DE">
Elnök asszony! Hu Jia úr és felesége ügye sajnos nem egyedülálló.
<P>
Annak érdekében, hogy megrendezhesse idén a pekingi olimpiai játékokat, a kínai kormány további kötelezettségeket vállalt annak érdekében, hogy teljesítse a nemzetközileg elismert emberi jogi normákat. E várakozásokkal ellentétben Peking az olimpiai játékokra hivatkozik az emberi jogi aktivisták elleni fokozódó elnyomás indokolásaképpen. Így saját kötelezettségvállalásainak szisztematikus megsértésével a kínai kormány demonstrálta, hogy nem áll szándékában az olimpiai hagyomány alapvető értékeinek tiszteletben tartása. Igazából el fogja veszíteni hitelességét.
<P>
Ezért a demokratikus államok nem korlátozhatják reakcióikat puszta panaszokra. Ha a kínai hatóságok nem tesznek hiteles változtatásokat a helyzettel kapcsolatosan, az olimpia demokratikus résztvevői saját hitelességüket kockáztatják az általuk hirdetett értékek tekintetében.
<SPEAKER ID="174" NAME="Lidia Joanna Geringer de Oedenberg" AFFILIATION="PSE">
(PL) Elnök asszony, 2001-ben a XXIX. olimpiai játékok pekingi szervező bizottságának alelnöke, Liu Jingmin kijelentette, hogy a pekingi olimpiai játékok segítenék az emberi jogok előmozdítását. Az elmúlt hónapokban azonban a kínai hatóságok a szokásosnál gyakrabban engedték meg maguknak a szólásszabadság megsértését. Emellett elnyomták az újságírókat és aktivistákat is. A 2007-ben Szaharov-díjra jelölt Hu Jia, vezető emberi jogi aktivista letartóztatása megrázta az egész társadalmat. Hu Jiát azzal az ürüggyel tartóztatták le, hogy másokat izgat a nemzeti kormány ellen. Még mindig megtagadják tőle a jogot ügyvédhez és orvosi ellátáshoz.
<P>
Kínát rá kell kényszeríteni, hogy eleget tegyen az emberi jogokra vonatkozó nemzetközi normáknak és e jogok tiszteletben tartásának. Emellett a továbbiakban az olimpia nem szolgálhat ürügyül újságírók és másként gondolkodók jogellenes fogva tartására. Emlékeztetnünk kell a kínai hatóságokat arra a gondolatra, mely az olimpiai mozgalom mögött áll, vagyis a sport és egy békés társadalom képének összekapcsolására és az emberi méltóság megőrzésére. Egyúttal fel kell hívnunk Hu Jia és minden más, tárgyalás nélkül fogva tartott aktivista szabadon bocsátására annak érdekében, hogy hazatérhessenek családjukhoz és hozzáférjenek a szükséges orvosi ellátáshoz.
<SPEAKER ID="175" NAME="Zbigniew Zaleski" AFFILIATION="PPE-DE">
(PL) Elnök asszony! Egyszerűen csak kíváncsi voltam, hogy a "catch-the-eye” stratégia itt is működik-e. Ha igen, röviden szeretném közölni, hogy bár Kínában nem észlelünk semmi egyértelmű jelet a rendszer működésének módját illetően, ez mégis működik. A polgárok erőteljesen úgy érzik, hogy köti őket a rendszer által alkalmazott elnyomó rezsim. Úgy véljük, hogy feladatunk, hogy a világ többi része tudatában legyen ennek a helyzetnek, ahogy azt már más képviselők is megfogalmazták. Ez az egyetlen rendelkezésünkre álló fegyver. Tiszteletben tarthatjuk a Kínában elért gazdasági fejlődést, azonban a világ egyetlen részén sem igen hatja át ennyire az embereket a félelem és az öncenzúra. Jómagam rendkívül csodálom azokat a bátor kínaiakat, akik elég merészek karrierjüket, szabadságukat és tulajdon életüket kockáztatva felhívni a figyelmet a helyzetre. Morális kötelességünk, hogy kiálljunk mellettük. Nincs más megoldás, nincs más út.
<SPEAKER ID="176" NAME="Ryszard Czarnecki" AFFILIATION="UEN">
(PL) Elnök asszony! Lengyel képviselőtársaim észrevételei mellett a következő kérdést kívánom Kuneva biztos asszonyhoz intézni, kihasználva a Házban való jelenlétét. Az elmúlt pár év tapasztalatai alapján valóban mondhatjuk, hogy a Kínai Népköztársaságban egyre növekszik az emberi jogok valódi tiszteletben tartása? Az ez év júliusában Pekingben megrendezendő olimpia valóban azt jelenti, hogy a kínai másként gondolkodók immár inkább biztonságban érezhetik magukat, és hogy a Tajvannal való kapcsolatok normalizálódnak? A szabad internet-hozzáférés mértéke növekedett az elmúlt két vagy három évben? Hálás lennék a biztos asszony válaszáért. A Biblia végül is így szól: "Kérjetek és adatik néktek”.
<SPEAKER ID="177" NAME="Meglena Kuneva">
a Bizottság tagja. - Elnök asszony! Kollégám, Ferrero-Waldner biztos épp egy hónappal ezelőtt adott hangot ebben az ülésteremben a Bizottság mély aggodalmának az emberi jogvédők Kínában való folyamatos és szisztematikus elnyomása miatt. A Bizottság ezért még nagyobb aggodalommal értesült Hu Jia úr önkényes letartóztatásáról, és emlékeztet arra, hogy Hu Jiát a múltban többször is zaklatták emberi jogi tevékenységei miatt.
<P>
Aggodalmunknak adunk hangot továbbá Hu Jia egészsége miatt. Hepatitis B-ben szenved, és naponta kellene orvosságot kapnia. Nem világos, hogy garantált-e az orvosi kezeléshez való napi hozzáférés a számára, és hogy számíthat-e orvosi segítségre a Dougezhuangban a Pekingi Városi Fogházban való fogva tartása idején.
<P>
A Bizottság nézete szerint Hu Jia úr fogva tartása arra kötelezi az EU-t, hogy határozottan lépjen fel, mivel egyértelmű, hogy amiatt tartóztatták le, hogy szabadon és őszintén szólt az emberi jogvédők letartóztatásáról az Európai Parlament emberi jogi albizottságának 2007. novemberi ülésén telefonos összeköttetés útján.
<P>
Ilyen módon Cao Dong, egy Falun Gong panaszos esetére emlékezhetünk, akit letartóztattak az Európai Parlament alelnökével Pekingben 2006. májusban való találkozóját követően, és még mindig börtönben van. Hu Jia fogva tartása emellett az EU mint nemzetközi szereplő reagálását is szükségessé teszi, az emberi jogvédők védelme érdekében. Tegnap az EU-trojka határozott nyilatkozatban kérte a kínai hatóságokat az azonnali szabadon bocsátásra. Őszintén reméljük, hogy a kínai hatóságok megértik, hogy az emberi jogvédők ügye komoly hatást gyakorol Kína európai közvélemény által történő megítélésére, és ennek megfelelően lépnek.
<P>
Szeretném megerősíteni az ülés résztvevői számára, hogy az EU nagyon szorosan nyomon követi majd Hu Jia úr ügyének alakulását.
<P>
A Bizottság meg szeretné ragadni ezt a lehetőséget arra, hogy ismételten sürgesse a kínai kormányt, hogy tegye lehetővé minden formában a véleménynyilvánítást. Ez fontos tényező azt illetően, hogy hogyan tekint a nemzetközi közvélemény Kínára, különösen az idén, amikor a világ szeme Kínán van az olimpiai játékok előkészületei során. Meggyőződésünk, hogy egy jóval stabilabb társadalom csak a szólásszabadság engedélyezésével valósulhat meg.
<P>
Hadd zárjam azzal, hogy kijelentem, hogy a Bizottság megerősíti erőfeszítéseit az átfogó kínai emberi jogi helyzet fejlesztésének érdekében. E tekintetben továbbra is alapvető szerepet játszunk a trojkán belül az EU-Kína emberi jogi párbeszéd és szeminárium előkészítésében annak érdekében, hogy a megbeszélések célirányosabbak legyenek.
<P>
Az emberi jogok kínai helyzetének lassú előrehaladása ellenére szilárd meggyőződésünk, hogy az EU-Kína emberi jogi párbeszéd az egyik legeredményesebb útja annak, hogy Kína őszinte és részletes megbeszélésekben vegyen részt, az emberi jogi reformok tényleges megvalósítása céljából.
<SPEAKER ID="178" NAME="Elnök">
- A vitát lezárom.
<P>
A szavazásra a vita végén kerül sor.

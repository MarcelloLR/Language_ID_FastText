<CHAPTER ID="009-13">
13. A Macedónia Volt Jugoszláv Köztársaságról szóló 2007. évi országjelentés (
<P>
- A szavazás előtt
<SPEAKER ID="092" NAME="Hannes Swoboda">
a PSE csoport nevében. - (DE) Tisztelt elnök úr, elnézését kérem, hogy az imént túl korán emelkedtem szólásra. Röviden beszélnék. Meijer úr jelentésének alapvető mondanivalójával teljesen egyetértünk, kiváló munkát végzett. Van egy kényes kérdés, ez pedig a név. Szeretnénk megkönnyíteni Macedónia számára a navigálást ezeken a veszélyes vizeken, ezért a mai és a következő strasbourgi ülésszak közötti időszakban szeretnénk az előadóval és a társelőadóval a megoldáson dolgozni, hogy a következő strasbourgi ülésszakon már szavazhassunk. Ez azt jelenti, hogy ma halasszuk el a szavazást.
<SPEAKER ID="093" NAME="Daniel Cohn-Bendit">
a Verts/ALE csoport nevében. - (DE) Swoboda úr, ez egyszerűen nevetséges! Mindenki tisztában van vele, hogy egy hét alatt nem tudunk megoldást találni. Ez a vita már évek óta folyik, és döntést kell hozni. Macedóniát így is, úgy is Macedóniának hívják. Görögországnak ezt el kell fogadnia, és akkor szavazhatunk. Nem számít, hogy ma szavazunk, vagy várunk még egy hetet, Macedóniát még akkor is Macedóniának fogják hívni.
<P>
(Taps)
<SPEAKER ID="094" NAME="Martin Schulz" AFFILIATION="PSE">
(DE) Tisztelt elnök úr, szeretnék Swoboda úr javaslata mellett szavazni, még akkor is, ha Cohn-Bendit úr nem tudja elképzelni, hogy beválhatna, talán azért, mert nem egyezik az ő politikai munkamódszerével. Igenis lehetséges kompromisszumra jutni néhány nap alatt, ha az ember veszi a fáradtságot, hogy keresse azt, és Swoboda úr javaslatának pontosan ez a szándéka. Igen, szavazhatunk a következő ülésszakon, de a közbe eső időben találhatunk valamilyen közös álláspontot, ha már különben is efelé haladunk itt a Házban. Erre rá kellene szánni magunkat, még akkor is, ha Cohn-Bendit úr ezt az időt kevésnek érzi.
<SPEAKER ID="095" NAME="Erik Meijer">
előadó. - (NL) Tisztelt elnök úr, bár alapvetően egyetértek Cohn Bendit úrral a név tekintetében, úgy vélem, hogy Swoboda úr javaslatát el kellene fogadnunk. Úgy gondolom, hogy a Parlament bölcsen tenné, ha jobban megvizsgálná az ügyet és megoldást találna rá. A tárgyalások, a kapcsolatok Macedónia és Görögország között fontosak lesznek az elkövetkezendő napokban. Tehát szerintem valóban bölcs lépés lenne, ha elhalasztanánk ezt a szavazást Strasbourgig.
<P>
(A Parlament az indítványt elfogadja. A szavazást elhalasztják.)

<CHAPTER ID="004-17">
17. Többnyelvűség: előny Európa számára és közös elkötelezettség (
<P>
- A szavazás előtt
<SPEAKER ID="124" NAME="Vasco Graça Moura" LANGUAGE="PT">
Elnök úr, jelentésem összhangban van az összes korábbi többnyelvűségről szóló dokumentummal, függetlenül attól, hogy a Parlamenttől, a Tanácstól vagy a Bizottságtól származnak.
<P>
A benyújtott alternatíva kísérlet bizonyos Spanyolországban folyó nacionalista vitáknak az Európai Parlamentbe való behozására. Éppen tegnap az El País nevű spanyol napilap arról számolt be, hogy a spanyol legfelsőbb bíróság három hónappal ezelőtt úgy döntött, hogy egy rovatot kell beiktatni a jelentkezési lapba arra vonatkozóan, hogy a szülők milyen nyelven szeretnék, hogy a gyermekük oktatásban részesüljön, továbbá hogy a katalán hatóságok nem tartják be ezt a döntést.
<P>
Az alternatíva aláírói nem akarják, hogy a szülőknek ezt a jogát elismerjék az olyan országokban, ahol több mint egy hivatalos vagy regionális nyelv van.
<P>
Nem akarják elismerni az anyanyelven való oktatásnak a szükségességét, nem csak általában a tanulmányi sikerek tekintetében, de különösen a más nyelvek tanulása tekintetében sem.
<P>
Nem akarják biztosítani a teljes kölcsönös érthetőséget a beszélt nyelvek között egy ilyen helyzetben levő országban, különösen az idősebb állampolgárok és a jogi rendszer, az egészségügy, a közigazgatás és a munkavállalás tekintetében.
<P>
Nem fogadják el, hogy ezekben az országokban nem szabad egy nyelvet előmozdítani a más nyelvet vagy más nyelveket beszélők jogainak kárára.
<P>
Ez ellentmond mindannak, amit ez a Parlament és más európai intézmények fenntartanak.
<P>
Ennek eredményeképp jelentésem 11., 12., 14. és 17. bekezdései kimaradtak az alternatívából. Megvizsgálva ezeket a bekezdéseket, ezek a negatív álláspontok szemmel láthatóan ellentétesek az emberi jogokkal és alapvető szabadságokkal és nyilvánvalóan megsértik a szubszidiaritás elvét.
<P>
Jelentésem nem támadja vagy sérti az úgynevezett kisebbségi nyelveket. Tiszteletben tartja ezeket és elismeri értéküket, ugyanakkor kísérletet tesz bizonyos általános és alapvető szabályok lefektetésére.
<P>
Ez a Parlament nem lehet sem szélsőséges nacionalizmus, sem regionális vagy helyi gyűlölet és idegenkedés eszköze. Parlamenti képviselőkként a mi felelősségünk, hogy most ennek a veszélye fenyeget. Ezért arra szólítom fel önöket, hogy szavazzanak az alternatíva ellen és az általam írt jelentés mellett.
<SPEAKER ID="125" NAME="Elnök">
- Hölgyeim és uraim, a figyelmüket szeretném kérni egy percre. Valaki kérte, hogy felszólalhasson, és lehet, hogy lesznek mások is. Ismerve mondanivalójuk tartalmát, biztosra veszem, hogy az előadó által tett megjegyzések nem fogják megkapni néhány képviselő támogatását, de, ahogy tudják, csak arra vonatkozó rendelkezés született, hogy az előadó kapjon szót két percre, és nem arra, hogy vitát nyissunk.
<P>
Ezért nem tudom megadni a szót és újranyitni a vitát; ezt csak abban az esetben tehetem meg, ha az eljárási szabályzatnak megfelelően ügyrendi javaslattal kapcsolatos felszólalásra érkezik kérés. Amennyiben ügyrendi javaslatról beszélünk, akkor megadom a szót Guardans Cambó úrnak. Ne vegyék gorombaságnak, ha elveszem tőle, amint világossá válik, hogy nem az eljárási szabályzattal kapcsolatos ügyrendi problémáról van szó.
<SPEAKER ID="126" NAME="Ignasi Guardans Cambó" AFFILIATION="ALDE">
. - Elnök úr, ténylegesen egy ügyrendi javaslatról van szó. Nem fogok vitába kezdeni, de az előadó éppen most mondott valamit, ami nem felel meg annak, amiről szavazni fogunk. Azt mondta, hogy az alternatív indítvány kitörölt négy bekezdést az eredeti állásfoglalásából, és ez nem igaz: csak a számozás változott meg. A négy esetből, amelyekre utalt, csak egy nincs benne mindkét állásfoglalásban. Ez tény. A másik három mindkettőben benne van.
<P>
(Kellemetlenkedő hozzászólás)
<P>
Tehát ez egy tisztázásra vonatkozó ügyrendi javaslat. A képviselők arról szavaznak, amiről kérte őket, hogy szavazzanak. Csak egy olyan pont van, aminek semmi köze a spanyol legfelsőbb bírósághoz, ami különbözik a két állásfoglalásban. Mivel az előadó állítása nem volt igaz, úgy gondolom, hogy ez egy ügyrendi javaslat.
<SPEAKER ID="127" NAME="Elnök">
Köszönöm, Guardans Cambó úr. Most áttérhetünk a szavazásra. Az 1. módosítást bocsátom szavazásra. A szavazás név szerint fog történni. A szavazást megkezdem.
<SPEAKER ID="128" NAME="Cristiana Muscardini" AFFILIATION="UEN">
. - (IT) Elnök úr, hölgyeim és uraim, csak azt szeretném kérdezni, hogy nem nevetséges-e, hogy egy ember jelentését el lehet lopni és egy azzal azonosat lehet bemutatni helyette, amikor, a régi rendszerben, módosításokat nyújtottak be. Ezért arra kérem, hogy vizsgálja felül eljárási szabályzatunkat, mivel az sok zavart okoz és hivatalosan is lehetővé teszi az igazságtalanságot.
<SPEAKER ID="129" NAME="Elnök">
- Vállalom a felelősséget, hogy újra felvetem ezt az ügyet az elnökségnek, bár tudják, hogy néhány szabályozási hatáskört elvettek az elnökségtől, és ezeket az elnökök csoportján keresztül gyakorolják, de akárkinek is a feladata eldönteni, ha nevetséges, akkor nevetséges is fog maradni, bizonyára nem fog változni.

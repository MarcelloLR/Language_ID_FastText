<CHAPTER ID="007">
Szavazások órája
<SPEAKER ID="078" NAME="Elnök">
A következő napirendi pont a szavazások órája.
<P>
(A szavazás kimenetelére és egyéb részletekre vonatkozóan: lásd a jegyzőkönyvet)
<P>

<SPEAKER ID="079" NAME="Alain Hutchinson" AFFILIATION="PSE">
(FR) Elnök úr! Elnézést kérek, de nem vagyok biztos benne, hogy az eljárási szabályzat melyik cikke alapján szóljak a Házhoz, azonban szeretnék nyilatkozatot tenni az elnökségnek a jelenlegi helyzetről a Parlamentben: ez kezd egy állandósuló cirkusszá válni, ami megnehezíti a nyugodt munkát, amikor komoly dolgokat próbálunk itt tenni.
<P>
(Taps)
<P>
Úgy gondolom, hogy a helyzet tegnap este érte el a csúcspontját és azt szeretném kérni az elnökségtől, hogy tegyen intézkedéseket a nyugalom és a komoly légkör visszaállítására egy olyan Házban, amely példát kell mutasson az egész világnak, és amely egy komoly Ház kell legyen, nem pedig egy cirkusz.
<P>
(Taps)
<SPEAKER ID="080" NAME="Elnök">
Úgy gondolom Hutchinson úr, hogy Ön az átjárókon és folyosókon zajló bemutatókra utal. Ebben az ügyben a quaestorok az illetékesek. Természetesen továbbítjuk észrevételeit.
<SPEAKER ID="081" NAME="Pervenche Berès" AFFILIATION="PSE">
(FR) Elnök úr! Én is szeretnék hozzászólni a nyugalom és rend kérdéséhez munkánkban. A tegnap délutáni ülésünket egy rendkívül megható beszámoló jellemezte, azonban a napirendi pont megzavarása azt jelentette, hogy az olyan fontos témával kapcsolatos beszédeket, mint a pénzügyi válság, több mint két órával kitolták, teljesen megbolygatva ezáltal a hozzászólók sorrendjét. Ez nem segíti a dolgok simán zajlását a Házban.
<SPEAKER ID="082" NAME="Elnök">
Ebben az esetben megjegyzéseiket nem a quaestoroknak, hanem az Elnökök Értekezletéhez továbbítom, mivel ilyen ügyekben ők az illetékesek.
<P>


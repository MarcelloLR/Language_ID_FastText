<CHAPTER ID="001">
Az ülés megnyitása (az újonnan megválasztott Parlament első ülése) 
<SPEAKER ID="004" NAME="Elnök">
Hölgyeim és uraim, az Európai Parlament képviselőinek közvetlen és általános választójog alapján történő választásáról szóló okmány értelmében az Európai Parlament választások utáni első ülését megnyitom.
<P>
(Taps)
<P>
Felkérem Önöket, hogy felállva hallgassák meg az európai himnuszt.
<P>

<P>
Hölgyeim és uraim, nagy szeretettel üdvözlöm Önöket az Európai Parlament választások utáni első ülésén, és gratulálok mindannyiuknak: az újraválasztott és az újonnan megválasztott képviselőknek egyaránt. A 736 képviselő szinte felét első ízben választották be az Európai Parlamentbe. Különösen örömteljes, hogy a képviselők 35%-a nő - az Európai Parlament történetében először számolhatunk be ilyen magas arányról.
<P>
(Taps)
<P>
170 millió állampolgár járult a szavazóurnákhoz, és a munkánk nemes célt szolgál: kontinensünk egyesítését! E munka során sosem felejthetjük el, hogy az Európai Unió értékeken alapul. Tetteink alapját az emberi méltóság, az emberi jogok, a szabadság, a demokrácia, a jogállamiság és a béke képezi. Összeköt bennünket a szolidaritás. Arra kérem Önöket, gondoskodjanak róla, hogy a vezérelvünk mindenkor a kölcsönös tisztelet legyen. Ha ezt elérjük, bizonyosan sikeresek leszünk. És most munkára fel!

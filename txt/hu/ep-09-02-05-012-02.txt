<CHAPTER ID="012-02">
2. A burmai menekültek helyzete Thaiföldön (szavazás) 
<P>
A 2. bekezdésről szóló szavazás előtt:
<SPEAKER ID="255" NAME="Charles Tannock">
szerző. - Elnök asszony, szeretném még egyszer megjegyezni, hogy a hivatalnokok nem abban a sorrendben tüntették fel a szóbeli módosításokat, amilyen sorrendben szavazunk róluk, így ez alkalommal gondosan ügyelek a helyes sorrendre. A második bekezdéssel kapcsolatban, a következő szavakkal egészítenénk ki a bekezdés végét: "valamint a szándékos elszegényítésnek, önkényes adóztatásnak és földelkobzásnak”.
<SPEAKER ID="257" NAME="Charles Tannock">
szerző. - Elnök asszony, az ötödik bekezdés szóbeli módosítása a következő: "üdvözli a thai kormánynak az ENSZ menekültügyi főbiztosával való együttműködését, és valamennyi fogva tartott rohingja csónakoshoz való haladéktalan teljes hozzáférés biztosítására hív fel, annak érdekében, hogy meghatározhassa védelmi szükségleteiket; ugyanakkor felhívja a thaiföldi kormányt, hogy írja alá a menekültek jogállásával kapcsolatos, 1951-es ENSZ Egyezményt, valamint annak 1967-es jegyzőkönyvét”.
<SPEAKER ID="259" NAME="Charles Tannock">
szerző. - Elnök asszony, felolvasom a szóban módosított 6. bekezdés teljes szövegét: "hangsúlyozza, hogy a hajón menekülő emberek ügye, amely Thaiföldet és egyéb országokat is érint, alapvetően regionális kérdés; pozitívan tekint a thai kormány azon erőfeszítésére, hogy fokozza az együttműködést a regionális szomszédok között a rohingja kérdés kezelése érdekében; üdvözli e tekintetben a január 23-án a Virasakdi Futrakul külügyminiszter által az India, Indonézia, Banglades, Malajzia és Burma nagyköveteivel tartott találkozót; továbbá az ASEAN tagjaihoz, és különösen a thai elnökhöz és az illetékes nemzetközi szervezetekhez fordul, hogy dolgozzon e régóta fennálló probléma hosszú távú megoldásán”.
<SPEAKER ID="261" NAME="Charles Tannock">
szerző. - Elnök asszony, az E preambulumbekezdésnek a következőképpen kellene hangoznia: "mivel az ENSZ menekültügyi szervezete aggodalmának adott hangot a burmai menekültekkel szembeni rossz bánásmód miatt, és megkapta a thai hatóságok által még mindig fogságban tartott 126 rohingja személy közül néhánnyal való kapcsolatfelvétel lehetőségét”.

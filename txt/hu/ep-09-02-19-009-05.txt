<CHAPTER ID="009-05">
5. A hivatalos fejlesztéstámogatástól eltérő tevékenységek finanszírozása az 1905/2006/EK rendelet hatálya alá tartozó országokban (
<P>
- A szavazás előtt:
<SPEAKER ID="108" NAME="Thijs Berman">
előadó.. - Elnök asszony, szeretném ezt a jelentést ismételten a Bizottság elé terjeszteni a 168(2) szabály alapján. Mind demokratikusan megválasztott Parlamentünk, mind az Európai Bizottság szükségesnek látja az EU és a fejlődő országok közötti együttműködés bizonyos mérsékelt formáinak finanszírozását, olyan tevékenységeket, amelyek szigorúan véve nem a szegénység enyhítését célozzák, pl. csereprogramokat az itteni és ottani egyetemek között
<P>
A fejlesztési költségvetés célja nem ennek a fajta együttműködésnek a támogatása, de néhány tagállam ragaszkodik egy olyan jogalaphoz, amely ahhoz vezetne, hogy ezeket a tevékenységeket a fejlesztési költségvetésből finanszíroznánk, holott éppen ezt akarjuk elkerülni ezzel a jelentéssel.
<P>
Ez ügyben nem sikerült megegyezésre jutnunk. Ha az 1. módosítás elfogadásra kerül, akkor a jelentés következetlenné válik, és a világ legszegényebbjeinek érdekei ellen fog szólni. Ezért úgy gondolom, hogy ismételten a Fejlesztési Bizottság elé kell terjeszteni a jelentést, hogy megállapodás szülessen egy olyan jogalapról, amely a Ház egyértelmű többségének támogatását élvezi.
<SPEAKER ID="109" NAME="Michael Gahler" AFFILIATION="PPE-DE">
(DE) Elnök asszony, az értelmezések valóban különbözőek. A Fejlesztési Bizottság jogértelmezése ellentmond a Külügyi Bizottság, a Jogi Bizottság és a Belső Piaci Bizottság értelmezésének, valamint Parlamentünk jogi szolgálata értelmezésének, az Európai Bíróság ítélkezési gyakorlatának, ezenkívül a Tanács és a Bizottság értelmezésének is, ezért mi, akik többségben vagyunk, ragaszkodunk a módosításban kidolgozott jogalap használatához.
<P>
Ezért kérem a Bizottsághoz való ismételt beterjesztésre vonatkozó kérelem visszautasítását. A jelentés tartalmát tekintve nincsenek véleménykülönbségek. A tartalmat tekintve egyetértünk, csak a jogértelmezésre vonatkozóan vannak különbségek, és ezen a Bizottsághoz való ismételt beterjesztés sem fog változtatni.
<SPEAKER ID="110" NAME="Ana Maria Gomes" AFFILIATION="PSE">
Elnök asszony, szeretnék az előadó mellett állást foglalni. Tegnap figyelemmel követhettük ezt a vitát, és a Bizottság módosításának kérdésében az előadóval együtt én is úgy gondolom, hogy alaposabban meg kell vitatnunk ezt a kérdést, és megfelelő jogalapot kell találnunk a hivatalos fejlesztéstámogatástól eltérő tevékenységekhez - amelyek attól még nagyon fontosak a fejlődő országokkal való együttműködés fejlesztésében -, amelyek nem esnek egyéb, az ipari országokkal való együttműködésre vonatkozó eszközök alá, sem a jelenlegi DCI (fejlesztési együttműködési eszköz) alá.
<P>
Másrészt az is nagyon fontos, hogy befagyasszuk a DCI-nek járó pénzt a hivatalos fejlesztéstámogatás kritériumainak megfelelő együttműködések számára, ezért támogatom Berman úrnak a hosszabb gondolkodási időre vonatkozó kérelmét.

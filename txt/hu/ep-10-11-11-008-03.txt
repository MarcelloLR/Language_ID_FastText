<CHAPTER ID="008-03">
3. Az alternatív befektetési alapok kezelői (
<SPEAKER ID="125" NAME="Jean-Paul Gauzès" LANGUAGE="FR">
Elnök úr, hölgyeim és uraim! A most következő szavazás Európa pénzügyi válságra adott válaszának egyik kulcsfontosságú elemére, nevezetesen az alternatív beruházási alapokra vonatkozik, a fedezeti alapokat és a magántőke alapokat is ide számítva.
<P>
Ez a kompromisszumos dokumentum, ez a kompromisszumos szöveg nagyon hosszú idő alatt alakult ki. Sikerült átfogó megállapodásra jutnunk, és ezért szeretnék most tisztelettel adózni az ECOFIN elnöke, a belga elnökség előtt, amely közvetlen és jelentékeny módon részt vállalt ebben az ügyben, különösen a miniszternek a kulcsfontosságú háromoldalú párbeszédekben történő részvétele útján, és Barnier biztos úrnak is szeretnék köszönetet mondani, akinek munkája különösen hasznos volt.
<P>
Végül szeretnék még köszönetet mondani munkatársaimnak, a többi árnyékelőadónak, a titkárság alkalmazottainak és azoknak a szakértőknek is, akik segítették a több mint 14 hónapig tartó munkánkat, amelynek során mintegy 1690 módosítást kaptunk. Hatalmas munka volt, de meggyőződésem, hogy olyan szöveget sikerült létrehoznunk, amely a belga elnökségnek köszönhetően jelentős előrelépést képvisel az európai pénzügyi szabályozás területén.

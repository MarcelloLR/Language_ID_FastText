<CHAPTER ID="006-13">
13. A fogyasztók jogai (
<SPEAKER ID="114" NAME="Andreas Schwab" LANGUAGE="DE">
Elnök úr! Először szeretném őszintén megköszönni minden képviselőnek, aki az indítvány mellett szavazott. A túlnyomó többséget figyelembe véve úgy gondolom, hogy fontos volna, ha a Bizottság rövid kommentárt fűzne ehhez.
<SPEAKER ID="115" NAME="Janusz Lewandowski">
a Bizottság tagja. - Elnök úr! Fontosnak tartjuk a mai szavazást. Nagy várakozással tekintünk a konstruktív együttműködés elébe, hogy végleges megállapodásra jussunk. Néhány nagyon fontos kérdés még megvitatásra vár. Az összevont engedélyről szóló javaslat nagyon fontos, ezért reméljük, hogy hamarosan megállapodásra jutunk. Szeretném megköszönni Mathieu asszony előadó munkáját, és minden jót kívánok neki és a magyar elnökségnek.
<SPEAKER ID="116" NAME="Andreas Schwab" AFFILIATION="PPE">
(DE) Elnök úr! Igazából másfajta kommentárra számítottam. Arra számítottam, hogy a Bizottság kijelenti, hogy nem minden ponttal ért egyet.
<SPEAKER ID="117" NAME="Janusz Lewandowski">
a Bizottság tagja. - Elnök úr! Az előző szavazásról is nyilatkoznom kellett, ezt is tettem. Most pedig a Schwab-jelentésről szóló szavazáshoz szólnék hozzá.
<P>
Az, hogy már jócskán harmadik éve tárgyalunk, világosan jelzi, hogy nehéz ebben a fontos kérdésben megállapodásra jutni. Úgy gondolom, hogy a Tanács álláspontja jó kiindulópont volt. A Parlament ehhez tette hozzá a saját álláspontját. A Bizottság nem fogadhat el minden javaslatot, de minden erőfeszítést megteszünk az együttműködés érdekében, hogy eredményre jussunk.
<P>
Mellékesen mondták, hogy az előző szavazás eredményéről is nyilatkoznom kellene, ezért szólaltam fel kétszer, amivel nem raboltam el túlságosan sok időt.
<SPEAKER ID="118" NAME="Andreas Schwab" LANGUAGE="DE">
Elnök úr! A biztos úr legutóbbi megjegyzésére reagálva kérni szeretném, hogy az eljárási szabályzat 57. cikkének (2) bekezdése értelmében utaljuk vissza a bizottság elé az ügyet. Szeretném a támogatását kérni ez ügyben.

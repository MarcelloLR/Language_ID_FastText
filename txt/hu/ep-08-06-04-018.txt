<CHAPTER ID="018">
Köszöntés
<SPEAKER ID="057" NAME="Elnök">
Hölgyeim és uraim! Örömmel jelentem be, hogy galériánkon a japán parlament küldöttsége foglal helyet. Nagy szeretettel köszöntjük őket. A 29. EP/Japán parlamentközi találkozón vesznek részt, amely június 2-a és 6-a között zajlik Brüsszelben és Bécsben.
<P>
A japán delegáció vezetője Taro Nakayama úr, Európa kedves barátja, akit az alsóház hét, és a felsőház két tagja kísért el.
<P>
A parlamentközi találkozó fő témája az éghajlatváltozás, célja pedig az, hogy a Kiotói Jegyzőkönyv alkalmazása és az azt követő időszakra vonatkozó tervek alapján közös megközelítést alakítson ki.
<P>
Nagy örömünkre szolgál ez a gyümölcsöző, stabil és folyamatos együttműködés Japánnal, egy olyan országgal, amellyel közös alapvető értékeink a demokrácia, az emberi jogok tisztelete és a többoldalú együttműködés elve. Szeretettel üdvözöljük tehát japán vendégeinket!
<P>
(Taps)

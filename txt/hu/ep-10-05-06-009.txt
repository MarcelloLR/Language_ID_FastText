<CHAPTER ID="009">
Köszöntés
<SPEAKER ID="133" NAME="Elnök">
Tisztelt hölgyeim és uraim! Örömmel tájékoztatom önöket, hogy parlamentközi ülések keretében Marokkó parlamenti küldöttsége - amelyet Abdel Wahid Al-Radi, a képviselőház elnöke és Mohamed Sheikh Biadillah, a felsőház elnöke vezet - éppen most tesz munkalátogatást az Európai Parlamentben, amelynek célja az EU-Marokkó Parlamenti Vegyes Bizottság alakuló ülése. Hadd üdvözöljem nagy örömmel a küldöttség valamennyi tagját! A gyűlésünk és az egyik Maghreb-ország között elsőként létrejött Vegyes Bizottság társelnökei Mbarka Bouaida asszony, a nemzetvédelmi, iszlámügyi és külügyi parlamenti bizottság elnöke, valamint Panzeri úr, az Európai Parlament képviselője.
<P>
Az Európai Parlament örömmel jelenti ki, hogy kiválóak az EU és Marokkó közötti kapcsolatok, amit a Marokkó "magasabb státuszát” megállapító, közös dokumentum elfogadása is bizonyít. A párbeszédet elősegítő új keret tovább erősíti a kapcsolatokat az Európai Parlament Maghreb-országokkal való kapcsolatokkal foglalkozó küldöttségeivel, és lehetővé teszi, hogy a közös célokat szolgáló ügyekben kiszélesítsék az EU és Marokkó közötti tárgyalásokat. Remélem, és bízom benne, hogy az Európai Parlamentben megtartott ülés gyümölcsöző volt, és hogy tevőlegesen hozzájárul a két parlament közeledéséhez.

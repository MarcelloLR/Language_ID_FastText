<CHAPTER ID="013">
A Nemzetközi Büntetőbíróságnak a volt Jugoszláviára vonatkozó megbízatása (vita) 
<SPEAKER ID="385" NAME="Elnök">
A következő napirendi pont Neyts-Uyttebroeck asszonynak a Külügyi Bizottság nevében benyújtott, a volt Jugoszláviában elkövetett háborús bűncselekményeket vizsgáló Nemzetközi Törvényszék megbízatásáról a Tanácsnak szóló európai parlamenti ajánlási javaslatra vonatkozó jelentés vitája.
<SPEAKER ID="386" NAME="Annemie Neyts-Uyttebroeck">
előadó. - (NL) Elnök asszony! Biztos úr! Soros tanácsi elnök úr! Hölgyeim és uraim! 1993-as létrehozása óta a volt Jugoszláviában elkövetett háborús bűncselekményeket vizsgáló Nemzetközi Törvényszék 161 ember ellen emelt vádat. Közülük 116-tal szemben az eljárás teljes egészében befejeződött, miközben számos más terhelttel szemben a büntetőeljárás még folyamatban van.
<P>
Mindössze két esetben kezdődik még eljárás, miközben két fő terhelt, Mladić úr és Hadžić úr ellen az eljárás még folyamatban van. Bár az ENSZ Biztonsági Tanácsa azt kérte a Törvényszéktől, hogy legkésőbb 2010 végére zárja le tevékenységét, maradt még valamennyi mozgástér.
<P>
Egy érthetően nehéz indulás után - végül is minden új volt és azt lehet mondani, hogy a helyszínen kellett kitalálni - a Törvényszék egy nagyon szilárd, komoly és alkalmas jogi szervvé vált, amelynek tevékenysége nem korlátozódik az igazságszolgáltatásra, amelyet egyébként a legnagyobb gondossággal végez, és amely fokozta legitimitását. A Törvényszék ezen felül a volt Jugoszlávia összeomlása után létrejött országokban az asszimilációs és megbékélési folyamathoz való hozzájárulás érdekében valódi támogató programokat hozott létre.
<P>
A Törvényszék segíti továbbá azoknak a nemzeti jogi szerveknek a képzését, amelyeknek végül is a háborús bűncselekményekkel és az emberiség elleni bűncselekményekkel kapcsolatos ügyek oroszlánrészével kell foglalkozniuk. Valójában a Törvényszéknek soha nem állt szándékában, hogy a volt Jugoszlávia-szerte állandó jelleggel elfoglalja a nemzeti bíróságok helyét.
<P>
Épp az ellenkezője. A szóban forgó országnak kell biztosítania, hogy a háborús bűncselekmények és az emberiség elleni bűncselekmények miatt vádat emeljenek és a büntetőeljárást lefolytassák. Ennek figyelembevételével a Törvényszék számos ügyet továbbított a nemzeti bíróságokhoz és a legfontosabb ügyekre összpontosított.
<P>
A Törvényszék a Biztonsági Tanács előírásainak való megfelelés érdekében az eljárásokra egy három szakaszból álló, saját stratégiát dolgozott ki. A tervek szerint valamennyi jogi eljárás 2011 végére, esetlegesen 2012-ig való meghosszabbítással teljes egészében befejeződik. A minden eshetőségre való felkészüléshez, de annak biztosítására, hogy Mladić úr és Hadžić úr mindenképpen ugyanolyan eljáráson menjen keresztül, hatékony, magas szakképzettséget biztosító és megfelelően felszerelt rendszert kell felállítani, amely képes a fennmaradt feladatok elintézésére, még a Törvényszék megbízatásának lejártát követően is.
<P>
Ezen okokból arra kérjük a Tanácsot, hogy szorgalmazza az Egyesült Nemzetek Szervezeténél és különösen a Biztonsági Tanácsnál, hogy legalább két évvel hosszabbítsa meg a Törvényszék megbízatását annak érdekében, hogy ezen időszak után biztosított legyen egy átvételi rendszer, valamint hogy biztosított legyen a Törvényszék irattárának vezetése és hozzáférhetősége.
<P>
Hasonló, de némileg szélesebb összefüggésben azt szeretnénk kérni, hogy a Törvényszékkel való jó munkakapcsolat és egy hatékony bíróság létrehozása, amely szintén foglalkozik emberiség elleni bűncselekményekkel, a nyugat-balkáni országokkal való kapcsolataink vonatkozásában maradjon értékelési kritérium. Arra buzdítjuk a szóban forgó országokat, hogy továbbra is folytassák együttműködésüket a Törvényszékkel, és határozott válaszokat adjanak a főügyésznek.
<P>
Végül arra kérjük a Bizottságot, hogy továbbra is fordítson figyelmet a képzési programokra és más kezdeményezésekre, amelyek célja a kölcsönös párbeszéd, az igazság közös kutatása és a megbékélés. Végül is az igazságszolgáltatás önmagában - bár jó dolog - még nem vezetett megbékélésre, és erre óriási szükség van annak érdekében, hogy a Nyugat-Balkánon élő nők és férfiak végre elkezdhessék jövőjük építését.
<SPEAKER ID="387" NAME="Alexandr Vondra">
a Tanács soros elnöke. - Elnök asszony! Úgy gondolom, hogy ez időszerű vita, és hogy Neyts-Uyttebroeck asszony jelentése számos fontos ajánlást tartalmaz. Lehetőséget nyújt arra, hogy egy olyan kérdést vessek fel, amely a Nyugat-Balkánnal kapcsolatos politikánk szempontjából központi jelentőségű.
<P>
A volt Jugoszláviában elkövetett háborús bűncselekményeket vizsgáló Nemzetközi Törvényszék (ICTY) munkája elengedhetetlen eleme az igazságszolgáltatásnak, a múlttal való kiegyezésnek és az előrelépésnek. A régióban kulcsfontosságú a jogállamiság megerősítése is. Ez lassú és néha nehéz folyamat lehet, de az ICTY jelentős fejlődésen ment keresztül. Eddig 116 vádlott ellen indított eljárást zárt le, nagyon különböző ítéletekkel. 161 vádlottból csak kettő maradt szabadlábon.
<P>
Az ICTY 1993-as felállításakor a volt Jugoszláviában a hazai igazságügyi rendszer felkészületlen volt arra, hogy ilyen mértékű bűnügyekkel foglalkozzon. Ugyanakkor egyértelmű volt, hogy ezekkel foglalkozni kell. Egyetlen szerződés, egyetlen megállapodás, egyetlen társadalom sem fenntartható igazságszolgáltatás nélkül. A régióval kapcsolatos stratégiánk célja a nyugat-balkáni országok stabilizálásában való segítségnyújtás, valamint hogy segítsük őket uniós kilátásaik megvalósításában. Ennek a politikának központi eleme az ICTY-vel való együttműködés. Megbízatását számos módon támogatjuk.
<P>
Először is, a nyugat-balkáni országok a stabilizációs és társulási folyamat (SAP) részét képezik. Ez a folyamat a demokratikus elvek, a jogállamiság, az emberi jogok és a kisebbségekhez tartozó személyek jogainak, az alapvető szabadságok, valamint a nemzetközi jog és a regionális együttműködés elveinek tiszteletben tartásától függ. Függ továbbá a volt Jugoszláviában elkövetett háborús bűncselekményeket vizsgáló Nemzetközi Törvényszékkel való teljes mértékű együttműködéstől. Az SAP-nak való megfelelés nyomon követése a Bizottság által készített éves előrehaladási jelentéseken keresztül történik. A következő előrehaladási jelentések közzétételére 2009 októberében kerül sor.
<P>
Ezenfelül az EU nyugat-balkáni országokkal folytatott európai partnerségének kulcsfontosságú prioritásai az emberi jogokkal és a jogállamisággal kapcsolatos kérdések, beleértve az igazságügyi rendszer működésének, pártatlanságának és felelősségének, valamint a korrupció és a szervezett bűnözés elleni küzdelemnek a megerősítését. Ezeket rendszeresen naprakésszé teszik.
<P>
A Tanács két közös álláspontot fogadott el továbbá, amelyek célja az ICTY megbízatása végrehajtásának támogatása a szökésben lévő vádlottak vagyonának befagyasztásával és utazási tilalom elrendelése azokra a személyekre, akik segítették az ICTY-vádlottakat az igazságszolgáltatás elkerülésében. Ezeket a közös álláspontokat rendszeresen bővítik és frissítik.
<P>
Az Európai Unió az ICTY munkáját annak befejezéséig támogatni fogja. Teljesen egyetértek azzal, hogy hosszú távon meg kell őrizni az ICTY hagyatékát. Ez bármikor is történjen - és ezt a kérdést nem az EU-nak kell eldöntenie - a hazai igazságügyi rendszereknek késznek kell lenniük az ICTY-akták átvételére. Ez az egyik oka annak, amiért az általunk az igazságügyi reformra helyezett hangsúly és a SAP-ban a megfelelő irányítás olyan fontos.
<P>
A nem kormányzati szervezetek és az egyének - például a belgrádi Humanitárius Jogi Központ, valamint a szarajevói Kutatási és Dokumentációs Központ, amelyek az igazságot kutatják - szintén megérdemlik teljes támogatásunkat.
<P>
Engedjék meg, hogy végezetül megköszönjem e Parlamentnek az ezen a területen nyújtott támogatást, és különösen ezt a hasznos és konstruktív jelentést.
<SPEAKER ID="389" NAME="Olli Rehn">
a Bizottság tagja. - Elnök asszony! Üdvözlöm Neyts-Uyttebroeck asszony kezdeményezését és jelentését. Ez a kezdeményezés és jelentés melegen üdvözli az Európai Parlament azon kötelezettségvállalását, amellyel támogatja a volt Jugoszláviában elkövetett háborús bűncselekményeket vizsgáló Nemzetközi Törvényszéket (ICTY).
<P>
A Bizottság számára világos, hogy a nemzetközi közösségnek hátralévő feladatai teljesítésében továbbra is teljes mértékben támogatnia kell az ICTY-t. A háborús bűncselekmények nem maradhatnak büntetlenek, és amint Önök is jól tudják az ICTY-vel való teljes mértékű együttműködés az európai integráció terén való előrelépés feltétele. Ez a szükséges feltétel ma Szerbia uniós csatlakozási folyamatát érinti, és Horvátországot érintette. Remélem, nem érinti ismét Horvátországot, feltéve, hogy Horvátország fenntartja az ICTY-vel való teljes mértékű együttműködést.
<P>
Ez az elv azoknak a háborús bűncselekményeknek a kezelését is érinti, amelyeket az ICTY visszautalt a hazai joghatósághoz. E fontos területen a kapacitásépítéshez pénzügyi támogatást nyújtottunk, valamint megerősítjük támogatásunkat és erőfeszítéseinket, különösen Bosznia és Hercegovinában, ahol a legtöbb ügy van.
<P>
A Bizottság a közelmúltban hagyta jóvá a Serge Brammertz főügyész által kezdeményezett projekt finanszírozását, amely a háborús bűncselekményeket vizsgáló, délkelet-európai ügyészeknek és fiatal szakembereknek a főügyész hivatalában történő képzését célzó szakmai gyakorlatra irányul.
<P>
Brammertz főügyésszel más projekteken is dolgozunk, beleértve egy, a háborús bűncselekményeket vizsgáló nyugat-balkáni főügyészek számára rendezett regionális konferenciát. Erre a következő hónapban, április elején Brüsszelben kerül sor.
<P>
Mindent egybevetve a Bizottság továbbra is teljes mértékben elkötelezett az ICTY mellett és a jövőben is támogatja Brammertz urat és elkötelezett kollégáit azokban az erőfeszítéseikben, amelyek célja, hogy bíróság elé állítsák azokat, akik felelősek a nemzetközi humanitárius jog súlyos megsértéséért, és ezáltal támogatni kívánjuk ezt a fontos munkát, amely a Nyugat-Balkánon hozzájárul a megbékéléshez és a béke fenntartásához.
<P>
Örömmel várom, hogy e tekintetben a Parlamenttel továbbra is együtt dolgozhatunk.
<SPEAKER ID="390" NAME="Ria Oomen-Ruijten" LANGUAGE="NL">
Elnök asszony, hálás köszönetemet szeretném kifejezni Neyts asszonynak jelentése teljességéért. Igaza van, amikor azt mondja, hogy a Parlamentnek nagyon világosan meg kell határoznia prioritásait. A háborús bűnösöket kivétel nélkül meg kell büntetni. A régió valamennyi országának teljes mértékben együtt kell működnie és a Nemzetközi Törvényszéknek meg kell adni a lehetőséget arra, hogy a szükséges gondossággal fejezhesse be tevékenységét.
<P>
Elnök asszony, a hágai Bíróság a 116 lezárt üggyel és a régióban végzett temérdek munkával egyértelműen nagyon jó eredményt ért el. Senki sem mondhatja többé, hogy a bűnös büntetlenül megússza. Örülök annak a hangsúlynak is, amit a Bírósággal való teljes mértékű együttműködésre helyeznek. Ez minden olyan országra vonatkozik, amelyben felmerül a gyanú. A szökésben lévőket bíróság elé kell állítani, és ezt az érintett régióban minden ország megígérte az Európai Uniónak. Nem lennénk hitelesek, ha ehhez nem ragaszkodnánk határozottan. Az előadó hozzájárulásával holnap e tárgyban szóbeli módosítást fogok előterjeszteni.
<P>
Elnök asszony, a Bíróság jelentős értéket képvisel, nem utolsó sorban azért, mert a balkáni igazságszolgáltatási rendszerben még sok tennivaló van. Ezért is jó, hogy a jelentés hangsúlyozza a független és pártatlan igazságszolgáltatási rendszer megfelelő működésének fontosságát. Végül is ez az egyik koppenhágai kritérium.
<P>
Két pontot szeretnék még megemlíteni. A 2010-es vagy 2011-es határidővel kapcsolatban az a véleményem, hogy nem lehetünk szigorúak. Végül is ha bizonyos aspektusok lezárására van szükség, sokkal fontosabb, hogy a Bíróság e határidőt követően is tovább működhessen.
<P>
Másodszor, a befejezéssel kapcsolatban, a Bíróság munkája Mladić úr és Hadžić úr letartóztatásával és tárgyalásával sem fejeződik be. A fennmaradó rendszer és a Nemzetközi Büntetőbíróság veheti át ezt a munkát, de véleményem szerint a jó és a kevésbé jó tapasztalatokról soha nem szabad elfeledkezni.
<SPEAKER ID="391" NAME="Richard Howitt">
a PSE Képviselőcsoport nevében. - Elnök asszony, 1993-as megalakulása óta a volt Jugoszláviában elkövetett háborús bűncselekményeket vizsgáló Nemzetközi Törvényszék (ICTY) alapvetően átalakította a nemzetközi humanitárius jog szerepét, és a tragikus balkáni konfliktus áldozatainak, akiket egyébként meg sem hallgattak volna, lehetőséget adott arra, hogy hangot adjanak az általuk és családjuk által átélt borzalomnak, valamint és annak, hogy igazságot keressenek.
<P>
Az ICTY megmutatta, hogy senki sem mentesül az igazságszolgáltatás alól, függetlenül attól, hogy a konfliktus idején milyen tisztsége vagy státusza volt, - ez egy olyan precedens, amelyből látszik, hogy a Nemzetközi Büntetőbíróság az egész világon elősegíti az emberi jogok tiszteletben tartását.
<P>
Ma ismét kiemeljük, hogy a volt Jugoszlávia esetében nem maradhatnak büntetlenül azok a vádlottak, akiket még mindig keresnek. Ratko Mladić és Goran Hadžić még mindig bujkálnak az igazságszolgáltatás elől, és kézre kell keríteni őket.
<P>
Teljes mértékben támogatnunk kell Brammertz főügyész úrnak a szükséges dokumentációra vonatkozó felhívását, amely alapvető fontosságú az Ante Gotovina korábbi tábornok és mások elleni ügyben, és amelyet a Törvényszék számára hozzáférhetővé kell tenni - ez egy olyan kérdés, amelyről többek között horvát barátaink is tudják, hogy az EU csatlakozási folyamat része.
<P>
A Szocialista Képviselőcsoport két módosítást javasolt a plenáris ülésnek. Először is, hogy világossá kell tenni, hogy a megbízatás esetleges meghosszabbítására vonatkozó javaslat nem vonhatja el a figyelmet a bírósági tárgyalások befejezése és a lehető legkorábbi lezárás irányába való elmozdulás kulcsfontosságú feladatáról. Másodszor, arra szólítunk fel, hogy az ICTY irattárához szabad hozzáférést kell biztosítani az ügyészeknek, védőügyvédeknek, valamint esetleg a történészeknek és a kutatóknak.
<P>
Köszönetemet szeretném kifejezni az előadónak, és e módosításokat ajánlom a Ház figyelmébe.
<SPEAKER ID="392" NAME="Sarah Ludford">
az ALDE Képviselőcsoport nevében. - Elnök asszony, lezárásához közeledve támogatnunk kell a hágai Törvényszéket abban, hogy az igazságszolgáltatás elé vigye a szörnyű bűncselekmények elkövetőit, és ne kényszerítsük ki a mesterséges megszüntetést, mert a szűkre szabott idő miatt sérelmet szenvednének a tisztességes tárgyalások, miközben a gyorsított eljárások sértenék a tanúk biztonságát. Miközben számos alacsonyabb szintű esetet sikeresen átadtak a nemzeti bíróságoknak, egyesek ezek közül lehet, hogy nem tudnak, vagy nem akarnak a nemzetközi előírásoknak megfelelő büntetőeljárásokat lefolytatni, ami azt jelenti, hogy az átadásokat néha az áldozatok vagy a tanúk ellenzik.
<P>
Az ICTY megbízatásának további fenntartása érdekében felszólítjuk a Tanácsot, hogy ösztönözze a Biztonsági Tanácsot, hogy biztosítson megfelelő forrásokat általános költségvetéséből, nem utolsó sorban a kulcsfontosságú szakértők és a magasan képzett személyzet megtartásának biztosításához. A Törvényszéknek szilárd örökséget kell hagynia egyrészt azért, hogy mintaként szolgáljon esetleges más ad hoc törvényszékek számára, másrészt hogy hozzájáruljon a balkáni országok igazságszolgáltatásának erősítéséhez.
<P>
A háborús bűncselekmények hazai kivizsgálásához és a bírósági tárgyalásokhoz szükség van az EU támogatására, valamint a jól képzett és a magas szinten teljesítő igazságszolgáltatás számára még több támogatás biztosításához szükség van a koppenhágai kritériumokra, de ebből az következik, hogy a Törvényszéknek a megbékéléshez és az etnikumok közötti megértéshez is hozzá kell járulnia, valamint a nem kormányzati szervezetek munkája több forrást érdemel.
<P>
Rehn biztos úr emlékeztet bennünket arra, hogy az ICTY-vel való teljes mértékű együttműködés az EU-csatlakozás feltétele, de az az igazság, ahogy Orban biztos úr, Rehn biztos úr távollétében őszintén megmondta nekem tegnap éjjel, hogy a Tanácsban nincs egyetértés abban, hogy ez mit jelent. Ez konfúzióhoz és következésképpen a határidők elhalasztásához vezetett. Ha mi mindannyian azt akarjuk, hogy Szerbia és Horvátország csatlakozzon, a Tanácsnak, a Bizottságnak és a Parlamentnek egységesnek és határozottnak kell lennie abban, hogy az olyan vádlottakat, mint Mladić és Hadžić, ki kell szolgáltatni, és Horvátország esetében a bizonyítást és a tanúvallomásokat elő kell segíteni. Nem engedhetjük meg ezeknek a feltételeknek a könnyítését.
<SPEAKER ID="393" NAME="Jan Marinus Wiersma" AFFILIATION="PSE">
(NL) Elnök asszony, szeretnék néhány pontot megemlíteni ebben a rövid vitában. A volt Jugoszláviában elkövetett háborús bűncselekményeket vizsgáló nemzetközi Törvényszék munkája kiemelkedően fontos, nemcsak azért, mert biztosítja a Balkánon elkövetett háborús bűncselekmények felelőseinek bíróság elé állítását, hanem azért is, mert a közvélemény igazságérzetét szolgálja. Ezenkívül a Törvényszék jelentős szerepet játszik a Nyugat-Balkánnal kapcsolatos európai politikában is. Ezt Neyts asszony jelentése szintén hangsúlyozza.
<P>
Most, amikor küszöbön áll a Törvényszék megbízatásának lejárata, gondolnunk kell munkájának lezárására. Képviselőcsoportomban az a legfontosabb, hogy a kapacitás ugyanazon a szinten maradjon azoknak az ügyeknek a lezárása esetében is, amelyek még folyamatban vannak, és hogy a két utolsó, még szökésben lévő gyanúsított, Mladić úr és Hadžić úr is a Törvényszék elé kerüljön.
<P>
Valójában nem akarjuk bármikor is azt a benyomást kelteni, hogy a megbízatás hossza és lejárata valamiképpen azt jelenti, hogy ezek az emberek szabadlábon maradhatnak. Az, hogy ez a megbízatás meghosszabbításával, vagy egy fennmaradó rendszer létrehozásával történik-e, számunkra nem elvi kérdés, és amennyire látjuk, talán megtalálhatjuk a módját, hogy hogyan helyezzük valamiféle készenlétbe a bírókat, az ügyvédeket és a titkárságot.
<SPEAKER ID="394" NAME="Véronique De Keyser" AFFILIATION="PSE">
(FR) Elnök asszony, az Európai Unió az egyenlő bánásmód elvét minden balkáni országra alkalmazza.
<P>
Ha az egyik oldalon kitartunk amellett, hogy Belgrád a kereskedelemről szóló, a stabilizációs és társulási megállapodás keretrendszerén belüli ideiglenes megállapodás végrehajtása előtt adja ki Mladić urat, nyilvánvaló, hogy Horvátországot is arra kérjük, hogy teljes mértékben működjön együtt a Törvényszékkel.
<P>
Bár ez az együttműködés enyhén szólva sok kívánnivalót hagy maga után. Brammertz főügyész úr legutóbbi, februári zágrábi látogatása során, ahová azért ment, hogy elkérje a "Vihar hadműveletben” a tüzérségi használatra vonatkozó hiányzó dokumentumokat, amely művelet, emlékeztetőül, 200 000 szerb kivándorlásával és 350 civil halálával járt, az ügyész teljes együttműködésre kérte Horvátországot, és bár az Európai Bizottság épp most adott zöld jelzést az igazságügyről és az alapvető jogokról szóló 23. fejezet megnyitásának, egyes európai kormányok nem akarják meghallani, éppúgy, ahogy az Európai Parlament sem.
<P>
A béke biztosítása nélkül valójában nem fognak támogatni bennünket a Balkánon, és a legjobb biztosíték a múlt bűncselekményeire vonatkozó igazság és igazságszolgáltatás.
<P>
Szeretnék gratulálni Neyts-Uyttebroeck asszonynak a jelentéséhez, amely a Külügyi Bizottságon belül egyhangú támogatást kapott.
<SPEAKER ID="395" NAME="Alexandru Nazare" AFFILIATION="PPE-DE">
(RO) Gratulálok az előadónak, Neyts asszonynak és üdvözlöm a volt Jugoszláviában elkövetett háborús bűncselekményeket vizsgáló Nemzetközi Törvényszék megbízatásáról szóló jelentést, amelyhez én is hozzájárultam néhány módosítással, és amely számos megfontolandó, valódi kérdést vet fel.
<P>
Biztosítanunk kell, hogy a háborús bűncselekmények megbüntetése és a Nyugat-Balkánon a megbékélés elősegítése terén az e Törvényszék által eddig elért eredményeket hatékonyan használják fel. A Törvényszék munkáját teljes egészében be kell fejezni. Szükség van továbbá az eddig elért eredmények értékelésére, különösen azokra a célkitűzésekre vonatkozóan, amelyeket még nem sikerült érni. Ezen értékelés alapján a Tanácsnak mérlegelnie kell, hogy a Törvényszék megbízatását addig hosszabbítja meg, ameddig szükséges.
<P>
E Törvényszék bizonyára nem folytathatja munkáját a végtelenségig. Ezért biztosítanunk kell, hogy amíg szükséges, olyan rendszert állítsanak fel, amely ellátja a még el nem végzett feladatokat. E tekintetben üdvözlöm az Egyesült Nemzetek Szervezete Biztonsági Tanácsának javaslatát, amelynek célja egy ilyen intézmény felállítása.
<P>
Egy másik intézkedés, amelyről úgy gondolom, hogy a Nyugat-Balkánon a fenntartható intézményi eszközök fejlődéséhez döntő fontosságú, a nemzeti bíróságok támogatása érdekében az igazságügyi rendszerre vonatkozó rendeletek és értékelési kritériumok létrehozása.
<SPEAKER ID="396" NAME="Bogusław Rogalski" AFFILIATION="UEN">
(PL) Elnök asszony, a volt Jugoszláviában elkövetett háborús bűncselekményeket vizsgáló Nemzetközi Törvényszék jelentősen hozzájárult a nyugat-balkáni megbékélési folyamathoz, és segített a régióban a béke helyreállításában és megtartásában. Hozzájárult továbbá egy háború utáni konfliktusrendezésre vonatkozó új nemzetközi norma alapjainak létrehozásához. Hangsúlyozni kell azonban, hogy a Balkánon a nemzeti igazságszolgáltatás lehetőségeinek fejlesztésére vonatkozó támogatás alapvető kérdés, azért, hogy a helyi bíróságok folytatni tudják a Törvényszék által megkezdett munkát. A Nyugat-Balkánon a bíróságok és az ügyészek közötti megfelelő együttműködés egy másik fontos kihívás, különösen a kiadatást és a kölcsönös jogsegélyt érintő ügyekben. Nyilvánvalóan szükség van továbbá olyan rendszerek bevezetésére, amelyek a Törvényszék megszüntetése után biztosítani fogják, hogy a Törvényszék funkciói és az általa létrehozott anyagok erősítsék a jog által szabályozott államelveket.
<P>
Végül, arra szeretném felhívni a nyugat-balkáni országokat és az EU országait, hogy támogassák azoknak a nem kormányzati szervezeteknek és más intézményeknek a munkáját, amelyek segítik az áldozatokat, népszerűsítik az etnikai csoportok közötti párbeszédet és megértést, és amelyek támogatják a Balkánon a megbékélés érdekében kifejtett erőfeszítéseket.
<SPEAKER ID="397" NAME="Alexandr Vondra">
a Tanács soros elnöke. - Elnök asszony, összefoglalásként röviden szeretném megismételni, hogy teljes mértékben támogatjuk az ICTY folyamatban lévő munkáját, amely fontos része a nyugat-balkáni gyógyulási és megbékélési folyamatnak, most és a jövőben is.
<P>
Engedjék meg, hogy megemlítsem, hogy holnap Prágában megbeszéléseket tartunk a főügyésszel, Serge Brammertz-cel. Egyetértek azzal, hogy a Törvényszéknek abban a helyzetben kell lennie, hogy végrehajthassa megbízatását, befejezhesse a folyamatban lévő tárgyalásokat és új tárgyalásokat kezdhessen a még szabadlábon lévő két vádlottal szemben. Egyetértek továbbá azzal, hogy a Törvényszék örökségét a még rendezetlen ügyekkel foglalkozó helyi kapacitások megerősítésével meg kell őrizni. Végül is ezek az ügyek a nyugat-balkáni országokat érintik, és ezekre vonatkozóan esetlegesen nekik maguknak kell vállalni a felelősséget.
<SPEAKER ID="398" NAME="Olli Rehn">
a Bizottság tagja. - Elnök asszony, szeretném megköszönni a nagyon tömör, de fontos vitát és gratulálok Neyts-Uyttebroeck asszony jelentéséhez és kezdeményezéséhez.
<P>
Az ICTY valójában az igazságszolgáltatás és a jogállamiság európai értékeinek kifejezése, és ezért olyan fontos ez a vita. Továbbá nyugat-balkáni bővítési politikánk elengedhetetlen eleme.
<P>
Az időpontokra vonatkozóan csak egyet tudok érteni magával az ICTY-vel, hogy a Törvényszék megszűnésére vonatkozó tervben az időpontok csak tervezett időpontok és nem végleges határidők, amint azt Neyts-Uyttebroeck asszony jelentése helyesen tartalmazza.
<P>
A Bizottság számára a Törvényszék fennálló megbízatásának befejezése ügyében döntő kérdés a nemzetközi közösség támogatásának megőrzése, valamint annak biztosítása, hogy a jövőben nem maradnak büntetlenül a háborús bűncselekmények.
<SPEAKER ID="399" NAME="Annemie Neyts-Uyttebroeck">
előadó. - Elnök asszony, szeretnék köszönetet mondani mindazoknak, akik hozzájárultak ehhez a vitához.
<P>
Azt szerettem volna még mondani, hogy mindenkinél, aki az ICTY-nél dolgozik, vagy ott dolgozott, másutt ritkán látott mértékű odaadást és elkötelezettséget tapasztaltam. Ez nagy öröm volt számomra.
<P>
Eggyel több ok ezeknek a javaslatoknak a benyújtására.
<SPEAKER ID="400" NAME="Elnök">
A vitát lezárom.
<P>
A szavazásra holnap, 2009. március 12-én, csütörtökön kerül sor.
<P>
Írásbeli nyilatkozatok (az eljárási szabályzat 142. cikke)
<SPEAKER ID="401" NAME="Marek Aleksander Czarnecki  " LANGUAGE="PL">
Elnök úr, a hágai Törvényszék munkája megérdemli az Európai Unió folyamatos támogatását, főként azért, mert létrehozta a konfliktusrendezés új normájának alapjait, valamint azért is, mert jelentősen hozzájárult a nyugat-balkáni régió megbékélési folyamatához.
<P>
Figyelemmel arra az ENSZ-állásfoglalásra, amely az ICTY munkájának befejezésére szólít fel, egyetértek az előadóval abban, hogy meg kell vizsgálni az intézmény megbízatása meghosszabbításának lehetőségét. Szükség van a Törvényszék további munkájára, már csak annál a ténynél fogva is, hogy számos bűnös még szabadlábon van és jelentős számú ügy vár még megbízható kivizsgálásra.
<P>
Az a meggyőződésem, hogy ebben az esetben kulcsfontosságú tényező továbbá, hogy a Balkánon az igazságügyi rendszer vonatkozásában áttekinthető működési rendszer jöjjön létre, amely a Törvényszék bezárása után annak eredeti feladatait fogja ellátni. Felszólítom továbbá a tagállamokat, hogy támogassák a nem kormányzati szervezetek és más intézmények munkáját, amely segíti az áldozatokat, előmozdítja az etnikai csoportok közötti párbeszédet és megértést, valamint támogatja a megbékélés érdekében tett erőfeszítéseket.
<SPEAKER ID="402" NAME="Athanasios Pafilis  " LANGUAGE="EL">
Tíz évvel a Jugoszlávia elleni, az USA, a NATO és az EU által szabadjára engedett irtózatos háború után azok, akik vétkesek a Jugoszlávia népe ellen elkövetett bűncselekményekben, nyáladzanak a több ezer meggyilkolt ember, köztük nők és gyermekek, valamint az általuk a Balkánon okozott súlyos kár felett. A szóban forgó jelentés dicsőíti a hágai Törvényszéket, amelyet azért hoztak létre, hogy bíróság elé állítsák áldozataikat és felmentsék az amerikai és európai imperialistákat az általuk elkövetett bűncselekmények alól, azt a Törvényszéket, amelynek kitalált feladatai vannak, tárgyalási paródiákkal, ami a volt jugoszláv elnök, Slobodan Milosevic meggyilkolásához vezetett. Hihetetlen arcátlansággal működésük meghosszabbítására szólítanak fel, hogy új bűnösöket állíthassanak elő és terrorista fenyegetést alkalmazhassanak Jugoszlávia népére azáltal, hogy arra szólítják fel őket, hogy országuk megvédése miatt bűnbánó nyilatkozatot írjanak alá, amelyben alávetik magukat európai gyilkosaiknak.
<P>
E megvetésre méltó jelentés elleni egyszerű szavazás nem elegendő. A Görög Kommunista Párt tartózkodott a szavazástól. Még jelenlétével is visszautasítja, hogy részt vegyen az Európai Parlament által elkövetett imperialista bűncselekmények legitimizációjában. Ily módon legalább tisztelettel adózik azok előtt, akik vérükkel fizettek az USA, a NATO és az EU imperialista barbarizmusáért.
<P>
Az emberek igazi törvényszékeket fognak felállítani, az USA, a NATO és az EU tényleges vétkeseit és gyilkosait, a balközép és a jobbközép kormányokat el fogják bírálni és el fogják ítélni az általuk elkövetett bűncselekményekért.

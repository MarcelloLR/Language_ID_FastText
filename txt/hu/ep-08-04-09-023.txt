<CHAPTER ID="023">
Támogatás a kutatási és fejlesztési (K&amp;F) tevékenységeket folytató kkv-k számára (vita) 
<SPEAKER ID="209" NAME="Elnök">
(FR) A következő napirendi pont Paul Rübig jelentése az Ipari, Kutatási és Energiaügyi Bizottság nevében a kutatási és fejlesztési tevékenységet folytató kkv-kről - C6-0281/2007 -.
<SPEAKER ID="210" NAME="Janez Potočnik">
A Bizottság tagja. - Tisztelt elnök asszony! A mai napon a Bizottság azon javaslatával foglalkozunk, melynek értelmében támogatni kellene az Eurostars közös program, és köszönöm, hogy néhány percet adott arra, hogy elmagyarázzam ezen kezdeményezés lényegi jellemzőit és fontosságát.
<P>
Az Eurostars közös program célja, hogy támogassa a kutatást és fejlesztést végző kis- és középvállalkozásokat. Ezek a kis- és középvállalkozások új termékeket és szolgáltatásokat tudnak hozni a piacra, hála saját kutatási és fejlesztési tevékenységüknek. Ambiciózusak, és megvan bennük a növekedés képessége, valamint azé, hogy a holnap "csillagai” legyenek.
<P>
29 EUREKA ország egy csoportja és most Luxemburg, ami épp most pályázta meg a csatlakozást, úgy döntöttek, hogy kidolgozzák a közös program, ami kifejezetten azon kis- és középvállalkozások támogatását célozza meg, akik saját kutatási és fejlesztési tevékenységet folytatnak, partnereikkel együttműködve.
<P>
Annak érdekében, hogy bátorítsuk ezen kezdeményezés hatását, a Bizottság azt javasolta a Parlamentnek és a Tanácsnak ,hogy pénzügyileg is vegyenek részt az Eurostars közös programban a Szerződés 169. cikke alapján egy akár 100 millió eurós összeggel. Ez az összeg körülbelül 300 millió euróval emelkedik a résztvevő országok részéről a következő hat évre.
<P>
A kezdeményezésnek fontos tényezője az, hogy a résztvevő országok elkötelezik magukat amellett, hogy integrálják nemzeti programjaikat abból a célból, hogy egy közös európai programot hozzanak létre. A Eurostars továbbá megerősíti a keretprogram és az EUREKA közti együttműködést. Éppen ezért azt hiszem, hogy ez a kezdeményezés egy újabb lépést jelent az Európai Kutatási Térség megvalósítása felé.
<P>
Hálás vagyok az előadónak, Rübig úrnak, valamint az Ipari, Kutatási és Energiaügyi Bizottság tagjainak az együttműködésükért és a bizottsági javaslattal kapcsolatos hasznos indítványokért. A Bizottság nevében tájékoztathatom Önöket, hogy elfogadjuk ezeket az indítványokat.
<P>
Különösen méltányolom azt a tényt, hogy beleegyeztek abba, hogy ezt a javaslatot gyorsan kezeljük, és így hozzá tudjunk járulni az első Eurostars pályázathoz. A Parlament és a Tanács gyors jóváhagyása minden bizonnyal határozottan jelezné a kis- és középvállalkozók közösségének, hogy a kutatási és fejlesztési tevékenységekbe tett folyamatos beruházás döntő versenyképességük fenntartásában és javításában.
<P>
A Eurostarsnak jó például kellene szolgálnia arra, hogy a tagállamok miként foghatnak össze oly módon, hogy közelebb viszik egymáshoz nemzeti programjaikat, valamint arra, hogy a közösségi támogatás hol jelent hatást eredményt a program, előnyt az európai kis- és középvállalkozói közösség és természetesen Európa egésze számára.
<SPEAKER ID="211" NAME="Paul Rübig">
előadó. - (DE) Tisztelt elnök asszony! Biztos úr! Hölgyeim és uraim! Először szeretnék a szlovén elnökségnek is köszönetet mondani, mivel egészen az utolsó pillanatig minden tőle telhetőt megtett, hogy biztosítsa, a program időben megvalósításra kerül.
<P>
Ugyancsak szeretnék köszönetet mondani természetesen képviselőtársaimnak is, mivel újra megmutattuk, milyen hatékony is lehet az európai törvényi szabályozás. Amikor azt gondolják, hogy a jelentést csak januárban terjesztették fel, és holnap kell megszavaznunk, akkor láthatják, hogy a Ház, az elnökség és a Bizottság képesek nagyon hatékonyan együttműködni. Nagyon büszkék lehetünk erre.
<P>
Szeretnék hasonlóképp köszönetet mondani az Ipari, Kutatási és Energiaügyi Bizottság titkárságának, mivel nem könnyű egy aránylag összetett kérdést ilyen rövid idő alatt megtárgyalni, valamint az alapelveket megfelelően elkészíteni és végrehajtani. Örülünk annak, hogy Szlovákia, az Egyesült Királyság és - az utolsó pillanatban - Luxemburg, amiről tegnapig nem is tudtunk, kifejezte azt a szándékát, hogy a hetekben csatlakozzon a programhoz. Holnap én is előterjesztek egy módosító javaslatot, és arra kérem az elnökséget, hogy így Luxemburg kérdését is fontolja meg holnap a tagállamok említésekor, hogy a luxemburgi kis- és középvállalkozások is sikeresen részt vehessenek a programban.
<P>
A tárgyalások során mi, itt a Parlamentben hangsúlyoztuk a keresést elősegítő átlátható, de mindenekelőtt bürokratikusság mentes, azonban hatékony program fontosságát. Ennek különösképpen lehetővé kellene tennie a hőn áhított egyszeri kifizetésre vonatkozó azon kívánságunkat, hogy gyors döntés szülessen róla, hogy így a vállalkozások összegyűjthessék a kutatási tevékenységhez szükséges összeget, és ne vegyenek fel előre banki kölcsönt, ami után gyakran hosszú ideig kell várniuk a pénzre.
<P>
Hiszem, Potočnik biztos úr, hogy ez a program a jobb szabályozás jele, amit itt valóban elértünk a kis- és középvállalkozásokat érintő célkitűzések megvalósítása kapcsán, és a hetedik kutatási keretprogram szerinti jobb szabályozással. Az Eureka részvétele és irányítása ugyancsak kivételes, mivel az Eureka is képes nagyon gyors és hatékony döntéseket hozni erről, hisz végtére is ő viseli a felelősség nagyobbik részét.
<P>
A Közösség végül a támogatás egyharmadát biztosítja. Biztos úr! Amint azt már említette, 100 millió eurónyi összegről beszélünk. Az a tény is új a programban, hogy ez egy valódi "bottom-up” program, és mint olyan, az üzleti közösségből, a kicsi, kutatásra összpontosító vagy közepes vállalkozásoktól származik. Valóban büszke vagyok arra, hogy az Eurostat titkársága Brüsszelben nagyon hatékonyan és gyorsan működik a piacon, szoros együttműködésben a nemzeti finanszírozó ügynökségekkel, és így az is elképzelhető, hogy piac-orientált kutatási tevékenységekre összpontosítsunk, amik a rövid- és közepes távú kereskedelmi eredményeket célozzák meg.
<P>
Ez kulcsfontosságú eleme a kis- és középvállalkozások munkájának, és költséghatékonynak kell lennie. Nem szabad, hogy magas költségek merüljenek fel a folyamatban, legyen szó akár a vállalkozásokról, akár a hatóságokról; helyette mindent egyértelműen és koherensen kell megfogalmazni, hogy minden egyes vállalkozás képes legyen megválaszolni a tevékenysége részeként feltett kérdést hatalmas költségek nélkül. Ezt mostanában ellenőrizzük. Nagyon sikeres.
<SPEAKER ID="212" NAME="Erna Hennicot-Schoepges">
a PPE-DE képviselőcsoport nevében. - (FR) Tisztelt elnök asszony! Mindenekelőtt szeretnék gratulálni előadónknak, Paul Rübignek jelentéséhez, és szeretném megköszönni neki, hogy beleegyezett abba, hogy szóbeli módosító indítványt nyújt be azért, hogy Luxemburg is bekerülhessen a programba, és hogy így orvosolja az adminisztratív piszmogást, ami annak hiányát eredményezte.
<P>
Biztos úr! Legalább a lisszaboni folyamatról szóló első értékelő jelentés óta tudjuk, hogy a kis- és középvállalkozások kiemelkedő szerepet játszanak a kutatás és a fejlesztés területén. Azonban részvételi szintjük még nem felel meg az elvárásoknak, és ezt a legfrissebb beruházási adatok is alátámasztják.
<P>
Ennek a speciális programnak tehát elő kellene segítenie a kis- és középvállalkozások részvételét, és csökkentenie kellene a túlzott bürokráciát. Lényegében bizonyos szempontból ez a dolgok tisztázásának kérdése, hogy fedezzék a kockázatot és ellensúlyozzák a vállalatok bizonytalanságát a kutatásba és fejlesztésbe történő befektetéskor, ami talán bűn is az európai vállalati gondolkodásmódban.
<P>
Gratulálok előadónknak, hogy ragaszkodott az első olvasaton történő elfogadáshoz, aminek föl kell gyorsítani a program megvalósítását, garantálnia kellene hatékonyságát és bizonyítania, hogy az európai törvényi szabályozás talán nem is olyan nehézkes, mint azzal az emberek vádolják, hanem hatékonyan is felléphet a polgárok érdekében.
<SPEAKER ID="213" NAME="Teresa Riera Madurell">
a PSE képviselőcsoport nevében. - (ES) Köszönöm, elnök asszony! Biztos úr! Köszönöm, hogy részt vesz a vitán. Először is szeretnék gratulálni az előadónak munkájához.
<P>
Egy ideje már különböző fórumokon és a Parlamentben is elemzés és vita tárgyát képezi a közösségi keretprogram és az EUREKA kormányközi program közti esetleges kapcsolat, mivel mindkettő jelentős támogatást tartalmaz a kis- és középvállalkozások számára. Ezen szinergiák eredménye a Eurostars program közösségi finanszírozása, a Szerződés 169. cikke alapján, mely egy olyan program, ami - ha jól értem - az EUREKA fő erényével, a "bottom-up” struktúrával egészíti ki a keretprogramot, ami lehetővé teszi, hogy jobban alkalmazkodjunk a ki- és középvállalkozások igényeihez és elősegítsük a részvételt, tekintettel arra, hogy a keretprogramban való részvételhez szükséges bürokrácia sok esetben olyan nagy teher, ami sok kis- és középvállalkozás számára elviselhetetlen.
<P>
A kis- és középvállalkozások kutatás és fejlesztésbe történő nagyobb integrációjának támogatása olyan dolog, amit mindig is támogatott a Parlament, és az Eurostars jelentős mozgósító hatással bírhat. Így tehát különösképp üdvözöljük ezt a kezdeményezést.
<SPEAKER ID="214" NAME="Mieczysław Edmund Janowski">
az UEN képviselőcsoport nevében. - (PL) Tisztelt elnök asszony! Rübig úr - szokás szerint - kiváló jelentést nyújtott be. Gratulálok neki.
<P>
Ez egy nagyon fontos téma, mivel a kutatási eredmények bevezetését az ipari és üzleti gyakorlatba aránylag azonnal elősegíthetik a kis- és középvállalkozások. Ez a lisszaboni stratégia alapvető jellemzője. Ennélfogva tehát jó dolog, hogy az Eurostars program a 7. keretprogramra épít a nemzetközi vállalkozásokra, és a finanszírozza a munkát a kis- és középvállalkozások által a felsőoktatási intézményekkel, kutatóintézetekkel és egyéb - nagy - cégekkel együttműködésben megvalósított tudomány és technológia területén.
<P>
A kutatás iránya ugyancsak fontos; piac-pártinak kell lennie, és olyan gyakorlati alkalmazásokat kell tartalmaznia, olyan gyorsan, ahogy csak lehet. Ez jó ötlet, ami támogatja az üzleti kezdeményezéseket, és mentesnek kell lennie a bürokráciáról, valamint egyértelműnek, ami tartalmazza annak pénzügyi szempontjait. Ez nagyon fontos minden partnernek, főleg az üzletembereknek. A program sikere jó példát mutat a jövőre. Reméljük, hogy a százmillió eurónk nem megy veszendőbe.
<SPEAKER ID="216" NAME="Miloslav Ransdorf">
a GUE/NGL képviselőcsoport nevében. - (CS) A kis- és középvállalkozások az Európai Unió munkahelyeinek 70%-át adják. Amint említették, ezek a vállalkozások csak 4%-ot fektetnek be a tudományba, a kutatásba és a technológiai fejlesztésbe, és minden bizonnyal ez az oka annak, hogy miért nem használják ki üzleti lehetőségeiket. A megújult lisszaboni stratégia keretén belül fejlesztenünk kell a kis- és középvállalkozások lehetőségeit. Ennek számos módja van: adjunk nekik jobb információs hozzáférést, ajánljunk nekik jobb hitelfeltételeket, tegyük lehetővé számukra, hogy jobban együttműködjenek az állami szektorral, és segítsünk nekik, hogy javítsák a nagy cégekhez fűződő kapcsolatukat, hogy mind a kis, mind pedig a nagy rendszerek kölcsönösen összekapcsolódjanak. Azt hiszem, hogy ez megvalósítható, és aránylag rövid időn belül elérhető.
<SPEAKER ID="217" NAME="Nils Lundgren">
a IND/DEM képviselőcsoport nevében. - (SV) Tisztelt elnök úr! Az EU egyre több és több területre bővíti kiterjedését. Az a probléma, hogy nincs alapelv arra, hogy eldöntsük, mit kellene az EU-nak csinálnia. A szubszidiaritás elve hangzatos alapelv, de csak egyszeri szájmenés a politikai beszédekben, amit döntéshozatalnál elfelejtenek. Ez a kutatás és fejlesztés központosítása ellen érvel, kivéve a nagyon nagymérvű projektek tekintetében a Galileo vagy az energiafúzió mentén. A nagy szervezetekben a bürokratizált kutatás és fejlesztés kevesebb megtérülést ad a betett pénznek, nem pedig többet. Alig adódik oka a tagállamoknak arra, hogy pénzt küldjenek Brüsszelbe, és eztán kutatóikkal később igényeltetik azt vissza. Ez az értékelés főleg akkor érvényes, amikor kis- és középvállalkozások kutatásáról és fejlesztéséről van szó. A kutatók és vállalatok által mutatott lelkesedés abból a tényből fakad, hogy azt gondolják, összességében több finanszírozás érhető majd el. Semmi sem mutat arra, hogy ez lenne a helyzet. Köszönöm a figyelmüket.
<SPEAKER ID="218" NAME="Ján Hudacký" AFFILIATION="PPE-DE">
(SK) Először is engedjék meg, hogy köszönetet mondjak az előadónak a jelentéssel kapcsolatos kiváló munkájáért. Azt hiszem, hogy főleg Rübig úrnak köszönhető, hogy a Parlamentnek sikerült olyan kompromisszumot találnia, ami mind a Bizottságnak, mind pedig a Tanácsnak elfogadható, és eredményeként a javaslatot az első olvasaton kellene elfogadni.
<P>
Hiszem, hogy a kis- és középvállalkozások kutatását és fejlesztését érintő EUREKA kezdeményezést az üzleti közösség nagy örömmel veszi. A tény, hogy oly sok ország vesz részt ebben a kezdeményezésben megerősíti azt, hogy a program előtt hiányzott a kis- és középvállalkozások problémái megoldására irányuló érdeklődés.
<P>
Az Európai Parlament erőfeszítései helyett a hetedik kutatási és fejlesztési keretprogram nem oldotta meg azt a problémát, hogy a kis- és középvállalkozások hogyan közelítik meg a kutatási, fejlesztési és innovációs tevékenységeikre adott támogatást. Így tehát nagyon bátorító azt látni, hogy ez a "bottom-up” kezdeményezés oly sok jóváhagyásban részesült valamennyi megfelelő európai intézményben. Bár nem kétséges, hogy történt előrelépés, tény, hogy egyes kérdések még mindig megválaszolatlanok maradtak. Itt a kis- és középvállalkozások alkalmassági kritériumára gondolok, különösen a kutatási tevékenységekre szánt idő és éves forgalom arányára.
<P>
Én személy szerint azon a véleményen vagyok, hogy ezen kritériumok meghatározásakor toleránsabbnak kellene lennünk, és meg kellene fontolnunk, hogy a Eurostars programot megnyissuk a kisebb, jelentős innovációval és fejlesztési potenciállal rendelkező vállalkozások felé is, méretük ellenére.
<P>
Összegzésül el szeretném mondani, mennyire örülök annak, hogy országom, Szlovákia ugyancsak részt vesz az együttműködésben: ennek javítania kell azon innovatív kis- és középvállalkozások helyzetét, akiknek fejlődése bizonyos mértékben mostanáig elmaradt.
<SPEAKER ID="219" NAME="Silvia-Adriana Ţicău" AFFILIATION="PSE">
(RO) Először is gratulálok Rübig előadó úrnak, és szeretnék néhány részt pontosítani. Az Európai Unió gazdasági versenyképességéhez alapvető az alkalmazott kutatásokba beruházó kis- és középvállalkozások támogatása.
<P>
A 22 tagállam és az Eurekaban résztvevő 5 állam számára, akik a befektetés mellett döntöttek a Bizottsággal együtt, a 400 millió eurós kis cégek kutatásait megcélzó támogatás hozzájárul a lisszaboni stratégia céljainak eléréséhez.
<P>
Nem szabad megfeledkeznünk arról, hogy a kis- és középvállalkozások jelentik az európai vállalkozások 99%-át. Az Eurostars program által finanszírozandó projektek kiválasztásának a tudományos szakértelem és a gazdasági hatás szerint kell történnie.
<P>
Mindazonáltal felhívom a figyelmet arra a nehézségre, amivel a kis- és középvállalkozások a projekt értékének 50%-ának együttes finanszírozása kapcsán szembesülnek.
<P>
Sok kisvállalkozás szakértőit inkább a gyors bevételt hozó projektekkel bízná meg, mintsem hosszú távú kutatási programokkal.
<P>
Az üzleti terven alapuló kis cégek finanszírozása is nagyon nagy számú kis- és középvállalkozást jelölhet meg az európai kutatásban történő részvételre.
<P>
Remélem, hogy ezen program során folytatódik a fiatal vállalkozók Erasmus programja is.
<SPEAKER ID="220" NAME="Joel Hasse Ferreira" AFFILIATION="PSE">
(PT) Biztos úr! Hölgyeim és uraim! Azt hiszem, nagyon fontos a kis- és középvállalkozások támogatása, valamint tudományos és technológiai fejlődésük elősegítése. A kis- és középvállalkozásoknak szilárd technológiai alappal kell rendelkezniük, ami lehetővé teszi számukra, hogy fokozzák a gazdasági növekedéshez és fejlesztéshez adott hozzájárulásukat.
<P>
A kis- és középvállalkozások rendszerint komoly kapacitással rendelkeznek a kezdeményezéshez és alkalmazkodáshoz, mivel nem nyomja el őket a bürokrácia, és normális esetben olyan vállalkozók és igazgatók vezetik azokat, akik nagyban elkötelezettek értékteremtő munkájuk mellett. Ez a kezdeményezési és alkalmazkodási kapacitás megkönnyíti az új üzleti vállalkozások indítását, beleértve az új termékek előállítását és/vagy értékesítését, illetve a fogyasztók és egyéb cégek igényeihez szabott új szolgáltatások nyújtását.
<P>
Az ilyen új termékeknek és szolgáltatásoknak gyakran szilárdabb technológiai alapra lehet szüksége annál, ami az ilyen kisvállalkozásoknál elérhető, így a kis- és középvállalkozások támogatását megcélzó Eurostars közös kutatási és fejlesztési programja nagyon fontos lehet, a "valódi gazdaságra” gyakorolt potenciális hatása miatt. Így tehát segít a kis- és középvállalkozások képességeinek fejlesztésében számos európai országban, és mind a polgárok, mint fogyasztók, mind pedig az európai gazdaság érdekét szolgálják. Tehát a több és jobb munkahely létrehozásában is segít. Mindezen okból kifolyólag Rübig úr jelentése kiemelkedő fontosságú.
<SPEAKER ID="221" NAME="Dragoş Florin David" AFFILIATION="PPE-DE">
(RO) Mindenekelőtt szeretnék gratulálni Rübig úrnak azért a korrektségért és gyorsaságért, amivel ezt a jelentést kezelte.
<P>
Ez a jelentés előfeltételt képez a lisszaboni stratégia új megközelítéséhez egyszerűen azáltal, hogy a kutatást a kis- és középvállalkozásokhoz kapcsolja. Így tehát új értéket adunk a versenyképességnek és új lökést az elindulásokhoz, az innovatív tevékenységekkel rendelkező kis- és középvállalkozásokhoz. Az Eurostarsnak kell jelentenie az európai gazdasági tevékenység, az európai innovatív kezdetek átlátható, rugalmas és bürokrácia-mentes programja újbóli elindításának kezdőpontját.
<P>
Végezetül azt kérem a Bizottságtól, valamint a programban résztvevő valamennyi államtól, hogy bátorítsa és támogassa, hogy ez a program szorosan kapcsolódjon a prioritást élvező európai témákhoz: klímaváltozás, energiahatékonyság, a megújuló energiaforrások előmozdítása, és végül, de nem utolsó sorban a rák elleni küzdelem.
<SPEAKER ID="222" NAME="Miroslav Mikolášik" AFFILIATION="PPE-DE">
(SK) Az Eurostars közös kutatási és fejlesztési program a kutatást és fejlesztést végző kis- és középvállalkozásokat támogatja piacorientált kutatások végrehajtásában nemzetközi projektekben, amiket számos kis- és középvállalkozói társulás nevében hajtanak végre.
<P>
Különösen szeretném hangsúlyozni a tudástranszfer fontosságát és a program keretein belül az együttműködés szükségességét maguk a vállalkozások között és egyéb intézményekkel, ipari és gazdasági partneri kapcsolatokon alapulva. Nagyon pozitív az a tény, miszerint ez egy "bottom-up” program, ami közvetlenül igazodik az abban résztvevő kutatást végző vállalkozások igényeihez. Az a kulcskérdés, hogy a kutatási tevékenységek piac-orientáltak és rövid, illetve középtávon akarnak kereskedelmi eredményeket elérni.
<P>
Meg szeretném említeni a program új jellemzőjét is: mégpedig a kockázatmegosztási pénzügyi mechanizmus bevezetését, amit a kockázatosabb RTD-projektekhez dolgoztak ki.
<SPEAKER ID="223" NAME="Péter Olajos" AFFILIATION="PPE-DE">
(HU) Köszönöm szépen, elnök úr! Én is szeretnék Potočnik úrnak és Rübig úrnak is gratulálni. A lisszaboni célok elérésében, a versenyképesség növelésében, az innováció erősítésében az Eurostars egy kiváló eszköz. A kutató-fejlesztő kft-k, akik legalább a forgalmuk 10%-át kutatás-fejlesztésre költik kulcsszereplők ezen a területen.
<P>
Magyarország tagja ennek a programnak, az érdeklődés óriási. Több mint 200 cég teljesítette a kritériumokat és jelentkezett, azonban már látszik ott a probléma, hogy a tagországok nem raktak félre elég költséget. Magyarországon például csak félmillió euró áll rendelkezésre, ez 2-3 projekt támogatására elég. Tehát azt hiszem, hogy a tagországoknak növelniük kellene mindenképpen ezt a forrást, vagy el kellene érniük azt, hogy a GDP-nek legalább a 3%-át kutatás-fejlesztésre költsük, hogy világszínvonalon is versenyképesek legyünk. Én azt gondolom, hogy az Eurostars és az EUREKA is olyan program, amely ehhez kiváló eszköz, úgyhogy gratulálok még egyszer.
<SPEAKER ID="224" NAME="Zbigniew Zaleski" AFFILIATION="PPE-DE">
(PL) Tisztelt elnök úr! Egyszerűen szólva, megéri befektetni a kisvállalkozásokba.
<P>
A tudományos kutatások megmutatták, hogy az egyszerű technológiákkal rendelkező kisvállalkozásoknál van helye az innovációnak, és ezt nagyon szeretném hangsúlyozni. Ez a helyzet a családi cégekkel is, ahol a gyerekbe fektetnek be az adott cég üzletágában, így van egy fajta folytonosság, és ezt a haladás nagyon erős módjának tartom. Ezek a cégek továbbá nagyon rugalmasak, és kis kiadással képesek egyik helyről a másikra költözni, vagy akár egyik termékről a másikra áttérni. Én hiszek abban, tisztelt elnök úr, hölgyeim és uraim, hogy ha az EU bevételének több, mint 60%-a a kis- és középvállalkozásokból származik, akkor nagy hiba lenne részünkről ha a beruházási támogatást szűk marokkal mérnénk nekik és fejlesztéseiknek.
<SPEAKER ID="225" NAME="Janez Potočnik">
A Bizottság tagja. - Tisztelt elnök úr! Azzal szeretném kezdeni, hogy köszönetet mondok mindenkinek, nem csupán a jelentésben található javaslat támogatásáért, hanem talán még ennél is jobban azért, hogy támogatják a kis- és középvállalkozásokat. A kis- és középvállalkozások alapvető részét képezik az európai gazdaságnak, és itt, az Eurostars programban, amint azt már említettem, olyan kis- és középvállalkozásokról beszélünk, akik a jövő "csillagai” lesznek.
<P>
Ez egy innovatív megközelítése. Nem könnyű ott végrehajtani a kezdeményezéseket, ahol a tagállamok pénzét közösségi támogatással kombináljuk, de határozottan van értelme, mivel pontosan ez az az irány, amelyen a jövőben haladnunk kell. Az EUREKA legjobbjához csatlakozunk - rugalmasság, egyszerűség, decentralizált megközelítés, piac-orientáltság - a keretprogram legjobbjával: központosított irányítás, közös értékelés és közös kiválasztás. Biztosíthatom Önöket arról, hogy a keretprogram többi részében is nagyon figyelünk a kis- és középvállalkozások érdekeire.
<P>
A játék neve egyszerűsítés, így, amint azt minden bizonnyal Önök is tudják, magasabb finanszírozási rátát vezettünk be a kis- és középvállalkozások számára, mint a többieknek. Így 75% társfinanszírozási rátájuk van a keretprogramban, míg a többi, nagyobb cégnek 50%, ami azt jelenti, hogy ösztönözzük részvételüket. Bevezettünk egy garanciaalapot, ami nagyban leegyszerűsíti részvételüket a keretprogramban, mivel az, hogy előre be kellett nyújtaniuk bankgaranciákat, komoly problémát jelentett a kis- és középvállalkozások számára; és egy "egyedi regisztrációs lehetőség” bevezetését is tervezzük, ami ugyancsak megkönnyíti a munkát, mivel csak egyszer kell jelentkezni, minden adatot tárolunk, és a következő jelentkezéskor ez automatikusan megtörténik.
<P>
Így tehát ha megnézzük az első év eredményeit - és, amint azt tudják, 15%-os finanszírozási célban állapodtunk meg, aminek a kis- és középvállalkozásokhoz kellene kerülnie a program együttműködési részéből -, elmondhatjuk, hogy működik. Míg a 6. keretprogram esetében nem értük el a célt, az első értékelésből és az első eredmények áttekintéséből az látszik, hogy ez a szám közelebb van a 20%-hoz, mint a 15%-hoz, ami nagy lépés előre.
<P>
A Bizottságban is dolgozunk. Épp a versenyképességi csoport megbeszéléséről jövök, ahol a Kisvállalkozói Törvény - ez a munkacíme - beszéltük meg, amiben a kis- és középvállalkozások kérdéseit szeretnénk megvitatni szervezett módon. Azt is szeretném megemlíteni, hogy bár a mai napon a közösségi oldal finanszírozási részvételéről döntünk, gyakorlatilag ez már elindult, és több, mint kétszázan jelentkeztek az első felhívásra, ami fontos siker.
<P>
Végezetül meg szeretném említeni, hogy borzasztóan örülök annak, hogy Luxemburg a csatlakozás mellett döntött. A lényeget illetően egyáltalán nincs probléma. Mindnyájunknak meg kell tenni a tőlünk telhető legjobbat, hogy a lehető leggyorsabban csatlakozhasson a programhoz.
<SPEAKER ID="226" NAME="Paul Rübig">
előadó. - (DE) Tisztelt elnök úr! Potočnik Biztos úr! Hölgyeim és uraim! Összegzésül elmondhatjuk, hogy itt újból olyan célokat tűztünk ki magunknak, amik a lisszaboni programra fókuszálnak. Reméljük, hogy a kutatási eredmények rövidtávú megvalósítása új munkahelyeket teremt és magasabb nettó bérekhez vezet. Az innovációnak magától értetődően természetes jellemzője, hogy új termékek kerülnek a kínálatba, és így a piacon is siker könyvelhető el.
<P>
Annak is örülök, hogy az Európai Befektetési Bankkal együtt sikeresen nyújtottunk további kockázat-megosztási eszközt, és hogy így ezek az összegek jelentősen tovább bővülhetnek. Megterveztünk egy értékelést is annak érdekében, hogy az alapokra tényleg igényt tartanak-e, és ellenőrizzük, hogy az Európai Parlament nem eszközöl-e újra csökkentéseket az alapokban, mondván, hogy az előző évben nem merítették ki azokat teljesen, amint az egyéb programokkal megtörténik.
<P>
Hiszem, hogy ez a program biztosíthatja, hogy kimerítik az alapokat, és arra kérem képviselőtársaimat, hogy biztosítsák a tagállamokat is arról, hogy a társfinanszírozás a tervezettnek megfelelően működik. Valamennyiünk érdeke azt diktálja, hogy jó legyen a program fogadtatása. Úgy gondolom, hogy ezt ennek megfelelően is kell kommunikálni.
<P>
Arra kérem Potočnik biztos urat, hogy szervezze meg a Bizottság alelnökével, Wallström asszonnyal, hogy a program példaértékű módon kerüljön bemutatásra a nyilvánosság számára: ez a folyamat része. Szeretnék újra gratulálni a szlovén elnökségnek: ez egy olyan eredmény és projekt, amire valóban büszkének lehet lenni.
<SPEAKER ID="227" NAME="Elnök">
A vitát lezárom.
<P>
A szavazásra holnap kerül sor.
<P>
Írásbeli nyilatkozatok (az eljárási szabályzat 142. cikke)
<SPEAKER ID="228" NAME="Jorgo Chatzimarkakis  " AFFILIATION="ALDE">
írásban. - (DE) Potočnik Biztos úr! Jó, hogy a Házban a kis- és középvállalkozások szerepéről beszélünk. A kis- és középvállalkozások valóban az EU gazdaságának gerincét képezik.
<P>
Egyedül csupán Németországban közel 20 millió ember dolgozik, kutat és fejleszt több, mint 3,3 millió kis- és középvállalkozásban. Az, hogy Európa nő vagy stagnál, nagyban rajtuk múlik. A kis- és középvállalkozások több szabadalmat, innovációt és munkahelyet termelnek, mint a nagyvállalatok. Mégis, a kis- és középvállalkozások továbbra is túl kevéssé férnek hozzá a hitelekhez és a finanszírozási programokhoz.
<P>
Az Eurostars jól példázza, hogyan is működnek a dolgok. A hetedik keretprogramtól eltérően, ami "top-down” megközelítésen alapult az EU központi finanszírozásával, az Eureka és az Eurostars a "bottom-up” megközelítést alkalmazzák. A programokat az Eureka kezdeményezés irányítja. Ez jó dolog, és talán modellül szolgálhat a hetedik keretprogramunkhoz.
<P>
Az Eurostars program előnyei a következők:
<P>
• kutatásközpontú kis- és középvállalkozások szükségesek vezetői szerepben
<P>
• nemzetközi szakemberek ellenőrzik az alkalmasságot és végzik az értékelést
<P>
• összehangolt pályázati felhívás és munkafolyamat minden tagállamban
<P>
• gyors döntéshozás a finanszírozásról: 14 héttel a zárás után
<P>
• a Bizottság további kiegészítést nyújt
<P>
• finanszírozás kizárólag vissza nem térítendő támogatásban (készpénzes támogatás)
<P>
Őszintén szeretnék gratulálni az előadónak munkájához. Sok sikert kívánok a programhoz.
<SPEAKER ID="229" NAME="Anna Záborská  " AFFILIATION="PPE-DE">
írásban. - (SK) Azáltal, hogy Paul Rübig jelentésére szavazunk, az Európai Parlament egyértelmű jelzést küld a tagállamok kis- és középvállalkozásai felé. A kis- és középvállalkozások gyakran hatékony résztvevői lehetnek a kutatásnak és fejlesztésnek, de a nagy nemzetközi vállalatokénál kevésbé kedvezőbb körülményekbe kell beletörődniük.
<P>
Mostantól a kutatást és fejlesztést végző kis- és középvállalkozók Európa pénzügyi támogatását élvezhetik, és egy európai hálózaton belül dolgozhatnak több egyéb kis- és középvállalkozással együtt. Így a szlovák kis- és középvállalkozások hozzáadhatják tudásukat és képességeiket az európai kutatási és fejlesztési szektorhoz.
<P>
Szlovákiában sok kis- és középvállalkozás található kevésbé fejlett infrastruktúrával rendelkező vidéki területeken, ami gátolja fejlődésüket. Sok nőt alkalmaznak a kutatást és fejlesztést folytató kis- és középvállalkozások, akár közvetlenül, akár közvetve. Az európai alapok hasznosak, mivel elindítják a kis- és középvállalkozásokat, így lehetővé teszik, hogy szakmai képességeiket a közérdek javára fordítsák.
<P>
Az Eurostars program az új termékek és szolgáltatások kutatására és fejlesztésére irányuló program európai uniós szinten. A kis- és középvállalkozások kulcsszerepet játszanak az Eurostars projektben. Igazán kár, hogy a Szlovák Köztársaság, egy EU-s tagállam, nem vesz részt ebben a programban. Így Szlovákia kis- és középvállalkozásai nem férnek hozzá az új termékek, technikák és szolgáltatások hatékony fejlesztésére kapható jelentős pénzügyi támogatáshoz.

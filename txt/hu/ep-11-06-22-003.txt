<CHAPTER ID="003">
Köszöntés
<SPEAKER ID="007" NAME="Elnök">
Nagy örömmel üdvözlöm a William küldöttségi elnök úr által vezetett, a Seychelle-szigeteki parlament Külügyi Bizottságának négy tagjából és két magas rangú parlamenti tisztviselőjéből álló küldöttséget. A küldöttség e héten az Európai Parlamentben tartózkodik, hogy a parlamenti demokrácia előmozdításával foglalkozó hivatal által szervezett négynapos tanulmányúton vegyen részt. Reméljük, hölgyeim és uraim, hogy látogatásuk gyümölcsöző lesz, és biztosak vagyunk abban, hogy a Cadec úr által benyújtott, az Európai Unió és a Seychelle-szigetek közötti halászati partnerségi megállapodásról szóló jelentést, amelyről holnap szavazunk, érdeklődéssel fogják hallgatni. Mindössze azt kérjük önöktől, hogy következő látogatásukkor hozzanak egy kis napsütést Brüsszelbe.

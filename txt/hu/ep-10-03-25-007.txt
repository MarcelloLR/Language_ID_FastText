<CHAPTER ID="007">
Köszöntés
<SPEAKER ID="119" NAME="Elnök">
Hölgyeim és uraim, nagy örömmel tájékoztatom Önöket, hogy interparlamentáris üléssorozatunk részeként ellátogatott hozzánk a tunéziai parlament küldöttsége, amelyet Salah Tabarki úr, a tunéziai képviselőház politikai, emberi jogi és külügyi bizottságának elnöke vezet.
<P>
Szeretettel üdvözöljük Tabarki urat és a küldöttség tagjait. Szeretném hangsúlyozni ennek az ülésnek a fontosságát, amelyre most kerül sor először az elmúlt öt év során.
<P>
A Parlament nagy érdeklődéssel követi nyomon a politikai és gazdasági helyzet alakulását Tunéziában, mivel az Európai Unió az ország legfontosabb kereskedelmi partnere. Az Európai Parlamentnek a Maghreb-országokkal fenntartott kapcsolatokért felelős bizottságával kialakított kapcsolatai megfelelő intézményi keretet fognak biztosítani a kölcsönös érdeklődésre számot tartó, a demokrácia és a jogállamiság fejlődésével kapcsolatos kérdésekkel foglalkozó párbeszédhez.
<P>
Éppen ezért reméljük, hogy itt-tartózkodásuk kellemes és eredményes lesz.

<CHAPTER ID="006-06">
6. Az Európai Parlament összetétele (szavazás) 
<P>
- Jelentés: Alain Lamassoure, Adrian Severin
<P>
- A szavazás előtt:
<SPEAKER ID="067" NAME="Adrian Severin  " AFFILIATION="PSE">
előadó. - Tisztelt elnök asszony! Szeretnék egyértelművé tenni néhány dolgot, mivel számos különböző kifejezést használnak a jelentésben és a módosításokban, és szeretném, ha mindenki tudná, mire szavaz. Számos módosítás van itt Tajani úrtól és másoktól, amelyek amikor "polgárokról” beszélnek, akkor a nemzetek állampolgáraira, és nem európai polgárokra utal. Amikor így vagy úgy szavaznak a módosításokról, kérem, tartsák észben, hogy nem európai polgárokról, hanem az államok állampolgárairól van szó. Biztos vagyok benne, hogy mindenki érti, hogy ez mekkora különbség.
<SPEAKER ID="068" NAME="Elnök">
Köszönöm a tisztázást.
<SPEAKER ID="069" NAME="Antonio Tajani" AFFILIATION="PPE-DE">
(IT) Tisztelt elnök asszony, hölgyeim és uraim! Szeretnék felvilágosítást kérni az előadóktól és a Parlament tisztviselőitől. Azt szeretném tudni, hogy ha az 1. módosítás, első aláíró Mayor Oreja úr, elfogadásra kerül, akkor az 51. módosítás tárgytalanná válik-e. Véleményem szerint ez tévedés és ha Mayor Oreja úr 1. módosítása elfogadásra kerül, az 51. módosítás nem válik tárgytalanná, de ez megváltoztatná az olasz küldöttség szavazási szándékát.
<SPEAKER ID="070" NAME="Elnök">
Tajani úr, a társelőadók egyike beszélni fog a kérdésről, amikor oda kerülünk. Azt gondolom, igaza van, de jelenleg haladjunk tovább!
<SPEAKER ID="071" NAME="Mauro Zani" AFFILIATION="PSE">
(IT) Tisztelt elnök asszony, hölgyeim és uraim! Szeretnék arra rámutatni, hogy főleg Maastricht óta, az európai polgárság egybeesik a nemzeti állampolgársággal a Szerződések mindegyikében. Ezek ugyanazon, megegyező dolgok. Ez a tény eléggé egyértelmű kollégám, Severin úr számára?
<P>
(A szavazást pár percre felfüggesztik műszaki hiba miatt.)
<SPEAKER ID="073" NAME="Thomas Wise" AFFILIATION="IND/DEM">
Tisztelt elnök asszony! Megőriztem az igen és nem szavazatok számát a két utolsó jegyzőkönyvezett szavazás alkalmával, és azok megegyeztek. Ez volt akkor is, amikor az első problémánk volt. Gondot jelentene, ha a 21. módosításról az IND/DEM képviselőcsoport újra szavazna?
<SPEAKER ID="074" NAME="Elnök">
Azt gondolom, hogy igaza van. Én is aggódtam, hogy mi történik ezen a ponton.
<P>
(A szavazást pár pillanatra ismét felfüggesztik.)
<SPEAKER ID="075" NAME="Véronique De Keyser" AFFILIATION="PSE">
(FR) Tisztelt elnök asszony! A többi jelentésnél nincs név szerinti szavazás. Talán kezdhetnénk a szavazást azzal a jelentéssel, ami nem igényel név szerinti szavazást, ha nem bánja, és így tarthatjuk az ülésrendet.
<SPEAKER ID="076" NAME="Elnök">
Az a probléma, hogy jelentés közben vagyunk, és attól tartok, hogy le kell zárnunk, mielőtt hozzálátunk valami máshoz.
<P>
- 1. módosítással kapcsolatos szavazás előtt:
<SPEAKER ID="077" NAME="Alain Lamassoure  " AFFILIATION="PPE-DE">
előadó. - (FR) Tisztelt elnök asszony! Elnézést kérek mindenkitől a tapasztalatlanságom miatt felmerülő kérdésért: ez csupán a harmadik ciklusom a Házban.
<P>
Ha jól értettem, az 1. módosítás elfogadásra kerül, akkor azzal megmaradna a szöveg a módosítás bekezdésében és eltávolítaná a jelentésben szereplő ülések számával kapcsolatos értékeket. Így kell értenem? A módosítás szerzőit kérdezem: mindenki így érti?
<P>
Ez azt jelenti, hogy hibát követtem el, elnézést kérek az érintettektől. Igen szavazatot javasoltam, amikor a PPE-DE szavazási listáját készítettem, mert azt gondoltam, hogy a módosítás csak a szövegre vonatkozik. Ahol azonban számokról van szó, ott a PPE-DE képviselőcsoport számára az instrukció szabad szavazásra változik, és társelőadómmal együtt felhívunk mindenkit, aki támogatni szeretné az Alkotmányügyi Bizottság javaslatait és az előadókat, hogy szavazzon nemmel az 1. módosításra.
<P>
(Taps)
<SPEAKER ID="078" NAME="Antonio Tajani" AFFILIATION="PPE-DE">
(IT) Tisztelt elnök asszony, hölgyeim és uraim! Még mindig nem világos, hogy az 1. módosítás összeegyeztethető-e az 51. módosítással. Ha az 1. módosítás összeegyeztethető az 51. módosítással, ahogyan én gondolom, akkor az olasz küldöttség az 1. módosítás mellett kíván szavazni, de ennek tisztázására szükségünk van.
<SPEAKER ID="079" NAME="Elnök">
Ez a módosítás felülírja az összes többit.
<P>
Gratulálunk a társelőadóknak, és köszönetet mondunk a technikusainknak.

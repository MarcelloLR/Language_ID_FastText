<CHAPTER ID="006-04">
4. Az Európai Parlament 2012. évi üléseinek naptára (szavazás)
<SPEAKER ID="142" NAME="Joseph Daul" AFFILIATION="PPE">
(FR) Tisztelt elnök úr! Képviselőcsoportom tegnap este olyan módosításokat vitatott meg, amelyekről a szolgálatok azt mondták nekünk, hogy elfogadhatatlanok. Emiatt, illetve a küldöttségvezetőkkel és a képviselőcsoportok vezetőivel ma reggel folytatott megbeszélésemet követően kérem a naptárra vonatkozó szavazás elnapolását.
<SPEAKER ID="143" NAME="Martin Schulz" AFFILIATION="S&amp;D">
(DE) Tisztelt elnök úr! Nem volt lehetőségünk arra, hogy ezt képviselőcsoportként megvitassuk. Daul úr néhány perce tájékoztatott, a ma reggeli vita alatt, én pedig beszéltem a többi képviselőcsoport elnökével, Harms asszonnyal és Verhofstadt úrral. Ez képviselőcsoportomnak is szól, mert egyelőre nem volt alkalmunk erről beszélni. Meggyőződésem, hogy az elnapolás nagyon jó esélyt adna arra, hogy széles körű konszenzust érjünk el a 2010. évi naptár tekintetében. Ezért úgy gondolom, hogy ma meg kellene szavaznunk az elnapolást.
<SPEAKER ID="144" NAME="Elnök">
Schulz úr Daul úr javaslata mellett emelt szót. Most átadom a szót Fox úrnak, aki ellenzi ezt a javaslatot.
<SPEAKER ID="145" NAME="Ashley Fox" AFFILIATION="ECR">
Tisztelt elnök úr! Az ülésteremben voltam hétfőn este, amikor a Zöldek képviselőcsoportja elnapolást kért. Daul úr és Schulz úr is jelen volt, és mindketten az elnapolás ellen szavaztak.
<P>
(Taps)
<P>
Nos, mi változott? Valóban fontos jogi kérdésekről van szó, vagy az az igazság, hogy most ismerték fel azt a súlyos veszélyt, hogy elveszíthetik a 4. módosítást, és azért akarják elnapolni a szavazást, hogy nyomást gyakorolhassanak saját képviselőcsoportjaik tagjaira?
<P>
(Taps)
<P>
Ennek semmi köze ahhoz a valótlan magyarázathoz, amelyet kaptunk, és arra biztatnám képviselőtársaimat, hogy szavazzanak e késedelem ellen, és szavazzanak a 4. módosítás mellett.
<P>
(Taps)
<SPEAKER ID="146" NAME="Elnök">
Szavazásra bocsátom a szavazás elnapolására vonatkozó, Daul úr által előterjesztett kérelmet.
<P>
(A Parlament elfogadta a szavazás elnapolására vonatkozó kérelmet)

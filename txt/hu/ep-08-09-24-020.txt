<CHAPTER ID="020">
"IASCF: Az alapokmány felülvizsgálata - nyilvános elszámoltathatóság és az IASB összetétele - változtatási javaslatok” (vita) 
<SPEAKER ID="453" NAME="Elnök">
A következő napirendi pont Pervenche Berès szóbeli kérdése az IASCF: "Az alapokmány felülvizsgálata - nyilvános elszámoltathatóság és az IASB összetétele” c. anyagról (B6-0463/2008).
<SPEAKER ID="454" NAME="Pervenche Berès" LANGUAGE="FR">
Elnök asszony, biztos úr, amikor a pénzügyi jelentések standardjairól van szó, ez a Parlament már tudja, hogy önökben van bizonyos kreativitás a "semmittevő” bizottságok létrehozására. Amikor e jogalkotási ciklus kezdetén kérdést tettünk fel önnek az EFRAG statútumáról és szerepéről, ön kitalálta a kerekasztalt, és ma már mindenki tudja, hogy az nem teljesítette feladatát.
<P>
Szembesülve az IASCF igazgatótanácsának az ellenőrző csoport létrehozására irányuló javaslataival, és amint néhány képviselő nem értett egyet az ön terveivel, ön előterjesztette azt az ötletet, hogy hozzunk létre egy nemzetközi számviteli tanácsadó csoportot.
<P>
A Parlament mostanra már hozzászokott az ön praktikához. Amikor erről tájékoztattuk önt, kezdeményezve az IASCF irányítására vonatkozó kérdésről szóló jelentést, ön elsietett, hogy japán és amerikai kollégáival, meg az IOSCO-val ténykedjen, és 2007. november 7-én sajtóközleményt adott ki, amelyben azt állította, hogy ön oszt igazságot az irányítás valamennyi problémájáról a helyett, hogy megvárná azt a lehetőséget, hogy az Európai Unió demokratikus képviselete által elfogadott álláspont legitimitásán és felhatalmazásán keresztül cselekedhessen, vagy ezt kifejtse az Európai Parlamentben.
<P>
Amikor a Parlament előadónk, Radwan úr kezdeményezésére megalkotta ezt az álláspontot, akkor ön márciusban inkább áprilisra halasztotta a vitát olyan indokok miatt, amelyek önt érintik, és amelyekért ön viseli a kizárólagos felelősséget.
<P>
Amikor az április javaslatok erejénél fogva önnek megvolt a lendülete és a lehetősége ahhoz, hogy a szerint járjon el, ami az Európai Unió álláspontja lehetett volna a nemzetközi színtéren, és ezt ennek az állásfoglalásnak a 9. bekezdése alapján tegye, amelyet most felolvasok: "megjegyzi, hogy a fent említett 2007. november 7-i összevont nyilatkozatában a Bizottság - hasonlóan ahhoz, amikor 2006. áprilisában lezárta az útitervet az amerikai hatóságokkal - előre megpróbált megakadályozni megoldásokat, amikor kívánatosabb lett volna a hatékonyság és a legitimitás érdekében a nyitott konzultációs eljárás és vita, amihez ez az állásfoglalás hozzájárulhat”, ön inkább a magán dolgozószobák és hivatali irodák titkos magányában talált ki egy megoldást a nélkül, hogy akár a Tanáccsal, akár a Parlamenttel konzultált volna.
<P>
Biztos úr, mit csinált ön április 24. óta, amikor ezt az állásfoglalást megszavaztuk? Akkor kérdést tettünk fel önnek az IMF és a Világbank szerepére vonatkozóan. Más képviselők azóta kérdéseket tettek fel önnek a Bázeli Bizottság, az európai felügyelők tevékenységéről az IASCF ellenőrző csoport struktúrájában. És amikor egy ilyen problémával szembesül, ismételten csak egy "semmittevő” bizottsággal áll elő, nevezetesen a nemzetközi számviteli tanácsadó csoporttal.
<P>
Ön azt mondja nekünk, hogy ennek az ellenőrző csoportnak a méretét nem kellene növelni, mert az felhígítaná a csoport tekintélyét és a továbbiakban nem lenne hatalmunk az igazgatótanács irányításához. Az igazgatótanács javaslata hét tagra épül. Az ön javaslata egy öt főből álló csapatot jelent, plusz egy megfigyelőt és két olyan tagot, akiket ön nevezne ki ebbe a tanácsadó testületbe, ebbe a nemzetközi könyvvizsgálói bizottságba.
<P>
A mi javaslatunk az, hogy konszolidáljuk ezt a hét fős csoportot, amire az igazgatótanács tesz javaslatot, vegyük fel bele azt, amire szükség van. Az érv az, hogy a szám irreleváns, mivel ugyanakkor van egy további javaslat is arra, hogy magának a Nemzetközi Számviteli Standard Testületnek a taglétszámát növeljük 14-ről 16-ra.
<P>
Ezért ma két dolgot szeretnénk önnek mondani, biztos úr. Először is, ha ön valóban meg akarja reformálni az IASB irányítását, akkor egyetértünk, mert mi voltunk azok, akik kértük, hogy ön ezt tegye meg, de kérjük, konzultáljon velünk, vonjon be bennünket, méghozzá a kezdet kezdetétől fogva, nem pedig az utolsó pillanatban. Ne mondja azt nekünk, hogy sürgős munkája volt augusztusban, mert ezt már tavaly ősz óta kérjük öntől, és április óta tisztában kell lennie a Parlament álláspontjával.
<P>
Sőt mi több, azt is mondjuk önnek, hogy az IASB és az IASCF munkaprogramjai tartalmaznak egy második fázist is, amelyben az egész instrumentumot felül kell vizsgálni, beleértve azokat a feltételeket is, amelyek alapján az IASCF-et létre kell hozni; azt javasoljuk, hogy a lehető legjobban használja ki ezt a pillanatot ahhoz, hogy egyértelmű feltételeket fektessen le ennek az egész mechanizmusnak a stabilitásához és irányításához, hogy végül legyen egy olyan irányítási rendszerünk, amely képes megfelelni azoknak a kérdéseknek, amelyekkel ma szembesülünk. Vagy hogy még egyértelműbben fejezzem ki magam, milyen számviteli standardokra van szükségünk ahhoz, hogy olyan pénzügyi piacot hozzunk létre, ahol a pénzügyi beszámolási standardok értelmezése ugyanazon a hullámhosszon van, mint annak a helyzetnek a gazdasági realitása, amivel itt és másutt szembesülünk?
<SPEAKER ID="455" NAME="Charlie McCreevy">
a Bizottság tagja. - Elnök asszony, a Bizottság, a Parlament és a Miniszterek Tanács már régóta felismerte, hogy valamit tenni kell a Nemzetközi Számviteli Standard Testület (IASB) irányításának javítása érdekében. Én rámutattam ennek fontosságára már számos alkalommal. Én kritizáltam az IASB-nél a megfelelő konzultációs és visszacsatolási eljárások hiányát, valamint az új standardok esetében a hatásvizsgálatok hiányát.
<P>
Tekintettel az IASB de facto globális standard meghatározó szerepére, rendkívül fontos, hogy irányítási eljárásai a legmagasabb normáknak feleljenek meg. Én olyan helyzetet akarok létrehozni, amelyben az IFRS standardokat az EU-ban teljes bizalommal fogadhatjuk el, hogy ezeknek a standardoknak a folyamata és tartalma példás. Ezért amikor megtudtam, hogy előirányozták az IASCF alapokmányának módosítását, én az irányítás továbbfejlesztésének adtam elsőbbséget.
<P>
Emlékeznek rá, hogy tavaly novemberben az Egyesült Államok Értékpapír és Tőzsde Bizottságában (SEC), Japán Pénzügyi Szolgáltatások Ügynökségében és az Értékpapír Bizottságok Nemzetközi Szervezetében lévő kollégáimmal együtt javaslatot tettem egy ellenőrző csoport létrehozására az IASCF nyilvánosság előtti elszámoltathatóságának biztosítására.
<P>
Ezzel kapcsolatban történt előrehaladás. Az IASCF a közelmúltban javaslatot tett alapokmányának módosítására annak érdekében, hogy hivatalos kapcsolatba kerüljön a javasolt ellenőrző csoporttal. Az IASCF elfogadja, hogy ennek az ellenőrző csoportnak felhatalmazással kell rendelkeznie az IASCF igazgatótanácsa tagjai kinevezési folyamatában való részvételre, és rendelkeznie kell azzal a végső jogkörrel, hogy kinevezésüket jóváhagyja. Azt is elfogadja, hogy az ellenőrző csoport foglalkozhat mind az igazgatótanács, mind az IASB munkájának bármely területével, és azokat az IASCF igazgatótanácsa vagy az IASB elé utalhatja megfontolásra.
<P>
Az IASCF ezeket az ügyeket október elején le akarja zárni azzal, hogy az IASCF alapokmányának módosításai 2008. január 1-én lépjenek hatályba. Ez lehetővé teszi, hogy az ellenőrző csoport 2009 elején már működőképes legyen. Ezért tartottam én az időt elérkezettnek ahhoz, hogy megerősítsem ezeket a javaslatokat. Ha túl későre hagyjuk, nem fogjuk tudni újra megnyitni az irányítási kérdéseket.
<P>
A folyamatban lévő pénzügyi zavarok hangsúlyozzák annak szükségességét, hogy biztosítanunk kell, hogy a számviteli standardok a prudenciális felügyelet és a pénzügyi stabilitás céljait tükrözzék. Nem sikerül megszerezni az egyetértést ahhoz, hogy olyan testületek, mint az EKB, helyet kapjanak az ellenőrző csoportban. Kompromisszumként azt tudnánk elképzelni ezekben az új megoldásokban, hogy jöjjön létre egy nemzetközi számviteli tanácsadó csoport, hogy a prudenciális és pénzügyi stabilitással kapcsolatos kérdésekben tanácsokat adjon az ellenőrző csoportnak. Ebben a csoportban szerepet kaphatna mind az Európai Központi Bank, mind az Európai Értékpapír-piaci Szabályozók Bizottsága és kétségtelenül más releváns nemzetközi testületek is. Ismételten nagyon hálás vagyok a Háznak, hogy hangsúlyozta a prudenciális felügyelet és a pénzügyi stabilitás fontosságát április 24-i állásfoglalásában.
<P>
Az ellenőrző csoportban a jövőben betöltendő szerepe gyakorlása során a Bizottságnak a többi európai intézményt is képviselnie kell, különösen ezt a Házat. Ahhoz, hogy ezt hatékonyan megtehesse, azt javaslom, hozzunk létre az Európai Parlamenttel egy konzultációs eljárást. Ez az eljárás, ha szükséges, formalizálható a megfelelő formában.
<P>
Én megpróbáltam biztosítani, hogy a kulcsszerepet játszó európai parlamenti képviselőket tájékoztassák e vita alakulásáról. Ma azonban tudomásomra jutott, hogy ebben a kommunikációban mulasztás történt. Úgy tűnik, hogy miközben álláspontunkat kidolgoztuk, a július vége felé történt eseményeket szolgálataim nem közölték a szokásos módon a nyári szabadságolási időszak miatt. Tudom, hogy ebben a Házban széleskörű az elégedetlenség amiatt, hogy önökkel nem konzultáltak megfelelően javaslataink kidolgozása során. Ezzel én is elégedetlen vagyok, és egyértelmű és szigorú utasításokat adtam a szolgálataimnak, hogy ilyen hibát többet ne kövessenek el. Úgy vélem, főigazgatóm kapcsolatba lépett Berès asszonnyal, hogy megpróbáljon magyarázatot adni mulasztására. Remélem, hogy ez a tévedés nem fogja veszélyeztetni azt a közös célt, amelyért mindannyian küzdünk, nevezetesen, hogy az IASB-nek jobb irányítási rendszere legyen.
<P>
Biztos vagyok benne, hogy néhány további javítással az IASCF irányításának továbbfejlesztése javítani fogja a számviteli standardok minőségét, és azt is biztosítja, hogy megfeleljenek valamennyi érintett igényeinek, ide értve az Európai Uniót is, amely ez idáig az IFRS legnagyobb felhasználója.
<P>
Az IASCF irányításának most tervezett reformja egy lépést jelent e testület elszámoltathatósága felé a közhatóságok előtt, amit ez a Ház már többször kért. Arra kérem az Európai Parlamentet, hogy támogassa javaslatainkat, mivel ez a legjobb módja annak, hogy ez a reform valódi befolyásra tegyen szert.
<SPEAKER ID="456" NAME="Jean-Paul Gauzès">
a PPE-DE képviselőcsoport nevében. - (FR) Elnök asszony, biztos úr, hölgyeim és uraim, most hallottuk a Gazdasági és Monetáris Bizottság elnökét, aki kifejtette azoknak a képviselőknek a valódi véleményét, akiket ez a kérdés érdekel. Amint hangsúlyozta, mindenki tudatában van a pénzügyi számviteli standardok és a bejelentett reformok fontosságának. Eljött azonban az idő, biztos úr, hogy tegye egyértelművé és váltsa tettekre az iménti megjegyzéseit.
<P>
Van egy javaslatom: ez az állásfoglalás igen szigorú, és annak is kell lennie, de nincs szükség a bűnös megölésére. Megtehetnénk, hogy néhány napos szünetet tartunk, hogy készítsünk egy jegyzőkönyvet a Bizottság és a Parlament között, amely egyértelműen meghatározná a Parlament részvételének szintjét ebben az ügyben, valamint az elfoglalt álláspontokat, és evégett a szavazást néhány napra el kellene halasztanunk. Ez az a javaslat, amelyet az Európai Néppárt és az Európai Demokraták képviselőcsoportja holnap beterjeszt, nevezetesen, hogy az állásfoglalásról a szavazást halasszuk el, hogy a Parlament és a Bizottság megfelelően együttműködhessen ebben a fontos kérdésben. Nyilvánvaló, ha ez alatt az idő alatt semmi sem történik, az elvesztegetett idő behozása érdekében és az esetleges információ hiány miatt rákényszerülünk, hogy a ma előterjesztett állásfoglalásról szavazzunk mindazokkal a kemény döntésekkel, amiket ez magában foglal.
<P>
A jelenlegi pénzügyi válság által ránk kényszerített nehéz körülmények kellős közepén, ami azért nem teljesen ismeretlen, amennyiben számviteli standardokról van szó, remélem mindannyian megértjük, hogy gyors és gyakorlatias megoldást kell találnunk, ami a fejleményeket a szükséges irányba tereli.
<SPEAKER ID="457" NAME="John Purvis" AFFILIATION="PPE-DE">
Elnök asszony, be kell ismernem a biztos úrnak, hogy ami ebben az ügyben zajlott, az engem teljesen összezavart. Szó szerint eddig a hétig semmit nem hallottam erről, és most hirtelen elárasztanak a megközelítések mind az IASCF, mind a Bizottság részéről, akik így vagy úgy megpróbálnak meggyőzni engem, hogy az IMF részt vegyen-e az ellenőrző csoportban. Azt hiszem, ez meglehetősen kevéssé kielégítő módja az eljárásnak egy olyan üggyel kapcsolatban, ami szinte jogszabálynak tekintendő, tehát én megkérném a biztos urat, hogy ha lehet, késleltessük ezt egy kicsit, rendezzük sorainkat, és térjünk rá vissza talán az októberi mini-plenárison.
<P>
Azt is mondanám, hogy nem látom, hogy az IMF és a Világbank szerepeltetése ebben az ellenőrző csoportban olyan nagyon lomhává tenné ezt a testületet. Nekem úgy tűnik, hogy ők meglehetősen kielégítő módon fednék le a világ többi részét. És akkor nem igazán látom be, hogy miért kellene nekünk még egy számviteli tanácsadó csoport, hogy tanácsokat adjon az ellenőröknek, akik ellenőriznek. Ez olyan, mint a ház, amit Jack építetett. Azon is csodálkozom, hogy nem lehetne-e velük egészen egyszerűen nem hivatalosan konzultálni, ha valaha is szükség lenne erre. Nem tudom, nem lehetne-e a következő néhány hétben tárgyalni ezekről a kérdésekről és a végén szavazni, valószínűleg kielégítőbb módon, az októberi mini-plenárison.
<SPEAKER ID="458" NAME="Zuzana Roithová" AFFILIATION="PPE-DE">
(CS) Biztos úr, a világ mai pénzügyi válsága mutatja meg igazán, hogy mennyire fontos a piaci érték, egy-egy vállalat valós értéke a pénzpiacok egészséges működéséhez. Ez létfontosságú információ a részvényesek és a hitelezők számára egyaránt. Az ellenőrző bizottság hozzájárulhatna a pénzügyi beszámolók átláthatóságához és összehasonlíthatóságához, és ezáltal a részvényesek megfelelő gazdasági döntésekért viselt személyes felelősségéhez. A nemzetközi szabványosítás egyértelműen határokon átnyúló tőkepiacok kialakulásához vezet, és ezért a stabilitás érdekében az ellenőrző csoportnak prevenciós intézkedéseket is végre kellene hajtania a ciklikus trendek ellen, és segítenie kell a rendszerkockázatok megelőzésében. Természetesen a csoport létrehozására vonatkozó javaslatot senki sem kérdőjelezte meg. Jogköreit elmagyarázták, például, hogy lesz egy felügyeleti funkciója is. Én azt is fontosnak tartom, hogy minden országnak legyen egy delegátusa a javasolt ellenőrző csoportban, amelyben fontos intézményeknek is képviseltetniük kell magukat, hogy tükrözze a világ legfontosabb monetáris területeinek nagyságát, a kulturális sokszínűséget, a fejlett és a fejlődő országok érdekeit, valamint a köztestületeknek felelős nemzetközi intézményeket. Sajnálatos, hogy a Parlamenttel szokás szerint nem konzultáltak előre ebben az ügyben.
<SPEAKER ID="459" NAME="Pervenche Berès">
szerző. - (FR) Elnök asszony, biztos úr, mit tett ön április 24. óta a Parlament álláspontjának figyelembevételével kapcsolatban? Mit tett ön április 24. óta azzal kapcsolatban, hogy a Parlamenttel megvitassa a hatékony megoldások keresését az igazgatótanács irányításának kezelésére? Mindannyian tudjuk nagyon jól, hogy az IASB dülöngélő csónak olyan könyvvizsgálók kezében, akik ezeket az úgynevezett "piaci értékeket” produkálták, és senki sem tudja, hogy miként választották ki őket, amikor már nincs is piac, amit felügyelhetnének.
<P>
Ennek eredményeként ma azt kérik tőlünk, hogy vitassuk meg az IASCF irányításának kérdését. Ön nagy sietve arra tesz nekünk javaslatot - ráadásul egy olyan időpontban, amikor igazán ésszerű megoldásokat terjesztünk elő önnek, miszerint ezeknek a struktúráknak az irányítása beépíthető lenne az irányítás egy globális és elszámoltatható rendszerébe - hogy hozzunk létre tanácsadó bizottságokat. Ésszerű dolog ez?
<P>
Nem hiszem, hogy ez a kérdés megoldható lenne egyszerűen azzal, hogy a Parlamentet bevonják a folyamat egyik vagy másik fázisába. Az ön által elénk terjesztett javaslat az IASCF irányítására nem megfelelő. Már nagyon várjuk, hogy kapjunk öntől egy másik javaslatot, és valószínűleg várnunk kell a konzultációs folyamat második fázisáig, és ha szükséges, át kell tekintenünk ezt az irányítási folyamatot.
<SPEAKER ID="460" NAME="Charlie McCreevy">
a Bizottság tagja. - Elnök asszony, az én koromban az ember már nem lepődik meg túlságosan gyakran, így aztán a legkevésbé sem lepődök meg azon, ami itt folyik az Európai Parlamentben, illetve az egyes emberek véleményén.
<P>
Hadd mondjak csak ennyit ebben a konkrét vitában, hogy egy aprócska dologra emlékezzünk. Az IASCF és mögöttes testülete, az IASB, független szervezet.
<P>
(Nem hallható közbeszólás)
<P>
Én csak a tényeket akarom leszögezni. Ők teljesen függetlenek, de de facto ők lettek az egész világ számviteli standardalkotó testülete, mert az IFRS, ami az IASB-től jött, de facto világszerte számviteli szabvánnyá vált. Erre rá kell mutatnom, hogy ez egy független testület; mivel mi Európában elfogadtuk az IFRS-t - ez egy olyan döntés volt, amit előttem hozott meg a Bizottság, még hozzá az Európai Parlament megelégedésére - és mi vagyunk a legnagyobb kör, amely ma az IFRS-t használja. Ez a helyzet megváltozhat, ahogyan a világ egyre inkább az IFRS irányába mozdul el. Akkor lehet, hogy már nem mi leszünk a legnagyobbak, de jelenleg minden bizonnyal mi vagyunk az IFRS legnagyobb felhasználói.
<P>
Egy ideig az Európai Parlament támogatásával megkíséreltük az IASCF igazgatótanácsának irányítását továbbfejleszteni, megjegyezve azonban, hogy ez egy független szervezet.
<P>
Sikerült némi előrelépést elérnünk a múltban, és az IASB a közelmúltban bejelentette, hogy felül fogják vizsgálni saját alapokmányukat. Így kihasználjuk a lehetőséget arra, hogy saját előterjesztésünket benyújtsuk. Nincs jogunk arra, hogy nézetünket ráerőszakoljuk az IASCF-re - ez a független igazgatótanácsi tagok dolga - de benyújtjuk előterjesztésünket az irányítási megoldások javítására. Én csak szeretnék erre rámutatni, mielőtt mindenki, ahogy mi mondanánk Írországban, elveszíti a fejét ezen a területen. Ez a de facto és a de jure helyzet.
<P>
Az IAS igazgatótanácsa az összes előterjesztés figyelembevétele után október elején kívánja új irányítási megoldásait bevinni. A mi előterjesztésünk határideje néhány napja valójában már letelt. Szeptember 20-án kellett volna benyújtani, és ma már szeptember 24-e van. Vártunka végleges eredmény benyújtásával. Egy ideje már informális konzultációkat folytatunk velük, tehát ők valóban tudják, hogy mire teszünk majd javaslatot, de megvártuk a Parlament állásfoglalását az udvariasság okán. Tehát a következő néhány napon belül be kell nyújtanunk saját hivatalos javaslatainkat.
<P>
Teljes mértékben a Parlamenttől függ, hogy mit akarnak tenni ezzel a konkrét ajánlással. Gauzès úr ésszerű javaslattal állt elő arról, hogy néhány nap alatt dolgozzunk ki egy jegyzőkönyvet a Parlament részvételéről abban a folyamatban, amelyet én most próbálok meg létrehozni.
<P>
Ami az ellenőrző csoport gondolatát illeti, amelyet tavaly novemberben jelentettünk be, nem lehetséges, hogy mindenki képviseletet kapjon az ellenőrző csoportban. Ez nem lenne elfogadható az IASCF igazgatóinak, és ha ők azt mondják, hogy biztosan nem, akkor nem. Ezért tettünk javaslatot ennek a megkerülésére azzal, hogy az illetékes emberek, az illetékes testületek legyenek ott ebben a tanácsadó csoportban. Én nem ragaszkodom semmiféle erős véleményhez arról, hogy ezt hogyan kellene megszervezni, vagy ki legyen benne. Ezzel kapcsolatban nincs véleményem.
<P>
Csak ma tudtam meg, hogy a szolgálataim nem álltak állandó kapcsolatban az illetékes képviselőkkel itt az Európai Parlamentben nagyjából az elmúlt egy hónapban. Ez új hír volt számomra, mert azt gondoltam, munkatársaim egész idő alatt tartják a kapcsolatot azokkal, akik érdeklődnek eziránt a téma iránt, de én csak ma tudtam meg, hogy ez nem történt meg. Előző megjegyzésemben már elmondtam, hogy sajnálom, és utasítást adtam, hogy ez többet ne történjen meg; együttműködni akarunk. Többet nem tehetek.
<P>
Purvis úr, nem arról van szó, hogy a Parlament addig késleltetheti ezt az ügyet ameddig akarja - október közepéig vagy még tovább - de ha azt akarom, hogy az Európai Bizottságnak beleszólása legyen, akkor sürgősen be kell nyújtanom hivatalos javaslatainkat az IASF igazgatótanácsa irányítására vonatkozó gondolatainkat illetően. Ők nem fognak ezek mindegyikével egyetérteni. Ahogyan John Purvis mondja, az elmúlt két napban e téma különféle szereplői körbelobbizták őt azzal kapcsolatban, amit el akarnak érni.
<P>
A megszövegezett állásfoglalást olvasva egy furcsaság van benne, amit azt hiszem nem szabad nem észrevenni, különösen nem Berès asszonynak, aki hosszú ideje áll ki az IASB testületének nagyobb irányítása és elszámoltathatósága mellett. Az állásfoglalásnak az a furcsasága, hogy pontosan azt tenné meg, amit az igazgatók valójában akarnak, és visszájára fordítaná azt, amit mi próbálunk elérni, a nagyobb kormányzást. Ez az a furcsaság, de az állásfoglalás dolga teljes egészében az Európai Parlament dolga, nem az én ügyem. Én ezt a megjegyzést csak úgy mellékesen teszem, mert vannak olyanok az IASB igazgatói között, akik annyira nem türelmetlenkednek azért, hogy az általunk javasolt messze ható irányítási megoldások némelyikét befogadják. Lesz némi ellenállás. Mi a jelenlegi igazgatókra támaszkodunk, hogy vegyék figyelembe aggályainkat, és javítsanak ezeken az irányítási megoldásokon úgy, ahogy azt mi helyesnek tartjuk. Nem vagyunk olyan helyzetben, hogy követelőzhessünk, és azt mondhassuk, hogy annak ilyennek kell lennie, hiszem mi csak előterjesztjük ezeket a dolgokat, de felvettük velük a kapcsolatot és tudják, hogy mire akarunk javaslatot tenni. Nem örülnek néhány dolognak, amit javasolni fogunk. Én ezt tudom, de megpróbáljuk megszerezni ezt a javított irányítást.
<P>
Nem mintha engem bármi is meglepne a politikai aréna történései közül, mivel több mint 30 éve vagyok itt, de ironikus lenne, ha azután, hogy az évek során ilyen messzire eljutottunk abban, hogy két dologban a mi megoldásunkat sikerült keresztül vinni - nevezetesen abban, hogy az IFRS nemzetközi standarddá vált, és most, amint az itt ülők, tudják, az Egyesült Államok is javasolja, hogy az IFRS álljon az amerikai vállalatok rendelkezésére (én körülbelül két évvel ezelőtt jósoltam meg ezt az illetékes parlamenti bizottság tagjainak és akkor többé-kevésbé kinevettek, hogy ez sosem történhet meg, és lám) - ez a testület, amelyik velünk együtt követelte és gyakorolt ránk is nyomást, hogy érjük el a jobb irányítást és az elszámoltathatóságot ennél a konkrét testületnél, ebben a konkrét fázisban, és néhány ember szerint valójában éppen az ellenkezőjét fogja tenni. Én azt hiszem, hogy ez kissé ironikus, de remélem, hogy tőlem telhető legjobb módon magyaráztam el.
<SPEAKER ID="461" NAME="Elnök">
Az eljárási szabályzat 108. cikke (5) bekezdése szerint egy állásfoglalásra irányuló indítványt kaptam.
<P>
A vitát lezárom.
<P>
A szavazásra 2008. szeptember 25-én, csütörtökön kerül sor.

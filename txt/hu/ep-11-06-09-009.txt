<CHAPTER ID="009">
A szavazáshoz fűzött indokolások
<SPEAKER ID="153" NAME="Sergio Paolo Francesco Silvestris" AFFILIATION="PPE">
(IT) Tisztelt elnök úr! Szudán a szubszaharai Afrika legnagyobb országa, az arab és az afrikai világ találkozási pontja, valamint egy olyan mozaik, amelynek elemeit sokféle különböző etnikai csoport alkotja. Az átfogó békemegállapodásban foglaltaknak megfelelően 2011 januárjában népszavazásra került sor, amely az utolsó szakaszát jelentette a Dél-Szudánnak Észak-Szudántól való függetlenedéséhez vezető folyamatnak.
<P>
Dél-Szudán területén körülbelül 10 millióan laknak, Szudán jelenlegi területének közel negyedét foglalja el, és olajkészletének háromnegyedével rendelkezik. Olyan állam, amelynek óriási földrajzi és infrastrukturális korlátokkal kell megbirkóznia, nem rendelkezik tengeri kijárattal, amelyet egy gyakorlatilag nem létező közlekedési hálózat köt össze Észak-Szudánnal, ahol az olajfeldolgozó- és -továbbító létesítmény található. A Dél előtt álló kihívások számosak, kezdve a saját intézményei alapjainak lefektetésével, valamint társadalmi-gazdasági és biztonsági kereteinek javításával.
<P>
Meg kell jegyeznem azonban, hogy az ebbe az országba való beavatkozás kiemelt feladat marad az Európai Unió számára. Ezért 2010-ben a Tanács 150 millió euró különtámogatást biztosított Szudánnak a 2011-2013-as időszakra. Az Európai Uniónak a rendelkezésre álló eszközök teljes tárát mozgósítania kell, hogy támogatást nyújtson Szudánnak a népszavazást követő kényes időszakban. Ugyanakkor kiegyensúlyozott megközelítést kell fenntartanunk az ország északi és déli részével való kapcsolatainkban, az intézményrendszer kialakítása és a kormányzás tekintetében különös figyelmet fordítva a Dél szükségleteire.
<P>
A Dél-Szudánnak nyújtott uniós támogatásnak arányban kell állnia azzal, amelyet az új állam eredményesen tud felhasználni. El kell kerülnünk azt a helyzetet, amelyben a Jubának juttatott jövőbeni finanszírozást végül helytelenül használják fel, vagy - ami sokkal rosszabb - a már meglévő, magas szinten elkövetett korrupció fenntartására.
<SPEAKER ID="154" NAME="Lena Ek" AFFILIATION="ALDE">
(SV) Tisztelt elnök úr! Szudán nagyon érzékeny helyzetben van az ez év július 9-i függetlenség napját megelőzően, amikor az országot két államra osztják majd ketté. Rendkívül fontos az EU számára, hogy folytassa a segítségnyújtást, és hogy ezt a segélyt egy jól működő független állam esetében szükséges intézmények kialakítására fordítsák. Mindannyian tudjuk, hogy Afrika szarvának térségében nagyon érzékeny a helyzet, tudjuk, hogy problémák vannak a demokratikus hagyományokkal, tudjuk, hogy a nők helyzete hihetetlenül nehéz, és tudjuk, hogy gondot okoznak a kalózok.
<P>
Ezzel összefüggésben szeretném azt hangsúlyozni, mennyire fontos, hogy az emberek gyakorolhassák emberi jogaikat, és hogy szabadon beszélhessenek és tüntethessenek. Ez Afrika szarvának egész térségére igaz, és nem utolsósorban Dawit Isaak svéd állampolgárra vonatkozóan, akit Eritreában tartanak bebörtönözve. Az egész régiónak demokratikus fejlődésre és az Európai Unió támogatására van szüksége.
<SPEAKER ID="155" NAME="Hannu Takkula" AFFILIATION="ALDE">
(FI) Tisztelt elnök úr! El szeretném mondani, nagyon fontos, hogy az Európai Unió gondoskodjon arról, hogy előmozdítsa a két említett állam békéjét és függetlenségét. Tény, hogy mióta Szudán 1956-ban elnyerte függetlenségét, Szudán és Dél-Szudán végig háborúban - polgárháborúban - állt egymással. Ez az, amiért most nagyon fontos, hogy a népszavazást követően, amelyen majdnem mindenki - azaz a résztvevők több mint 98%-a - Dél-Szudán függetlenségét akarta, ez a békefolyamat és a függetlenségi folyamat folytatódjon.
<P>
Európaiként feladatunk természetesen a demokrácia, az emberi jogok és a véleményszabadság támogatása, amelyek mindegyike alapvető értékeink közé tartozik. Ezzel kapcsolatban fontos, hogy e demokráciák megerősítésére és Dél-Szudán függetlenségének megerősítésére törekedjünk.
<SPEAKER ID="157" NAME="Salvatore Iacolino" AFFILIATION="PPE">
(IT) Tisztelt elnök úr! Kétségtelen, hogy a ma elfogadott állásfoglalás fontos jele az Európai Unió és Oroszország közötti szorosabb együttműködésnek - a gazdaságirányítás, a biztonság, az igazság és a szabadság érvényesülésének közös térsége, valamint a szervezett bűnözés elleni, a sérthetetlen jogokat ugyanakkor tiszteletben tartó küzdelem vonatkozásában.
<P>
Észak-Afrika és a Közel-Kelet közös megközelítést tesz szükségessé, nekünk pedig meggyőződésünk, hogy Oroszország e téren meghatározó szerepet játszhat.
<P>
A június 9-10-i csúcstalálkozóra előkészített partnerségi és együttműködés megállapodás fontos politikai iránymutatásul szolgálhat majd ennek az együttműködésnek az elmélyítésében, amely - bízunk benne - elhozza majd Oroszország tagságát a Kereskedelmi Világszervezetben, valamint a vízumliberalizációt is ösztönözni fogja. Ugyanakkor ebből Oroszországnak is teljes mértékben ki kell vennie a maga részét, különösen az alapvető jogok területén.
<SPEAKER ID="158" NAME="Ville Itälä" AFFILIATION="PPE">
(FI) Tisztelt elnök úr! Egy rendkívül fontos dokumentum elfogadására került sor, én pedig úgy vélem, alapvető fontosságú, hogy folytassuk a párbeszédet Oroszországgal. Oroszország számunkra fontos szomszéd, és minél jobb a vele fenntartott kapcsolatunk, annál jobb mindenkinek. Szeretném a figyelmet a vízummentesség kérdésére összpontosítani. Személy szerint úgy vélem, hogy a vízummentesség fontos célkitűzés, de talán lassabban kellene haladnunk. Egy szomszédos ország képviselőjeként azt mondhatom önöknek, hogy nem rohanhatunk előre - csak abban az esetben, ha működő visszafogadási megállapodásaink vannak. Oroszországnak nyilvánvalóan biztosítania kell azt, hogy az ott megvásárolható kettős személyazonosság a továbbiakban ne legyen beszerezhető. E kérdések mindegyikét Oroszországnak kell megnyugtató módon rendeznie, hogy továbbléphessünk a vízummentesség felé. Ezért nem szabad szükségtelenül siettetnünk ezeket a dolgokat.
<SPEAKER ID="159" NAME="Sergio Paolo Francesco Silvestris" AFFILIATION="PPE">
(IT) Tisztelt elnök úr! Szeretném hangsúlyozni, hogy a holnap és holnapután sorra kerülő kétoldalú csúcstalálkozón egy fontos kérdéssel kell majd szembenéznünk; mindazonáltal olyan kérdéssel, amely - számomra úgy tűnik - hiányzik a közös állásfoglalásunkból. Másként megfogalmazva: úgy vélem, hogy a csúcstalálkozóra esetleg árnyékot vethet az Európából való zöldségbehozatalra az E coli baktérium miatt kivetett tilalom miatti nézeteltérés.
<P>
Ahogyan korábban a biztos, úgy én is abszurdnak találom, hogy Oroszország embargót kíván kivetni azokra a termékekre, amelyeket naponta ellenőrzünk, és amelyeket alaposan ellenőrzünk. Úgy vélem, az orosz reakció inkább politikai lépés, hasonlóan azokhoz, amelyekből már sokat láthattunk a múltban. Úgy vélem, hogy ez e kérdéssel kapcsolatos személyes - és a Mezőgazdasági és Vidékfejlesztési Bizottság tagjakénti minőségemben támadó - gondolataimat képviselőtársaim is osztani fogják.
<P>
Ennélfogva úgy gondolom, hogy jó ötlet volna, ha ezzel a kérdéssel is a csúcstalálkozón foglalkoznánk, például kérnénk Oroszországtól az uniós zöldségekre kivetett aránytalan és indokolatlan behozatali tilalom haladéktalan feloldását, amely - mint olyan - összeegyeztethetetlen a Kereskedelmi Világszervezet (WTO) által megállapított elvekkel, különös tekintettel arra, hogy Oroszország a WTO-hoz csatlakozni kívánó tagjelölt állam.
<P>
Putyin orosz miniszterelnök már bejelentette, hogy Oroszország mindaddig nem oldja fel a tilalmat, amíg az Európai Unió nem közöl adatokat az E coli-fertőzés forrásáról.
<SPEAKER ID="160" NAME="Marek Józef Gróbarczyk" AFFILIATION="ECR">
(PL) Tisztelt elnök úr! Az Oroszországban érvényes normák teljes mértékben eltérnek az Európai Unióban alkalmazottaktól. Elegendő megemlíteni az emberi jogok vagy az egyesülési jog kérdését, a természeti erőforrásoknak a más országokra, például az Európai Unió országaira való politikai nyomásgyakorláshoz történő könyörtelen felhasználását. Az Északi Áramlat gázvezeték építése egyértelmű példa erre. A folyamatban lévő tárgyalások az Európai Unió és az általunk a jövőben képviselt álláspont - azaz a partner vagy az ügyfél álláspontjának - próbáját jelentik.
<SPEAKER ID="161" NAME="RadvilMorkūnaitė-Mikulėnien" AFFILIATION="PPE">
(LT) Tisztelt elnök úr! A Lukasenko elnök által folytatott politika egész országával együtt mély önelszigeteltségbe taszította az elnököt a Nyugattal kapcsolatban. Oroszország ezt gyorsan ki akarja használni, és az a célja, hogy kölcsönökért cserébe megszerezze a stratégiai fontosságú és a legjövedelmezőbb fehérorosz vállalatokat. Már most szó van a közös valuta (az orosz rubel) bevezetéséről.
<P>
A rövidesen sorra kerülő EU-Oroszország csúcstalálkozót arra kell felhasználni, hogy felhívjuk a figyelmet a belarusz helyzetre. Nem szólok az Oroszországgal Belaruszról folytatott tárgyalásokról, mivel ez csak azt erősítené meg, hogy Oroszország valamiféle "speciális jogokkal” bír erre az országra nézve. A legmagasabb szinten kell figyelmeztetnünk Oroszországot, hogy elfogadhatatlan a befolyásnak a helyzet kihasználásával és egy olyan autoriter rendszerrel való tárgyalás révén valamely szomszédos országban történő növelése, amely nem a népet képviseli. Kizárólag maguk a fehérorosz polgárok hozhatnak döntést az ország integrációs folyamatait illetően, és kizárólag a demokratikus önrendelkezés feltételei szerint.
<SPEAKER ID="162" NAME="Peter Jahr" AFFILIATION="PPE">
(DE) Tisztelt elnök úr! Úgy vélem, hosszasan vitatkozhatunk Oroszországnak a demokráciához vezető úton elért előrehaladásáról. A mi szemszögünkből nézve természetesen számos probléma van. Másfelől azonban mindig jobb együttműködést kialakítanunk Oroszországgal, különösen, amikor felszólítjuk az emberi jogok tiszteletben tartására vagy a környezetvédelmi jog javítására - ha más miatt nem, akkor mérete miatt. Ha biztosítani tudjuk, hogy az együttműködés barátságos, de egyúttal komoly is legyen, és nem feledkezünk meg a jogszerű igények bejelentéséről és arról, hogy rámutassunk a jogosan felróható hiányosságokra, akkor a megfelelő irányba teszünk lépést, nem csak az Európa és Oroszország közötti együttműködés tekintetében, de - ami a legfontosabb - az emberi jogok tekintetében is. Végső soron az orosz nép helyzetének javításáról van szó.
<SPEAKER ID="163" NAME="Lena Ek" AFFILIATION="ALDE">
(SV) Tisztelt elnök úr! Az ehhez hasonló állásfoglalások mindig rendkívül diplomatikusan fogalmaznak. Véleményem szerint ezúttal túlságosan visszafogottak voltunk az Oroszországgal való kapcsolataink értékelésében. Tudjuk, hogy az emberi jogok helyzete Oroszországban elmarad minden elvárástól, és tudjuk azt is, hogy politikai nézeteik szabad kinyilvánítása majdnem lehetetlen az emberek számára. Tudjuk azt is, hogy sokan vannak börtönben pontosan azért, mert kísérletet tettek emberi jogaik gyakorlására. Ez elfogadhatatlan.
<P>
Hasonlóképpen azt gondolom, hogy az energiapolitika esetében is túlságosan erélytelenül fogalmaztunk. A helyzet az, hogy az éghajlatváltozás és a környezetvédelem terén általunk alkalmazott kritériumoknak az Oroszországból behozott olajra vagy gázra is vonatkozniuk kell. Rendkívül szigorú követelményeket állapítunk meg Norvégiával szemben, amely gázt hoz be az EU-ba, és pontosan ugyanezeknek a követelményeknek kell vonatkozniuk Oroszországra is.
<SPEAKER ID="164" NAME="Anneli Jäätteenmäki" AFFILIATION="ALDE">
(FI) Tisztelt elnök úr! Oroszország fontos partnere az EU-nak, és az EU sokkal többet nyerhetne az Oroszországgal való kapcsolataiból, ha a csúcstalálkozók között alkalmazott megközelítés ténylegesen stratégiai jellegű és kellően határozott volna. Csak ekkor érhetnénk el eredményeket.
<P>
Három kérdéssel kell foglalkozni. Az első Oroszország tagsága a Kereskedelmi Világszervezetben. Oroszország WTO-tagsága és a szabad kereskedelem mind az EU-nak, mind pedig Oroszországnak érdekében áll. A befektetési környezetben és a jogállamiságban bekövetkező előrehaladás alapvető összetevői Oroszország továbbfejlődésének.
<P>
Másodszor, az EU-nak és Oroszországnak közös érdeke van az északi sarkköri régióban, és ez egy fontos érdek. Az EU-nak meg kell erősítenie északi-sarkvidéki politikáját. Harmadszor, az EU és Oroszország közötti vízummentesség helyes célkitűzés. Oroszországnak azonban jelentős mértékben javítania kell a határellenőrzés és az általa folytatott gyakorlat színvonalán, és - ebben a tekintetben - támogatom ezt a rendkívül gyakorlatias megközelítést.
<P>
(Taps)
<SPEAKER ID="166" NAME="Sergio Paolo Francesco Silvestris" AFFILIATION="PPE">
(IT) Tisztelt elnök úr! A téma vizsgálatakor rájöttem, hogy paradox módon - figyelemmel az ország méretére - ez különös aggodalomra okot adó kérdés Svájc vonatkozásában, ahol nagyon sok információ és nagyon sok kiadvány áll rendelkezésre a kérdésről, ugyanakkor sokkal kevesebb információ érkezik Európából.
<P>
Nem lesz majd véletlen az, hogy a probléma - még a 2006/114/EK irányelv végrehajtását követően is - továbbra is megdöbbentő számú üzleti vállalkozást, különösen kis- és középvállalkozást és fogyasztót érint majd szerte Európában. Mivel - ahogyan az az állásfoglalás egyik bekezdésében is szerepel - jóval több mint 400 petíció van előttünk, a kérdést ismételten meg kell vitatnunk itt a Parlamentben.
<P>
A probléma abban rejlik, hogy továbbra is előfordulnak olyan esetek, amelyekben a kerekedők akaratlanul is arra szerződnek, hogy ellenszolgáltatás fejében szakmai címjegyzékbe vegyék fel őket. Azokat, akik csupán átfutják az űrlapokat, és gondolkodás, valamint alaposabb vizsgálat nélkül írják alá őket, kellemetlen meglepetés érheti azzal kapcsolatban, hogy milyen sokba is kerül majd ez nekik.
<P>
Az elmúlt évek során az előbb említetthez hasonló üzleti gyakorlatok Európa-szerte széles körben elterjedtek. A hatályos jogszabályokkal nagyon nehéz eredményesen felvenni velük a küzdelmet. A ma délelőtti igen szavazatom ezért elsősorban a kis- és középvállalkozások megsegítésére irányult, amelyek nagyban hozzájárulnak gazdasági rendszerünkhöz.
<SPEAKER ID="167" NAME="Peter Jahr" AFFILIATION="PPE">
(DE) Tisztelt elnök úr! Nagyon örülök, hogy a mai napon a címjegyzékekkel foglalkozó társaságokról és az általuk folytatott gyakorlatról folytattunk vitát. Ez nagyon fontos téma az Európai Unióban. Annak ellenére, hogy a Petíciós Bizottság 2008 óta nagy intenzitással foglalkozik e témakörrel, még nem láthattunk jelentős előrelépéseket.
<P>
El szeretném mondani, miért olyan nehéz a németországi helyzet. Németországban a jogi személyek vonatkozásában a kötelező és a rendes gyakorlat részét képezi a címnek az alapításkor egy online címjegyzékbe való bejegyzése. Mindenki, aki nyilvántartásba veteti vállalatát, válaszul körülbelül 8-10 levelet kap. Valószínű, hogy ezek közül egy lesz az eredeti, a többi pedig felesleges. Ha valaki a társaság megalapításakor - amikor sok a tennivaló, és jelentős mértékű a bürokrácia - rossz levélre válaszol, és rossz űrlapot tölt ki, akkor egyszer csak azt veszi észre, hogy aláírt egy szerződést, és akár 1000 eurós számlát is kaphat.
<P>
Ezért ismételten szorgalmaznám, hogy a Bizottság vegye fontolóra a megtévesztő szakmai címjegyzékek uniós tilalmának bevezetését.
<SPEAKER ID="168" NAME="Lena Ek" AFFILIATION="ALDE">
(SV) Tisztelt elnök úr! A Parlamentben általában túl kevés időt szentelünk a kisvállalkozások problémáinak. A csalás új formája alakult ki, amely esetében a kisvállalkozásokat a különféle típusú címjegyzékekben való hirdetésbe ugratják be. Ezután, mire felfedezik, hogy csalásról van szó, megkapják a fizetési felszólítást. A számlát ezt követően egy adósságbehajtó irodának adják át, az összeg növekszik, és nagyon rövid idő alatt a háromszorosára, de akár tízszeresére is duzzad.
<P>
A legújabb fejlemény az, hogy ezek a nagyban tevékenykedő csalárd szervezetek már határokon átnyúlóan tevékenykednek, így pedig már közel lehetetlenné válik az egyes kisvállalkozások számára, hogy jogorvoslatot kapjanak. Ehelyett adósságbehajtó irodák veszik üldözőbe őket, aminek nem tudnak véget vetni, és nem tudják feljelenteni vagy elfogni azt a személyt, aki a bűncselekményért felel.
<P>
A valóságban ez azt is jelenti, hogy ez európai rendőri erők közötti együttműködést el kell mélyíteni, mivel át kell tudniuk látni ezeket a nagy léptékű, határokon átnyúló mintákat, mivel nem kisebb csalásokról van szó, hanem rendkívül nagy, akár több millió euróra rúgó összegeket érintő, tisztességtelen tevékenység nagy szervezett köreiről. Ennélfogva ez egy jó állásfoglalás, de túlságosan gyenge, nekünk pedig tovább kell vinnünk az európai együttműködést.
<SPEAKER ID="170" NAME="Hannu Takkula" AFFILIATION="ALDE">
(FI) Tisztelt elnök úr! Az Oroszországról szóló vitán való felszólalásra kértem szót, és önök talán megengedik, hogy néhány szót szóljak hozzá, noha a vita maga már véget ért. Véleményem szerint nagyon fontos, hogy párbeszédet folytassunk Oroszországgal. Magas szintű találkozókra van szükség, de - európaiként - e kérdéskörben nem szabad szem elől tévesztenünk, hogy mi is az Európai Unió alapvető funkciója. Az a feladatunk, hogy az oroszokkal folytatott megbeszélések során előrébb vigyük a demokrácia, az emberi jogok és a véleménynyilvánítás szabadságának ügyét. Ezeket az alapvető értékeket hangsúlyozni kell.
<P>
Amikor a vízummentességről beszélünk, az jövőbeni célkitűzés, a mostani prioritást pedig az oroszországi demokrácia fejleményei jelentik. Hadd fejlődjön és induljon el Oroszország a demokrácia útján, és hadd valósítsa meg ennek következményeként az emberi jogokat és a jogállamiságot, és ezt követően majd visszatérhetünk a vízummentesség kérdésére.
<SPEAKER ID="172" NAME="Martin Kastler" AFFILIATION="PPE">
(DE) Tisztelt elnök úr, hölgyeim és uraim! Annak a néhány képviselőnek, aki még itt van, és az Európai Parlament látogatóinak zárásul néhány megjegyzést kívánok tenni a szakmai címjegyzékekkel foglalkozó, megtévesztő gyakorlatot folytató társaságok témájával kapcsolatosan.
<P>
Az állásfoglalás mellett szavaztam, mivel az Európai Unióban fontos számunkra, hogy egyértelművé tegyük az ezzel kapcsolatos véleményünket. Európában ez a szervezett bűnözés része, amely például abból áll, hogy nem létező vállalatok pénzt vesznek el az emberektől és a kis- és középvállalkozásoktól az interneten keresztül. Minden erőfeszítést meg kell tennünk annak érdekében, hogy megakadályozzuk ennek bekövetkeztét. A Bizottság számos demagóg beszédet mondott már, amelyben felszólított a kis- és középvállalkozások támogatására és a bürokrácia csökkentésére. Ennek egyik fontos aspektusa, hogy véget vessünk a szervezett bűnözés e formájának. Az állásfoglalás a helyes irányban megtett - noha csak kicsi - lépést jelent. Cselekednünk kell, és ezért mindenkit felkérek a munka folytatására: nem csak azokat a képviselőket, akik nincsenek itt, hanem valamennyiünket, akik Európa polgárait e Parlamentben képviseljük.
<SPEAKER ID="173" NAME="Syed Kamall" AFFILIATION="ECR">
Tisztelt elnök úr! Egyetértek az előttem felszólalóval. Gyakran úgy tűnik, hogy akármi legyen is a probléma, ez e helyről érkező válasz a több EU és a több szabályozás látszik lenni. Harmonizáció kontra kölcsönös elismerés, a kisvállalkozásokra adminisztratív terhet rovó kötelező uniós szerződésjog. Nekünk azonban igazából arra kell összpontosítanunk, hogy hatékonyabbá tegyük az EU működését. Akármi legyen is az EU-ról alkotott véleményünk, akár szkeptikusak vagyunk a jövőbeni integrációt illetően, akár több Európát akarunk, arra kell összpontosítanunk, hogy hatékonyabbá tegyük az EU és a belső piac működését, és természetesen, hogy leküzdjük a határokon átnyúló csalást.
<P>
Négy éve, amióta európai parlamenti képviselő vagyok, folyamatosan kapok leveleket és e-maileket azoktól a választópolgároktól, akiket figyelmetlenségük révén vettek rá a szakmai címjegyzékbe való jelentkezésre, majd meglehetősen nagy összeget számláztak ki nekik. Ahelyett, hogy a hét során előtérbe helyezett kérdésekre összpontosítanánk, foglalkozzunk inkább az EU működésének hatékonyabbá tételével. Koncentráljunk a kis- és középvállalkozások adminisztratív terheinek csökkentésére, és nyújtsunk segítséget azoknak az uniós polgároknak, akik a határokon átnyúló csalás kárvallottjai lettek.
<P>
A szavazáshoz fűzött írásbeli indokolások
<SPEAKER ID="175" NAME="Laima Liucija Andrikien" LANGUAGE="LT">
A 2011. évi választásokat követően Szudánban és Dél-Szudánban kialakult helyzetről szóló állásfoglalás mellett szavaztam. A dél-szudáni népszavazásra 2011. január 9-15-én került sor, és elsöprő többséggel szavaztak a független Dél-Szudán állam megalapítására, amely várhatóan 2011. július 9-én jelenti be függetlenségét, amely egybeesik az átfogó békemegállapodás utolsó napjával. Ez nagyon fontos nap lesz Dél-Szudán számára, mivel az új állam létrehozása számos nehezen leküzdhető kihívást támaszt majd. Üdvözlöm az állásfoglalásnak a dél-szudáni hatóságokhoz intézett felhívását hogy mozdítsák elő Dél-Szudán mint modern, pluralista, jogállamiságra épülő, demokratikus és az emberi jogokat - különösen a nők és gyermekek jogait - tiszteletben tartó állam fejlődését, ahol rendszeres és szabad választásokon keresztül a polgárok elvitathatatlan joga a kormányválasztás. Noha Dél-Szudán rendelkezik természeti erőforráskészletekkel - például olajjal, rézzel és vassal, valamint erdőkkel és termőföldekkel - az ország lakosságának nagy része szegénységben él, és a világon itt az egyik legmagasabb a gyermekhalandóság, valamint a legalacsonyabb az oktatásban részt vevők száma. Ennélfogva felhívom Dél-Szudán leendő kormányát, hogy haladéktalanul tegye meg a legalább a minimális létfenntartáshoz szükséges jövedelem, a szociális garanciák, és - mindenekelőtt - a dél-szudáni lakosság biztonságának szavatolásához szükséges intézkedéseket.
<SPEAKER ID="175" NAME="Sophie Auconie" LANGUAGE="FR">
Biztos vagyok abban, hogy az Európai Uniónak fontos szerepet kell játszania a szegénység elleni küzdelemben és a szudáni gazdaság fellendítésében. Ezért hangsúlyozni szeretném a Szudánba és Dél-Szudánba irányuló uniós humanitárius segítségnyújtás fenntartásának fontosságát.
<SPEAKER ID="175" NAME="Zigmantas Balčytis" LANGUAGE="LT">
Az állásfoglalás mellett szavaztam. A dél-szudáni népszavazásra 2011. január 9-15-én került sor, és túlnyomó többségben voltak a független Dél-Szudán állam megalapítása melletti szavazatok. Dél-Szudán várhatóan 2011. július 9-én nyilvánítja ki hivatalosan függetlenségét. Az Európai Parlament teljes mértékben tiszteletben tartja a népszavazás eredményét, mint a dél-szudáni nép akaratának demokratikus kifejezését. Üdvözlöm az Európai Parlamentnek a dél-szudáni kormányhoz intézett azon kérését, hogy a lakosság érdekében dolgozzon ki politikákat a külföldi befektetések oly módon történő szabályozására, hogy a természeti erőforrásokba történő külföldi beruházások a helyi gazdaság fejlődését és a szegénység visszaszorítását is szolgálják. Az Európai Unió által a fejlesztési támogatásra elkülönített pénzt az alapvető szolgáltatások, azaz az oktatás, az egészségügy, a mezőgazdaság, az élelmezésbiztonság és az intézményi kapacitásépítés fejlesztésére kell fordítani, hogy biztosítva legyen Dél-Szudánnak mint modern, pluralista, jogállamiságra épülő, demokratikus és az emberi jogokat - különösen a nők és gyermekek jogait - tiszteletben tartó államnak a fejlődése.
<SPEAKER ID="175" NAME="Izaskun Bilbao Barandica" LANGUAGE="ES">
Az állásfoglalás mellett szavaztam, mivel támogatom Szudánt és Dél-Szudánt, és gratulálok a népszavazás után tanúsított magatartásukhoz, ami mindkét országban elősegíti majd egy demokratikus állam békében, prosperitásban és biztonságban, az emberi, szociális és gazdasági jogokra figyelemmel történő kialakítását. Ennek eléréséhez arra kérjük a feleket, hogy kezdjenek építő jellegű párbeszédet az Abyei-ben kialakult helyzet, valamint a további tárgyalást igénylő problémák, például az olajbevételek, a határkijelölés és az adósságmegosztás békés rendezése érdekében. E célból az EU-nak mindkét ország rendelkezésére kell bocsátania a szükséges forrásokat a szociális szolgáltatások, például az oktatás, az egészségügy, az élelmezésbiztonság és az intézményi kapacitásépítés támogatásához, és mindkét ország humanitárius támogatását folytatnia kell július 9-ét, azaz azt a napot követően is, amikor Dél-Szudán hivatalosan elnyeri függetlenségét.
<SPEAKER ID="175" NAME="Mara Bizzotto" LANGUAGE="IT">
Melegen üdvözlöm a Parlament Szudánról és Dél-Szudánról szóló állásfoglalását, amely megismétli a 2011. januári, a Dél-Szudán függetlenségét szentesítő népszavazás eredményének tiszteletben tartását. Az állásfoglalás ilyen módon támogatását fejezi ki a népek önrendelkezésének joga iránt, és elismeri Dél-Szudán keresztény közösségének jogát egy saját, az iszlám többség fennhatóságától mentes állam megalapítására. A dokumentum hangsúlyozza annak szükségét, hogy a Szudán kettéválásával létrejött két új állam kölcsönösen elismerje egymás szuverenitását, és a két államnak a demokrácia, az emberi jogok tiszteletben tartása és a kölcsönös elismerés felé vezető úton való megmaradásuk konszolidációjának és stabilizációjának elősegítésére szolgáló intézkedések elfogadását sürgeti. Figyelemmel arra, hogy a népek önrendelkezése elvének védelme és a világ keresztény kisebbségeinek védelme egyaránt a Északi Liga politikai elveinek alapvető összetevői, nem tehetek mást, mint hogy támogatom ezt az állásfoglalást.
<SPEAKER ID="176" NAME="John Bufton" AFFILIATION="EFD">
írásban. - Nemmel szavaztam arra, hogy a fejlesztési együttműködés keretében 200 millió euró külső támogatást nyújtsunk Dél-Szudánnak annak érdekében, hogy segítséget nyújtsunk Dél-Szudán számára a csökkent irányítási kapacitás és a törékeny politikai helyzet miatt fennálló számos humanitárius és társadalmi-gazdasági kihívás leküzdéséhez. Mivel az EU maga antidemokratikus intézmény, olyasmi, amelynek véleményem szerint nem szabadna külpolitikai menetrenddel rendelkeznie - semmiféle harmadik országgal kapcsolatos tevékenységét nem tudom elfogadni. Az Egyesült Királyság a világ egyik legnagyobb adományozója a külföldi segélyek vonatkozásában.
<P>
Alapvető fontosságú, hogy a külföldnek nyújtott segély és a külpolitika az egyes tagállamok hatáskörében maradjon, ne pedig uniós szinten írják elő, még abban az esetben sem, ha a kedvezményezettnek szüksége van a támogatásra, illetve a támogatás helyénvaló. Ha lehetővé tesszük az EU számára, hogy külpolitikát folytasson, akkor eljön majd egy pont, amikor olyan helyzet áll elő, amely a tagállamokat megosztó harmadik országgal kapcsolatos, és egy ilyen helyzet kialakulása nem az Unió egyhangú óhaja. Az ilyen uniós szintű tevékenység a külső fellépés vonatkozásában kikövezi a megnövekedett hatáskörhöz vezető utat, ami pedig olyasmi, amellyel egyáltalán nem tudok egyetérteni.
<SPEAKER ID="176" NAME="Maria Da Graça Carvalho" LANGUAGE="PT">
A Parlamentnek a 2011. évi, a Dél-Szudán július 9-től való függetlensége mellett döntő népszavazást követően kialakult helyzetre adott válasza tekintetében az Európai Néppárt (Kereszténydemokraták) Képviselőcsoportja által előterjesztett állásfoglalásra irányuló indítvány tűnik számomra a legmegfelelőbbnek, mivel véleményem szerint hatékonyabban közelíti meg az előttünk álló politikai helyzetet és a többi afrikai országgal való kapcsolatot.
<SPEAKER ID="176" NAME="Diogo Feio" LANGUAGE="PT">
A Szudánban megtartott népszavazás arra irányult, hogy véget vessen annak az általános erőszaknak, amely egymás ellen uszította az ország északi és déli részének lakosságát. Figyelemmel a népszavazás eredményére, Dél-Szudán népének akarata most egyhangúlag a függetlenség mellett áll, ahogyan azt már sok-sok éve ismétlődően hallhatjuk. Képviselőcsoportom több parlamenti ülésszak során folyamatosan figyelemmel kísérte ezt a kérdést - különösen a darfúri helyzetet -, és 2007-ben sikeresen támogatta egy szudáni ügyvéd, Szalih Mahmúd Oszman jelölését a Szaharov-díjra. A díj odaítélésének az volt a célja, hogy még jobban felhívjuk a figyelmet az országban lezajlott gyalázatos, leplezetlen népirtásra, és hogy elismerjük azok békés munkáját, akik - minden nehézség ellenére - sem adták fel a békéért, a szolidaritásért és az emberi jogokért való küzdelmet. Sajnos Oszman úr díja nem volt elegendő ahhoz, hogy a nemzetközi közösséget az emberi jogok ismétlődő és súlyos szudáni megsértésével szembeni fellépésre sarkalljuk. Bízom benne, hogy a szétválás előtt és után mindkét fél tiszteletben tudja tartani a megegyezéseket, két békés országot tudnak megteremteni, ki tudják emelni népüket a szegénységből, és elő tudják mozdítani a jó szomszédság ügyét, továbbá hogy ehhez az Európai Unió is hozzá fog tudni járulni.
<SPEAKER ID="176" NAME="José Manuel Fernandes" LANGUAGE="PT">
A Dél-Szudán önrendelkezéséről szóló, 2011. január 9-i népszavazás eredményei elsöprő többséggel erősítették meg, hogy a szavazók elkötelezték magukat egy független állam megteremtése mellett. Az EU nemzetközi megfigyelői szerint a népszavazás, amelynek eredményeit a Dél-Szudáni Népszavazási Bizottság jelentette be, a szudáni kormány pedig megerősített, tisztességes módon zajlott le.
<P>
Ezért támogatom a népszavazás eredményeinek a dél-szudáni nép akarata demokratikus kifejezéseként való tiszteletben tartását, és Szudánt és Dél-Szudánt is arra kérem, hogy kötelezzék el magukat tevékeny módon a demokratikus kormányzás előmozdítása és a tartós béke, a biztonság és a fellendülés kialakítása mellett mindkét országban. Nagyon fontosnak tartom a külső támogatást nyújtását, és üdvözlöm a Tanács 2011. május 23-i, 200 millió eurónak a dél-szudáni fejlesztési együttműködés számára azzal a céllal való előirányzásáról szóló határozatát, hogy hozzájáruljon a helyi közösségek autonómiájához, valamint hogy foglalkozzon az emberek alapvető szükségleteivel és az emberi erőforrások és az infrastruktúra hiányával.
<SPEAKER ID="176" NAME="Ilda Figueiredo" LANGUAGE="PT">
Ahogyan arra akkoriban figyelmeztettünk, Koszovó függetlensége veszélyes precedenst teremtett a mesterséges államok létrehozásába való, a piacokhoz, a természeti erőforrásokhoz és a munkaerőforráshoz való hozzáféréshez, illetve az említettek ellenőrzéséhez fűződő geostratégiai érdekekkel összhangban történő imperialista beavatkozással kapcsolatban.
<P>
Dél-Szudán esete minden tekintetben hasonló Koszovó esetéhez. Itt is voltnépszavazás, amelyet különféle hatalmak finanszíroztak és támogattak - csupán a függetlenségnek megfelelő mértékben, ahogyan az kényelmes volt -, az ország népességének maradéka pedig nem hallathatta hangját. Mindezeken felül Szudán déli részén hatalmas olajlelőhelyek találhatók, ami alapvető fontosságú a nemzetközi nagytőke számára.
<P>
A jelenlegi helyzet - a Szudánban és a régió egészében tapasztalt konfliktusok kiújulásával, valamint a Szudán határainak megállapításával kapcsolatos vitával - azt szemlélteti, hogy ennek az országnak a mesterséges kialakítása nem oldja meg a fennálló problémák egyikét sem, nem javít a szudáni emberek millióinak életszínvonalán, hanem - éppen ellenkezőleg - felkavarja az ellentmondásokat és a konfliktust.
<P>
Miután az imperialista nagyhatalmak befejezték az afrikai kontinens saját érdekeiknek megfelelő módon való feldarabolását, minden arra mutat, hogy a folyamat újraindult Szudánban, ami további háborúkat és pusztítást hoz Afrika sok-sok pusztítást elszenvedett népeinek.
<SPEAKER ID="176" NAME="Monika Flašíková Beňová" LANGUAGE="SK">
A pontosan egy hónap múlva megvalósuló függetlenné válását követően Dél-Szudánnak számos humanitárius és társadalmi-gazdasági problémával kell majd egyszerre megküzdenie. A szomszédos országok által nyújtott támogatás még hosszú ideig a korábbiaknál is fontosabb lesz Szudán számára, mivel az ország fel kívánja venni a küzdelmet a szegénységgel, erősíteni kívánja a helyi közösségeket, és sietteti a béke előnyeinek a néphez való eljuttatását.
<P>
A közvetlenül a népszavazást követő időszakban, amikor az ország még hozzáférhet a finanszírozás többoldalú forrásaihoz, fennáll annak a kockázata, hogy finanszírozási deficit alakul ki, amely rendkívül sérülékennyé teszi Dél-Szudánt, és jelentős mértékben kiszolgáltatja az állam összeomlása kockázatának. Úgy vélem, ennélfogva alapvető fontosságú az, hogy az Európai Unió lehetőségeihez képest mindent megtegyen, ami a szudániaknak e kritikus időszak túléléséhez kell, és hogy megelőzze a küszöbön álló humanitárius katasztrófát, mivel az ország csak akkor kezdheti meg a fejlesztési céljainak eléréséhez szükséges rendszerszerű munkát, ha megvan a békés jövőbe vetett bizalom.
<SPEAKER ID="176" NAME="Juozas Imbrasas" LANGUAGE="LT">
Üdvözlöm a dokumentumot, mivel az felhívja a dél-szudáni hatóságokat, hogy mozdítsák elő Dél-Szudán mint modern, pluralista, jogállamiságra épülő, demokratikus és az emberi jogokat - különösen a nők és gyermekek jogait - tiszteletben tartó állam fejlődését, ahol rendszeres és szabad választásokon keresztül a polgárok elvitathatatlan joga a kormányválasztás, és ahol a mozgás, a társulás és a politikai vélemény kifejezésének szabadságát mind az alkotmány, mind az ország törvényei garantálják.
<SPEAKER ID="176" NAME="David Martin" AFFILIATION="S&amp;D">
írásban. - Az állásfoglalás mellett szavaztam, amely mindkét felet felszólítja, hogy a függetlenség napjának (2011. július 9.) közeledtével nyújtsanak be konkrét terveket intézményeik felállításáról és/vagy reformjáról annak érdekében, hogy a két állam működőképes legyen ettől az időponttól kezdődően. Emellett felkéri az EU szudáni és dél-szudáni képviseleteit, hogy proaktív módon terjesszék és hajtsák végre a legutóbbi uniós választási megfigyelő küldöttségek ajánlásait.
<SPEAKER ID="176" NAME="Clemente Mastella" LANGUAGE="IT">
Tiszteletben tartjuk a Dél-Szudán függetlenségéről (amely majd 2011. július 9-én lép hatályba) tartott népszavazás eredményét, mint a dél-szudáni nép akaratának demokratikus kifejezését. Reméljük, hogy a politikai hatóságok előmozdítják egy modern, pluralista és demokratikus, a jogállamiságra épülő és az emberi jogokat tiszteletben tartó állam fejlődését, továbbá elismerik a polgárok rendszeres és szabad választásokon keresztül gyakorolt elvitathatatlan jogát a kormányválasztáshoz, és megvédik a mozgás, a társulás és a politikai vélemény kifejezésének szabadságát. Emellett egyetértünk azzal, hogy valamennyi félnek folyamatos és építő jellegű párbeszédbe kell bocsátkoznia a választások következtében felmerülő - többek között a közös határokkal, az északi és déli állampolgársággal, az olajbevételek felosztásával kapcsolatos - kérdések rendezése érdekében. Végezetül egyetértünk annak szükségességét illetően, hogy új európai összegeket kell elkülöníteni az alapvető szolgáltatások, azaz az oktatás, az egészségügy, a mezőgazdaság, az élelmezésbiztonság és az intézményi kapacitásépítés fejlesztésére. Az EU-nak még 2011. július 9-ét követően is fenn kell tartania a Szudánnak és Dél-Szudánnak juttatott humanitárius támogatásokat, és az összes politikai pártnak együtt kell működnie annak érdekében, hogy megfelelően képviseljék az ország népét és létrehozzák a szilárd alapokon nyugvó, demokratikus politikai intézményeket.
<SPEAKER ID="176" NAME="Nuno Melo" LANGUAGE="PT">
A szudáni konfliktusok - különösen a darfúri régióban - számtalan áldozatot követeltek az évek során, és különösen a leghátrányosabb helyzetben lévők köréből. Reméljük, hogy a népszavazás elhozza a konfliktus lezárását, és végre megkezdődhet a tartós béke időszaka. Az EU fontos szerepet játszik majd a régió jövőbeni alakulásában, és az EU nem tagadhatja meg a régió békéjének megteremtésében betöltött fontos szerepét.
<SPEAKER ID="177" NAME="Louis Michel" LANGUAGE="FR">
Az Abyei állambeli biztonsági helyzet nagyon aggasztó. Arra kérem az érintett feleket, hogy az Afrikai Unióval való tárgyalások újbóli megkezdésével vegyenek részt a békepárbeszédben. Kérem egy népszavazásnak az átfogó békemegállapodásban előírt módon való megtartását is. Északnak és délnek is együtt kell működnie a függőben maradt kritikus fontosságú - a például a két ország közötti határok megrajzolásával, az olajbevételek felosztásával, az olajvezetékek használatával, az állampolgárság problémájával és a Kék-Nílus és Dél-Kordofán tartományok népi konzultációinak megtartásával kapcsolatos - kérdések rendezésében. Dél-Szudán támogatása prioritásaink egyike kell, hogy legyen. Ösztönözni fogjuk az országot, hogy írja alá és ratifikálja a Cotonoui Megállapodást, amely új együttműködési kilátásokat nyit meg. Ösztönözni fogjuk - Kartúmmal együtt - arra, hogy vezessen be pluralista és többnemzetiségű demokráciát, és hogy engedjen teret a független civil társadalomnak, amelyben az igazságszolgáltatás a törvényhozó és a végrehajtó hatalommal együttesen kulcsfontosságú szerepet kap. Örömünkre szolgál, hogy a Cotonoui Megállapodás Dél-Szudán által történő aláírását és ratifikálást követően egy dél-szudáni parlamenti képviselőt üdvözölhetünk majd a Közös Parlamenti Közgyűlésben. Továbbra is oda kell majd figyelnünk Északra: nem hagyhatjuk figyelmen kívül és nem szigetelhetjük el diplomáciailag.
<SPEAKER ID="177" NAME="Alexander Mirsky" AFFILIATION="S&amp;D">
írásban. - A dél-szudáni népszavazásra 2011. január 9-15-én került sor, és túlnyomó többségben voltak a független Dél-Szudán állam megalapítása melletti szavazatok. A népszavazás megrendezéséről szóló megállapodás 2005-ben, 20 év polgárháború után jött létre Szudán kormánya és az ország déli részén működő szeparatisták között.
<P>
Az Északot képviselő hatóságok azzal a kikötéssel írták alá az átfogó békemegállapodást, hogy Dél-Szudán önrendelkezésének kérdését a népszavazással rendezik. Mivel a régióbeli helyzet a közelmúltban jelentős mértékben romlott, ezzel az állásfoglalással arra kérjük Dél-Szudán kormányát, hogy biztosítsa az országban a demokráciát és demilitarizálja területeit.
<P>
Megismételjük a Szudánnak és Dél-Szudánnak juttatott humanitárius támogatások fenntartásának fontosságát, és kérjük a nemzetközi hitelezőktől Szudán és Dél-Szudán nemzetközi adósságainak enyhítését. Szeretném még megjegyezni azt is, hogy fontos az ellenőrzés megerősítése, a további szakértők kirendelése, a régió pénzügyi támogatásának fenntartása, valamint az, hogy a tehetséges fiatalok díjmentesen vehessenek részt az uniós egyetemek felsőoktatásának programjaiban. Mellette szavaztam.
<SPEAKER ID="177" NAME="Andreas Mölzer" LANGUAGE="DE">
Az ez év januárjában tartott népszavazáson Dél-Szudán túlnyomó többséggel szavazott a függetlenség és a Szudán északi részéről való leválás mellett. Fontos, hogy az EU mindennemű korlátozás nélkül tartsa tiszteletben e népeknek az önrendelkezéshez való jogát, és hogy a népszavazás eredményeit mint a dél-szudáni nép akaratának demokratikus kifejezését ismerje el. Mivel ez az állásfoglalásra irányuló indítvány egyértelműen megfelel ezeknek a követelményeknek, mellette szavaztam. Most az a fontos, hogy az átfogó békemegállapodás részes felei folyamatos és építő jellegű párbeszédbe kezdjenek a népszavazást követően is megoldatlanul maradó kérdések rendezése érdekében. E kérdések a közös határok megállapításával, az északi és déli polgárokra vonatkozó állampolgársági megállapodásokkal, az olajbevételek tisztességes megosztásával és az olajvezetékek használatával kapcsolatosak.
<SPEAKER ID="177" NAME="Rolandas Paksas" LANGUAGE="LT">
Üdvözöltem az állásfoglalást, mivel nagyon fontos a mindkét ország közötti fegyveres konfliktusok és nézeteltérések rendezése, a nyugtalanság terjedésének megakadályozása, és az átfogó békemegállapodás elfogadása és megfelelő végrehajtása. Észak- és Dél-Szudánt is a demokrácia és a jogállamiság elvei alapján, az emberi, szociális és gazdasági jogok tiszteletben tartásával kell kormányozni. A régióban hosszú távon fennmaradó békére és biztonságra van szükség. Következésképpen Szudán népének védelme és biztonsága továbbra is kiemelt fontosságú feladat kell, hogy maradjon. Mindenekelőtt az abyei régió státusának kérdését kell haladéktalanul, az átfogó békemegállapodás rendelkezései alapján rendezni. Nagyon fontos, hogy - amennyiben lehetséges - az EU biztosítsa a szükséges fejlesztési támogatást. Minden erőfeszítést meg kell tennünk annak biztosítása érdekében, hogy a támogatásra elkülönített összeget célzott módon használják fel az alapvető és létfontosságú szolgáltatásokra. Emellett a dél-szudáni kormánynak el kell kezdenie olyan, a külföldi befektetések szabályozására irányuló politikák kidolgozását, amelyek vonzóak a természeti erőforrásokba való külföldi beruházások számára, és ilyen módon hozzá tudnak járulni a szegénység csökkentésére irányuló politikához.
<SPEAKER ID="177" NAME="Justas Vincas Paleckis" LANGUAGE="LT">
A Szudánról és Dél-Szudánról szóló állásfoglalás mellett szavaztam, mivel a Dél-Szudánban megrendezett népszavazás - amelyen a lakosok többsége a független Dél-Szudán állam létrehozása mellett szavazott - a polgárok demokratikus akaratának bizonyítéka. Hét év háborút követően Dél-Szudán népességének többsége szegénységben él, az oktatásban részt vevők száma pedig a legalacsonyabb a világon. Ennélfogva üdvözlöm az Európai Uniónak azt a határozatát, amely szerint 200 millió euró támogatást különít el Dél-Szudán számára a népesség legsebezhetőbb részének megsegítése érdekében. Az összeget az oktatásra, az egészségügyre, a mezőgazdaságra és az intézményi kapacitás fejlesztésére kell fordítani. Üdvözlöm a szudáni ENSZ misszió működésének meghosszabbítását és a további békefenntartó erők odarendelését, mivel most különösen fontos Szudán és Dél-Szudán békés fejlődésének biztosítása. Az új állam létrehozása bonyolult folyamat, amely során nagyon gyorsan kell rendezni a közös határok kialakításának, az állampolgárságnak a déli és az északi régiókból származó lakosság részére való odaítélésének, valamint az olajból nyert jövedelem elosztásának stb. kérdését. Az átfogó békemegállapodás aláírását követően az országoknak tevékenyen részt kell venniük a politikai párbeszédben. Fontos, hogy sor kerüljön Dél-Szudán alkotmányának megújítására azért, hogy az összes politikai párt együttműködjön annak érdekében, hogy megfelelően képviseljék az ország népét és létrehozzák a szilárd alapokon nyugvó, demokratikus politikai intézményeket.
<SPEAKER ID="177" NAME="Maria do Céu Patrão Neves" LANGUAGE="PT">
A szudáni népszavazás eredményei egyértelműen jelzik Dél-Szudán népének függetlenség iránti vágyakozását, amely célért már évek óta küzdenek. Az Európai Néppárt (Kereszténydemokraták) Képviselőcsoportja több parlamenti ülésszak során folyamatosan figyelemmel kísérte ezt a kérdést - különösen a darfúri helyzetet -, és 2007-ben sikeresen támogatta egy szudáni ügyvéd, Szalih Mahmúd Oszman jelölését a Szaharov-díjra. A népszavazás célja az, hogy véget vessen az ország északi és déli országrészének lakossága között dúló erőszaknak. Azt remélik, hogy ezzel új szakasz nyílik meg az ország életében, és két békés országot hoznak létre. Az EU ebben tevékeny részt vállalhat - sőt, vállalnia kell - azáltal, hogy segít a lakosságnak kitörni a szegénységből, valamint a jó szomszédi viszony kialakításában.
<SPEAKER ID="177" NAME="Vincent Peillon" LANGUAGE="FR">
Ez az állásfoglalás, amelynek kidolgozásában én is részt vettem, a dél-szudáni konfliktus megoldása szempontjából a lehető legjobbkor - és döntő fontosságú pillanatban - jött létre. A januári népszavazáson a dél-szudániak elsöprő többsége a függetlenség mellett szavazott. Egy hónap múlva egy új állam fog megszületni. Mindazonáltal még számos kérdés ad okot aggodalomra, különösen a vitatott abyei régióban történt közelmúltbeli erőszakos cselekmények után. Ebben a döntő fontosságú időszakban a Parlament mindennél jobban törekszik arra, hogy megerősítse a békefolyamat melletti teljes támogatását, és arra kérje a szudániakat és a dél-szudániakat, valamint a nemzetközi közösséget, hogy tartsanak ki a 2005-ben aláírt átfogó békemegállapodás mellett. Az Európai Parlament különösen arra szólítja fel a szudániakat és a dél-szudániakat, hogy az érzékeny kérdésekre vonatkozóan - mint például az állampolgárság, valamint az adósság és az olajból származó bevétel elosztása - tegyenek javaslatot konkrét tervekre. Ezeknek a terveknek foglalkozniuk kell a nehéz határkérdéssel is annak biztosítása érdekében, hogy a két ország között békés és tartós együttélés valósuljon meg.
<SPEAKER ID="177" NAME="Paulo Rangel" LANGUAGE="PT">
2011. január 9. és 15. között Dél-Szudán lakosságának többsége a független állam megteremtése mellett tette le voksát. Közismert tény, hogy a világ e részét folyamatosan konfliktusok rázzák meg, veszélyeztetve azt, hogy a lakosság nagy része tisztességes körülmények között élhesse életét. A Parlament ezen új információ tudatában felszólítja a dél-szudáni hatóságokat - tekintve, hogy Dél-Szudánban 2011. július 9-én kikiáltják a függetlenséget -, hogy tegyenek erőfeszítéseket az emberi méltóságon alapuló, demokratikus állam létrehozásához szükséges nélkülözhetetlen alapok kialakítása érdekében. Ehhez nemzetközi támogatásra is szükség lesz. Ezért örömmel fogadom az EU azon ígéretét, hogy segít az új állam létrehozásában. Ezért igennel szavaztam az állásfoglalásra.
<SPEAKER ID="178" NAME="Raül Romeva i Rueda" AFFILIATION="Verts/ALE">
írásban. - Örömömre szolgál, hogy az EP üdvözli a mind Szudán, mind Dél-Szudán által a 2011. évi dél-szudáni választásokon mutatott békés és bizalmat ébresztő magatartást, valamint az átfogó békemegállapodás felei által tett erőfeszítéseket és kötelezettségvállalásokat; ezt alapvető lépésnek és pozitív jelnek tartja az átfogó békemegállapodás végrehajtása és a két ország békés egymás mellett élése tekintetében; megismétli, hogy tiszteletben tartja a népszavazás eredményét, mint a dél-szudáni nép akaratának demokratikus kifejezését; felhívja mind Észak-, mind Dél-Szudánt, hogy törekedjenek aktívan a demokratikus kormányzás előmozdítására, valamint a hosszú távú béke, a biztonság és a fellendülés kialakítására mindkét országban, tiszteletben tartva az emberi, társadalmi és gazdasági jogokat; felhívja a dél-szudáni hatóságokat, hogy mozdítsák elő Dél-Szudán mint modern, pluralista, jogállamiságra épülő, demokratikus és az emberi jogokat - különösen a nők és gyermekek jogait - tiszteletben tartó állam fejlődését, ahol rendszeres és szabad választásokon keresztül a polgárok elvitathatatlan joga a kormányválasztás, és ahol a mozgás, a társulás és a politikai vélemény kifejezésének szabadságát mind az alkotmány, mind az ország törvényei garantálják.
<SPEAKER ID="178" NAME="Nikolaos Salavrakos" LANGUAGE="EL">
A Szudán északi és déli része között elterülő, vitatott hovatartozású Abyei régióban emberek százait ölték meg. Az ENSZ közelmúltbéli bejelentése szerint legalább 20 000 ember hagyta el Abyei városát és menekült délnek, miután az észak-szudáni hadsereg kivonult a területről. Amint a közös állásfoglalásra irányuló indítvány nagyon helyesen megjegyzi, mindként félnek konkrét terveket benyújtania intézményeik felállításáról és/vagy reformjáról annak érdekében, hogy a két állam teljesen független legyen, hogy megszüntessék az ellenségeskedést, és előmozdítsák a demokratikus kormányzást a tartós béke és biztonság megteremtése érdekében ezen a területen.
<SPEAKER ID="178" NAME="Niki Tzavela" LANGUAGE="EL">
Igennel szavaztam a Szudánról és Dél-Szudánról szóló közös állásfoglalásra irányuló indítványra, mert támogatok a béke újbóli megteremtésére és e sokat szenvedett térség helyreállítására irányuló minden uniós fejlesztési erőfeszítést. A térségbeli fejlemények mostanában aggodalomra adnak okot, ami a Dél-Szudán függetlenségéről szóló közelmúltbéli népszavazás eredményének való megfelelést illeti, míg Abyei-ben az erőszak fokozódása a térség általános destabilizálódásával fenyeget, ami negatív fejlemény. Az Afrikai Unió fontos szerepet tölt be a kérdésben, és az EU és az ENSZ segítségével éberen kell őrködnie ebben a kritikus időszakban, hogy megakadályozza a háború újbóli kitörését. Üdvözlöm a Tanács által a Dél-Szudánnak nyújtandó több gazdasági támogatásról tett bejelentést, és támogatom az arra irányuló ajánlást, hogy az EU július 9-e után is tartsa fenn az általa nyújtott humanitárius támogatásokat. Véleményem szerint mindkét javaslat szükségszerű, és segíteni fog Dél-Szudán független államként való megalakulásában és minden esetleges vészhelyzetben.
<SPEAKER ID="179" NAME="Sophie Auconie" LANGUAGE="FR">
Úgy gondolom, hogy az Európai Uniónak és Oroszországnak fokoznia kell a partnerség kialakításáról és egy olyan átfogó megállapodásról szóló tárgyalásai intenzitását, amely a politikai, gazdasági és társadalmi rendszert érinti, és felöleli a demokráciához, a jogállamisághoz és az emberi jogok tiszteletben tartásához kapcsolódó valamennyi területet.
<SPEAKER ID="179" NAME="Zigmantas Balčytis" LANGUAGE="LT">
Az állásfoglalás mellett szavaztam. Az EU és Oroszország közötti megerősített együttműködés és a jószomszédi kapcsolatok különösen fontosak Európa - és a világ egyéb térségei - stabilitása, biztonsága és jóléte szempontjából. Az EU és Oroszország mind gazdaságilag, mind politikailag kölcsönösen egymásra vannak utalva, és ezért az EU és az Orosz Föderáció közötti stratégiai partnerségi megállapodás aláírása különösen fontos a két partner közötti együttműködés további fejlesztése és elmélyítése szempontjából. Fontos, hogy az Orosz Föderációval fenntartott kapcsolataiban az EU egységes álláspontot képviseljen és szolidaritást mutasson, különösen az energiabiztonsággal kapcsolatos kérdések terén. Oroszországnak a tagállamokkal és a közös szomszédságban lévő országokkal kapcsolatos energiapolitikája mutatja majd, hogy Oroszország valójában milyen mértékben kész arra, hogy a modernizáció és a demokratizálódás útját kövesse. Üdvözlöm az Európai Parlament követelményét, hogy a természeti erőforrásokkal való ellátást ne lehessen politikai eszközként használni, és hogy az energiabiztonsággal kapcsolatos együttműködésnek a kölcsönös egymásrautaltság és az átláthatóság elvén, valamint a piacokhoz, az infrastruktúrához és a beruházásokhoz való egyenlő hozzáférésen kell alapulnia.
<SPEAKER ID="179" NAME="Izaskun Bilbao Barandica" LANGUAGE="ES">
Mellette szavaztam, mivel úgy gondolom, hogy az Európai Uniónak és Oroszországnak fel kell használnia a Nyizsnyij Novgorod-i csúcstalálkozót a stratégiai együttműködés megerősítésére és egy olyan globális együttműködési megállapodás létrehozására, amely a politikai, gazdasági és társadalmi rendszert érinti, és amely a demokráciához, a jogállamisághoz, valamint az emberi és alapvető jogok tiszteletben tartásához a kapcsolódó kérdéseket tartalmaz. A csúcstalálkozónak a biztonság és az energiapolitika kérdésének felülvizsgálatát kell szolgálnia, amelyet a kölcsönös egymásrautaltság, az átláthatóság, az ellátás biztosításának és az éghajlatváltozás elleni küzdelemnek, valamint a nagyobb energiahatékonyság kritériumai alapján kell bevezetni. Kötelező lesz stresszteszteknek alávetni az erőműveket, és ebben a vonatkozásban sajnálatos, hogy a csernobili erőműhöz hasonló, még mindig működő atomreaktorok azonnali bezárására felszólító módosítást nem fogadták el.
<SPEAKER ID="179" NAME="Mara Bizzotto" LANGUAGE="IT">
Az EU-Oroszország csúcstalálkozóról szóló közös állásfoglalás mellett szavaztam. Az állásfoglalás a megfelelő ajánlásokat tartalmazza a csúcstalálkozón résztvevő európai képviselők számára, emlékeztetve őket, hogy az EU-nak gyakorolnia kell politikai hatalmát, hogy meggyőzze Oroszországot, vegye ki a részét a világot politikai, gazdasági, geopolitikai és környezetvédelmi területen érintő problémák kezelésében. Oroszország Európa egyik legfontosabb gazdasági partnere, ráadásul egy olyan szomszédos ország, amelytől többek között az európai energiapolitika is függ. Támogató szavazatommal ezért csatlakozom a Háznak a csúcstalálkozón résztvevő uniós képviselőkhöz intézett kéréséhez, hogy munkájukkal egy mindkét fél számára előnyös és hasznos párbeszédet hozzanak létre ezen a rendezvényen, amely az európai és globális politikai napirend legfontosabb kérdéseire irányuló közös és hatékony megoldások kialakításához vezet.
<SPEAKER ID="179" NAME="Maria Da Graça Carvalho" LANGUAGE="PT">
Minden erőfeszítést támogatok, amelynek célja az EU és más gazdasági hatalmak közötti jó kapcsolatok megerősítése és elmélyítése. Az EU-Oroszország kapcsolat tekintetében üdvözlendőnek tartom az eddig elért eredményeket nem csak a közös gazdaság és az együttműködés, hanem a közös értékek terén is. Figyelembe véve a bemutatott jelenlegi helyzetet, nagyon megfelelőnek tartom az EU-Oroszország csúcstalálkozóról az Európai Néppárt (Kereszténydemokraták) Képviselőcsoport által előterjesztett közös állásfoglalásra irányuló indítványt.
<SPEAKER ID="179" NAME="George Sabin Cutaş" LANGUAGE="RO">
Az EU-Oroszország csúcstalálkozóról szóló közös állásfoglalásra irányuló indítvány mellett szavaztam, mivel véleményem szerint meg kell erősíteni az Oroszországgal való kapcsolatokat, főleg az energiabiztonság terén.
<P>
Az új partnerségi és együttműködési megállapodásnak átfogónak és jogilag kötelező érvényűnek kell lennie, és rendelkezéseket kell tartalmaznia az emberi jogok és a jogállamiság tiszteletben tartásával kapcsolatban. Véleményem szerint a modernizációs partnerség megfelelő eszköz, hogy reformok végrehajtására ösztönözze Oroszországot.
<P>
Úgy gondolom továbbá, hogy Oroszországnak a WTO-hoz való csatlakozása növelni fogja a beruházásokat, és fejleszteni fogja az EU-val való kereskedelmi kapcsolatait. A mi érdekünk, hogy támogassuk Oroszországot abbéli erőfeszítéseiben, hogy a WTO tagja lehessen. Másrészről, Oroszországnak hajlandóságot kell mutatnia az olyan protekcionista intézkedések eltörlésére, mint például a vámunió Kazahsztánnal és Fehéroroszországgal.
<SPEAKER ID="179" NAME="Marielle De Sarnez" LANGUAGE="FR">
A következő EU-Oroszország csúcstalálkozó előtt, amelyre június 9-10-én fog sor kerülni Nyizsnyij Novgorodban, egyértelmű üzenetet küldünk a tagállamoknak: prioritásként kell kezelni az emberi jogok tiszteletben tartásának biztosítását az ambiciózusabb kereskedelemmel, vízummentes utazással és együttműködéssel kapcsolatos megállapodásokkal szemben. Az Európai Uniónak egyértelműbbé kell tennie Oroszország számára, hogy tiszteletben kell tartania nemzetközi kötelességeit és kötelezettségvállalásait. 1994 óta nem történtek változások Moszkvával való kapcsolatainkban, annak ellenére, hogy egyértelműen korszerűsíteni kellene partnerségi és együttműködési megállapodásunkat. Ennek együtt kellene járnia a demokrácia és a jogállamiság terén való igazi előrelépéssel. Végezetül, elfogadhatatlan, hogy a természeti erőforrásokkal való ellátást politikai eszközként használják.
<SPEAKER ID="179" NAME="Christine De Veyrac" LANGUAGE="FR">
Az Orosz Föderáció és az Európai Unió szoros partnerséget alakított ki, és a nemzetközi terrorizmus elleni közös harc ennek egy példája. Ebben az összefüggésben támogattam az EU-Oroszország kapcsolatokról ma elfogadott állásfoglalást a június 9-i és 10-i csúcstalálkozó előtt, ahol új stratégiai megállapodást kívánnak létrehozni. Ezzel az állásfoglalással az EP-képviselők határozott politikai üzenetet küldenek Oroszországnak: bár kívánatos az erősebb gazdasági, energetikai, stratégiai és nemzetközi együttműködés az EU és Oroszország között, ezeket az emberi jogok és polgári szabadságjogok védelmére irányuló erőfeszítésektől kell függővé tenni.
<SPEAKER ID="179" NAME="Diogo Feio" LANGUAGE="PT">
Az Európa és Oroszország közötti összekacsintásokat mindig is kölcsönös elismerés, és ugyanakkor kölcsönös félelem jellemezte. Az európai oldalról félve tisztelték Oroszország méretét, népességét és katonai erejét, és félték az orosz terjeszkedő politikát. Oroszország Nagy Péter óta verseng az európai tudományos és technikai fejlődéssel, ugyanakkor fél is tőle, mert potenciálisan veszélyeztetheti az orosz szellemet és életmódot, és veszélyt jelenthet területi integritására. Ezeket az irányzatokat nem szüntette meg, hanem tovább erősítette a hidegháború. Az Oroszország által az alapvetően liberális, pluralista demokrácia irányába tett lépések hol hatékonyabbak, hol kevésbé azok voltak, kétségtelen azonban, hogy az ország nagy utat tett meg a vasfüggöny időszaka óta. Ugyanakkor nem kétséges, hogy még mindig sokat kell tenni e vonatkozásban, és az Európai Uniónak és az Orosz Föderációnak nem csak közös történelmi, kulturális és vallási öröksége van, hanem közös érdekeik és kihívásaik is vannak, amelyek szorosabb kapcsolatot kívánnak meg több szinten. Az Európai Uniónak továbbra is azon kell dolgoznia, hogy lehetővé és eredményessé tegye ezt a konvergenciát.
<SPEAKER ID="179" NAME="José Manuel Fernandes" LANGUAGE="PT">
Oroszország az Egyesült Nemzetek Szervezete Biztonsági Tanácsának állandó tagja, és osztozik a stabilitás fenntartásának felelősségében a világban az EU-val. A Közel-Kelettel, Líbiával, Iránnal, a terrorizmussal, az energiabiztonsággal, az éghajlatváltozással és a pénzügyi válsággal kapcsolatos kihívásokat hatékonyabban lehet kezelni, ha Oroszországgal való kapcsolataink együttműködésen alapulnak. Ugyanakkor három évvel a Grúziával való konfliktust követően Oroszország még mindig nem tartja tiszteletben a 2008. augusztus 12-i és szeptember 8-i arról szóló megállapodásokat, hogy kivonja csapatait Abbázia és Dél-Oszétia megszállt grúz területeiről, és biztosítja az Európa Unió megfigyelő missziója akadálytalan belépését ezekre a területekre.
<P>
Támogatom ezért, hogy az EU és Oroszország fokozza az EU és Oroszország kölcsönös egymásrautaltságán alapuló új partnerségről és együttműködési megállapodásról folytatott tárgyalások intenzitását. Ennek a megállapodásnak jogilag kötelező érvényűnek és átfogónak kell lennie, és fel kell ölelnie a demokráciához, a jogállamisághoz és az emberi és különösen az alapvető jogok tiszteletben tartásához kapcsolódó valamennyi területet.
<SPEAKER ID="179" NAME="João Ferreira" LANGUAGE="PT">
Mint általában, Európa nagy gazdasági és pénzügyi csoportjainak érdekei állnak ennek az állásfoglalásnak az előterében. Ebben az összefüggésben kell vizsgálnunk az Oroszországra gyakorolt nyomást (amely számos más ország esetében is megfigyelhető), hogy csatlakozzon a Kereskedelmi Világszervezethez, ami "egyenlő versenyfeltételeket fog teremteni az üzleti közösségek számára mindkét oldalon” és "liberalizálni fogja a kereskedelmet a globális gazdaságban”, miközben megkönnyíti a külföldi beruházást és felad minden "protekcionista intézkedést”. Az állásfoglalás tehát elhadarja a régi, visszatérő, elsődlegesen neoliberális és beavatkozó uniós politikákat.
<P>
Ebben az esetben ugyanakkor a beruházásokhoz és a piacokhoz való hozzáférés mellett az energiaforrásokhoz és energiaellátáshoz, valamint más nyersanyagokhoz, különösen az unióban hiányt jelentő ritka földfémekhez való hozzáférés és azok ellenőrzése is központi szerepet játszik. Az állásfoglalás ezért "szoros együttműködésre szólít fel a (különösen a nélkülözhetetlennek minősülő) nyersanyagokkal és a ritka földfémekkel való ellátás tekintetében”. Az úgynevezett "biztonsági” kérdéseket is meg kell említeni, beleértve "a rakétavédelmi pajzs létesítését”. Emlékeznünk kell arra, hogy Románia, amely az EU és a NATO tagja, kifejezte hajlandóságát a rendszer befogadására, amely veszélyt jelent az orosz biztonságra és a békére Európában.
<SPEAKER ID="179" NAME="Ilda Figueiredo" LANGUAGE="PT">
Az Európai Parlament többsége ismételten kifejezésre juttatja mostanra megszokottá vált neoliberális és beavatkozó álláspontját az EU és Oroszország közötti kapcsolatok tekintetében.
<P>
A nagy gazdasági és pénzügyi csoportok érdekei állnak élveznek prioritást, nyomást gyakorolva Oroszországra, hogy csatlakozzon a Kereskedelmi Világszervezethez, ami "egyenlő versenyfeltételeket fog teremteni az üzleti közösségek számára mindkét oldalon” és "liberalizálni fogja a kereskedelmet a globális gazdaságban”, miközben Oroszországnak meg kell könnyíteni a külföldi beruházást és fel kell adnia minden "protekcionista intézkedést”.
<P>
Az energiához való hozzáférés és ellenőrzése létfontosságú ebben a tekintetben, és ezért szükségessé teszi a piacokhoz, az infrastruktúrához és a beruházásokhoz való hozzáférést. Van egyfajta kétségbeesés abban a felhívásban is, hogy Oroszország szorosabban működjön együtt (főleg a "nélkülözhetetlennek” minősülő) nyersanyagokkal és ritka földfémekkel való ellátás tekintetében.
<P>
És végezetül itt van a képmutatás is. Oroszországot "további átfogó párbeszédre szólítják fel a biztonsági kérdésekkel, köztük a rakétavédelmi pajzs létesítésével kapcsolatban”, amikor az EU és a NATO egy tagállama, Románia már kifejezte hajlandóságát a rendszer befogadására, ami egyértelműen veszélyt jelent az orosz biztonságra és a békére Európában. Még az Egyesült Államok sem adott biztosítékot arra, hogy nem ez a helyzet.
<SPEAKER ID="179" NAME="Monika Flašíková Beňová" LANGUAGE="SK">
Az állásfoglalás a 2011. június 9-én és 10-én Nyizsnyij Novgorodban tartandó EU-Oroszország csúcstalálkozó előkészületeivel foglalkozik. A csúcstalálkozó olyan kihívásokra fog összpontosítani, mint a gazdasági és pénzügyi válság, a WTO-hoz való csatlakozás, az energia és az energiabiztonsággal kapcsolatos kérdések, az EU és Oroszország közötti vízummentes utazás bevezetésére irányuló hosszú távú erőfeszítések, és más nemzetközi és regionális kérdések.
<P>
Oroszország jelentős piac az európai áruk számára természetesen, és jelentős olaj- és földgázbeszállító is az uniós tagállamokba. Miközben az Oroszország és EU közötti kapcsolatok folyamatosan javultak az elmúlt évek során, a felek továbbra is némi fenntartással és távolságtartással kezelik egymást. Úgy gondolom, ha nem tesznek megfelelő lépéseket a helyzet megoldására, az EU befolyása lassanként elfogy mind Oroszországban, mind a szomszédos országokban, azt kockáztatva, hogy az Unió csupán kereskedelmi partner marad.
<SPEAKER ID="179" NAME="Juozas Imbrasas" LANGUAGE="LT">
Üdvözlendőnek tartom ezt a dokumentumot, mert Oroszország, amely az ENSZ Biztonsági Tanácsának állandó tagja, közös felelősséget visel az EU-val a globális stabilitás fenntartásáért, mivel az EU és Oroszország közötti megerősített együttműködés és jószomszédi kapcsolatok különösen fontosak Európa - és a világ egyéb térségei - stabilitása, biztonsága és jóléte szempontjából. Az EU és az Orosz Föderáció közötti stratégiai partnerségi megállapodás aláírása továbbra is kiemelkedő jelentőséggel bír a két partner közötti együttműködés további fejlesztése és elmélyítése szempontjából. Ugyanakkor továbbra is aggályok merülnek fel azzal kapcsolatban, hogy Oroszország tiszteletben tartja-e és megvédi-e az alapvető és emberi jogokat, a jogállamiságot és az igazságszolgáltatás függetlenségét, valamint aggodalomra ad okot a média politikai ellenőrzése, az újságírók és az ellenzék képviselői ellen hozott elnyomó intézkedések, illetve a választások tisztaságának kérdése. A dokumentum hangsúlyozza az energiabiztonság fontosságát, és úgy véli, hogy Oroszországnak az EU tagállamaival és a közös szomszédságban lévő országokkal kapcsolatos energiapolitikája megmutatja majd, hogy Oroszország valójában milyen mértékben kész arra, hogy a modernizáció és a demokratizálódás útját kövesse. A természeti erőforrásokkal való ellátást nem szabad politikai eszközként használni. Az együttműködésnek a kölcsönös egymásrautaltságon és átláthatóságon, valamint a piacokhoz, az infrastruktúrához és a beruházásokhoz való egyenlő hozzáférésen kell alapulnia.
<SPEAKER ID="179" NAME="Sandra Kalniete" LANGUAGE="LV">
Az állásfoglalás mellett szavaztam, és hangsúlyozni szeretném, hogy Oroszországnak az EU tagállamaival és a kelet-európai országokkal kapcsolatos energiapolitikája a lakmusz tesztje lesz annak, hogy mennyire őszintén képes Oroszország elindulni a modernizáció és demokratizálódás útján. Ha az energiaforrásokkal való ellátást nem használják politikai eszközként, ha egyenlő, átlátható és megkülönböztetésmentes szabályokat alkalmaznak minden piaci résztvevőre, ha Oroszország objektív döntést hoz az energia terén meglévő kölcsönös egymásrautaltságunk együttműködésen alapuló kihasználására a speciális, igazságos és jogilag kötelező érvényű szabályok alapján, akkor beszélhetünk egy egyesült Európa létrehozásának új korszakáról. Természetesen nem szabad elfelejtenünk, és nem hagyhatunk figyelmen kívül számos fontos kérdést, amelyek továbbra is meggátolják értékes kapcsolatok kialakulását az EU és Oroszország között, és különösen azt a tényt, hogy közel három évvel a Grúziában történ háborút követően Oroszország még mindig megszállás alatt tartja Grúzia szuverén területének nagy részét, továbbra is figyelmen kívül hagyja a 2008-ban aláírt megállapodást, és nem biztosít megfelelő hozzáférést ezekhez a területekhez az Európai Unió megfigyelő missziója (EUMM) számára.
<SPEAKER ID="180" NAME="Tunne Kelam" AFFILIATION="PPE">
írásban. - Az EU-Oroszország csúcstalálkozóról szóló állásfoglalás mellett szavaztam, de nem látok igazi fejlődést Oroszország részéről a korrupció elleni küzdelem és a jogállamiság és a nemzetközi jog alkalmazása terén. Medvegyev elnök deklaratív nyilatkozatai nem bizonyítékai és nem biztosítékai a valódi fejlődésnek. Szeretném emlékeztetni önöket, hogy miközben Oroszország megpróbál csatlakozni a WTO-hoz, attól függően, hogy megfelelő-e számára, figyelmen kívül hagy különböző nemzetközi kötelezettségeket, különösen az emberi jogok terén. Tényleg megbízhat az EU egy olyan államban, amely szelektíven alkalmazza a nemzetközi jogot? Felszólítom az EU-t a választások előtti, a választások alatti és a választások utáni időszak szoros figyelemmel kísérésére és annak biztosítására, hogy minden szabálysértéssel foglalkozzanak. A független és átlátható választások képezik a demokratikus államok alapját, és ha Oroszország ezek közé akar tartozni, meg kell felelnie az előírásoknak. Bár az EU és Oroszország kölcsönösen függ egymástól, azt látjuk, hogy főleg az EU alkalmazkodik Oroszország kívánságaihoz. Az EU-nak határozottnak kell lennie, és a jogállamiság, a demokrácia teljes körű és szigorú betartását, az emberi jogok tiszteletben tartását és az igazságszolgáltatás függetlenségét kell követelnie. Minden más azt jelenti, hogy nem felelünk meg alapelveinknek. Mi több, csalódást okozunk az orosz embereknek is, akik szabadságra, jólétre és biztonságra vágynak.
<SPEAKER ID="180" NAME="Jacek Olgierd Kurski" LANGUAGE="PL">
Az Uniónak új nyitottságra van szüksége Oroszországgal való kapcsolataiban, mivel sok új kihívás merült fel az utolsó EU-Oroszország csúcstalálkozó óta, amelyeket nem lehet megoldani jobb együttműködés nélkül. Ma az Európai Parlament egyhangúan ellenzi a befagyott konfliktusok felkavarását és Moszkva kísérletét arra, hogy beavatkozzon a korábban a Szovjetunió részét képező független államok, például Grúzia politikájába. Egyre nyugtalanabbul szemléljük a sajtószabadságot és a független újságírókat érő egymást követő támadásokat. Az oroszokkal való találkozókon nagyon szigorúan kell beszélnünk a sajtószabadságról Oroszországban. Prioritásként kell kezelni annak biztosítását, hogy Moszkva szavatolja a sajtószabadságot. Ugyanakkor nem értek egyet azzal a résszel, amely elítéli az oroszokat, hogy betiltják a meleg büszkeség felvonulást Moszkvában, és nem teszik lehetővé az azonos nemű párok számára, hogy összeházasodjanak vagy gyereket fogadjanak örökbe. Úgy gondolom, hogy a homoszexuális mozgalmakhoz való hozzáállásunk tekintetében minden ország teljes mértékben jogosult saját, független politikát folytatni. Az Európai Unió tiszteletben tartja szomszédjai kultúráját, és nem avatkozik be az erkölccsel vagy axiológiával kapcsolatos kérdésekbe.
<SPEAKER ID="180" NAME="Giovanni La Via" LANGUAGE="IT">
Az Európai Unió és Oroszország közötti megerősített együttműködés és jószomszédi kapcsolatok különösen fontosak Európa - és a világ egyéb térségei - stabilitása, biztonsága és jóléte szempontjából. Remélem, hogy a mai szavazás az átláthatóságon alapuló közös út irányába tett határozott intézkedések elfogadásához és közös missziók elvégzéséhez fog vezetni a közös jó érdekében. Azokra az intézkedésekre gondolok, amelyekre Európa biztonságának megőrzéséhez szükség van, többek között az illegális bevándorlással, a határátkelőhelyeken való ellenőrzés javításával, valamint a terrorizmussal és szervezett bűnözéssel kapcsolatos információcsere terén való további együttműködésre.
<SPEAKER ID="181" NAME="David Martin" AFFILIATION="S&amp;D">
írásban. - Az állásfoglalás mellett szavaztam, amely ismételten megerősíti, hogy az együttműködés alapjaként Oroszországnak mihamarabb érvényesítenie kell a demokrácia alapelveit, a jogállamiságot, az emberi jogokat és a médiaszabadságot, és felszólítja Oroszországot, hogy tegyen konkrét lépéseket emberi jogi mérlegének javítására, és védje meg az újságírókat, az emberi jogokért fellépő aktivistákat, a kisebbségeket és az ellenzék képviselőit az erőszaktól és a megfélemlítéstől.
<SPEAKER ID="181" NAME="Clemente Mastella" LANGUAGE="IT">
Az Európai Unió és Oroszország közötti megerősített együttműködés és jószomszédi kapcsolatos különösen fontosak Európa - és a világ egyéb térségei - stabilitása, biztonsága és jóléte szempontjából. Úgy gondoljuk, hogy egy átfogó, jogilag kötelező érvényű megállapodásra van szükség, amely a politikai, gazdasági és társadalmi rendszert érinti, és ezért felöleli a demokráciához, a jogállamisághoz és az emberi és különösen az alapvető jogok tiszteletben tartásához kapcsolódó valamennyi területet. Az energiabiztonságot illetően azon a véleményen vagyunk, hogy a természeti erőforrásokkal való ellátást nem szabad politikai eszközként használni, hanem a kölcsönös egymásrautaltságon és átláthatóságon, valamint a piacokhoz, az infrastruktúrához és a beruházásokhoz való egyenlő hozzáférésen kell alapulnia, hogy létrejöjjön egy jogilag kötelező energetikai keret. További együttműködést várunk ezenfelül az illegális bevándorlás, a határátkelőhelyeken való ellenőrzés javítása, valamint a terrorizmussal és a szervezett bűnözéssel kapcsolatos információcsere terén.
<SPEAKER ID="182" NAME="Jean-Luc Mélenchon" LANGUAGE="FR">
A jelentés felszólítja Oroszországot, hogy "mondjon le bármilyen protekcionista intézkedés alkalmazásáról”, és megtorlással fenyeget, ha nem teljesíti ezt a követelést. Az orosz és európai állampolgárok kölcsönös szabad mozgását csak hosszú távra tűzi ki, ugyanakkor támogatja a szabadkereskedelem kialakulásának jelenlegi folyamatát. Nem ellenzi a NATO tervét egy rakétavédelmi pajzs létesítésével kapcsolatban. Ez arrogáns imperializmus. Másrészről nem szólítja fel Oroszországot, hogy azonnal szüntesse meg a csernobili erőműhöz hasonló atomreaktorokat, amelyek mindannyiunkat fenyegetnek. A jelentés ellen szavazok, annak ellenére, hogy felszólít az orosz polgárok demokratikus jogainak tiszteletben tartására, amit támogatok.
<SPEAKER ID="182" NAME="Nuno Melo" LANGUAGE="PT">
Ez az EU és Oroszország közötti csúcstalálkozóról szóló állásfoglalás ambiciózusabb kereskedelmi kapcsolatokat, egy új partnerséget és együttműködési megállapodást, valamint a vízumrendszer liberalizációját tűzi ki célul, de Moszkvának biztosítania kell az emberi jogi helyzet fejlődését az országban, és véget kell vetnie a politikai indíttatású igazságügyi döntéseknek, a sajtószabadság hiányának és a grúz területek megszállásának.
<P>
Most arra kérjük az EU-t és Oroszországot, hogy teljes mértékben használják ki ezt a csúcstalálkozót az új partnerségről és együttműködési megállapodásról való tárgyalások felgyorsítása érdekében, és hogy találjanak megoldást az Oroszország WTO-tagságával kapcsolatos legújabb fejlemények ügyében. Egy másik nyomon követendő fontos szempont a vízumrendszer további liberalizációjáról való párbeszéd, figyelembe véve az ezeknek az EU és Oroszország közötti utazások esetében hosszú távon való eltörlésére tett kötelezettségvállalásokat.
<SPEAKER ID="182" NAME="Alexander Mirsky" AFFILIATION="S&amp;D">
írásban. - Június 9-én kezdődött a 27. EU-Oroszország csúcstalálkozó Nyizsnyij Novgorodban. Az Európai küldöttséget az Európai Tanács elnöke, Herman Van Rompuy, és az Európai Bizottság elnöke, Jose Mauel Barroso vezette. Az orosz küldöttséget Dmitry Medvegyev vezette.
<P>
A kétnapos tárgyalás egyik fő témája az uniós zöldségexportra kivetett orosz embargó volt, amelyet az Európában a közlemúltban kitört veszélyes bélfertőzés miatt vezettek be. Oroszország reakciója negatív választ váltott ki az EU-ban.
<P>
Egyetértek az orosz kormány aggályaival, és szeretném, ha a Lett Köztársaság is betiltaná a zöldségek exportját a veszélyes fertőzés teljes megszűntéig.
<P>
Ezzel az állásfoglalással az Európai Parlament kéri az EU-t és Oroszországot a partnerségről és az együttműködési megállapodásról való tárgyalások fokozására, és felszólítja Oroszországot az összes korábban aláírt megállapodás bevezetésére és az orosz állampolgársággal nem rendelkező emberek problémájának rendezésére. Úgy gondolom, hogy Európának először a Lett Köztársaságban élő, állampolgársággal nem rendelkező emberek problémáját kellene megoldania, és csak utána kellene ajánlást tennie ebben a kérdésben.
<P>
Összességében támogatom az állásfoglalást, és mellette szavaztam.
<SPEAKER ID="182" NAME="Wojciech Michał Olejniczak" LANGUAGE="PL">
A közelgő EU-Oroszország csúcstalálkozóval kapcsolatban az Európai Parlament elfogadott ma egy állásfoglalást, amely javaslatokat tartalmaz a csúcstalálkozón tárgyalandó témákkal kapcsolatban. A dokumentum felhívja továbbá a figyelmet azokra a fontos kihívásokra, amelyek terén Oroszország és az Európai Unió közötti együttműködésre van szükség.
<P>
Mindenekelőtt azt kell hangsúlyozni, hogy az EU és az Orosz Föderáció állandó kapcsolatokat tart fent, és hogy jószomszédi viszonyuk nem csak az európai kontinensen belül befolyásolja a stabilitást és biztonságot. Emellett mindkét fél kölcsönösen függ egymástól mind gazdasági, mind politikai szempontból. Az elfogadott állásfoglalásban az Európai Parlament reményét fejezi ki, hogy az EU-Oroszország csúcstalálkozó során lehetőség lesz előrelépést elérni a vízummentes utazás és az energiabiztonság terén. A Parlament arra is felszólítja az Orosz Föderációt, hogy nagyobb elkötelezettséget tanúsítson az éghajlatváltozás elleni küzdelemre irányuló erőfeszítéseiben, főleg az üvegházhatást okozó gázok kibocsátásának csökkentése által. A közelgő orosz parlamenti választások fényében hasonlóan fontos, hogy a választásokat az Európa Tanács és az EBESZ által megfogalmazott alapelvekkel összhangban tartsák meg. Szintén fontos az emberi jogok és alapvető szabadságok megsértésével kapcsolatos kérdések felvetése is Oroszországban, amely végül is az Európa Tanács tagállama.
<SPEAKER ID="182" NAME="Rolandas Paksas" LANGUAGE="LT">
Oroszország és az EU gazdaságilag és politikailag is össze van kötve. Mindketten felelősek a globális stabilitásért. Következésképpen Oroszországnak és az EU-nak továbbra is együttműködésük megerősítésére és a jószomszédi viszony kialakítására kell törekednie. Csak ilyen intézkedésekkel fogjuk tudni biztosítani a stabilitást, biztonságot és jólétet Európában és a világ egyéb térségeiben. A stratégiai partnerségi megállapodás az egyik fő eszköze a megfogalmazott célok végrehajtásának. A megállapodás megfelelő bevezetésének biztosítása érdekében mindkét félnek kivétel nélkül be kell tartania feltételeit és tartania kell magát kötelezettségvállalásaihoz, figyelembe véve az emberi jogok, valamint a demokrácia és a jogállamiság alapelveit. Úgy gondolom, hogy a csúcstalálkozó el fogja mozdítani az Oroszországnak a WTO-hoz való csatlakozása útjában álló akadályokat. Fontos lépés, hogy Oroszország a WTO teljes jogú tagjává váljon, amely kedvező üzleti környezetet fog létrehozni mindkét fél üzleti szereplői számára, és elő fogja segíteni, illetve liberalizálni fogja a kereskedelmet a globális gazdaságban. Felhívja a figyelmet arra, hogy nagyon fontos a vízumrendszer liberalizációját övező kérdések kezelése, fokozatosan bevezetve a vízummentes utazást az EU és Oroszország között. Az energia és a nukleáris biztonság egy másik alapja az erős és stabil együttműködésnek. A természeti erőforrásokkal való ellátást nem szabad politikai eszközként használni. Továbbá a nukleáris katasztrófa megakadályozása érdekében a csernobili erőműhöz hasonló reaktorokat sürgősen le kell szerelni, és kétoldalú megállapodást kell létrehozni a legmagasabb szintű biztonsági előírásoknak való megfeleléssel kapcsolatban.
<SPEAKER ID="182" NAME="Maria do Céu Patrão Neves" LANGUAGE="PT">
Az állásfoglalás mellett szavaztam, és szeretném hangsúlyozni, hogy Oroszország mindig nagyon fontos partner lesz az Európai Unió számára. Szükség van tehát egy stratégiai együttműködés létrehozására nem csak a gazdasági és kereskedelmi érdekek megosztására, hanem az Európával és a nemzetközi közösséggel való szorosabb együttműködés céljával is. Remélem, hogy ez az együttműködés a tisztelet, bizalom és szolidaritás elveivel összhangban alakul ki.
<SPEAKER ID="182" NAME="Paulo Rangel" LANGUAGE="PT">
Európában számos olyan állam van, amelyek ugyanonnan jöttek, és ezt figyelembe kell venni az EU és Oroszország közötti kapcsolatok vizsgálatakor. Ezek a kapcsolatok a legfontosabb európai politikai unió és a legnagyobb európai állam között akadoznak. Röviden, Oroszország nélkülözhetetlen partner az Unió számára nem csak gazdaságilag, hanem politikailag is. Az Uniónak ezért meg kell erősítenie az őt legfontosabb szomszédjához kötő kötelékeket a két állam közötti kereskedelem előmozdításával (amely önmagában politikai konvergenciához vezet), és az értékei elfogadásának megerősítése által.
<SPEAKER ID="183" NAME="Crescenzio Rivellini" LANGUAGE="IT">
Oroszország közös felelősséget visel az Európai Unióval a globális stabilitás fenntartásáért. Az Európai Unió és Oroszország közötti megerősített együttműködés és jószomszédi kapcsolatok különösen fontosak Európa - és a világ egyéb térségei - stabilitása, biztonsága és jóléte szempontjából. Sok nemzetközi szintű kihívást, például a Közel-Kelettel, Líbiával, Iránnal, a terrorizmussal, az energiabiztonsággal, az éghajlatváltozással és a pénzügyi válsággal kapcsolatban nem lehet hatékonyan megoldani az Oroszországgal való felelős és kooperatív kapcsolatok nélkül. Megértem, hogy aggályok állnak fent Oroszországban az emberi és alapvető jogok, a jogállamiság tiszteletben tartása és védelme, az igazságszolgáltatás függetlensége, a média politikai ellenőrzése, az újságírók és az ellenzék képviselői ellen hozott elnyomó intézkedések, illetve a választások tisztaságának kérdése terén. Arra biztatom tehát orosz partnerünket, hogy nyitottan és konstruktív módon foglalkozzon ezekkel a kérdésekkel.
<SPEAKER ID="183" NAME="Raül Romeva i Rueda" AFFILIATION="Verts/ALE">
írásban. - Az EP sajnálatosnak tartja, hogy bár Oroszország mint az Európa Tanács tagja, köteles tiszteletben tartani a gyülekezési szabadságot, polgárok békés gyülekezéseit továbbra is betiltják és erőszakkal feloszlatják, többek között immár hatodszor tiltják be Moszkvában a meleg büszkeség felvonulást, figyelmen kívül hagyva az Emberi Jogok Európai Bíróságának 2011. áprilisi jogerős határozatát; elvárja, hogy a jövőben az EU küldöttségei és diplomatái aktívan hajtsák végre az emberi jogok LMBT személyek esetében történő korlátlan érvényesítésének előmozdítására és védelmére kidolgozott eszköztárat.
<SPEAKER ID="183" NAME="Nikolaos Salavrakos" LANGUAGE="EL">
Oroszország szomszédunk és fontos partner. Az Oroszország és az EU közötti párbeszédet minden ágazatra ki kell terjeszteni, és egy stratégiai partnerség irányába kell elmozdulnunk közös jövőnk érdekében. Közös érdekeink vannak Oroszországgal, amit konstruktívan kell felhasználni speciális megállapodások elérése érdekében a kereskedelem és az energia terén, hogy egy átlátható és megbízható energiapolitika felé mozduljunk el, és meg kell könnyíteni az emberek szabad mozgását Oroszország és az EU között a vízum megszerzésének megkönnyítése által. Az olyan kérdések, mint a korrupció csökkentése és a jogállamiság megszilárdítása Oroszországban a nemzetközi szabályokkal összhangban, segíteni fogja az erősebb kereskedelmi és politikai kapcsolatok kialakítását, és fejlődést várunk ezeken a területeken. Bízunk benne, hogy Oroszország is modern, demokratikus országként fog viselkedni.
<SPEAKER ID="184" NAME="Horst Schnellhardt" AFFILIATION="PPE">
írásban. - (DE) Az állásfoglalás 17. bekezdéséről való megosztott szavazáson a második rész ellen szavaztam. Úgy gondolom, hogy a társadalom egyes hátrányos helyzetű csoportjaira való összpontosítás, ahogy azt ez a bekezdés teszi, nem megfelelő. Más csoportok, például az eltérő politikai véleményen lévő emberek csoportjának jogait is megsértették, és ezt nem szabad tolerálnunk. A bekezdés első fele azt jelenti számomra, hogy a homoszexuális, a biszexuális és a transznemű embereket meg lehet védeni más csoportok figyelmen kívül hagyása nélkül az egyenlő bánásmód biztosítása érdekében.
<SPEAKER ID="184" NAME="Zbigniew Ziobro" LANGUAGE="PL">
Támogatom az EU-Oroszország csúcstalálkozóról szóló állásfoglalás alapelveit. Beszélnünk kell a moldovai, grúz és nagorno-karabakh-i megoldatlan konfliktusok kérdéséről. Az orosz cselekvések ezekben a régiókban lehetetlenné teszik a helyzet stabilizációját és a békés megoldást. Egy másik nagyon fontos kérdés az energiaforrások kérdése, és hogy milyen költségeket jelent az uniós tagállamok számára ezek kifizetése Oroszországnak. Sürgősen meg kell fogalmazni egy állásfoglalást az EU-ból származó zöldségeknek az orosz piacra történő importjára vonatkozó tilalom kérdésével kapcsolatban. A nyári időszakban rendkívül súlyos ennek a termelőkre tett pénzügyi hatása.
<P>
Nem értek egyet ugyanakkor az állásfoglalás 17. bekezdésével, amely azért támadja Oroszországot, hogy nem teszi lehetővé a homoszexuálisok számára, hogy összeházasodjanak vagy gyereket fogadjanak örökbe, és nem értek egyet Oroszország azért történő elítélésével sem, hogy betiltja a meleg büszkeség felvonulást. Az ilyen jogok megítélése az egyes országok szuverén joga. Az egyes uniós tagállamokban elfogadott életmódok, hagyományok és modellek idegenek lehetnek Oroszország számára. Az Európai Uniónak tehát, amely tiszteletben tartja az oroszok kulturális hagyományait, nem szabad nyomást gyakorolnia Moszkvára ebben az ügyben, hanem állami hatáskörben kell hagynia a nemi kisebbségek házassághoz és gyermekek örökbe fogadásához való jogának kérdését.
<SPEAKER ID="185" NAME="Sophie Auconie" LANGUAGE="FR">
Az Európai Parlament az elmúlt évek során több mint 400 petíciót kapott egyes, szakmai címjegyzékekkel foglalkozó társaságok által széleskörűen folytatott megtévesztő üzleti gyakorlat kapcsán. Ezek olyan független kereskedőktől, önkéntes szervezetektől és családi vállalkozásoktól származtak, amelyek félrevezető szakmai címjegyzék-csalásoknak estek áldozatul. Tekintve, hogy a megtévesztő üzleti gyakorlatról szóló jelenleg hatályos irányelv nem bizonyul elégségesnek, támogató szavazatot adtam erre az állásfoglalásra, amely az irányelv felülvizsgálatának felgyorsítására szólítja fel az Európai Bizottságot, hogy ezáltal véget vessen az ilyen félrevezető praktikáknak.
<SPEAKER ID="185" NAME="Liam Aylward" LANGUAGE="GA">
Nem ez az első alkalom, hogy az Európai Parlament napirendjére tűzi a megtévesztő szakmai címjegyzékek témáját; ezek problematikájával a Bizottság és a tagállamok már számos esetben foglalkoztak. Gyakran szólaltam fel e témában a Parlament előtt; sőt, nemrég a Bizottsággal is kapcsolatba léptem, hogy megvitathassuk a választókörzetemből érkező panaszokat, amelyek más országokból támadó internetes címjegyzék-csalásokkal kapcsolatosak. Az átverés lényege, hogy a csaló valós szakmai jegyzéknek tünteti fel szolgáltatását, majd kiszámlázza annak díját a vállalkozásoknak - amelyek eredetileg nem is kérték a szolgáltatást, és nem tudtak róla, hogy az költséggel jár.
<P>
Habár a 2006/114/EK irányelv már létezik, sem a Bizottság, sem a tagállamok nem tesznek eleget annak érdekében, hogy megsegítsék a csalóknak áldozatul esett vállalkozásokat, vagy teljességében felszámolják az ilyen átveréseket. Én is támogatom a Parlament ezen állásfoglalását, amely felhívja a figyelmet erre a problémakörre, és újból felkérem a Bizottságot arra, hogy tegyen azonnali lépéseket ezen félrevezető és romboló gyakorlat felszámolására. Az Uniónak polgárait és vállalkozásait is meg kell védenie ettől az ijesztően széles körben elterjedt csalásformától.
<SPEAKER ID="185" NAME="Zigmantas Balčytis" LANGUAGE="LT">
Igennel szavaztam az állásfoglalásra. Az Európai Parlament több mint 400 petíciót kapott a szakmai címjegyzékekkel foglalkozó társaságok által széleskörűen folytatott megtévesztő üzleti gyakorlat kapcsán, amely az Unió több ezer, főként kisvállalkozását érinti, és jelentős pénzügyi hatással van azokra. A szóban forgó megtévesztő üzleti gyakorlat a legtöbb esetben abból áll, hogy a vállalatokat, szakembereket és nonprofit szervezeteket ráveszik arra, hogy díjmentesen felvetessék magukat egy szakmai címjegyzékbe; az aláírók később arra jönnek rá, hogy az aláírt szerződés szerint a szolgáltatásért fizetni kell. Mivel a címjegyzékekkel foglalkozó társaságok gyakran az áldozatok tagállamától eltérő tagállamban vannak bejegyezve, az áldozatok nehezen tudnak védelmet és/vagy jogorvoslatot kérni a nemzeti hatóságoktól. Habár az Európai Bizottság sem magánszemélyektől, sem cégektől nem kérheti számon közvetlenül a megtévesztő és összehasonlító reklámról szóló irányelv rendelkezéseinek betartását, a Szerződések őreként biztosítania kell annak a megfelelő alkalmazását a tagállamokban. Örömmel üdvözlöm azt a Bizottság felé irányuló felhívást, mely arra kéri, hogy tegyen lépéseket, ellenőrizze az irányelv rendelkezéseinek a tagállamok nemzeti törvénykezésébe való átültetését és azok megfelelő alkalmazását, és szükség esetén hozzon korrektív intézkedéseket a félrevezető tevékenységek megállításához.
<SPEAKER ID="185" NAME="Izaskun Bilbao Barandica" LANGUAGE="ES">
Azért támogatom ezt a kezdeményezést, mert a Bizottság feladata biztosítani, hogy a tagállamok betartsák a vállalkozások közötti kapcsolatokra vonatkozó megtévesztő és összehasonlító reklámról szóló 2006/114/EK irányelv rendelkezéseit. Ugyanakkor vagy az irányelv megfelelőségével van probléma, vagy a tagállamok nem tudták azt megfelelően végrehajtatni. A Bizottságnak ezért haladéktalanul felül kell vizsgálnia és javítania kell az irányelven, hogy gátat lehessen szabni az ilyen ügyleteknek.
<SPEAKER ID="185" NAME="Mara Bizzotto" LANGUAGE="IT">
A szakmai cégjegyzékekkel foglalkozó cégek által alkalmazott megtévesztő gyakorlatokról szóló állásfoglalásra adott támogató szavazatom új szakaszt harangoz be az olasz Északi Liga párt által vállalkozóink védelmében folytatott hosszú kampányban. Az állásfoglalás elítéli a Bizottságnál a kiemelkedően magas számban előforduló átveréseket, amely kisvállalkozások ezreit károsítja az Unió egész területén, valamint rámutat, hogy a tagállamok is hibásan ültették át joganyagukba a megtévesztő reklámról szóló 2006-os irányelvet. Szavazatommal teljességében támogatni kívánom az állásfoglalásnak a Bizottság felé irányuló az irányú kérését, hogy nézzen szembe kötelességeivel, teljesítse az egyes államok tevékenységének ellenőrzésével kapcsolatos feladatait, és végezze el a szükséges javításokat a vállalkozásokat védő hatályos joganyagban.
<SPEAKER ID="186" NAME="Jan Březina" LANGUAGE="CS">
Az Európai Parlamenthez benyújtott több mint négyszáz petíció felhívja figyelmünket a széles körben elterjedt megtévesztő üzleti gyakorlatra, amelyet egyes szakmai címjegyzéket működtető cégek folytatnak; ennek során vállalkozásokat és non-profit szervezeteket vesznek rá a címjegyzékbe való díjmentes feliratkozásra, amelyek csak később tudják meg, hogy valójában díjfizetéses szerződést írtak alá. A címjegyzékekkel foglalkozó cégek azonban gyakran az áldozatok országától eltérő tagállamban vannak bejegyezve, megnehezítve az utóbbiak számára, hogy védelmet vagy jogorvoslatot kérjenek a nemzeti hatóságoktól.
<P>
Sajnálatos, hogy a megtévesztő és összehasonlító reklámról szóló 2006/114/EK irányelv, amely az üzleti vállalkozások közötti ügyletekre vonatkozik, vagy nem nyújt megfelelően hatékony jogorvoslatot, vagy pedig a tagállamok elégtelenül hajtják végre azt. Mivel a Bizottság kötelessége biztosítani az irányelv megfelelő tagállami alkalmazását, fel kellene mérnie a helyzetet, és ahol szükség van rá, korrekciós intézkedéseket tenni. Ezen belül feladata gátat szabni a szakmai címjegyzékek által használt félrevezető kereskedelmi ügyleteknek. Már az is segítséget jelentene, ha összeállítanának valamilyen feketelistát az ilyen cégek által használt megtévesztő gyakorlatokról.
<SPEAKER ID="187" NAME="John Bufton" AFFILIATION="EFD">
írásban. - Nemmel szavaztam a megtévesztő szakmai címjegyzékekkel foglalkozó állásfoglalási indítványra, tekintve hogy az Egyesült Királyság már rendelkezik saját szabályozással a megtévesztő piaci magatartásra vonatkozóan, méghozzá a brit Tisztességes Kereskedelem Hivatalán (Office of Fair Trading) keresztül, amelynek feladata a nyílt és tisztességes kereskedelmi és szerződési gyakorlat felügyelete az országban. Az ilyen szabályozások ugyanakkor gyakran nem terjednek ki a más tagállamokból eredő megtévesztő szerződésekre. A problémával foglalkozó EU-joganyagok homogenizálása ennek ellenére alááshatná a brit joghatóságot e területen, és újabb csatornákat nyitna az EU vállalkozásai előtt a brit piac kihasználására, azáltal, ha megkerülnék az uniós jogot. Az Egyesült Királyságban a Pénzügyminisztérium és a Brit Kereskedelemfejlesztési és Befektetési Kormányhivatal (UKTI) bármely cég számára hozzáférést biztosít biztonságos szakmai címjegyzékekhez és üzleti kapcsolatépítési lehetőségekhez, többek között olyan programokon keresztül, mint a tengerentúli piacokat bemutató szolgálat (Overseas Market Introduction Service), az útlevél az exporthoz program (Passport to Export) valamint az európai vállalati hálózat (European Enterprise Network). Kiemelkedő fontosságú, hogy ezek a címjegyzékek megkapják az őket megillető helyet a brit piacon, és ne szoríthassák ki őket az uniós jog égisze alatt beözönlő uniós cégek.
<SPEAKER ID="187" NAME="Maria Da Graça Carvalho" LANGUAGE="PT">
A szakmai címjegyzékeket működtető cégek által alkalmazott megtévesztő kereskedelmi gyakorlatok főként kisvállalkozásokat érintenek, így komoly negatív hatásuk van a gazdaság fenntarthatóságára és fejlődésére. Részint ezen ok miatt, részint a probléma jelenlegi elterjedtségét látva az Unióban, üdvözlendőnek tartom az ilyen tevékenységek felszámolására javaslatot tevő állásfoglalás-tervezetet.
<SPEAKER ID="187" NAME="Proinsias De Rossa" AFFILIATION="S&amp;D">
írásban. - Az Európai Parlament képviselői több mint 400 petíciót kaptak a szakmai címjegyzékekkel foglalkozó társaságok által széleskörűen folytatott megtévesztő üzleti gyakorlat kapcsán, amely az Unió több ezer, főként kisvállalkozását érinti. A szóban forgó megtévesztő üzleti gyakorlat a legtöbb esetben abból áll, hogy a vállalatokat, szakembereket és nonprofit szervezeteket ráveszik arra, hogy díjmentesen felvetessék magukat egy szakmai címjegyzékbe; az aláírók csak később jönnek rá, hogy az aláírt szerződés szerint a szolgáltatásért fizetni kell. Mivel a szakmai címjegyzékekkel foglalkozó társaságok gyakran más tagállamban vannak bejegyezve, az áldozatok számára megnehezítik, hogy védelmet és/vagy jogorvoslatot kérjenek a nemzeti hatóságoktól.
<P>
Én is támogatom ezt az állásfoglalást. A megtévesztő és összehasonlító reklámról szóló irányelv (2006/114/EK), amely az üzleti vállalkozások közötti ügyletekre vonatkozik, elégtelen ahhoz, hogy hatékony jogorvoslatot kínáljon, illetve a tagállamok is elégtelenül hajtják végre azt. Az állásfoglalás szorgalmazza, hogy a Bizottság vizsgálja meg az irányelv tagállamok általi megfelelő átültetését, megvalósítását és nemzeti szintű végrehajtását, gyorsítsa fel az irányelv és a többi vonatkozó jogszabály felülvizsgálatára és javítására irányuló tevékenységeit, hogy mihamarabb véget tudjon vetni a szakmai címjegyzékekkel foglalkozó társaságok által folytatott félrevezető gyakorlatnak, például oly módon, hogy feketelistát állít össze az ilyen ügyletekkel kapcsolatos megtévesztő gyakorlatokról.
<SPEAKER ID="187" NAME="Diogo Feio" LANGUAGE="PT">
A félrevezető reklámok és a tisztességtelen kereskedelmi gyakorlatok aláaknázzák a fogyasztói bizalmat, ezáltal károsítva a belső piacot. Éppen ezért döntő fontossággal bír, hogy az európai szintű jogalkotás megvédje polgárait és vállalkozásait az ilyen ügyletektől. Ami a szakmai címjegyzékekkel kapcsolatos megtévesztéseket illeti - amelyek igen gyakoriak és katasztrofális hatással vannak a vállalkozásokra -, pozitív jelnek tartom a jelenlegi jogszabályi háttér teljes átalakítását, hogy ezzel véget vethessünk az ilyen szolgáltatásokkal visszaélő félrevezetéseknek, például oly módon, hogy feketelistát állítunk össze az ilyen ügyletekkel kapcsolatban előforduló félrevezető gyakorlatokról.
<SPEAKER ID="187" NAME="José Manuel Fernandes" LANGUAGE="PT">
A jelen állásfoglalási indítvány azokat a címjegyzékeket üzemeltető cégeket vizsgálja, amelyek elfogadhatatlan módon uniós polgárok és vállalkozások ezreit károsítják meg. Sajnálatosan nem elég, hogy a megtévesztő és összehasonlító reklámról szóló 2006/114/EK irányelv sem érte el az elvárt eredményeket, de ráadásul az ilyen átverések áldozatai igen gyakran idősebb személyek, kis- és középvállalkozások vagy éppen jótékonysági szervezetek.
<P>
Ezek az agresszív taktikát alkalmazó cégek valódi gátlástalan ragadozók, amelyeket a lehető legsürgősebben meg kell fékezni. Mivel ügyleteiket általában más országokban viszik végbe, igazságszolgáltatás előtti felelősségre vonásuk komoly nehézséget okoz. Ráadásul nem áll rendelkezésre az ilyen csalásokat elkövető cégeket felsoroló feketelista sem, amellyel meggátolhatnánk ügyleteiket, amelyek e percben is a nemzeti hatóságok tudomásával folytatódnak.
<P>
Az európai jogalkotás feladata, hogy megvédje az európai polgárokat. Nem engedhetjük, hogy ezek a cégek büntetlenül költözhessenek egyik tagállamból a másikba, vagy akár az Unión kívülre, kihasználva az emberek és áruk szabad mozgásának lehetőségét az egész schengeni térségben. Az elénk terjesztett javaslat nagyon is időszerű, és teljes támogatásomat érdemli. Az áldozatok kézzelfogható eredményeket várnak, ezért remélem, hogy a Bizottság megteszi mindazon intézkedéseket, amelyek ahhoz szükségesek, hogy véget vethessünk az ilyen gyakorlatoknak.
<SPEAKER ID="187" NAME="Ilda Figueiredo" LANGUAGE="PT">
Ahogy az állásfoglalás is említi, az Európai Parlament négyszáznál is több petíciót kapott egyes szakmai címjegyzékeket üzemeltetők által széleskörűen folytatott megtévesztő üzleti gyakorlat kapcsán, amely több ezer, főként kisvállalkozást érint. Az ilyen praktikáknak komoly pénzügyi hatása is van.
<P>
A kérdéses félrevezető ügyletek keretében a megkeresett cégek, szakemberek, illetve nonprofit szervezetek arra kapnak lehetőséget, hogy díjmentesen regisztrálhassanak egy szakmai címjegyzékben. Az aláírók csak később veszik észre, hogy valójában olyan szerződéshez adták nevüket, amely díjfizetést von magával. A címjegyzékek működtetői ráadásul gyakran más tagállamban szedik áldozataikat, mint ahol be vannak jegyezve, megnehezítve ezzel az áldozatok számára, hogy védelmet és/vagy jogorvoslatot kérjenek saját nemzeti hatóságaiktól.
<P>
A Petíciós Bizottság sajnálattal veszi tudomásul, hogy a vállalkozások közötti ügyletekre vonatkozó, megtévesztő és összehasonlító reklámokról szóló 2006/114/EK irányelv vagy nem biztosít elég hatékony ellenlépéseket, vagy azt a tagállamok nem megfelelően ültették át.
<P>
A most elfogadott állásfoglalásban az Európai Parlament felszólítja az Európai bizottságot, hogy elemezze ezt a problémát és dolgozzon ki egy megoldást, elnyerve támogatásunkat ezzel a javaslattal.
<SPEAKER ID="187" NAME="Monika Flašíková Beňová" LANGUAGE="SK">
Ezek a címjegyzéket üzemeltető cégek nem nevezhetők egyszerűen félrevezetőnek vagy megtévesztőnek. Konkrétan csalást hajtanak végre, hiszen bárki, aki kizárólag saját hasznára és gazdagodására csal lépre független kereskedőket és cégeket szolgáltatása számára, egyértelműen rosszhiszemű gyakorlatot folytat. A kérdéses gyakorlat törvényellenességéhez a megtévesztő és összehasonlító reklámról szóló irányelv alapján nem fér kétség. Ugyanakkor nem hiszem, hogy új jogszabályt kellene alkotnunk. Inkább meg kellene próbálnunk a lehető leggyorsabban és leghatékonyabban átültetni a törvénykezést a gyakorlatba, és létrehozni mindazokat a feltételeket, amelyek segítségével a gyakran családi kisvállalkozás formájában működő cégek megfelelő jogi védelemhez juthatnak.
<SPEAKER ID="187" NAME="Pat the Cope Gallagher" LANGUAGE="GA">
Ha jól értesültem, négyszáznál is több petíció érkezett az Európai Parlamenthez szakmai címjegyzékekkel való visszaélésekkel kapcsolatban. Ezek általában arról számolnak be, hogy egy vállalkozás felveteti nevét a jegyzékbe, amelyről úgy gondolja, hogy díjmentes. Csak később tudja meg, hogy valójában fizetnie kell érte. Teljességében támogatom ezt az állásfoglalást, amely a megtévesztő és összehasonlító reklámról szóló irányelv megfelelő alkalmazására szólítja fel az Európai Bizottságot.
<SPEAKER ID="187" NAME="Louis Grech" AFFILIATION="S&amp;D">
írásban. - Az irányelv helyes alkalmazása és végrehajtása alapvető fontosságú a kisméretű és kiszolgáltatott cégek és szervezetek védelme érdekében az ilyen tisztességtelen, félrevezető vagy agresszív piaci praktikákkal szemben. Habár az irányelv a vállalkozások közötti megtévesztő reklámozásra is kiterjed, szélesebb hatálya valójában a fogyasztói érdekek védelmét, a belső piac zökkenőmentes működésének felügyeletét és a polgárok életének jelentős javítását szolgálja. Bár e téren érzékelhető némi javulás, én mégis úgy hiszem, komoly munkára van még szükség ahhoz, hogy a hasonló tisztességtelen megtévesztő gyakorlatokat megállíthassuk. Európa vállalkozásai továbbra is prédái az őket kihasználó, félrevezető gyakorlatnak, amely komoly pénzügyi veszteséget jelent számos, főleg kis- és induló vállalkozás számára. Az irányelv helytelen átültetése miatt attól tartok, hogy a tagállamok között nem jött létre megfelelő koherencia az ilyen gyakorlatok szabályozása területén. Amennyiben a helyzet nem javul, további lépésekre lesz szükség. Az irányelv jobb alkalmazása és végrehajtása érdekében közelebbi együttműködésre és koordinációra van szükség a Bizottság és a tagállamok között. Emellett fontos a jobb információáramlás megteremtése, és a főként kisvállalkozások és közalkalmazottak számára tartandó képzések szervezése is. A változó piaci körülményekhez és új kereskedelmi gyakorlatokhoz csak a szankcionálási, panaszkezelési és kártérítési mechanizmusok szabályainak rugalmas kialakításával lehet alkalmazkodni.
<SPEAKER ID="187" NAME="Małgorzata Handzlik" LANGUAGE="PL">
A mai állásfoglalás elfogadásával az Európai Parlament újfent a kis- és középvállalkozások védelmére szólít fel. Egyre elterjedtebbek azok a csalások, melyek keretében egy cég szakmai címjegyzékben való megjelenésre kap ajánlatot, amelyet félrevezetően ingyenes szolgáltatásnak állítanak be. Sajnos a konkrétumok felfedése után kiderül, hogy a cég valójában egy fix összeg adott időszakon keresztül való megfizetésére vállalt kötelezettséget. Az Európai Parlamenthez számos vállalkozástól érkezett panasz hasonló gyakorlatról. Ezért kérjük az Európai Bizottságot, hogy ellenőrizze a megtévesztő és összehasonlító reklámról szóló 2006/114/EK irányelv tagállamok általi alkalmazását. Az Európai Parlament emellett azt is kéri, hogy a félrevezető szakmai címjegyzékek kérdése is képezze részét az irányelv felülvizsgálatának. A mai napon elfogadott állásfoglalásban egy olyan javaslathoz is visszanyúlunk, amelyet a Parlament ebben a kérdésben már 2008-ban elfogadott állásfoglalásként: egy olyan feketelista létrehozásához, amely összefoglalja a szakmai címjegyzékeket üzemeltető cégek által alkalmazott tisztességtelen gyakorlatokat. Remélem, hogy az Európai Bizottság nem késlekedik a szükséges lépések megtételével, amelyek megvédhetik a kis- és középvállalkozásokat e rosszindulatú praktikáktól.
<SPEAKER ID="187" NAME="Juozas Imbrasas" LANGUAGE="LT">
Üdvözlöm e dokumentum megszületését, hiszen az Európai Parlament már több mint 400 petíciót kapott a szakmai címjegyzékekkel foglalkozó társaságok által széleskörűen folytatott megtévesztő üzleti gyakorlat kapcsán, amely az Unió több ezer, főként kisvállalkozását érinti - és jelentős pénzügyi hatással van azokra -, de folyamatosan kap további petíciókat és panaszokat e témában. A szóban forgó megtévesztő üzleti gyakorlat a legtöbb esetben abból áll, hogy a vállalatokat, szakembereket és nonprofit szervezeteket ráveszik arra, hogy díjmentesen felvetessék magukat egy szakmai címjegyzékbe; az aláírók csak később veszik észre, hogy az aláírt szerződés szerint a szolgáltatásért fizetni kell. A szakmai címjegyzékekkel foglalkozó társaságok gyakran az áldozatok országától eltérő tagállamban vannak bejegyezve, megnehezítve az áldozatok számára, hogy védelmet és/vagy jogorvoslatot kérjenek a nemzeti hatóságoktól. Az állásfoglalás szorgalmazza, hogy a Bizottság gyorsítsa fel a 2006/114/EK irányelv és a többi vonatkozó jogszabály felülvizsgálatára és javítására irányuló tevékenységeit, hogy mihamarabb véget tudjon vetni a szakmai címjegyzékekkel foglalkozó társaságok által folytatott félrevezető gyakorlatnak, például oly módon, hogy feketelistát állít össze a szakmai címjegyzékekkel kapcsolatos megtévesztő gyakorlatokról.
<SPEAKER ID="188" NAME="David Martin" AFFILIATION="S&amp;D">
írásban. - Igennel szavaztam ezen állásfoglalásra, amely szorgalmazza, hogy a Bizottság gyorsítsa fel az irányelv és a többi vonatkozó jogszabály felülvizsgálatára és javítására irányuló tevékenységeit, hogy mihamarabb véget tudjon vetni a szakmai címjegyzékekkel foglalkozó társaságok által folytatott félrevezető gyakorlatnak, például oly módon, hogy feketelistát állít össze a szakmai címjegyzékekkel kapcsolatos megtévesztő gyakorlatokról.
<SPEAKER ID="189" NAME="Jiří Maštálka" LANGUAGE="CS">
A B7-0315/2011 számú, megtévesztő szakmai címjegyzékekről szóló szóbeli kérdésre adott válaszként előterjesztett állásfoglalási indítvány ugyan tömör, de két olyan területet is felölel, amelyek folyamatos figyelmet követelnek. Az egyik a kis- és középvállalkozások támogatása az uniós szervek és intézmények részéről, a jelen kontextusban a félrevezető kereskedelmi gyakorlatokkal szemben; a másik a tiszta verseny védelme a széles körben elterjedt tisztességtelen versennyel szemben, beleértve a megtévesztő és összehasonlító reklámokat is. Üdvözölnünk kell a Bizottság rég várt erőfeszítéseit, amely szervet az állásfoglalás nem csak a megtévesztő és összehasonlító reklámokról szóló 2006/114/EK irányelv felülvizsgálatára és javítására, hanem a tagállamok általi elégtelen alkalmazás korrekciója is biztat.
<SPEAKER ID="189" NAME="Nuno Melo" LANGUAGE="PT">
A félrevezető ajánlatok és a tisztességtelen kereskedelmi gyakorlat káros a belső piacra nézve. Ezért kell törvényi eszközökkel megvédenünk a fogyasztókat és a cégeket az ilyen praktikákkal szemben.
<SPEAKER ID="189" NAME="Alexander Mirsky" AFFILIATION="S&amp;D">
írásban. - A Parlament több mint 400 petíciót kapott a szakmai címjegyzékekkel foglalkozó társaságok által széleskörűen folytatott megtévesztő üzleti gyakorlat kapcsán, amely az Unió több ezer, főként kisvállalkozására van jelentős pénzügyi hatással. A Parlamenthez ezen túlmenően folyamatosan érkeznek az ilyen címjegyzékekkel kapcsolatos további petíciók és panaszok. A szóban forgó megtévesztő üzleti gyakorlat a legtöbb esetben abból áll, hogy a vállalatokat, szakembereket és nonprofit szervezeteket ráveszik arra, hogy díjmentesen felvetessék magukat egy szakmai címjegyzékbe. Az aláírók csak később veszik észre, hogy az aláírt szerződés szerint a szolgáltatásért fizetni kell. A szakmai címjegyzékekkel foglalkozó társaságok gyakran az áldozatok országától eltérő tagállamban vannak bejegyezve, megnehezítve az áldozatok számára, hogy védelmet és/vagy jogorvoslatot kérjenek a nemzeti hatóságoktól. Az Európai Parlament szorgalmazza, hogy a Bizottság gyorsítsa fel a 2006/114/EK irányelv és a többi vonatkozó jogszabály felülvizsgálatára és javítására irányuló tevékenységeit, hogy mihamarabb véget tudjon vetni a szakmai címjegyzékekkel foglalkozó társaságok által folytatott félrevezető gyakorlatnak, például oly módon, hogy feketelistát állít össze a szakmai címjegyzékekkel kapcsolatos megtévesztő gyakorlatokról. Teljességében egyetértek a témával, ezért mellette szavaztam.
<SPEAKER ID="189" NAME="Andreas Mölzer" LANGUAGE="DE">
Az elmúlt években sajnos egyre növekvő tendenciát mutat a tisztességtelen üzleti gyakorlatok és a megtévesztő reklámozás elterjedése. Az ilyen csalások régebben általában fogyasztókra irányultak, mára azonban átterjedtek az üzleti világra is. A problémát az jelenti, hogy a csalók tevékenysége általában átlépi a nemzethatárokat, ami az elkövetők letartóztatását és elítélését is megnehezíti. Egyes cégek folyamatosan változtatják nevüket és postafiókjukat, ami szintén bonyolítja a felelősök elfogását, akik a háttérből irányítják a szálakat. Ezért fontos bezárni a kiskapukat ezen a területen, hogy hatékonyabban szállhassunk szembe a csalásokkal. A szükséges intézkedéseknek ugyanakkor nem csupán az üzleti életre kell irányulniuk, és azon belül sem csak az itt tárgyalt esetre, vagyis a szakmai címjegyzéket üzemeltető cégek félrevezető üzleti gyakorlatára. Döntő lépésre van szükség a fogyasztók ellen irányuló csalások különböző formáival szemben. Ezt a petíciót én a helyes irányba tett előrelépésként értékelem, amelyet további intézkedéseknek kell követniük - ezért támogattam szavazatommal.
<SPEAKER ID="189" NAME="Rolandas Paksas" LANGUAGE="LT">
Örömmel üdvözlöm ezt az állásfoglalást, mert fontos, hogy ösztönözzük a tisztességes üzleti tevékenységet, és gátat vessünk a félrevezető gyakorlatoknak. Ezért hatékony jogorvoslati megoldásokat kell felállítanunk. Napjainkban a legtöbb vállalkozást - köztük főleg kis- és középvállalkozásokat - komoly anyagi veszteség éri az ehhez hasonló csalások nyomán. A cégek olyan megtévesztő üzleti ajánlatokat kapnak, amellyel kéretlen szerződések aláírására veszik rá őket, szakmai címjegyzékben való hirdetés álcája alatt. A nemzeti hatóságok ezekben az esetekben nem tudnak megfelelő védelmet és jogorvoslatot nyújtani, mert a címjegyzéket üzemeltető szervezet gyakran az áldozatétól eltérő tagállamban végzi tevékenységét. Ez lehetővé teszi a csalók számára, hogy akadály nélkül folytassák visszaéléseiket. Ahhoz, hogy a lehető leghamarabb megálljt tudjunk parancsolni az ilyen tisztességtelen ügyleteknek, a Bizottságnak össze kell állítania a szakmai cégjegyzékekkel kapcsolatos félrevezető gyakorlatok feketelistáját, ezen belül kiemelt figyelmet fordítva a megtévesztő és összehasonlító reklámokról szóló irányelv rendelkezéseire és azok alkalmazására. Úgy gondolom, hogy meg kell teremtenünk a megfelelő feltételeket a tagállamok nemzeti hatóságai közötti együttműködés megsegítésére, amely megkönnyíthetné a közigazgatási és jogi eszközök országhatárokon átnyúló használatát. Az Európai Uniónak végre kell hajtania ezeket a lépéseket annak érdekében, hogy a belső piac normálisan működhessen, hogy a fogyasztók megfelelően védve legyenek, a vállalkozók pedig zavartalanul folytathassák a tisztességes üzleti gyakorlatot.
<SPEAKER ID="189" NAME="Justas Vincas Paleckis" AFFILIATION="S&amp;D">
írásban. - Azért szavaztam ezen állásfoglalási indítvány mellett, mert egyértelműen megmutatja az uniós törvényekkel szembemenő megtévesztő üzleti gyakorlatok terén jelenleg uralkodó helyzetet, és rámutat, hogy a csalások nemzetközi jellege megnehezíti az áldozatok számára az elkövetők nyomon követését és felelősségre vonását. Hiszek benne, hogy a kisvállalkozásokat és szakembereket meg kell védeni a megtévesztő szakmai címjegyzéket üzemeltetőktől, ezáltal szemléltetve az Európai Parlament és az EU egészének részéről is, hogy az európai jogszabályok tiszteletben tartása és követése mindenki számára kötelező. Ezért teljességében támogatom ezt az állásfoglalást, amely felszólítja a Bizottságot, hogy megelőző fellépésként vizsgálja meg a 2006/114/EK irányelv tagállamok általi átültetését, alkalmazását és nemzeti végrehajtását, és szükség esetén hozzon korrekciós intézkedéseket. A Bizottságnak emellett fel kell gyorsítania az irányelv és a többi vonatkozó jogszabály felülvizsgálatát és javítási tevékenységeit, hogy mihamarabb véget tudjon vetni a szakmai címjegyzékekkel foglalkozó társaságok által folytatott félrevezető gyakorlatnak.
<SPEAKER ID="189" NAME="Maria do Céu Patrão Neves" LANGUAGE="PT">
Az Európai Parlamentnek a megtévesztő szakmai címjegyzékekről szóló 2011. június 9-i állásfoglalása figyelmezteti a Bizottságot, hogy gyorsítsa meg az irányelv és a többi vonatkozó jogszabály felülvizsgálatát és javítási tevékenységeit, hogy mihamarabb véget tudjon vetni a szakmai címjegyzékekkel foglalkozó társaságok által folytatott félrevezető gyakorlatnak, például oly módon, hogy feketelistát állít össze a szakmai címjegyzékekkel kapcsolatos megtévesztő gyakorlatokról.
<SPEAKER ID="189" NAME="Paulo Rangel" LANGUAGE="PT">
Az előadó beszámolója alapján a Parlament több mint négyszáz petíciót kapott ilyen megtévesztő üzleti gyakorlatokkal kapcsolatban. A hasonló praktikák veszélyeztetik a belső piac egészséges fejlődését, egyrészt amiatt, mert a fogyasztói bizalom létfontosságú a gazdaság megfelelő működése szempontjából, másrészt különösen amiatt, mert a kérdéses gyakorlatot illegálissá kellene nyilvánítani. A kérdés olyan komoly jelentőséggel bír, hogy az Uniónak jogalkotási téren is be kellett avatkoznia. Ugyanakkor a most megismert eredmények tükrében a Bizottságot sürgetni kell, hogy ellenőrizze a 2006/114/EK irányelv alkalmazását, valamint továbbfejlesztése érdekében tegye próbára annak határait is.
<SPEAKER ID="189" NAME="Raül Romeva i Rueda" AFFILIATION="Verts/ALE">
írásban. - Az Európai Parlament: 1. Sajnálja, hogy a megtévesztő és összehasonlító reklámról szóló 2006/114/EK irányelv, amely az üzleti vállalkozások közötti ügyletekre vonatkozik, vagy elégtelen ahhoz, hogy hatékony jogorvoslatot kínáljon, vagy pedig azt a tagállamok elégtelenül hajtják végre; 2. Emlékeztet arra, hogy noha a Bizottságnak nincs jogköre arra, hogy magánszemélyekkel vagy vállalatokkal szemben közvetlenül érvényre juttassa az irányelvet, köteles azt biztosítani, hogy azt a tagállamok megfelelően hajtsák végre; 3. Felszólítja a Bizottságot, hogy megelőző fellépésként vizsgálja meg a 2006/114/EK irányelv tagállamok általi átültetését, alkalmazását és nemzeti végrehajtását, és szükség esetén hozzon korrekciós intézkedéseket.
<SPEAKER ID="190" NAME="Peter Skinner" AFFILIATION="S&amp;D">
írásban. - Az állásfoglalásra adott támogató szavazatom része a 27 tagállam politikusaitól az ilyen jogellenes magatartásra adott elvárható reakciónak. Túl régóta vagyunk már tanúi, hogy számos cég esik áldozatul ilyen gátlástalan praktikáknak, különösen saját délkelet-angliai térségemben. Választóim számos esetben tettek panaszt olyan esetekről, amelyekben cégüket ingyenes reklámszolgáltatással kecsegtették, melyekről később tetemes számla, majd röviddel azután jogi fenyegetés is érkezett. Ez az ügylet konkrétan Spanyolországból indult, de bárhol máshol megtörténhet. A spanyol hatóságoknak jóval többet kellene tenniük annak érdekében, hogy a csalókat elkapják, és törvény elé állítsák az átverésben érintett tetteseket.
<SPEAKER ID="190" NAME="Rafał Trzaskowski" LANGUAGE="PL">
A Parlamenthez ilyen megtévesztő szakmai címjegyzékekkel kapcsolatban benyújtott panaszok száma, és a tény, hogy ezek gyakran országhatárokon lépnek át, azt mutatja, hogy az uniós jog e téren javításra szorul.
<SPEAKER ID="190" NAME="Angelika Werthmann" LANGUAGE="DE">
Igennel szavaztam az állásfoglalási indítványra és az abban foglalt, a jogi helyzet rendbetételét kitűző felhívásra. Ugyanakkor időközben is szükség van bizonyos intézkedésekre, hogy a károsult cégek számának további növekedését megállíthassuk. Ahhoz, hogy az ilyen csalók lába alól kihúzhassuk a talajt, stratégiai kivitelezésű információs kampány kell. Fontos, hogy a cégjegyzékekbe való felvételről szóló ajánlatokat az érdeklődő különös odafigyeléssel és gonddal vizsgálja meg, főleg, ha állítólagosan díjmentes szolgáltatást kínálnak.

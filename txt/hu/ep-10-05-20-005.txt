<CHAPTER ID="005">
Az elnök közleménye
<SPEAKER ID="090" NAME="Elnök">
Először is szeretnék Önöknek a lengyelországi nehéz helyzetről beszélni. Tekintettel a Lengyelországban bekövetkezett drámai méretű áradásokra, amelyek során az ország jelentős részét elárasztotta a víz és az emberek minden vagyonukat elveszítették, szeretném az Európai Parlament és valamennyiünk nevében támogatásunkról és szolidaritásunkról biztosítani a lengyeleket, és szeretném kifejezni őszinte együttérzésünket a szenvedők iránt.
<P>
(Taps)
<P>
Az Európai Parlament következő ülésszakán, 2010. június 16-án fogjuk ezt a kérdést megvitatni. Biztos vagyok abban, hogy az Európai Unió a szolidaritás jegyében pozitív választ fog adni a lengyel hatóságok pénzügyi támogatással kapcsolatos kérésére. Van egy saját Európai Unió Szolidaritási Alapunk, amely rendkívül fontos az ilyen jellegű természeti katasztrófák esetében.

<CHAPTER ID="008-36">
36. Alkoholin ja alkoholijuomien valmisteveron lähentäminen (äänestys) 
<P>
Astrid Lullingin mietintö
<P>
- Ennen äänestystä:
<SPEAKER ID="175" NAME=" Astrid Lulling " AFFILIATION="PPE-DE">
esittelijä. - (FR) Arvoisa puhemies, hyvät kollegat, haluan kiinnittää huomionne hetkeksi tähän mietintöön, sillä menettely on erittäin monimutkainen.
<P>
Selvyyden nimissä haluan korostaa niille, jotka haluavat välttää oluen ja väkevien alkoholijuomien vähimmäismäärien nostamisen, että heidän on äänestettävä kaikkia valiokunnan hyväksymiä tarkistuksia vastaan lukuun ottamatta talous- ja raha-asioiden valiokunnan pienellä ja sattumanvaraisella ääntenenemmistöllä - 21 puolesta ja 19 vastaan - hyväksymää tarkistusta. Kehotan teitä äänestystuloksesta riippumatta hylkäämään laatimani mietinnön joka tapauksessa kokonaisuudessaan, jolloin alkoholin valmisteveron tilanne säilyy ennallaan komission lausuntoon saakka. Komission jäsen Kovàcs on siis halukas esittämään valmisteveropolitiikkaa koskevat ehdotukset vuoden lopussa.
<P>
Haluan palauttaa mieliinne Winston Churchillin sanat:
<P>
"Hyvää tekstiä ei ole olemassakaan."
<P>
(Suosionosoituksia)
<P>
(FR) Haluan lisätä vielä, että pahinta, mitä voimme tehdä, on kiristää verotusta perusteettomasti ja väärään aikaan. Pyydänkin teitä seuraamaan esimerkkiäni äänestyksessä ja joka tapauksessa hylkäämään mietinnön.
<P>
(Suosionosoituksia)
<SPEAKER ID="178" NAME="Puhemies">
Kiitos, hyvä jäsen Lulling. Parlamentti on ilmeisen kiitollinen neuvostanne.
<SPEAKER ID="179" NAME="Pervenche Berès " AFFILIATION="PSE">
talous- ja raha-asioiden valiokunnan puheenjohtaja. - (FR) Arvoisa puhemies, parlamentti muistanee, että meidän oli palautettava teksti jatkokäsittelyyn, sillä esittelijä kehotti ristiriitaisen äänestystuloksen jälkeen äänestämään mietintöä vastaan.
<P>
Talous- ja raha-asioiden valiokunta teki varteenotettavaa työtä, joka ei selvästikään vastaa esittelijämme näkemystä, ja hänen olisikin ehdottomasti pitänyt poistaa nimensä lopputuloksesta. Tulosta ei saavutettu pienen ja sattumanvaraisen enemmistön turvin vaan Euroopan komission ja neuvoston kanssa tehdyn erittäin perusteellisen työn ansiosta. Tämän työn tuloksena on erittäin perusteltu ehdotus, jolle parlamentti voi toivoakseni antaa tukensa.
<P>
(Suosionosoituksia)

<CHAPTER ID="007">
Korruption torjuminen eurooppalaisessa urheilussa - Kyproksessa kateissa olevia henkilöitä käsittelevän komitean työ (kirjalliset kannanotot) 
<SPEAKER ID="138" NAME="Marina Yannakoudakis" AFFILIATION="ECR">
(EN) Arvoisa puhemies, toimistoni on kolmen kuukauden aikana lähettänyt sähköposteja, soittanut puheluja ja laatinut listoja kertoakseen tästä kannanotosta, joka koskee Kyproksessa kadonneita henkilöitä. Menestys on ollut loistava. Tämänpäiväinen kannanotto nro 10 on hyväksytty vahvalla puoltavalla enemmistöllä. Haluan kiittää yhteislaatijoita ja etenkin Charles Tannockia, joka on tukenut minua kaikissa Strasbourgin istunnoissa.
<P>
Meillä on lehterillä tänään ryhmä nuoria NEPOMAK-järjestöstä (Ulkomailla asuvien Kyproksen nuorten maailmanjärjestö Yhdistyneessä kuningaskunnassa), ja he ovat tulleet kuuntelemaan tämän kannanoton antamista. He ovat nykypäivän nuoria, joiden varaan tulevaisuutta rakennetaan. Tuki tälle kannanotolle on merkki parlamentin tuesta tulevaisuudelle. Kiitän teitä tuestanne.
<P>
(Suosionosoituksia)
<SPEAKER ID="139" NAME="Puhemies">
(EN) Hyvä jäsen Yannakoudakis, toivotamme valtuuskunnan tervetulleeksi ja annamme jäsen Papastamkosille puheenvuoron tasapuolisuuden periaatteen nimissä.
<SPEAKER ID="140" NAME="Georgios Papastamkos" AFFILIATION="PPE">
(EL) Arvoisa puhemies, kollegojen Zwiefka, Susta ja Bennahmias ohella haluan kiittää kollegojani, jotka allekirjoittivat kannanoton nro 7. Uskon, että parlamentin selkeä viesti motivoi komissiota harjoittamaan koordinointivaltaansa urheilussa esiintyvän korruption torjumiseksi entistä tehokkaammin.

<CHAPTER ID="007-26">
26. Maksupalvelut sisämarkkinoilla (äänestys) 
<P>
- Gauzèsin mietintö
<P>
- Ennen äänestystä:
<SPEAKER ID="139" NAME="Jean-Paul Gauzès " AFFILIATION="PPE-DE">
esittelijä. - (FR) Arvoisa puhemies, hyvät parlamentin jäsenet, teille toimitettu mietintö on tulosta parlamentin, ministerineuvoston ja komission laajoista, yhteisistä ponnisteluista äänestyksen mahdollistamiseksi ensimmäisessä käsittelyssä. Kehotankin teitä äänestämään mietinnön puolesta.
<P>
Toisaalta kehotan teitä hylkäämään 71 artiklaan esitetyn tarkistuksen, jolla ei ole mitään tekemistä direktiiviehdotuksen kanssa. Puhumme tässä yhteydessä itse asiassa kysymyksestä, joka liittyy erityisesti tietojen säilyttämiseen SWIFT-järjestelmässä, ja tältä osin minun on kerrottava kollegoillemme, että eilisessä keskustelussa komissio kertoi pyrkivänsä varmistamaan tietojen turvallisen säilyttämisen. Olen muuten saanut juuri puheenjohtajavaltio Saksalta kirjeen, jossa tuetaan tätä kantaa. Pyydänkin teitä hylkäämään 71 artiklaan esitetyn tarkistuksen. Toisaalta kannatan suullista tarkistusta, jonka jäsen Berès esittää lainsäädäntöpäätöslauselmasta toimitettavan äänestyksen yhteydessä.
<P>
Puheenvuoroni päätteeksi haluan kiittää kaikkia niitä, jotka auttoivat tämän mietinnön laadinnassa - valiokuntaa, varjoesittelijöitä ja lausuntojen valmistelijoita sekä kaikkia kollegoita, jotka auttoivat minua teknisissä asioissa.
<P>
- Ennen lainsäädäntöpäätöslauselmasta toimitettua äänestystä:
<SPEAKER ID="141" NAME="Pervenche Berès" AFFILIATION="PSE">
(FR) Arvoisa puhemies, kuten esittelijä mainitsi, haluan esittää mietintöön suullista tarkistusta, jolla lainsäädäntöpäätöslauselmaan lisätään uusi johdanto-osan viite. Luen sen tekstin teille seuraavaksi ääneen: "ottaa huomioon direktiivin 95/46/EY 29 artiklassa tarkoitetun työryhmän puheenjohtajan Euroopan parlamentin puhemiehelle lähettämän, 1. maaliskuuta 2007 päivätyn kirjeen siltä osin kuin kyse on tietosuojaan liittyvistä kysymyksistä erityisesti SWIFT-järjestelmän toiminnassa". Kehotan parlamenttia hyväksymään tämän suullisen tarkistuksen kollegamme Gauzèsin laatimaan erinomaiseen mietintöluonnokseen.
<P>
(Suullinen tarkistus hyväksyttiin.)

<CHAPTER ID="012">
Käsittelyjärjestys
<SPEAKER ID="016" NAME="Puhemies">
(DE) Puheenjohtajakokouksen työjärjestyksen 130 ja 131 artiklan mukaisesti torstaina 17. huhtikuuta 2008 pitämässään kokouksessa laatima lopullinen esityslistaluonnos on jaettu.
<P>
Siihen on ehdotettu seuraavia muutoksia:
<P>
Maanantai, tiistai, keskiviikko:
<P>
Ei muutoksia
<P>
Torstai:
<P>
UEN-ryhmä on pyytänyt, että Irania koskeva kohta korvattaisiin ihmisoikeusrikkomuksia koskevassa keskustelussa uudella Georgiaa koskevalla kohdalla.
<SPEAKER ID="017" NAME="Hanna Foltyn-Kubicka">
UEN-ryhmän puolesta. - (PL) Arvoisa puhemies, ehdotan, että meidän olisi keskusteltava Georgian tilanteesta Iranin tai Tšadin tilanteen sijaan. Georgian tilanne on kiireellinen, koska Venäjän duuma on hyväksynyt päätöslauselman, jossa se pyytää presidenttiä käsittelemään kysymystä, joka koskee Transnistrian, Abhasian ja Etelä-Ossetian tunnustamista sekä Venäjän joukkojen määrän lisäämistä alueella. Georgian alueellinen koskemattomuus taataan 36:lla YK:n päätöslauselmalla, jotka on hyväksytty vuonna 1993. Lisäksi on huomioitava presidentti Saakašvilin Abhasiaa koskeva rauhansuunnitelma. Uskon, että tämä on ensisijaisen tärkeä seikka, minkä vuoksi ehdotan kyseistä muutosta.
<P>
(Suosionosoituksia)
<SPEAKER ID="018" NAME="Hannes Swoboda">
PSE-ryhmän puolesta. - (DE) Arvoisa puhemies, mielestäni meidän olisi odotettava. Parlamentin valtuuskunta tekee viikon kuluttua vierailun Georgiaan, jossa sen on määrä tarkastella Abhasiaa koskevaa ongelmaa. Täällä on kuitenkin paikalla useita valtuuskunnan jäseniä. Me voimme lisätä tämän kohdan esityslistalle viikon kuluttua, kun valtuuskunnan vierailu on päättynyt. Sitä ei ehkä tarvitse merkitä kiireellistä keskustelua vaativaksi kohdaksi, mutta epäilemättä se on lisättävä esityslistalle kohtana, josta on keskusteltava vakavasti. Ensin meidän olisi kuitenkin odotettava parlamentin valtuuskunnan raporttia.
<P>
(Parlamentti hylkäsi tarkistuksen.)
<P>
(Käsittelyjärjestys hyväksyttiin.)

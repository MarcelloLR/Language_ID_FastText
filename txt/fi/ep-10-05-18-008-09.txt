<CHAPTER ID="008-09">
9. Yrityshallintoon liittyvät eettiset kysymykset (
<P>
Ennen äänestystä.
<SPEAKER ID="109" NAME="Derek Roland Clark" AFFILIATION="EFD">
(EN) Arvoisa puhemies, ennen kuin aloitatte seuraavan äänestyksen yrityshallintoon liittyviä eettisiä kysymyksiä koskevasta Lehnen mietinnöstä, saanko kysyä miksi äänestys toimitetaan? Asiasta piti keskustella eilen illalla catch the eye -menettelyllä. Se peruttiin, joten me äänestämme nyt asiasta, josta ei ole keskusteltu, vaikka sitä ei sanotakaan. Arvoisa puhemies, kun asia tuli työllisyyden ja sosiaaliasioiden valiokunnan käsiteltäväksi vähän aikaa sitten, valiokunnassa kukaan ei tiennyt mitä deontologia (mietinnön englanninkielisessä nimessä) tarkoittaa, ennen kuin yritin selittää sen heille - sitä ei tiennyt edes puheenjohtaja. Minusta ei ole asianmukaista toimittaa äänestystä asiasta, jota kukaan ei tunne ja josta ei ole keskusteltu.
<SPEAKER ID="110" NAME="Puhemies">
(EN) Voin kertoa teille, että asiasta on keskusteltu oikeudellisten asioiden valiokunnassa, josta se tulee, ja kaikki asianmukaiset menettelyt on toteutettu, joten aion edetä äänestykseen.

<CHAPTER ID="005">
Tervetulotoivotukset
<SPEAKER ID="089" NAME="Puhemies">
Haluan toivottaa tervetulleeksi viralliselle lehterille saapuneen Ukrainan parlamentin valtuuskunnan, jota johtaa Verkhovna Radan puhemies Olexander Moroz.
<P>
(Suosionosoituksia)
<P>
Toivomme, että puhemies Moroz viihtyy seurassamme ja että hän pystyy johtamaan maansa parlamentin työtä ja selviämään tämänhetkisestä vaikeasta tilanteesta kohti demokraattista, vaurasta ja vakaata tulevaisuutta. Hän voi aina luottaa ystävyyteemme ja tukeemme.
<P>
Haluan myös toivottaa tervetulleeksi viralliselle lehterille saapuneen Algerian parlamentin valtuuskunnan, jota johtaa parlamentin ylemmän kamarin varapuhemies ja joka on parhaillaan vierailulla Euroopan parlamentissa.
<P>
Toivomme, että varapuhemies Bouharan tapaamiset Maghreb-maiden suhteista vastaavan valtuuskunnan jäsenten ja parlamentin muidenkin jäsenten kanssa auttavat lujittamaan lukuisia yhteyksiämme Algerian tasavaltaan ja mahdollistavat etenemisen yhteisessä pyrkimyksessämme kohti rauhaa, vaurautta ja demokratiaa Välimeren molemmilla puolilla sijaitsevissa maissa.
<P>
(Juhlaistunto avattiin klo 12.05.)

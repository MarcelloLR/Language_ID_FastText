<CHAPTER ID="005">
Euroopan unionin haiden eväpyynnille asettaman kiellon tiukentamisen tukeminen - Perusurheilulajeille annettavan Euroopan unionin tuen lisääminen - Asunnottomia koskeva EU:n strategia (kirjalliset kannanotot) 
<SPEAKER ID="997" NAME="Puhemies">
(EN) Parlamentin jäsenten enemmistö on allekirjoittanut kirjalliset kannanotot 0071/2010, 0062/2010 ja 0061/2010, joten ne toimitetaan vastaanottajilleen ja julkaistaan tämän istunnon hyväksytyissä teksteissä yhdessä allekirjoittajien nimien kanssa.
<SPEAKER ID="110" NAME="Seán Kelly" AFFILIATION="PPE">
(EN) Arvoisa puhemies, muiden allekirjoittajien eli Ivo Beletin, Hannu Takkulan, Mary Honeyballin ja Joanna Senyszynin puolesta kiitän kaikkia jäseniä tämän kannanoton allekirjoittamisesta. Oli merkille pantavaa, että lähes puolet allekirjoittaneista oli naisia, joten annan heille suurkiitokset heidän yhteistyöstään ja erityiskiitokset Joanna Senyszynille. Hän teki vankkumatonta työtä ja haluaa kenties myös sanoa muutaman sanan.
<P>
Kiitän siis teitä kaikkia ja toivon teille kaikkea hyvää ja oikein hauskaa joulua.
<SPEAKER ID="111" NAME="Puhemies">
- (EN) Esityslistalla on seuraavana kirjallinen kannanotto N:o 61/2010.
<SPEAKER ID="112" NAME="Karima Delli" AFFILIATION="Verts/ALE">
(FR) Arvoisa puhemies, hyvät kollegat, tunnen pientä liikutusta esittäessäni lämpimät kiitokseni kollegoideni Britta Thomsen, Liz Lynne, Ilda Figueiredo ja Jacek Protasiewicz siitä tuesta, jonka annoitte kirjalliseen kannanottoon N:o 61/2010, joka käsittelee asunnottomia koskevaa EU:n strategiaa.
<P>
Euroopan komission esitellessä tänään lippulaiva-aloitettaan (Köyhyyden ja sosiaalisen syrjäytymisen torjunnan eurooppalainen foorumi), parlamentti lähettää tällä kannanotollaan voimakkaan viestin Euroopan komissiolle ja jäsenvaltioille.
<P>
Kauniiden puheiden aika on ohi. Nyt on aika toimia. Käytännön ehdotuksia voidaan nyt toteuttaa. Pitäkäämme huoli siitä, että vuonna 2015 yksikään ihminen ei nuku kadulla.
<P>
Toivotan kaikille hyvää joulua, ja pääsemme varmasti hyvään alkuun ensi vuonna.
<P>
(Suosionosoituksia)
<SPEAKER ID="113" NAME="Puhemies">
(EN) Jäsen Besset on pyytänyt puheenvuoroa. Olkaa hyvä vain.
<SPEAKER ID="114" NAME="Jean-Paul Besset" AFFILIATION="Verts/ALE">
(FR) Arvoisa puhemies, haluan kolmen kollegani eli Sirpa Pietikäisen, Octavia Sârbun ja Chris Daviesen puolesta kiittää vilpittömästi Euroopan parlamentin niitä 410 jäsentä, jotka allekirjoittivat jättämämme kirjallisen kannanoton 71/2010, joka koskee Euroopan unionin haiden eväpyynnille asettaman kiellon tiukentamisen tukemista.
<P>
Tämä uhanalainen laji on monen muun lajin tavoin todellisen merellä tapahtuvan teurastuksen uhri; haiden evät leikataan, minkä jälkeen eläimen runneltu ruho heitetään takaisin mereen.
<P>
Kiitos siitä, että allekirjoititte suurilukuisina tämän kirjallisen kannanoton. Tämä on vankka viesti komissiolle tarpeesta tiukentaa lainsäädäntöä haiden suojelemiseksi.
<P>
(Suosionosoituksia)

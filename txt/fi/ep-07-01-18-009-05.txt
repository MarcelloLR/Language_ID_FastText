<CHAPTER ID="009-05">
5. Kansainvälisen rautatieliikenteen matkustajien oikeudet ja velvollisuudet (äänestys) 
<P>
- Ennen tarkistuksesta 22 toimitettua äänestystä
<SPEAKER ID="063" NAME="Georg Jarzembowski" AFFILIATION="PPE-DE">
(DE) Arvoisa puhemies, parin viime tunnin aikana on vielä käyty keskustelua kahdesta seikasta eli tarkistuksista 22 ja 47. Keskustelun perusteella ryhmäni aikoo äänestää eri tavalla. Haluaisin kysyä esittelijältä, voisiko hän antaa meille hieman lisätietoja näistä kahdesta tarkistuksesta.
<SPEAKER ID="064" NAME="Dirk Sterckx " AFFILIATION="ALDE">
esittelijä. - (NL) Arvoisa puhemies, tarkistuksen 22 alkuperäinen sanamuoto aiheutti ongelmia eräille rautatieyrityksille eräissä EU:n jäsenvaltioissa, koska niiden sopimusten irtisanomisajat ovat hyvin lyhyitä. Näiden ongelmien välttämiseksi ilman, että perusasioita tarvitsi muuttaa, jaoimme tarkistuksen kolmeen osaan. Säilytimme tekstin suurimmaksi osaksi ennallaan, mutta toisen kohta kohdalta -äänestyksen jälkeen otimme pois sanan "voimassa oleva" ja kolmannen kohta kohdalta -äänestyksen jälkeen poistimme viimeisen lauseen. Tällä tavalla säilytimme olennaisen sisällön mutta pystyimme ratkaisemaan käytännön ongelmat.
<P>
(Suullinen tarkistus hyväksyttiin.)
<P>
- Ennen tarkistuksesta 47 toimitettua äänestystä
<SPEAKER ID="066" NAME="Dirk Sterckx " AFFILIATION="ALDE">
esittelijä. - (NL) Kollegani Georg Jarzembowski kysyi myös, miksi olimme pyytäneet kohta kohdalta -äänestystä tarkistuksesta 47, jonka toinen osa koskee korvauksetta matkustavaa toista henkilöä. Olen pyytänyt kohta kohdalta -äänestystä sen vuoksi, että tätä järjestelmää on vastustettu valtavasti. Lisäksi haluaisin tietää - tämä on kohta kohdalta -äänestyksen syy - kuinka moni parlamentin jäsen tukee tätä ehdotusta ja kuinka moni ei tue sitä, koska tämä on eräille jäsenvaltioille suuri ongelma. Tämän vuoksi pyysin kohta kohdalta -äänestystä.
<P>
(Suullinen tarkistus hyväksyttiin.)

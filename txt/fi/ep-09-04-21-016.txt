<CHAPTER ID="016">
Minuutin puheenvuorot poliittisesti tärkeistä asioista
<SPEAKER ID="043" NAME="Puhemies">
(DE) Esityslistalla on seuraavana minuutin puheenvuorot poliittisesti tärkeistä asioista.
<SPEAKER ID="044" NAME="Georgios Papastamkos" AFFILIATION="PPE-DE">
(EL) Arvoisa puhemies, kuten tiedätte, todistamme kansainvälisen kaupan huolestuttavaa heikkenemistä. Siten tämän tilanteen välitön kääntäminen on perustekijä taloudellisessa elpymisessä, johon pyrimme. On arvioitu, että noin 10-15 prosenttia kaupan hidastumisesta johtuu lainaamisen lisääntyneistä kustannuksista ja luottovirran vähenemisestä. G20-ryhmän Lontoossa hyväksymä monenvälisen kaupan rahoituspaketti on epäilemättä myönteinen toimenpide. Mielestäni unionia pitäisi myös kehottaa jatkamaan johtoasemassa toimimista Lontoon paketin käytännön soveltamisessa kolmen asian osalta:
<P>
ensiksi monenvälisten ja alueellisten rahoituslaitosten kohdennettu toiminta
<P>
toiseksi, kansallisen tason koordinoitu julkinen toiminta
<P>
kolmanneksi, asiaankuuluvien monenvälisten sääntöjen mukauttaminen.
<P>
Tämä viesti on suunnattu Euroopan komissiolle, jotta se voi ryhtyä tarvittaviin aloitteisiin.
<SPEAKER ID="045" NAME="Pierre Pribetich" AFFILIATION="PSE">
(FR) Alankomaiden populistisen äärioikeiston johtajan puheissa on tuulahduksia islaminvastaisuudesta, Tšekin tasavallassa hyökkäykset romaneja vastaan lisääntyvät ja Iranin presidentti tekee sanoinkuvaamattomia ja suvaitsemattomia lausuntoja rasistisen hallituksen luomisesta Palestiinaan ja vihjaa siihen, että Israelin valtio on perustettu YK:n kokouksessa rasismille, vaikka sen ensisijaisena tavoitteena on edistää suvaitsevaisuutta ja moninaisuutta.
<P>
Miten oma parlamenttimme, närkästyksen osoittamisen lisäksi, voisi olla lähettämättä vahvaa ja symbolista viestiä edistääkseen tuota moninaisuutta ja globalisoituneessa maailmassa tarvittavaa suvaitsevaisuutta, tuomitsemalla vahvasti kyseiset huomiot. Miten se voisi olla kehottamatta Eurooppa-neuvostoa ja komissiota antamaan ankaran varoituksen valtioille, jotka kannattavat tätä aggressiivista ajatusmaailmaa ja jopa puhuvat sen puolesta, koska historia on osoittanut meille aivan liian usein, että teot eivät valitettavasti ole kovin kaukana kyseisistä huomioista?
<P>
Miten, arvoisa puhemies, parlamentti voisi tämän täysistunnon aikana vaieta tällaisten rasististen, muukalaisvastaisten asenteiden edessä, talouskriisissä, jossa kansojen vetäytyminen itseensä, protektionismi, surullista kyllä leviää kuin sienet sateella?
<SPEAKER ID="046" NAME="Cristian Silviu Buşoi" AFFILIATION="ALDE">
(RO) Olen erittäin huolissani Moldovan tasavallan äskettäisistä tapahtumista. Vakavimpia ovat muun muassa ihmisoikeusrikkomukset, pidätykset, sieppaamiset, kidutus, uhkailu ja toimittajien karkotus. Viranomaiset ovat heikentäneet Moldovan kansalaisten tahtoa monilla epäsäännönmukaisuuksilla, jotka voivat tarjota perusteita sen oletuksen tueksi, että vaaleja peukaloitu. Niitä ovat muun muassa täydentävät luettelot, painetut ylimääräiset äänestysliput, opposition häirintä, julkisille televisioasemille pääsyn kieltäminen ja kampanja, jota valtionlaitokset ovat käyneet kommunistisen puolueen puolesta. Vaikka EU:n tasolla ja maailmanlaajuisesti on näiden viikkojen aikana monesti protestoitu Moldovan tilannetta vastaan, se ei valitettavasti ole parantunut. Toivon, että tämän viikon keskustelujen aikana, ja kun väliaikainen valtuuskunta vierailee Moldovan tasavallassa, mutta erityisesti toukokuun viimeisessä täysistunnossa odottamamme päätöslauselman nojalla, Euroopan parlamentti lähettää hyvin selkeän viestin, että Euroopan unioni ei suvaitse ihmisoikeusloukkauksia ja että se kehottaa avoimesti järjestämään Moldovan tasavallan vaalit uudelleen.
<SPEAKER ID="047" NAME="Mieczysław Edmund Janowski" AFFILIATION="UEN">
(PL) Arvoisa puhemies, 13. huhtikuuta, pitkäperjantain aamuna ennen aamunkoittoa Puolassa lähellä Szczeciniä sijaitsevassa Kamién Pomorskin kaupungissa tapahtui valtava tragedia. Yli 20 ihmistä, myös lapsia, paloi elävältä eräässä rakennuksessa. Tämä sai aikaan ja saa edelleen aikaan ahdistusta koko Puolassa.
<P>
Haluaisin nyt, että tämä parlamentti vetoaisi kaikkien jäsenvaltioiden hallituksiin ja paikallisiin ja alueellisiin viranomaisiin, jotta ne ryhtyvät ripeisiin toimiin paloturvallisuussäännösten tarkastamiseksi kaikissa asuinrakennuksissa ja erityisesti sosiaalipalvelujen käytössä olevissa rakennuksissa. Ajattelen sekä näiden rakennusten rakentamisessa käytettävien sopivien materiaalien käyttöä että paloturvallisuussäännösten noudattamisen ankaraa tutkintaa. Puolan tragedia on yksi monista tällaisista tapauksista, joita valitettavasti tapahtuu Euroopassa. Olkoon tämä tulipalo ja sen uhrit suuri varoitus tulevaisuutta varten.
<SPEAKER ID="048" NAME="László Tőkés" AFFILIATION="Verts/ALE">
(HU) Pyysin 23. maaliskuuta pitämässäni puheessa Euroopan parlamenttia ja Euroopan komissio ryhtymään toimenpiteisiin suojellakseen romanialaista Verespatakin kaupunkia (Roşia Montană), jonka heikossa asemassa oleva väestö, arkkitehtoninen perintö ja luonnonympäristö ovat uhattuna kanadalais-romanialaisen yhteisyrityksen kaivoksen rakentamista koskevan suunnitelman takia.
<P>
Pelkomme ovat sittemmin käyneet toteen, kun kahden vuoden lykkäyksen jälkeen Romanian uusi hallitus lopultakin haluaa tehdä tien selväksi investoinnille, joka johtaa syaniditekniikkaan perustuvien tuotantomenetelmien käyttöön EU:n normien vastaisesti ja joka aiheuttaa siten ekologisen katastrofin vaaran välittömän ympäristön lisäksi koko Romanian ja Unkarin rajan lähialueilla.
<P>
Haluaisin käyttää tämän tilanteen hyväkseni ja liittyä niihin muihin kollegoihin, jotka ovat esittäneet komission jäsenelle Dimasille pyynnön syaniditekniikan kieltämisestä. Kehotan Euroopan komissiota lähettämään EU:n ympäristönsuojelupolitiikan hengen mukaisesti tutkintaelimen Romaniaan sen varmistamiseksi, että asianmukaisia EU:n tason säännöksiä sovelletaan pitkällä aikavälillä kaivosoperaatioihin.
<SPEAKER ID="049" NAME="Vittorio Agnoletto" AFFILIATION="GUE/NGL">
(IT) Arvoisa puhemies, hyvät kollegat, haluaisin puhua Brysselissä siitä, mitä Fiat-yhtiössä on tapahtunut. Fiat on syyttänyt väärin perustein työntekijöitään siitä, että nämä ovat ottaneet johtajansa panttivankinsa. Sitä ei ole ikinä tapahtunut, ja Fiatin ainoa pyrkimys on vain heikentää ammattiyhdistyksiä. Kidnappausta ei ollut, ei 9. huhtikuuta eikä milloinkaan. Fiat on levittänyt huhua harkitusti yrittäessään saada huonoon valoon työntekijät, jotka yrittävät suojella tulevaisuuttaan 24 pakkolomautuksen uhatessa. Fiat kieltäytyy kaikista kokouksista, keskusteluista ja neuvotteluista ammattiyhdistysten edustajien kanssa. Ainoa tavoite on pakkolomauttaa 24 työntekijää, joista 12 ammattiyhdistysten edustajia. Mielestäni olisi hyvä ajatus, jos parlamentti keskustelisi tämän asian lisäksi myös Fiatin ja hyvin monien muiden tärkeimpien eurooppalaisten monikansallisten yritysten ammattiyhdistysten vastaisesta käytöksestä, joka on työntekijöiden oikeuksien kunnioituksen puutetta. Vaikka monikansalliset yritykset hyötyvät kansallisista ja Euroopan unionin säännöistä ja saavat monesti myös tukia, ne eivät kunnioita työntekijöiden oikeuksia.
<SPEAKER ID="050" NAME="Georgios Georgiou" AFFILIATION="IND/DEM">
(EL) Arvoisa puhemies, muutama päivä sitten suuri ryhmä Euroopan parlamentin jäseniä vieraili EU:n kaakkoisrajoilla.
<P>
Se, mitä kyseisellä alueella näimme ja koimme, ei kuitenkaan antanut meille minkäänlaista aihetta ylpeillä. Minun on kerrottava teille, että siellä on Euroopan unionin kansalaisia elämässä pienillä saarilla, joiden väestömäärä on 120-130 ja joille jokaiselle rantautuu 150, 200 tai 250 laitonta maahanmuuttajaa joka päivä ja joilla he kaikki elävät yhdessä kurjissa olosuhteissa, koska infrastruktuuria ei ole.
<P>
Kuulen, että tässä parlamentissa puhutaan jatkuvasti Darfurista, Etelä-Sudanista, Myanmarista, ja se on aivan oikein, mutta oli miten oli, jossakin vaiheessa meidän on käsiteltävä tällä alueella asuvia EU:n kansalaisia, jotka ovat yhtä eurooppalaisia kuin Pariisissa, Madridissa tai Berliinissä asuvat kansalaiset. Tunsin velvollisuudekseni kertoa tästä teille, arvoisa puhemies, ja luotan siihen, että te toimitte.
<SPEAKER ID="051" NAME="Slavi Binev" AFFILIATION="NI">
(BG) Arvoisa puhemies, hyvät kollegat, vaara uhkaa tällä hetkellä Bulgarian yhteiskuntaa. Poliisivoimat ovat nimittäin muuttumassa kansalaisten suojeluun tarkoitetusta järjestöstä virastoksi, jossa on poliittista rikollisuutta ja jossa totellaan gangsterin määräyksiä. Pääsiäissunnuntaita edeltävänä iltana kaksi virkapukuista poliisia löi maahan ja hakkasi Burgasin kaupunginvaltuuston valtuutetun, 64-vuotiaan Petko Petkovin aivan monen todistajan silmien alla kirkon edessä. Seuraavana päivänä annetussa virallisessa poliisiraportissa ei ollut mitään mainintaa tapauksesta. Tämä on jo toinen esimerkki poliisin väkivallasta Attack-puolueen jäseniä vastaan sen jälkeen Euroopan parlamentin jäsen Dimitar Stoyanov ja Sofian kaupunginvaltuutettu hakattiin. Mitään näistä hyökkäyksistä ei ole tutkittu.
<P>
Toinen esimerkki poliisin harkitusta toimettomuudesta tapauksissa, joissa he "noudattavat käskyjä", on se, että Bulgariassa ei ole raportoitu yhdestäkään sieppauksesta, vaikka ainakin 15 on tapahtunut, viimeiset kaksi taas tässä kuussa. Yhteiskuntamme on joutunut pelon ja avuttomuuden tunteen valtaan. Tämän takia poliiseista on Bulgariassa tullut synonyymeja rahaa kahmiville liikemiehille. Kun laista ja järjestyksestä vastaavat virkailijat ovat rikollisia, keneltä voimme suojella itseämme ja kuka puolustaa kansaa? Kysymykseen ei edelleenkään ole vastausta.
<SPEAKER ID="052" NAME="Richard James Ashworth" AFFILIATION="PPE-DE">
(EN) Arvoisa puhemies, kiinnitän tämän parlamentin huomioon niihin seurauksiin, joita on sillä, että Ranskan kalastusalan jäsenet sulkivat viime viikolla kanaalin satamista Calais'n, Boulognen ja Dunkerquen. Nämä työtaistelutoimet aiheuttivat vakavia häiriöitä rahtikuljetuksiin tällä elintärkeällä yleiseurooppalaisella reitillä. Ne nostavat valtavasti kustannuksia ja viivästyttävät alan toimia ja häiritsevät ja vaikeuttavat vakavasti Kaakkois-Englannissa asuvien ihmisten elämää.
<P>
Tämä on usein toistuva ongelma, ja pyydän komissiota käyttämään valtuuksiaan ryhtyäkseen toimenpiteisiin ja varmistaakseen, että tällaista tavaroiden ja ihmisten liikkumisvapautta Euroopan unionissa häiritsevää toimintaa valvotaan. Kysyn lisäksi komissiolta seuraavaa: ovatko sen mielestä Ranskan hallituksen kalastajille osoittamat neljä miljoonaa euroa valtiontukea, ja olisivatko ne sen tähden kilpailun vastaisia ja laittomia yhteistä kalastuspolitiikkaa koskevien sääntöjen puitteissa?
<SPEAKER ID="053" NAME="Ioan Mircea Paşcu" AFFILIATION="PSE">
(EN) Arvoisa puhemies, Moldovan viimeaikaisessa kielteisessä kehityksessä on monia mainitsemisen arvoisia seikkoja. Ensimmäinen on vastauksemme siihen, miten Moldovan viranomaiset loukkaavat EU:n perusarvoja hyökkäämällä nuorten ihmisten ja toimittajien kimppuun kostoksi vaalituloksia seuranneista protesteista. Kaikenlainen lempeys meidän puoleltamme heittäisi tässä suhteessa varjon EU:n uskottavuudelle.
<P>
Toinen on EU:n vastaus siihen, miten Moldovan viranomaiset rikkovat menettelysääntöjä pannessaan täytäntöön meidän kanssamme tekemiään sopimuksia ja syrjimällä EU:n kansalaisia kansalaisuuden perusteella. EU:n uskottavuus ja arvovalta ovat jälleen vaakalaudalla.
<P>
Kolmas on EU:n osoittama solidaarisuus, kun yhtä sen jäsentä kohtaan esitetään vääriä syytöksiä, mikä on mahdollinen tekosyy alueen sotilaallisen tilanteen jäädyttämiselle tämän alan tärkeiden sitoumusten vastaisesti.
<P>
Neljänneksi, EU:n reaktiossa korostuu jälleen kerran ero niiden maiden osalta, jotka jakoivat saman kohtalon vuonna 1940, ja siinä näkyy EU:n ja Venäjän välisten suhteiden tuleva suunta.
<SPEAKER ID="054" NAME="Chris Davies" AFFILIATION="ALDE">
(EN) Arvoisa puhemies, jos joku vaalipiirimme asukkaista saa petoksen avulla sosiaalietuuksia, häntä syytetään ja hän saattaa joutua vankilaan.
<P>
Asiat näyttävät joskus olevan toisin täällä. Sanomalehdet tiedottivat julkisesti viime marraskuussa, että yksi jäsenistämme, Den Dover, oli maksanut 750 000 Englannin punnan arvosta kuluja, jotka liittyivät hänen vaimonsa ja tyttärensä omistaman yrityksen henkilöstön palkkaukseen, ja hän oli käyttänyt osan näistä rahoista ostaakseen kalliita autoja ja muita asioita omaksi hyödykseen.
<P>
Useimmat ihmiset eivät pidä Den Doveria varasta parempana vaan huijarina, jonka pitäisi olla vankilassa, ja kehotan teitä, arvoisa puhemies, kertomaan meille, miten paljon rahoista on nyt maksettu takaisin.
<P>
Tämän parlamentin pitäisi olla loistava esimerkki avoimuudesta, rehellisyydestä ja läpinäkyvyydestä, ja kuitenkin täällä joskus näyttäisi olevan vallalla salakieli, jonka avulla kätketään joidenkin jäsenten harjoittaman etuuksien väärinkäytön todellinen laajuus. Se, että kieltäydymme ottamasta käyttöön samanlaisia rahoituksen avoimuutta koskevia periaatteita, joita odotamme kaikilta muilta EU:n toimielimiltä, saattaa meidät kaikki häpeään.
<SPEAKER ID="055" NAME="Puhemies">
(DE) Hyvä Chris Davies, voitte olla varma, että myös tässä tapauksessa asia käsitellään lain mukaisesti.
<SPEAKER ID="056" NAME="Ewa Tomaszewska" AFFILIATION="UEN">
(PL) Arvoisa puhemies, huhtikuu tuo tullessaan jälleen uuden mahdollisuuden käsitellä molempien totalitaaristen järjestelmien vaikutuksia. Se muistuttaa Katýnin joukkomurhasta, tuhansien puolalaisten upseerien murhasta, upseerien, joita pidettiin sotavankeina Ostaszkówin, Starobielskon ja Kozielskon leireillä ja jotka tuomittiin kuolemaan maaliskuussa 1940 Lavrenti Berijan käskyllä. Se muistuttaa myös Varsovan geton kansannoususta vuonna 1943, vastalauseena juutalaisten joukkokuljetuksille Saksan joukkojen hallitsemiin tuhoamisleireihin.
<P>
Geton tragedia on voitettu tämän päivän Elävien marssilla, jolla taataan kyseisten tapahtumien muistaminen ja estetään niiden toistuminen. Katýnin joukkomurhaa ja sen rikollisia tekijöitä ei ole valitettavasti vieläkään syytetty ja tuomittu. Se, että parlamenttimme hyväksyi kirjallisen kannanoton elokuun 23. päivän julistamiseen stalinismin ja natsismin uhrien eurooppalaiseksi muistopäiväksi, antaa kuitenkin toivoa.
<SPEAKER ID="057" NAME="Den Dover" AFFILIATION="PPE-DE">
(EN) Arvoisa puhemies, olen ymmärtänyt, että Chris Davies on saattanut pitää puheenvuoron minua koskevasta tilanteesta, ja siksi haluaisin oikeuden vastata siihen. Kuulin vain viimeiset kymmenen sanaa. Hän sentään lähetti minulle viime 20 minuutin aikana sähköpostia, jossa hän ilmoitti aikovansa puhua siitä.
<P>
Haluan vain sanoa sen, että suuri häly ja huoli avustajakorvauskuluistani, joita viestimet ovat käsitelleet viimeisten yhdeksän tai 12 kuukauden ajan, on ollut tuskallinen kokemus. Olen jättänyt asiakirjani ensimmäisen oikeusasteen tuomioistuimeen, joten aion käydä hyvin ankaran taistelun. Ymmärtääkseni minulla on hyvät perusteet, ja sen lisäksi olen ryhtynyt väliaikaisiin toimenpiteisiin, mikä tarkoittaa sitä, että mitään rahaa ei makseta ennen kuin tuomioistuin on kuullut kaikki todisteet ja tehnyt asianmukaisen päätöksen. Pyydän anteeksi, että viivytin parlamenttia, ja kiitän teitä tästä tilaisuudesta.
<SPEAKER ID="058" NAME="Gerard Batten" AFFILIATION="IND/DEM">
(EN) Arvoisa puhemies, mitä Euroopan unioni 36 jäsenyysvuoden jälkeen merkitsee Yhdistyneelle kuningaskunnalle? Se merkitsee, että emme enää hallitse itse itseämme. Nyt 75-85 prosenttia lainsäädännöstämme tulee EU:sta eikä omasta parlamentistamme. EU maksaa Yhdistyneelle kuningaskunnalle vuodessa ainakin 56 miljardia Englannin puntaa - tai 900 Englannin puntaa vuodessa jokaiselta mieheltä, naiselta ja lapselta. Emme enää valvo omia rajojamme ja kärsimme rajoittamattomasta ja valvomattomasta maahanmuutosta.
<P>
EU:n ihmisoikeuslainsäädäntö merkitsee, että emme enää voi suojella itseämme tehokkaasti ulkomaisilta rikollisilta, laittomilta siirtolaisilta ja valeturvapaikanhakijoilta. Eurooppalainen pidätysmääräys ja syytetyn poissa ollessa annetut tuomiot merkitsevät, että olemme menettäneet perusturvamme epäoikeudenmukaisten pidätysten ja vangitsemisten osalta.
<P>
EU:n jäsenyys on Yhdistyneelle kuningaskunnalle katastrofi. Se on tuskallinen ja tarpeettomasti itse aiheutettu haava. Ainoa ratkaisu ongelmaan on Yhdistyneen kuningaskunnan ehdoton vetäytyminen Euroopan unionista.
<SPEAKER ID="059" NAME="Milan Horáček" AFFILIATION="Verts/ALE">
(DE) Arvoisa puhemies, muutama viikko sitten EU:ta kannattavien Tšekin sosialidemokraattien, EU:ta vastustavan presidentti Klausin ja kommunistien epäpyhä allianssi kaatoi Topolánekin hallituksen. Nyt ollaan perustamassa väliaikaista hallitusta, joka vastaisi hallitustyöskentelystä toukokuusta alkaen uusien vaalien jälkeiseen aikaan lokakuussa. Toivon, että tämä uusi hallitus johtaa tähän asti oikein hyvin sujuneen Tšekin puheenjohtajakauden loppuun asti ja auttaa saamaan aikaan Lissabonin sopimuksen tarvittavan ratifioinnin Tšekin tasavallassa. Se olisi tärkeä, myönteinen merkki Euroopalle.
<SPEAKER ID="060" NAME="Zsolt László Becsey" AFFILIATION="PPE-DE">
(HU) Viime kuukausien aikana Vojvodinassa, Pohjois-Serbiassa, on jälleen vallinnut pelon ilmapiiri monen siellä elävän kansallisuuden, pääasiassa unkarilaisten, keskuudessa. Vaikka parlamenttimme hyväksyi sekä vuonna 2004 että 2005 päätöslauselman vastauksena tämän alueen muita asukkaita kuin serbejä vastaan kohdistettuihin fyysisiin ja psyykkisiin hyökkäyksiin ja ryhtyi myös esimerkilliseen toimintaan lähettämällä tiedonkeruuvaltuuskunnan alueelle vuonna 2005, väkivalta-, pelottelu- ja nöyryyttämistapaukset siellä asuvia vähemmistöjä, pääasiassa unkarilaisia vastaan, eivät vain jatku vaan näyttävät käyvän pahemmiksi.
<P>
Vuoden alusta asti on tehty yhteensä 15 psyykkistä ja viisi fyysistä hyökkäystä, kaksi niistä vakavia. Valitettavasti poliisiin ei juuri luoteta. Sitä tukee se tosiasia, että etnisten hyökkäysten tapauksessa ei tähän mennessä yhtään tuomiota ole itse asiassa pantu täytäntöön, mikä kertoo riittämättömästä toiminnasta ja, valitettavasti, monen vuoden kokemuksen perusteella, oikeuslaitoksen laiskasta asenteesta. Sitä tukee myös se tosiasia, että serbialainen enemmistö ei voi edelleenkään tunnustaa, että meidän on myös muistettava monet kymmenettuhannet ihmiset, jotka teloitettiin ilman tuomiota ja omaa syytä.
<P>
Miten kauan Euroopan unioni voi vielä sietää sitä, että mahdollinen jäsenvaltio terrorisoi 2000-luvun alussa fyysisesti ja psyykkisesti eurooppalaista kieltä puhuvia alkuperäisiä asukkaita.? Emmekö ole edes yhtään huolissamme maineestamme?
<SPEAKER ID="061" NAME="Jo Leinen" AFFILIATION="PSE">
(DE) Arvoisa puhemies, eilen Genevessä avattiin Yhdistyneiden Kansakuntien rasismin vastainen konferenssi. EU:n jäsenvaltioista 22 osallistuu ja viisi on päättänyt olla osallistumatta. Tämä antaa huonon kuvan Euroopan unionin yhtenäisyydestä näin tärkeän asian osalta.
<P>
Olen nyt kuitenkin lukenut, että muutamat maat harkitsevat edelleen matkustamista Geneveen viikon aikana, ja siksi pyytäisin teitä vaikuttamaan puheenjohtajavaltio Tšekkiin, jotta me, EU, voimme ilmaista yhteisen kannan tässä rasismin vastaisessa konferenssissa.
<P>
Iranin presidentin kauhea puhe ei saa jakaa EU:ta ja heikentää YK:ta. Se ei saa olla tämän puheen tulos, ja siksi meidän on mielestäni jälleen pyrittävä - kuten pääsihteeri Ban Ki-Moon on myös pyytänyt - varmistamaan, että kaikki 27 EU:n jäsenvaltiota ja EU yksikkönä todella tukevat siellä aikaan saatavaa lopullista asiakirjaa auttaakseen niitä miljoonia maailman ihmisiä, joihin rasismi ja syrjintä vaikuttavat. Kiitos hyvin paljon.
<SPEAKER ID="062" NAME="Marco Cappato" AFFILIATION="ALDE">
(IT) Arvoisa puhemies, hyvät kollegat, edellisessä täysistunnossa pyysin teitä kunnioittamaan parlamentin velvoitteita ja julkaisemaan tilastot Euroopan parlamentin jäsenten osallistumisesta parlamentin toimintaan. Arvoisa puhemies, te annoitte minulle sananne, että seuraavassa puhemiehistön kokouksessa - joka pidetään tarkalleen 40 minuutin kuluttua - tästä asiasta keskustellaan. Olen nyt kuitenkin saanut selville, että kyseinen asia ei ole puhemiehistön kello 18.30 pidettävän kokouksen esityslistalla. Koska nyt on vain vähän yli kuukausi vaaleihin ja koska parlamentti on jo sitoutunut julkaisemaan tilastot ja tiedot Euroopan parlamentin jäsenten osallistumisesta parlamentin toimintaan, ja nyt siihen on vain pienet mahdollisuudet, en tiedä, voidaanko katsoa, että puhemiehistön kokouksessa käsitellään virallisesti tätä asiaa. Pääsihteeri oli sitoutunut antamaan raportin, jonka perusteella puheenjohtajavaltio olisi voinut tehdä päätöksen. Siksi kysyn teiltä, arvoisa puhemies: voivatko eurooppalaiset äänestäjät saada nämä tiedot, kuten tämä parlamentti on pyytänyt, säätänyt ja päättänyt, ennen kesäkuussa järjestettäviä Euroopan parlamentin vaaleja, vai onko meidän rikottava oma lupauksemme ja toimittava omia päätöksiämme vastaan?
<SPEAKER ID="063" NAME="Etelka Barsi-Pataky" AFFILIATION="PPE-DE">
(HU) Eilen Unkariin muodostettiin uusi sosialistihallitus. En itse asiassa tahdo puhua tämän tapahtuman poliittisista näkökohdista vaan siitä, että uudessa hallituksessa ei ole yhtään naispuolista jäsentä. On ehdottomasti outoa, että vuonna 2009 Euroopassa voidaan muodostaa uusi hallitus, jossa ei ole yhtään naista hallituksen muodostavien 14 ministerin joukossa. Pohjoismaissa yli puolet niiden hallitusten jäsenistä on naisia. Myös Ranska lähestyy tuota osuutta. Yli kolmannes Saksan hallituksen jäsenistä on naisia. Se on yleisesti hyväksytty käytäntö Euroopassa.
<P>
Olemme tässä parlamentissa viiden viime vuoden aikana hyväksyneet 11 mietintöä sukupuolten tasa-arvosta. Se on tärkeä tavoite, joka perustuu eurooppalaisiin arvoihin, mutta se on merkityksetön, jos sitä ei panna täytäntöön. Siksi kehotan kollegoitani, tässä tapauksessa sosialidemokraattien ryhmää, käyttämään vaikutusvaltaansa, jotta nämä tärkeät ja jalot pyrkimykset myös pannaan täytäntöön maissa, joissa niin ei ole vielä käynyt.
<SPEAKER ID="064" NAME="Neena Gill" AFFILIATION="PSE">
(EN) Arvoisa puhemies, olin yhtenä päivänä Birminghamissa. Koputtelin oville - erityisen brittiläinen tapa kampanjoida - ja, mikä ei ollut yllättävää, yhdelläkään ihmisellä, jonka ovensuussa kävin, ei ollut pienintäkään aavistusta siitä, että Euroopan parlamentin vaalit ovat alle kuuden viikon päästä.
<P>
Oletan teidän tietävän, että Yhdistyneen kuningaskunnan tilastot osoittavat, että vain 16 prosenttia kansalaisista tietää vaaleista, mutta se, mistä teidän pitäisi olla huolissanne, on se, että tilastot eivät ole yhtään parempia muissa jäsenvaltioissa. Itse asiassa 30 prosentilla ei ole aikomusta osallistua tuleviin vaaleihin. Tämä parlamentti on erityisesti vastuussa tästä kiinnostuksen ja tiedon puutteesta. Kansalaisille suunnattuun viestintään käytetyt miljoonat näyttävät olleen turhia.
<P>
Minua turhauttaa erityisesti se, että luvattu vaalitiedottamista koskeva mainonta on silmiinpistävän epäonnistunutta. Työn ja yksityiselämän tasapainoa koskeva mainonta on järkyttänyt työssäkäyviä naisia ja ryhmiä, jotka yrittävät edistää rintaruokintaa. Se on toinen oma tavoitteemme. Arvoisa puhemies, teidän on käsiteltävä tätä asiaa kiireellisesti, vedettävä loukkaavat mainokset pois ja varmistettava, että meillä on yksinkertainen viesti siitä, miksi ihmisten pitäisi osallistua tuleviin vaaleihin. Sen on oltava näkyvää ja helposti ymmärrettävää.
<SPEAKER ID="065" NAME="Marie Panayotopoulos-Cassiotou" AFFILIATION="PPE-DE">
(EL) Arvoisa puhemies, haluaisin puhua myös samasta asiasta, nimittäin Euroopan parlamentin tulevien vaalien äänestysvilkkaudesta, joka ei näytä muodostuvan erityisen korkeaksi. Syitä ovat muun muassa parlamentin organisoima vaaleja edeltävä kampanja, joka ei ole tarpeeksi huomiota herättävä, ja ennen kaikkea hyökkäykset Euroopan unionin saavutuksia vastaan, sosiaalista markkinataloutta vastaan, mallia, jonka kehittämiseksi olemme taistelleet niin kovasti ja joka hyödyttää Euroopan unionin työntekijöitä. Kansalaiset suhtautuvat kielteisesti kehitysvaiheisiin, jotka eivät näytä miellyttäviltä ja tyydyttäviltä. Siksi on sääli, että olemme täällä vastakkain niiden asioiden osalta, joiden pitäisi yhdistää meidät Euroopan kansalaisten eduksi.
<SPEAKER ID="066" NAME="Catherine Guy-Quint" AFFILIATION="PSE">
(FR) Arvoisa puhemies, matkustin 14. ja 15. maaliskuuta budjettivaliokunnan jäsenen ominaisuudessa Costas Botopoulosin kanssa kesän 2007 tulvista pahiten kärsineille Peloponnesoksen alueille. Suureksi yllätykseksemme huomasimme, että Euroopan unionin solidaarisuusrahastosta luvatut ja osoitetut 89,7 miljoonaa euroa eivät olleet vieläkään saapuneet noille alueille.
<P>
Siksi kiinnitämme virallisesti komission huomion tähän asiaan, ja haluaisimme tietää, mistä budjettivallankäyttäjän tekemien päätösten täytäntöönpanon viivästys johtuu. Miten on mahdollista, että tällä avulla, josta äänestettiin monta kuukautta sitten, ei vieläkään ole ollut huomattavia vaikutuksia näihin alueisiin, joilla eurooppalaista solidaarisuutta tarvitaan koko ajan selvemmin.
<P>
Komission suorittaman taannehtivan valvonnan lisäksi haluaisimme saada Kreikan hallitukselta selityksiä tämän EU:n tuen käyttämisen osalta. Tämä on todella kiireellinen asia - inhimillisesti ja taloudellisesti. Kaksi vuotta on todellakin liian pitkä aika odottaa.
<SPEAKER ID="067" NAME="Călin Cătălin Chiriţă" AFFILIATION="PPE-DE">
(RO) Haluaisin kiinnittää huomion siihen, että koko ajan useammin toistuvat epämiellyttävät tapahtumat, jotka alkoivat viime vuonna Armenian kanssa ja jotka ovat jatkuneet tänä vuonna Georgian ja Moldovan kanssa, antavat meille ajattelemisen aihetta, koska näitä kahta yhdistää yksi asia: kaikki kolme maata ovat itäisen kumppanuuden jäseniä ja niiden tilanne on samanlainen. Mielestäni meidän pitäisi ottaa se huomioon.
<P>
Viime viikolla Moldovan presidentti Voronin jopa ilmoitti, että hän haluaa vetäytyä pois itäisestä kumppanuudesta, jotta hän voi edistää niitä ei-toivottuja toimia, joita hän toteuttanut ihmisoikeuksia vastaan Moldovassa. Mielestäni Euroopan unionin pitäisi työskennellä tiiviisti yhdessä Euroopan neuvoston ja Etyjin kanssa.
<SPEAKER ID="068" NAME="Jim Allister" AFFILIATION="NI">
(EN) Arvoisa puhemies, terrorismin ihannointiin on monia tapoja, mutta kun tämän parlamentin jäsen ylistää halpamaisia murhaajia, joiden tappamisurat loppuivat, kun he päätyivät laillisten turvallisuusjoukkojen käsiin, silloin tämä jäsen asettaa itsensä vastakkain kaiken sen kanssa, mitä tämä parlamentti on ikinä sanonut tuomitakseen terrorismin ja ne, jotka kaunistelevat ja puolustavat sitä. Ja kuitenkin juuri näin Sinn Feinin jäsen Bairbre de Brún teki pääsiäissunnuntaina, kun hän kuvaili IRAn terroristeja kunnollisiksi, epäitsekkäiksi ja kunniallisiksi. Terrorismissa ei ole mitään kunnollista eikä kunniallista, ei ennen eikä nyt. Hävetkööt kaikki jäsenet, jotka mielistelevät niin inhottavasti veren tahraamia miehiä!
<SPEAKER ID="069" NAME="Jelko Kacin" AFFILIATION="ALDE">
(SL) Presidentti Ahmadinejad aiheuttaa kovan linjan populistisella ja nationalistisella retoriikallaan suurta vahinkoa Iranin maineelle ja siitä saadulle mielikuvalle. Hän uhkaa myös lännen maltillista islamia ja levittää siitä kielteisiä mielikuvia.
<P>
Meidän on ryhdyttävä päättäväiseen toimintaan tällaista provokaatiota vastaan. Tuomitsemalla Roxana Saberin Iranin hallinto on osoittanut, että itse asiassa se on heikko ja pelkurimainen. Sanallisessa vastakkain asettelussaan Yhdysvaltojen kanssa se päättää ottaa panttivankeja, tässä tapauksessa naisen ja toimittajan, saadakseen kansansa ideologisesti liikkeelle. Se tekee pilaa kaikista demokraattisista normeista.
<P>
Perusihmisoikeudet ovat Euroopan unionin peruskivi, kuten on myös taistelu oikeudesta saada tietoa. Neljäs valtiomahti, eli viestimet ja lehdistö, on tärkeä väline demokraattisten normien palauttamisessa. Kaikki lehdistöä pelkäävät vallat iskevät ensimmäisenä niihin. Epädemokraattisia hallintoja hallitsee jatkuvasti ikuinen pelko, minkä takia ne vainoavat toimittajia, vangitsevat ja kiduttavat heitä ja jopa tappavat heitä.
<SPEAKER ID="070" NAME="Kinga Gál" AFFILIATION="PPE-DE">
(HU) Toukokuun 1. päivänä on kulunut viisi vuotta siitä, kun meistä ja monista muista Keski- ja Itä-Euroopan maista tuli Euroopan unionin jäseniä. Silloin vaikutti siltä, että kaikki uudet jäsenvaltiot noudattaisivat EU:n perusperiaatteita ja kieltäisivät syrjinnän sekä suojelisivat ja arvostaisivat kielellistä monimuotoisuutta ja kansallisten vähemmistöjen oikeuksia.
<P>
Jopa viiden EU:n jäsenyysvuoden jälkeen voi edelleen olla tahoja, joissa enemmistön kieltä suojellaan avoimella syrjivällä tavalla, joka haittaa alkuperäisten vähemmistöjen kielten käyttöä. Näin on tällä hetkellä Slovakiassa, jossa vuonna 1995 annettu kielilaki, joka aikoinaan kohtasi ankaraa kansainvälistä arvostelua, on nyt saatettu jälleen voimaan. Tällä kielilakiluonnoksella vaarannetaan vähemmistökielten käyttö kaikissa elämäntilanteissa, ja se vaikuttaa myös esimerkiksi Slovakiassa asuvaan puolen miljoonan henkilön vahvuiseen unkarilaiseen alkuperäisvähemmistöön. Kielellisen monimuotoisuuden ja vähemmistöjen identiteetin suojelun sijasta sillä valtuutetaan kielen valvojat ja tarkastajat menemään vähemmistöyhteisöihin ja antamaan raskaita sakkoja, jos niissä ei vastata näitä säännöksiä, joita voidaan Brysselin näkökulmasta kuvailla sulaksi hulluudeksi. Siksi pyydän kielellisestä monimuotoisuudesta vastaavaa EU:n komission jäsentä puuttumaan asiaan ja panemaan kielellisen monimuotoisuuden täytäntöön myös Slovakiassa.
<SPEAKER ID="071" NAME="Csaba Sándor Tabajdi" AFFILIATION="PSE">
(HU) Kymmenen uutta jäsenvaltiota on ollut Euroopan unionissa viisi vuotta. On aika tehdä tilannekatsaus. Vaalikautemme on myös loppumassa. Alussa vanhoilla jäsenvaltioilla oli epäluuloja, mutta ne ovat asteittain kadonneet. Ajan myötä itse asiassa kävi niin, että uudet jäsenvaltiot johtivat EU:n uudistusta monessa asiassa, esimerkiksi palveludirektiivissä ja työllisyyden vapaudessa. Siksi voimme mielestäni sanoa, että nämä viisi vuotta ovat olleet hyvin tärkeä oppimiskokemus. Samalla meidän on korostettava, että uudet jäsenvaltiot kohtaavat edelleen syrjintätoimenpiteitä. Minun tarvitsee vain mainita se, että uusien jäsenvaltioiden viljelijät saavat jälleen tänä vuonna 60 prosenttia siitä, mitä vanhojen jäsenvaltioiden viljelijät saavat. Lisäisin myös, että EU:hun liittyminen on kaikkia hyödyttävä tilanne, ja haluaisin siksi kiittää Euroopan parlamenttia meidän uusien jäsenvaltioiden ottamisesta vastaan. Meistä tuntuu, että meitä on täällä näiden viiden viime vuoden ajan kohdeltu yhdenvertaisina.
<SPEAKER ID="073" NAME="Puhemies">
(IT) Kohdan käsittely on päättynyt.

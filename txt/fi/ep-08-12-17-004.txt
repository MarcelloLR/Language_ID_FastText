<CHAPTER ID="004">
Fibromyalgia (kirjallinen kannanotto): ks. pöytäkirja
<P>

<SPEAKER ID="064" NAME="Hannes Swoboda" AFFILIATION="PSE">
(DE) Arvoisa puhemies, eilen suuri joukko vierailijoita, jotka olivat tehneet varauksen, eivät päässeet sisälle parlamenttiin. Haluaisin esittää erityiskiitokseni parlamentin yksiköille, jotka yrittivät päästää vierailijat sisään poliisin vastustuksesta huolimatta. Poliisi ei kuitenkaan sallinut näiden tulla sisään, koska vierailijoilla oli yllään punaiset takit. En tiedä, kuka pelkää punaisia takkeja. Myös erään kollegan oli riisuttava takkinsa päästäkseen parlamentin istuntosaliin.
<P>
Pyydän, että teemme valituksen poliisille ja kerromme, että on kielletty vaikeuttaa vierailijoidemme pääsyä tänne. Haluaisin toistaa, että parlamentin yksiköt yrittivät auttaa varauksen tehneitä vierailijoita pääsemään parlamenttiin, mutta poliisi esti heitä, vaikka vierailijat käyttäytyivät rauhanomaisesti. Pyydän, että ilmoitamme poliisille, että parlamentissa ei saa esiintyä tällaista vastustusta.
<SPEAKER ID="065" NAME="Puhemies">
(DE) Paljon kiitoksia, jäsen Swoboda, tutkimme asiaa. Kiitän puheenvuorostanne.
<SPEAKER ID="066" NAME="Monica Frassoni" AFFILIATION="Verts/ALE">
(IT) Arvoisa puhemies, kiitos tästä puheenvuorosta. Haluaisin yksinkertaisesti esittää lämpimät tervetulotoivotukseni Länsi-Saharan demokraattisen arabitasavallan presidentille ja Polisario-rintaman pääsihteerille Mohamed Abdelazizille sekä hänen mukanaan tulleelle valtuuskunnalle. He ovat palanneet parlamenttiin muistuttaakseen meitä kansansa oikeuksien ja itsemääräämisoikeuden säilyttämisen tärkeydestä.
<SPEAKER ID="067" NAME="Jens Holm">
GUE/NGL-ryhmän puolesta. - (SV) Arvoisa puhemies, puhun koko ryhmäni puolesta. Vastustamme menettelyä, jota on nyt ehdotettu. Mietinnön esittelijä, jäsen Wurtz on jo todennut ryhmien esittelijöiden välisessä kokouksessa, että tämä on täysin tuomittavaa. Ilmastopakettia koskevan äänestyksen, joka on yksi vuoden tärkeimmistä, olisi edettävä samalla tavalla kuin kaikki muutkin äänestykset. On epädemokraattista ja tyrmistyttävää, että emme äänestä kustakin mietinnöstä erikseen. Meidän on voitava äänestää kustakin yksittäisestä mietinnöstä, ja meillä on oltava oikeus jättää tarkistuksia, joista sitten äänestämme.
<P>
Repikää kappaleiksi tämä ehdotus ja antakaa meille tilaisuus äänestää kustakin mietinnöstä erikseen sekä tilaisuus äänestää jätetyistä tarkistuksista. Kiitos.
<SPEAKER ID="068" NAME="Puhemies">
(DE) Jokaisella on oikeus ilmaista mielipiteensä täällä parlamentissa, ja enemmistö tekee päätökset.
<SPEAKER ID="069" NAME="Chris Davies" AFFILIATION="ALDE">
(EN) Arvoisa puhemies, eilen viisi tuntia kestäneen ilmasto- ja energiapakettia koskevan keskustelun päätteeksi parlamentti sai harkitun vastauksen puheenjohtajavaltion ministeri Borloolta ja komissiolta komission jäsen Dimasilta ja komission jäsen Piebalgsilta. Siitä huolimatta, että 50-60 jäsentä oli osallistunut keskusteluun, he puhuivat istuntosalissa, jossa oli vain neljä jäsentä.
<P>
Mielestäni tämä osoittaa tiettyä epäkohteliaisuutta sekä komissiota että puheenjohtajavaltiota kohtaan ja vähentää sitä vaikutusvaltaa, joka parlamentilla on. Pyytäisin teitä ottamaan puolueiden johtajien kanssa esille kysymyksen siitä, olisiko meidän harkittava seuraamuksia niille jäsenille, jotka osallistuvat keskusteluun mutta jotka eivät vaivaudu olemaan paikalla kuullakseen komission ja puheenjohtajavaltion vastaukset.
<P>
(Suosionosoituksia)
<SPEAKER ID="070" NAME="Puhemies">
(DE) Hyvä jäsen Davies, olen täysin samaa mieltä asiasta kanssanne, mutta varmistakaa myös tarkistamalla asia omassa ryhmässänne, että jäsenten läsnäolo voidaan taata.
<SPEAKER ID="071" NAME="Reinhard Rack" AFFILIATION="PPE-DE">
(DE) Arvoisa puhemies, haluaisin esittää pyynnön viittaamalla eilen puheenjohtajavaltio Ranskan kanssa käytyyn keskusteluun. Eräillä ryhmien puheenjohtajilla on tärkeitä asioita sanottavanaan tuosta keskustelusta, mikä on täysin oikein ja sopivaa. On kuitenkin toisia ryhmän puheenjohtajia, jotka ovat aina samat, jotka ylittävät yleisesti annetun puheajan minuutilla tai kahdella.
<P>
Ehkäpä tämä aika voitaisiin yksinkertaisesti vähentää heidän ryhmänsä saamasta puheajasta, koska tämä ei näin ollen vaikuttaisi siihen aikaan, joka oli moitteettomasti myönnetty.

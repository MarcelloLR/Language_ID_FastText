<CHAPTER ID="026">
Tuomioiden tehokas täytäntöönpano Euroopan unionissa: velallisen omaisuuden läpinäkyvyys (lyhyt esittely) 
<SPEAKER ID="232" NAME="Puhemies">
(FR) Esityslistalla on seuraavana lyhyt esittely Neena Gillin oikeudellisten asioiden valiokunnan puolesta laatimasta mietinnöstä tuomioiden tehokkaasta täytäntöönpanosta Euroopan unionissa: velallisen omaisuuden läpinäkyvyys (2008/2233)(INI)).
<SPEAKER ID="233" NAME="Neena Gill" LANGUAGE="EN">
Arvoisa puhemies, velallisen omaisuutta koskevan komission neuvoa-antavan asiakirjan taustalla on huoli siitä, että maksujen viivästyminen ja maksamatta jättäminen vaarantavat sekä yritysten että kuluttajien edut. Tämä koskee erityisesti tilanteita, jossa velkojalla ja täytäntöönpanoviranomaisilla ei ole tietoa velallisen eikä hänen varojensa olinpaikasta. Ongelma voidaan ratkaista siinä unionin jäsenvaltiossa, jossa velallisella on omaisuutta, jolloin hänet on mahdollista jäljittää ja saattaa oikeudelliseen vastuuseen.
<P>
Komissio ehdotti kertomuksessaan kansallisia täytäntöönpanosäännöksiä ja -käytänteitä koskevan käsikirjan laatimista ja korosti mahdollisuutta parantaa väestörekisterissä olevien tietojen saantia. Se esitti myös kysymyksiä, pitäisikö toimeenpanosta vastaavien viranomaisten pääsyä sosiaaliturva- ja verotustietoihin helpottaa. Ehdotuksessa ehdotettiin, että julkisten täytäntöönpanoelinten välistä yhteistyötä voitaisiin parantaa, ja viimeiseksi se esitti ajatuksen eurooppalaisesta omaisuusilmoituksesta, joka mahdollisesti seuraamusten uhalla velvoittaisi velalliset ilmoittamaan kaiken Euroopan oikeudenkäyttöalueella olevan omaisuutensa.
<P>
Mietinnössäni, josta on äänestetty valiokunnassa, katsotaan, että velkojat voisivat hyötyä, jos käyttöön otettaisiin yksinkertaisempi ja joustavampi menettely, joka voisi olla voimassa koko EU:ssa, jotta saataisiin aikaan määräys tuomion täytäntöönpanotoimiin liittyvää omaisuutta koskevien tietojen ilmoittamisesta. Sellaiset toimet voisivat olla tilapäisen maksumääräyksen muodossa, jolloin velkoja saisi maksun välittömästi meneillään olevan kiistan ratkaisua odotettaessa. Mietinnössä kehotetaan myös tekemään tutkimus siitä, miten nykyiset kansalliset järjestelmät toimivat, ja vertailla siinä Yhdistyneen kuningaskunnan kaltaista common law -maata ja muita eurooppalaisia oikeudenkäyttöalueita, ja sitä, miten nykyisiä järjestelmiä voitaisiin parantaa. Siinä korostetaan myös tarvetta tutkia alueita, joilla voitaisiin hyötyä jäsenvaltioiden välisen yhteistyön lisäämisestä, ja sitä, miten ehdotukset toimivat nykyisen tietosuojaa ja ihmisoikeuksia koskevan lainsäädännön rinnalla.
<P>
Olemme pyrkineet muokkaamaan mietintöä näiden linjojen mukaisesti, ja valiokunnassa aikaansaadut kompromissit ovat jo tasoittaneet joitakin eroja jäsenvaltioiden oikeusjärjestelmien välillä. Monien tekemiemme lisäysten tarkoituksena on ollut ehdotuksen tekeminen avoimemmaksi ja helppokäyttöisemmäksi velkojalle.
<P>
Siksi on ehdottoman tärkeää varmistaa, että ehdotettua kansallisia täytäntöönpanosäännöksiä ja -käytänteitä koskevaa käsikirjaa päivitetään ja että tietoja tarjotaan helppokäyttöisessä muodossa ja että se kirjoitetaan ymmärrettävällä kielellä. On myös ehdottoman tärkeää, että aloite toimii yhteistyössä kansallisten tuomioistuin kanssa eikä korvaa niitä. Se edellyttää, että lainsäädäntö rajoitetaan vain rajatylittäviin tapauksiin. Tämä varoitus mielessä pitäen tämän lainsäädännön täytäntöönpano sujuu tehokkaasti ja ennakoivasti.
<P>
Yleisesti mietinnöllä autetaan paljon pienyrityksiä ja yksittäisiä ihmisiä heidän tiellään olevien esteiden ylittämisessä, koska heillä ei ole suuryritysten resursseja velallisen jäljittämiseksi ja oikeuteen saattamiseksi. Pienyritykset kärsivät kohtuuttomasti siitä, että maksuja laiminlyödään. Jos yritykset eivät sen tähden halua tehdä kauppaa ulkomailla, se on todellinen uhka yhtenäismarkkinoiden toiminnalle. Tänä vaikeana aikana on elintärkeää suojella pienyritysten toimintaa, koska pk-yritykset muodostavat suuren osan taloudestamme.
<P>
Haluaisin kiittää oikeudellisten asioiden valiokunnan sihteeristöä ja ylistää loistavaa tukea, jota he ovat antaneet minulle tämän mietinnön laatimisessa. Kiitokset myös muiden ryhmien kollegoilleni, jotka ovat tehneet hyvin rakentavia ehdotuksia.
<P>
Tärkeintä mielestäni on, että tätä lainsäädäntöä viedään eteenpäin mahdollisimman pian. Kehotan komissiota toimimaan kiireellisesti parlamentin suositusten osalta. Paljon siitä hyvästä työstä, jota jäsenvaltiot ovat tehneet vastatakseen markkinoiden taantumaan, on keskittynyt suuriin yrityksiin.
<SPEAKER ID="234" NAME="Joe Borg" LANGUAGE="EN">
Arvoisa puhemies, olen hyvin tyytyväinen, että sain tämän tilaisuuden keskustella parlamentin huolenaiheista velkojen perintää ulkomailla koskevan kysymyksen osalta. Haluaisin myös kiittää Neena Gilliä mietinnöstä.
<P>
Mistä on kysymys? Sekä parlamentti että komissio ovat samaa mieltä siitä, että rajaylittävää velkojen perintää koskevat ongelmat voivat muodostaa vakavan esteen maksumääräysten vapaalle liikkumiselle Euroopan unionissa ja voivat estää oikeuden toteutumista. Se on lisäksi olennaista pienyritysten selviytymiselle nykyisessä taloustilanteessa.
<P>
Mitkä yhteisön tavoitteiden pitäisi olla tätä taustaa vasten ja toissijaisuus- ja suhteellisuusperiaatteiden mukaisesti? Euroopan unionilla on vaikuttava joukko säännöksiä, joilla varmistetaan oikeussuoja rajatylittävissä tapauksissa ja helpotetaan siviili- ja kauppaoikeuden päätösten vapaata liikkumista unionissa.
<P>
Ei ole kuitenkaan epäilystäkään - kuten Eurooppa-neuvoston hyväksymässä vastavuoroista tunnustamista koskevassa Haagin ohjelmassa on todettu - että tuomiot olisi itse asiassa paljon helpompi panna täytäntöön Euroopan unionissa, jos velallisten taloudellisten tilanteesta olisi mahdollista saada tarkkoja tietoja.
<P>
Komissio julkaisi vihreän kirjan velallisten varojen läpinäkyvyydestä maaliskuussa 2008, ja kaikki vastaukset - yhteenveto mukaan luettuna - ovat nyt saatavilla tutustumista varten julkisella internet-sivulla.
<P>
Useimmat vastaajat olivat samaa mieltä siitä, että yhteisön tasolla tarvitaan toimenpiteitä velallisten varojen läpinäkyvyyden lisäämiseksi, vaikka näkemykset siitä, miten se pitäisi käytännössä tehdä, erisivät.
<P>
Olen parlamentille kiitollinen niin perusteellisen vastauksen esittämisestä vihreään kirjaan. Mietinnössä suhtaudutaan sangen epäilevästi vihreässä kirjassa esitettyihin ajatuksiin ja katsotaan, että tärkein ongelma on häikäilemättömät vastahakoiset velalliset.
<P>
Mietinnössä ollaan myös hyvin huolissaan tietosuojaa ja yksityisyyttä koskevista kysymyksistä, jotka liittyvät tietojen hankkimiseen ihmisten taloudellisesta tilanteesta. Komissio on myös sitoutunut suojelemaan kansalaisten yksityisyyttä ja henkilötietoja.
<P>
Sen sijaan mietinnössä kehotetaan hyväksymään muissa jäsenvaltioissa työskentelevien asianajajien kansalliset käsikirjat, joilla voidaan auttaa velkojia ja jota ehdotetaan yhteisön tilapäiseksi toimenpiteeksi.
<P>
Haluaisin kertoa parlamentille, että tuomioiden käytännön täytäntöönpanon parantaminen on komission ensisijainen painopisteala tulevassa Tukholman ohjelmassa oikeuden, vapauden ja turvallisuuden alalla kaudella 2010-2013, jonka komissio esittää vuonna 2009.
<P>
Komissio ei kuitenkaan vielä ole suunnitellut mitään erityistä lainsäädännöllistä toimenpidettä sen vihreän kirjan seurannan osalta.
<P>
Lopuksi, kuulemisen ensimmäisten tulosten perusteella komissio uskoo, että tällä ehdotuksella - eli, että laaditaan kansallisia täytäntöönpanosäännöksiä koskeva käsikirja, laajennetaan pääsyä kaupparekistereihin ja julkisiin rekistereihin, parannetaan yhteistyötä täytäntöönpanoviranomaisten välillä ja luodaan velallisten pakolliset omaisuusilmoitukset - edetään kohti tavoitteidemme täyttämistä.
<P>
Tässä yhteydessä komissio tietysti tarkastelee huolellisesti parlamentin päätöslauselmaa tähän mietintöön sisällytetyistä eri asioista.
<SPEAKER ID="235" NAME="Puhemies">
(FR) Kohdan käsittely on päättynyt.
<P>
Äänestys toimitetaan keskiviikkona 22. huhtikuuta 2009.

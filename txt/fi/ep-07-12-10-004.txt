<CHAPTER ID="004">
Parlamentin kokoonpano
<SPEAKER ID="009" NAME="Puhemies">
(DE) Parlamentin 35 romanialaista jäsentä toimii Romanian kansan äänenä ja edustaa Euroopan parlamentissa heidän etujaan. Euroopan parlamentin puhemiehenä toivotan uusille jäsenkollegoillemme, joista monet jo tunnemme tähän mennessä heidän työstään, kaikkea menestystä heidän toimikautensa tulevien 18 kuukauden aikana.
<P>
Tämän johdosta haluan myös vielä kerran kiittää kaikkia Romanian parlamentin jäseniä, jotka ovat toimineet syyskuusta 2005 lähtien tarkkailijoina ja tämän vuoden tammikuun alusta lähtien Euroopan parlamentin jäseninä. Kiitän teitä väsymättömästä työstänne ja sitoutumisestanne Euroopan yhtenäisyyteen.
<P>
(Suosionosoituksia)
<P>
Yhteensä 13 ensimmäistä Euroopan parlamentin jäsentä valittiin uudelleen, ja toivon, että he auttavat uusia jäsenkollegoitaan sopeutumaan täysin ja erittäin nopeasti Euroopan parlamentin työhön, jotta he voisivat yhdessä edistää Euroopan yhdentymishanketta äänestäjiensä hyväksi.
<P>
Luettelo näistä jäsenistä julkaistaan tämänpäiväisen istunnon pöytäkirjassa. Toivotan vielä kerran romanialaiset jäsenkollegamme lämpimästi tervetulleiksi.

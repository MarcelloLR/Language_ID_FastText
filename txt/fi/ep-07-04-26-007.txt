<CHAPTER ID="007">
Puhemiehen ilmoitus
<SPEAKER ID="045" NAME="Puhemies">
Hyvät kollegat, puheenjohtajakokous on pyytänyt minua esittämään tässä yhteydessä ilmoituksen, ja korostan, ettei tästä asiasta ole tarkoitus keskustella. Puheenvuoroja ei anneta.
<P>
Puheenjohtajakokous pyysi minua lukemaan teille parlamentin puhemiehen eilen laatiman lehdistötiedotteen ja esittämään siitä lisähuomautuksen.
<P>
Puheenjohtajakokous hyväksyi erittäin suurella äänten enemmistöllä parlamentin puhemiehen eilen laatiman lehdistötiedotteen, joka koski Bronisław Geremekin edustajantointa. Eilisessä lehdistötiedotteessa todetaan seuraavaa:
<P>
"Euroopan parlamentti ei ole tähän mennessä saanut Puolan viranomaisilta minkäänlaista ilmoitusta koskien Bronisław Geremekin edustajantointa. Bronisław Geremek on erittäin arvostettu poliitikko, ja hän on aina toiminut demokraattisen Puolan ja yhtenäisen Euroopan puolesta. Tutkimme kaikki oikeudelliset mahdollisuudet, jotta hän voisi jatkaa työtään."
<P>
(Voimakkaita suosionosoituksia)
<P>
Eilinen tiedotteeni jatkuu seuraavasti: "Käytössämme olevien tietojen mukaan Puolan perustuslakituomioistuin tarkastelee parhaillaan lakia, jonka perusteella Bronisław Geremekin toimivaltuudet pidätettiin. Tuomioistuin tekee asiassa päätöksen lähiviikkoina. Olen pyytänyt Euroopan parlamentin oikeudellista yksikköä tarkastelemaan, mikä oikeudellinen tilanne tarkasti ottaen on. Myös puheenjohtajakokous käsittelee asiaa huomisessa kokouksessaan."
<P>
Hyvät kollegat, tilanne on tämä, ja puheenjohtajakokous ilmaisee Bronisław Geremekille myötätuntonsa ja solidaarisuutensa.
<P>
(Voimakkaita suosionosoituksia)

<CHAPTER ID="012">
Käsittelyjärjestys
<SPEAKER ID="016" NAME="Puhemies">
(DE) Tämän istunnon lopullinen esityslistaluonnos, jonka puheenjohtajakokous hyväksyi torstaina 29. tammikuuta 2009 pitämässään kokouksessa työjärjestyksen 130 ja 131 artiklan mukaisesti, on jaettu. Seuraavia tarkistuksia on esitetty:
<P>
Maanantai: Martine Roure on peruuttanut pyyntönsä turvapaikanhakijoiden vastaanottoa koskevia vähimmäisvaatimuksia koskevan mietinnön lyhyestä esittelystä. Tästä mietinnöstä äänestetään siten torstaina.
<P>
Torstai: Unioni kansakuntien Euroopan puolesta -ryhmä on pyytänyt, että Filippiinien tilannetta koskevan keskustelun sijaan käsitellään aihetta "Brasilian kieltäytyminen luovuttamasta Cesare Battistia".
<SPEAKER ID="017" NAME="Roberta Angelilli" LANGUAGE="IT">
Arvoisa puhemies, kuultuani monia kollegoita pyydän, että muutatte esityslistaa juuri mainitsemallanne tavalla. Pyydän erityisesti, että Cesare Battistia koskeva asia voitaisiin käsitellä kiireellisesti.
<P>
Brasilian hallitus päätti muutama päivä sitten kieltäytyä luovuttamasta terroristi Cesare Battistia, joka on tuomittu elinkautiseen vankeuteen neljästä murhasta. Se päätti lisäksi antaa tälle murhaajalle poliittisen pakolaisen aseman. Tämä päätös loukkaa toimielinten ja Italian oikeuslaitoksen lisäksi uhrien muistoa ja heidän perheitään. Yleinen mielipide on ollut närkästynyt päätöksestä.
<P>
Tämä pyyntö olisi mielestäni otettava huomioon muun muassa siksi, että sen esittivät alun perin Italian korkeimmat viranomaiset, mukaan lukien tasavallan presidentti Giorgio Napolitano. Tämä on siten syy tähän pyyntöön.

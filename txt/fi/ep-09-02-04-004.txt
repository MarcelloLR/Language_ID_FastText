<CHAPTER ID="004">
Alzheimerin taudin torjunnan prioriteetit (kirjallinen kannanotto): ks. pöytäkirja
<P>

<SPEAKER ID="087" NAME="Eva-Britt Svensson" AFFILIATION="GUE/NGL">
(SV) Toivon nyt, että koko parlamentti kuuntelee. Tammikuun täysistunnon aikana hyväksyimme yksimielisesti päätöslauselman Afrikan sarvesta. Siinä oli yksi kohta, jossa todettiin, että Dawit Isaak pitäisi vapauttaa. Dawit Isaak on nyt erittäin sairas, ja haluaisin pyytää puhemiestä kirjoittamaan Eritrean viranomaisille.
<P>
Hänen sairautensa on vahvistettu monissa lähteissä, ja siitä on mainittu tänään ruotsalaisissa tiedotusvälineissä. Tilanne on äärimmäisen vakava ja epätoivoinen, ja haluaisin vain muistuttaa teitä siitä, että Dawit Isaak on ruotsalais-eritrealainen toimittaja, joka on ollut vangittuna ilman oikeudenkäyntiä vuodesta 2001 lähtien. Hänen terveysongelmansa ovat niin vakavia, että häntä pidetään sotilassairaalassa, ja minä pelkään hänen henkensä puolesta.
<P>
Pyytäisin tukea Dawit Isaakin vapauttamiseksi.
<P>
(Suosionosoituksia)
<SPEAKER ID="088" NAME="Puhemies">
(EN) Arvoisa Eva-Britt Svensson, voin vakuuttaa, että puhemies kirjoittaa tämän mukaisesti.

<CHAPTER ID="001">
Istunnon avaaminen
<SPEAKER ID="005" NAME="Edit Herczog" AFFILIATION="S&amp;D">
(EN) Arvoisa puhemies, keskustelimme eilen talousarviosta. Tuossa keskustelussa ilmeni, etteivät toimivaltaiset yksiköt olleet saaneet teollisuus-, tutkimus- ja energiavaliokunnan (ITRE) mietintöä. Tarkistimme asian. Mietintö oli saatu valmiiksi ja lähetetty asianmukaisesti, joten menettelyssä on ilmeisesti sattunut jokin erehdys.
<P>
Tärkeää ei kuitenkaan ole selvittää, kuka tästä on vastuussa ja mitä tarkalleen ottaen on tapahtunut. Tärkeämpää on, että haluamme varmistaa, että mietintömme, joka toimi pohjana myös kolmikantaneuvotteluissa ja joka eroaa eniten neuvoston asiakirjasta, toimitetaan neuvoston virallisten asiakirjojen yksikköön. Sen vuoksi otin sen mukaani jakaakseni sen teille ja neuvostolle. Pyydämme teitä ystävällisesti varmistamaan, että yksimielisesti hyväksytty ITRE-valiokunnan esitys toimitetaan neuvostoon ajoissa. Paljon kiitoksia tuestanne tässä asiassa.
<SPEAKER ID="006" NAME="Puhemies">
(EN) Toimimme toiveenne mukaisesti. Hieno juttu. Tämän päivän keskustelu alkoi hienosti!

<CHAPTER ID="008-10">
10. EU:n nuorisostrategia - Satsataan nuorten vaikutusmahdollisuuksiin (
<P>
Ennen äänestystä.
<SPEAKER ID="113" NAME="Georgios Papanikolaou" AFFILIATION="PPE">
(EL) Arvoisa puhemies, hyvät parlamentin jäsenet, nämä ovat kriittisiä aikoja koko EU:lle. EU:n tulevaisuus - josta haluan puhua - merkitsee ennen kaikkia tulevia sukupolvia. EU:n tulevaisuutta koskeva optimismi tarkoittaa nuoria, joilla on mahdollisuuksia, taitoja ja pätevyyttä.
<P>
Tämä mietintö ja kaikki muut asiaa koskevat aloitteet ovat tulevaisuudessa arvottomia, ellemme me kaikki, erityisesti ne, jotka ovat EU:n kansalaisten suoraan valitsemia, korosta kaikessa politiikassa, toimiemme kaikissa pilareissa, painoarvoa, jonka haluamme antaa nuorille. Näinä Kreikalle ja muille maille vaikeina aikoina uskomme, että voimme saavuttaa sen. Voimme saavuttaa sen todellisilla ponnistuksilla yhdessä nuorten kanssa, jotka, jos heillä on edellytykset ja mahdollisuudet, ottavat tulevaisuuden käsiinsä ja johtavat meidät parempaan huomiseen.
<P>
Kiitän kaikkien ryhmien varjoesittelijöitä yhteistyöstä ja yksimielisyydestä, jonka saavutimme.
<P>
(Suosionosoituksia)

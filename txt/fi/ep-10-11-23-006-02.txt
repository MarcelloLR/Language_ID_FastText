<CHAPTER ID="006-02">
2. Euroopan globalisaatiorahaston varojen käyttöönotto: Noord Brabant and Zuid Holland Division 18, Alankomaat (
<P>
- Ennen äänestystä:
<SPEAKER ID="083" NAME="Lucas Hartong" AFFILIATION="NI">
(NL) Arvoisa puhemies, kysymys Alankomaille Euroopan solidaarisuusrahastosta maksettavasta tuesta on onneksi edelleen tämän päivän esityslistalla, mutta jos asia olisi ollut kiinni Euroopan kansanpuolueen (kristillisdemokraattien) ryhmään kuuluvasta kollegastani jäsen Daulista, tätä äänestystä ei toimitettaisi tänään ja Alankomaita rangaistaisiin siitä, että se hylkäsi kuuden prosentin korotuksen EU:n talousarvioon ja eurooppalaisten verojen käyttöönoton. Alankomaiden vapauspuolueen jäsenten mielestä on täysin sietämätöntä, että jäsen Daul on koskaan edes harkinnut tällaista. Tämä on suuri loukkaus Alankomaita kohtaan jäsenvaltiona.
<SPEAKER ID="084" NAME="Puhemies">
(EL) Keskustelimme eilen tästä samasta asiasta, ja keskustelu on päättynyt.
<SPEAKER ID="085" NAME="Joseph Daul" AFFILIATION="PPE">
(FR) Arvoisa puhemies, hyvät parlamentin jäsenet, päätimme viime puheenjohtajakokouksessa ottaa jäsen Materan mietinnön tämän päivän esityslistalle. Kukaan ei pyytänyt, ettei kyseistä mietintöä otettaisi esityslistalle. Siksi puheenjohtajaa kiinnostaa, voimmeko käydä tällaisen henkilön kanssa suoraa keskustelua, niin kuin olemme tottuneet tekemään viiden vuoden ajan. Esitän torstaiaamuna juuri tämän kysymyksen. Lisäksi jos Euroopan konservatiivit ja reformistit lähettävät jatkossakin tämän henkilön puheenjohtajakokoukseen, työskentelytapamme muuttuu. Tässä oli kaikki sanottavani asiasta.
<SPEAKER ID="086" NAME="Barbara Matera" LANGUAGE="IT">
Arvoisa puhemies, hyvät parlamentin jäsenet, meitä on pyydetty äänestämään tänään tukipaketista Alankomaille, joka on pyytänyt ottamaan Euroopan globalisaatiorahastosta käyttöön yhteensä 10,5 miljoonaa euroa.
<P>
Sisäiset varat voidaan edelleen siirtää unionin budjettiin tavanomaisessa menettelyssä. Tulevat tukipyynnöt ja niiden määrä kasvavat tasaisesti, mutta vaarana on, ettei niitä voida käsitellä, koska vuoden 2011 talousarviota ei ole onnistuttu hyväksymään. Jos kahdestoistaosien järjestelmä tulee voimaan tammikuussa, siirtoja ei voida nimittäin tehdä eikä tarvittavia maksuja suorittaa.
<P>
Tässä tilanteessa, kun koko Eurooppa painii talousvaikeuksien kanssa, parlamentti toivoo suurta vastuuntuntoa niiltä jäsenvaltioilta, jotka ovat vastustaneet neuvostossa talousarvion säästölinjaa, joka vastaa Lissabonin sopimusta.

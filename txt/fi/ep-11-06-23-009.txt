<CHAPTER ID="009">
Muuta
<SPEAKER ID="130" NAME="Stavros Lambrinidis">
(EN) Kuten jotkut teistä ehkä tietävät, minut nimitettiin neljä päivää sitten Kreikan uudeksi ulkoministeriksi.
<P>
(Suosionosoituksia)
<P>
Kiitos. Mielenkiintoinen asia tässä työssä on se, että tavatessani sunnuntaina ja maanantaina Luxemburgissa virallisesti ensimmäisen kerran ulkoministerikollegoitani kaikista jäsenvaltioista, kukaan ei sanonut "onneksi olkoon". Kaikki sanoivat "onnea".
<P>
(Naurua ja suosionosoituksia)
<P>
Haluaisin vain sanoa lyhyesti hyvästit. Tulen kaipaamaan Euroopan parlamenttia valtavasti. Tulen kaipaamaan valtavasti kaikkia täällä olevia ystäviäni. En voi uskoa, että Euroopassa olisi parempi paikka intohimon ja myötätunnon osoittamiselle kuin tämä parlamentti. Olen erittäin kiitollinen. En halua, että hyvästini ovat hyvästit englannin kielellä enkä halua, että unohdatte kreikankieliset sanat, jotka opitte edellisen puolentoista vuoden aikana, joten ehdotan jotain. Haluaisin kuulla jälleen, miten sanomme "puolesta".
<P>
(Parlamentin jäsenet: "Υπέρ!")
<P>
Miten sanomme "vastaan"?
<P>
(Parlamentin jäsenet: "Κατά!")
<P>
Miten sanomme "tyhjää"?
<P>
(Parlamentin jäsenet: "Αποχή!")
<P>
Oikein hyvä. Haluan, että sosialistit ja GUE-ryhmä sanovat "Υπέρ"; PPE- ja ECR-ryhmä "Κατά"; Vihreät ja ALDE-ryhmä sanovat "Αποχή". Tämä on yksinkertaista! No niin.
<P>
(S&D-ryhmä ja GUE/NGL-ryhmä: 'Υπέρ!'; PPE-ryhmä ja ECR-ryhmä: "Κατά!"; Verts/ALE-ryhmä ja ALDE-ryhmä: "Αποχή!")
<P>
(Voimakkaita suosionosoituksia)
<P>
Hienoa. Kiitos.
<SPEAKER ID="131" NAME="Martin Schulz" LANGUAGE="DE">
Arvoisa puhemies, pyysin puheenvuoroa, koska olen varma, että kollegani ymmärtävät minua, kun sanon tämän ryhmäni puolesta, ja olen varma, että myös muut jäsenet ovat samaa mieltä, että ryhdytte vaikeaan tehtävään. Tiedätte sen meitä paremmin. Voitte luottaa täyteen solidaarisuuteemme uudessa virassanne, koska poliittisista mielipiteistämme huolimatta jaamme samat toiveet. Toive on se, että hieno valtio, jonka ulkoministerinä toimitte, pääsee yli vakavasta kriisistään mahdollisimman nopeasti avullamme. Tarvitsemme Kreikkaa. Olemme maanne ja teidän rinnalla. Arvoisa varapuhemies, ulkoministeri, Stavros, haluaisin sanoa teille henkilökohtaisesti: olette ollut hyvä ystävä ja hyvä kollega ja olette tehnyt meidän kaikkien elämämme rikkaammaksi kaikin mahdollisin tavoin. Hyvä Stavros, kiitos monista yhteistyön vuosista ja onnea.
<P>
(Suosionosoituksia)

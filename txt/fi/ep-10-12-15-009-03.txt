<CHAPTER ID="009-03">
3. Luottoluokituslaitokset (
<SPEAKER ID="188" NAME="Jean-Paul Gauzès" LANGUAGE="FR">
Arvoisa puhemies, kyse on puhtaasti teknisestä tarkistuksesta, jossa otetaan huomioon päivämäärä, jona Euroopan arvopaperimarkkinaviranomaisen perustamisasetus tulee voimaan, sekä se, että kyseinen asetus voi tulla voimaan vasta myöhempänä ajankohtana.
<P>
Näin ollen meidän pitäisi muuttaa hieman yhtä johdanto-osan kappaletta sekä yhtä artiklaa tekstissä, josta olemme äänestämässä. Johdanto-osan kappaleesta 22 pitäisi poistaa toinen lause, ja ehdotan, että poistamme toisen lauseen myös 2 artiklasta. Tästä suullisesta tarkistuksesta on tiedotettu kompromissitarkistuksen allekirjoittaneille ryhmille ja siitä on myös sovittu kyseisten ryhmien kanssa. Äänestämme tänään tekstistä, jolla täydennetään luottoluokituksista annettua asetusta ja joka on osa Euroopan unionin politiikkaa rahoituspalveluja koskevan sääntelyn parantamiseksi.
<P>
Haluaisin tässä yhteydessä kiittää komission jäsen Michel Barnier'ta sekä puheenjohtajavaltio Belgiaa aktiivisesta osallistumisesta tässä asiassa.

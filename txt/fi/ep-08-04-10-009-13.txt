<CHAPTER ID="009-13">
13. Entistä Jugoslavian tasavaltaa Makedoniaa koskeva vuoden 2007 edistymiskertomus (
<P>
- Ennen äänestystä
<SPEAKER ID="092" NAME="Hannes Swoboda">
PSE-ryhmän puolesta. - (DE) Arvoisa puhemies, pyydän anteeksi, että pidin hetki sitten puheenvuoron liian aikaisin. Puhun lyhyesti. Olemme täysin samaa mieltä Erik Meijerin mietinnön peruslinjoista. Hän on tehnyt erittäin hyvää työtä. Siinä on vain yksi arkaluonteinen asia, nimittäin nimi. Haluamme auttaa Makedoniaa selviytymään näistä kivikoista. Siksi haluamme etsiä yhdessä esittelijän ja varjoesittelijän kanssa seuraavaan Strasbourgin istuntojaksoon mennessä sellaisen ratkaisun, että äänestys voidaan toimittaa seuraavan Strasbourgin istuntojakson aikana. Se tarkoittaa tämänpäiväisen äänestyksen lykkäämistä.
<SPEAKER ID="093" NAME="Daniel Cohn-Bendit">
Verts/ALE-ryhmän puolesta. - (DE) Hyvä Hannes Swoboda, tämä on naurettavaa! Kaikki tietävät, että emme voi löytää ratkaisua viikossa. Tämä riita on jatkunut vuosia, ja päätös on tehtävä: Makedonia on Makedonia on Makedonia. Kreikan on hyväksyttävä se, ja sen jälkeen äänestämme. Ei ole mitään väliä, teemmekö sen nyt tai viikon päästä, Makedonia on silti Makedonia.
<P>
(Suosionosoituksia)
<SPEAKER ID="094" NAME="Martin Schulz" AFFILIATION="PSE">
(DE) Arvoisa puhemies, haluaisin äänestää Hannes Swobodan ehdotuksen puolesta, vaikka Daniel Cohn-Bendit ei usko sen toimivan ehkäpä siksi, että se sovi hänen poliittisen työnsä tyyliin. Kompromisseihin voidaan päästä muutamassa päivässä, jos käyttää aikaa niihin pyrkimiseen. Juuri sitä kollegani Hannes Swoboda ehdottaa. Me voimme hyvin äänestää seuraavalla istuntojaksolla, mutta väliin jäävänä aikana voisimme pyrkiä jonkinlaiseen kompromissiin päätöslauselmastamme, koska me täällä parlamentissa olemme jo päässeet siinä pitkälle. Meidän pitäisi käyttää aikaa siihen, vaikka Daniel Cohn-Bendit tunteekin olonsa painostetuksi.
<SPEAKER ID="095" NAME="Erik Meijer">
esittelijä. - (NL) Arvoisa puhemies, vaikka en olekaan Daniel Cohn-Benditin kanssa periaatteessa eri mieltä nimestä, mielestäni Hannes Swobodan ehdotus pitäisi hyväksyä. Mielestäni olisi järkevää, että parlamentti harkitsisi sitä vielä löytääkseen ratkaisun. Makedonian ja Kreikan väliset neuvottelut ja yhteydenpito ovat lähipäivinä tärkeitä. Siksi mielestäni onkin todella viisasta lykätä äänestystä Strasbourgiin asti.
<P>
(Parlamentti hyväksyi esityksen. Äänestystä lykättiin.)

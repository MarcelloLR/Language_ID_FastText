<CHAPTER ID="005">
Puhemiehen ilmoitus
<SPEAKER ID="029" NAME="Puhemies">
(IT) Valiokuntien neuvon mukaisesti siirrymme ryhmien puolesta puheenvuoron käyttäviin jäseniin. Ennen kuin annan puheenvuoron puhujalistan ensimmäiselle henkilölle, jäsen Karasille, haluan ilmoittaa lyhyesti kahdesta asiasta.
<P>
Saimme tietää, että Lampedusan edustalla havaittu, yli kahtasataa siirtolaista kuljettanut laiva kaatui varhain tänä aamuna kovan merenkäynnin vuoksi. Rannikkovartiosto on tehnyt parhaansa pelastaakseen kadonneet ihmiset. Tilanne on hyvin vakava. Odotamme levottomina niiden lupausten toteutumista, joita komissio ja hallitukset ovat antaneet täällä parlamentissa.
<P>
Siirryn nyt seuraavaan ilmoitukseen. L'Aquilan kaupungin ja Abruzzon alueen tuhonneesta maanjäristyksestä on nyt kulunut kaksi vuotta. Haluan toistaa, että Euroopan parlamentti kantaa huolta maanjäristyksen uhreista, ja ilmaista toivovamme, että alueen historiallisen perinnön ja asuntokannan jälleenrakennuksen aikataulua voitaisiin nopeuttaa.

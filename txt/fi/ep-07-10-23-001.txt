<CHAPTER ID="001">
Istunnon avaaminen
<P>
(Istunto avattiin klo 9.05.)
<SPEAKER ID="005" NAME="Hannes Swoboda" LANGUAGE="DE">
Arvoisa puhemies, haluan palauttaa mieliin eilen iltapäivällä tehdyn päätöksen. Pöytäkirjaan on kuitenkin merkittävä, ettei Euroopan parlamentin sosialidemokraattiselle ryhmälle, Euroopan kansanpuolueen (kristillisdemokraatit) ja Euroopan demokraattien ryhmälle eikä millekään muulle ryhmälle ilmoitettu, että parlamentin toivotaan antavan tällä kertaa Venäjää koskevan päätöslauselman, vaikka puheenjohtajakokous on toistuvasti hylännyt tämän pyynnön.
<P>
Meidän on tietenkin otettava päätös huomioon. Pyydän kuitenkin merkitsemään pöytäkirjaan - ja ilmoitamme tästä myös pyynnön esittäneille ryhmille, etenkin Vihreät / Euroopan vapaa allianssi -ryhmälle ja Euroopan liberaalidemokraattien liiton ryhmälle - että emme pyydä päätöslauselman antamista nyt, vaan parlamentin seuraavassa istunnossa. Pyydän vain merkitsemään tämän pöytäkirjaan.
<P>
Meidän on tietenkin noudatettava virallisia sääntöjä. On kuitenkin oikeudenmukaista vihreiden ryhmää ja liberaaliryhmää kohtaan todeta tässä yhteydessä, että emme pyydä päätöslauselman jättämistä tällä viikolla, vaan seuraavassa täysistunnossa. Sosialidemokraattinen ryhmä äänestää siitä joka tapauksessa, ja luultavasti Euroopan kansanpuolueen ryhmä on ajatellut samoin.
<SPEAKER ID="006" NAME="Joseph Daul">
PPE-DE-ryhmän puolesta. -(FR) Arvoisa puhemies, kannatan todellakin varauksetta Hannes Swobodaa, sillä emme saaneet tietoa ja emme siksi ole valmistelleet päätöslauselmaa millään tavoin tällä viikolla. PSE-ryhmän tavoin oma ryhmämmekään ei tiennyt tästä, ja pyydämme teitä siirtämään äänestyksen seuraavalle istuntojaksolle.
<SPEAKER ID="007" NAME="Puhemies">
(ES) Kiitos, pyyntönne otetaan huomioon. Se välitetään asianmukaisesti muille ryhmille, ja pohdimme asiaan ratkaisua.

<CHAPTER ID="006-04">
4. Korruption vastainen yhteyspisteiden verkosto (
<P>
- Ennen äänestystä:
<SPEAKER ID="088" NAME="Hubert Pirker">
esittelijä. - (DE) Arvoisa puhemies, arvoisa komission jäsen, hyvät naiset ja herrat, ennen kuin te, toivon mukaan kaikki, äänestätte tämän mietinnön puolesta, haluaisin antaa lyhyesti tietoa ja tehdä vetoomuksen neuvostolle, joka jälleen kerran on poissa. Jäsenvaltiot ja Euroopan unioni haluavat ja niiden täytyy ryhtyä kunnianhimoisempiin ja tehokkaampiin toimiin korruption torjumiseksi. Siksi Euroopan parlamentti on tukenut korruption vastaisen yhteyspisteiden verkoston perustamista. Ainakin asiasta vastaava valiokunta on äänestänyt yksimielisesti tämän puolesta.
<P>
Verkoston tarkoituksena on ensinnäkin edistää jäsenvaltioiden viranomaisten ja virastojen välistä yhteistyötä ja toiseksi kannustaa tiedonvaihtoa tehokkaista strategioista. Neuvoston meille esittämä ehdotus ei kuitenkaan ole kovinkaan kunnianhimoinen vaan hampaaton ja siten nykyisessä muodossaan tarpeeton. Siksi parlamentti on jättänyt useita erittäin tärkeitä tarkistuksia, jotka saavat valiokunnan yksimielisen tuen, kuten totesin.
<P>
Ensinnäkin OLAF:in, Europolin ja Eurojustin pitäisi olla tämän verkoston erottamattomia osia, minkä vuoksi vaadimme, että niiden osallistuminen pakollista. Toiseksi verkoston pitäisi laatia toimistaan Euroopan parlamentille vuotuinen kertomus, jossa olisi käytännön ehdotuksia korruption ehkäisemisen ja torjumisen parantamiseksi. Kolmanneksi kaikkien verkoston jäsenten kustannukset pitäisi kattaa yhteisön talousarviosta, jotta varmistetaan koko verkoston riippumattomuus.
<P>
Siksi kehotan neuvostoa ottamaan parlamentin ehdotukset huomioon ja perustamaan yhteyspisteverkoston nopeasti, koska se tarjoaisi meille ainutlaatuisen mahdollisuuden saada lopultakin yhteinen strategia Euroopan unionille ja luoda asianmukainen mekanismi korruption torjumiseksi.

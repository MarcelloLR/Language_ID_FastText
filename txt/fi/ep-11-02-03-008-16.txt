<CHAPTER ID="008-16">
16. Campanian jätekriisi
<SPEAKER ID="131" NAME="Judith A. Merkies">
päätöslauselmaesityksen laatija. - (EN) Arvoisa puhemies, tiedän, että tämä on viimeinen äänestys. En aio käyttää paljon aikaanne. Olen vetoomusvaliokunnan esittelijä aiheessa, josta kohta äänestämme: ratkaisun löytäminen meneillään olevaan jätekriisiin Campaniassa, joka on Italian Napolia ympäröivä alue.
<P>
Saatuaan monia pyyntöjä vetoomuksen esittäjiltä vetoomusvaliokunta lähetti valtuuskunnan Campaniaan ja hyväksyi yksimielisesti ratkaisuun tähtäävän mietinnön.
<P>
On itsestään selvää, että Italian on noudatettava EU:n lainsäädäntöä aivan kuten muidenkin jäsenvaltioiden. Olemme lähettämässä voimakasta viestiä, mutta esitetyillä tarkistuksilla kysymystä politisoidaan tarpeettomasti, ja jos niitä tuetaan, niillä vesitetään voimakas viesti heikoksi kuiskaukseksi.
<P>
Jos tämä parlamentti ei halua kulkea yhden jäsenvaltion talutusnuorassa, kehotan äänestämään tarkistuksia vastaan ja tukemaan alkuperäistä tekstiä.
<SPEAKER ID="133" NAME="Erminia Mazzoni" AFFILIATION="PPE">
(IT) Arvoisa puhemies, haluaisin vain tehdä korjauksen, koska tarkistuksessa on painovirhe. Pidempi lause poistettiin, ja ainoa, mitä on jäljellä, on "ehdottaa, että komission olisi tarkastettava, onko suojelluilla alueilla olemassa olevia alueita laajennettu ja onko jokin niistä Natura 2000 -suojelualueilla".
<SPEAKER ID="135" NAME="Raül Romeva i Rueda" AFFILIATION="Verts/ALE">
(EN) Arvoisa puhemies, olisiko mahdollista äänestää kaikista tarkistuksista yhdessä?
<SPEAKER ID="136" NAME="Puhemies">
(EN) Olen lukenut tarkistusten allekirjoittajien nimet. Olisi hyvin epäoikeudenmukaista joitakin italialaisia kollegoja kohtaan, jos tekisimme niin.
<SPEAKER ID="137" NAME="Crescenzio Rivellini" AFFILIATION="PPE">
(IT) Arvoisa puhemies, tuo osoittaa, että tämä päätöslauselma on poliittinen. Kukaan ei tarkastele käytännön toimien sisältöä eikä kukaan halua auttaa yhteisöä vaan kaikki puhuvat puuta heinää. Tämä on poliittinen esitys. Se näkyy jopa siinä, miten ihmiset ovat puhutelleet Erminia Mazzonia. Kehotan Euroopan kansanpuolueen (kristillisdemokraatit) ryhmää äänestämään tarkistusten puolesta ja tätä vasemmiston päätöslauselmaa vastaan, sillä se on vastuussa siitä, mitä Campaniassa tapahtui ja nyt se esittää esityksen parlamentissa He ovat vastuussa tästä tilanteesta. He olivat hallituksessa, kun kaikki tämä tapahtui.
<SPEAKER ID="138" NAME="Puhemies">
(EN) Tiedän, että päätöslauselmaesitys koskee arkaluontoista aihetta, mutta se on esitetty asianmukaisesti. Myös tarkistuksia on esitetty, ja jatkamme tarkistuksista äänestämistä yksi kerrallaan. Niitä on enää muutama jäljellä.
<SPEAKER ID="139" NAME="Puhemies">
(EN) Äänestys on päättynyt.

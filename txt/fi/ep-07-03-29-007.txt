<CHAPTER ID="007">
Euroopan parlamentin uusien jäsenten valtakirjojen tarkastus
<SPEAKER ID="065" NAME="Giuseppe Gargani" AFFILIATION="PPE-DE">
(IT) Arvoisa puhemies, hyvät kollegat, todettakoon heti, että 26. ja 27. helmikuuta sekä 19. ja 20. maaliskuuta pidetyissä kokouksissa oikeudellisten asioiden valiokunta tarkasti pöytäkirjan liitteessä lueteltujen 56 jäsenen valtakirjat. Tarkastusten suuren määrän ja parlamentin ajanpuutteen vuoksi oli mielestämme asianmukaista, että oikeudellisten asioiden valiokunnan puheenjohtaja ilmoittaa asiasta suullisesti.
<P>
Valtakirjojen tarkastusmenettely koskee 18:aa Bulgarian nimittämää ja 35:a Romanian nimittämää jäsentä. Näiden uusien jäsenten lisäksi toimivaltaiset viranomaiset ovat nimittäneet kolme muuta jäsentä, jotka tulevat muiden virkansa jättäneiden jäsenten tilalle. Oikeudellisten asioiden valiokunta on näin ollen hyväksynyt yhteensä 56 valtakirjaa.
<P>
Olen tietysti erityisen iloinen voidessani ilmoittaa, että kaikkien kyseessä olevien jäsenten valtakirjat on hyväksytty, ja uskon, että oikeudellisten asioiden valiokunnan puheenjohtajan lisäksi myös koko parlamentti voi toivottaa tervetulleiksi uusia jäsenvaltioita edustavat parlamentin jäsenet.
<P>
(Parlamentti julisti jäsenten valtakirjat päteviksi.)

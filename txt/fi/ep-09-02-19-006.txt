<CHAPTER ID="006">
Tervetulotoivotukset
<SPEAKER ID="073" NAME="Puhemies">
(EN) Hyvät kollegat, olen iloinen voidessani ilmoittaa teille, että Mongolian parlamentin jäsenten valtuuskunta ja muut Mongolian parlamentista (hural) sekä Mongolian Euroopan unionin edustustosta tulleet vierailijat ovat nyt paikalla arvovaltaisten vieraiden lehterillä. On suuri ilo toivottaa teidät tänään tervetulleiksi.
<P>
(Suosionosoituksia)
<P>
Valtuuskunnan jäsenet osallistuvat Brysselissä Euroopan parlamentin kollegoidensa kanssa Euroopan parlamentin ja Mongolian parlamentin väliseen seitsemänteen kokoukseen. Tämä kokous on vahvistanut Euroopan parlamentin ja Mongolian parlamentin tärkeitä ja kehittyviä suhteita. Vierailijoilla on myös ollut tilaisuus seurata henkilökohtaisesti parlamenttimme työtä. Toivotan kaikkea hyvää valtuuskunnalle, joka jatkaa vierailuaan Euroopan unionissa.

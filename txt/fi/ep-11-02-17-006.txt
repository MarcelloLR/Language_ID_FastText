<CHAPTER ID="006">
Äänestykset
<SPEAKER ID="070" NAME="Puhemies">
(EN) Esityslistalla on seuraavana äänestykset.
<P>
(Äänestysten tulokset ja niiden kulkua koskevat yksityiskohdat: ks. pöytäkirja)
<P>
- Ennen äänestystä:
<SPEAKER ID="071" NAME="Sajjad Karim" AFFILIATION="ECR">
(EN) Arvoisa puhemies, tänä aamuna ilmestyneen Figaro-sanomalehden mukaan eräs toimittaja tuli viime viikolla Euroopan parlamenttiin jäljitelmäaseen kanssa ja pääsi kaiken lisäksi hyvin lähelle Yhdistyneen kuningaskunnan seuraavaa päämiestä prinssi Charlesia.
<P>
Voitteko parlamentin turvallisuuteen liittyvien nykyisten huolien vuoksi vakuuttaa meille, että suhtaudutte näihin asioihin vakavasti ja että parlamentin puhemiehistön salainen uudelleenarviointi ei ole pelkkää näpertelyä vaan perinpohjainen turvallisuusuudistus?
<SPEAKER ID="072" NAME="Puhemies">
(EN) Hyvä jäsen Karim, voin vakuuttaa, että tähän asiaan suhtaudutaan erittäin vakavasti. Saamieni tietojen mukaan puheenjohtajakokous keskustelee siitä parhaillaan, joten voitte olla varma, että parlamentti kiinnittää paljon huomiota kyseiseen ongelmaan. Tämä on hyvin vakava asia.
<SPEAKER ID="073" NAME="Puhemies">
(EN) Äskeisten tapahtumien vuoksi joudumme tekemään muutoksia päätöslauselmaan "Tiedotusvälineitä koskeva lainsäädäntö Unkarissa", josta oli tarkoitus äänestää tänään. Ehdotan näin ollen, että kyseinen äänestys siirretään työjärjestyksen 177 artiklan 4 kohdan mukaisesti. Tässä asiassa toteutettavista lisätoimista ja tarvittavista uusista määräajoista päätetään puheenjohtajakokouksen kokouksessa torstaina 3. maaliskuuta 2011.
<P>
Kuka haluaa puhua tämän ehdotuksen puolesta? Kuka haluaa vastustaa sitä?
<SPEAKER ID="074" NAME="Renate Weber">
ALDE-ryhmän puolesta. - (EN) Arvoisa puhemies, komissiossa, mutta ei parlamentissa, esillä olevien viimeaikaisten tapahtumien jälkeen meidän on mielestäni siirrettävä kyseisestä päätöslauselmasta toimitettavaa äänestystä, koska päätöslauselmaa on muokattava uusien tapahtumien mukaiseksi.
<SPEAKER ID="075" NAME="Puhemies">
(EN) Tämä oli siis ehdotusta puoltava puheenvuoro. Kuka haluaa vastustaa sitä? Eikö kukaan? Siirrymme siinä tapauksessa äänestyksiin. Kuka kannattaa siirtämistä? Kuka vastustaa? Kuka äänestää tyhjää? Ehdotus on hyväksytty. Tästä asiasta toimitettava äänestys on siirretty

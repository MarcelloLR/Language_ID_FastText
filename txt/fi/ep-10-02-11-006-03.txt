<CHAPTER ID="006-03">
3. Työllisyyttä ja sosiaalista yhteisvastuuta koskeva yhteisön Progress-ohjelma (
<P>
- Ennen äänestystä:
<SPEAKER ID="087" NAME="Kinga Göncz">
esittelijä. - (HU) Haluan sanoa vain muutaman sanan. Toisaalta haluan kiittää varjoesittelijöiltä näiden tiukkojen neuvottelujen aikana saadusta tuesta, valiokunnan tarjoamasta avusta ja erityisesti, puheenjohtajavaltio Espanjan merkittävästä tuesta. Neuvottelujen jumiutuessa puheenjohtajavaltio Espanja pani ne takaisin raiteilleen tämän vuoden alussa.
<P>
Kompromississa on pääosin kyse siitä, että neuvosto hyväksyi parlamentin mikrorahoitusvälineestä ensimmäisessä käsittelyssä antaman tekstin, mikä oli nopean käynnistämisen vuoksi tärkeää. Toinen merkittävä osa kompromissia on se, että Progress-ohjelmasta kohdennetaan uudelleen 60 miljoonaa euroa ja liikkumavarasta 40 miljoonaa euroa, kun taas rahoitusvälineistä voidaan komission suosituksesta ohjata 20 miljoonaa euroa Progress-ohjelmaan. Kehotan neuvostoa lukemaan asiaa koskevan tiedonannon, ja olisi tärkeää myös julkaista se, kun sopimusteksti julkaistaan virallisessa lehdessä.
<P>
Meillä tulee olemaan käsissämme varsin merkittävä kriisinhallintaväline. Haluan pyytää kaikkia auttamaan sen varmistamisessa, että tämä tieto saavuttaa jäsenvaltiot, jotta yhä useammat vaikeuksissa olevat ihmiset voivat hyödyntää välinettä yrityksen perustamiseen. Voin luvata omasta puolestani ja valiokunnan puolesta, että seuraan ohjelman käynnistämistä ja sittemmin sen toimintaa. Me todella toivomme sen olevan menestys.
<SPEAKER ID="088" NAME="Viviane Reding">
komission varapuheenjohtaja. - Arvoisa puhemies, katson tärkeäksi antaa komission puolesta seuraava lausunto, jota parlamentti on pyytänyt.
<P>
Euroopan unionin talousarvion rahoitusosuus tästä välineestä 1. päivästä tammikuuta 2010 31. päivään joulukuuta 2013 on vahvistettu 100 miljoonaksi euroksi, joka rahoitetaan osin 60 miljoonan euron vähennyksellä Progress-ohjelmasta. Talousarvioesityksiä laatiessaan komissio jättää riittävän kohdentamattoman liikkumavaran otsakkeen 1a menokattoon, joten budjettivallan käyttäjä - neuvosto ja parlamentti - voivat päättää lisätä Progress-ohjelman määrärahoja enintään 20 miljoonalla eurolla ajanjaksolla 2011-2013, talousarviota koskevasta kurinalaisuudesta ja moitteettomasta varainhoidosta 17. toukokuuta 2006 tehdyn toimielinten välisen sopimuksen 37 kohdan mukaisesti.

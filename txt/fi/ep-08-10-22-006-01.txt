<CHAPTER ID="006-01">
1. EU:n ja Australian välisen matkustajarekisteritietoja koskevan sopimuksen arviointi (
<P>
- Ennen 1 kohdan g alakohdasta toimitettua äänestystä:
<SPEAKER ID="118" NAME="Sophia in 't Veld" LANGUAGE="EN">
Arvoisa puhemies, yhteisymmärryksessä PPE-DE-, PSE- ja Verts/ALE-ryhmien varjoesittelijöiden kanssa haluaisin esittää suullista tarkistusta 1 kohdan g alakohtaan. Kyse on kahdesta pienestä muutoksesta.
<P>
Ensimmäinen muutos on toisessa lauseessa olevan ilmaisun "ettei sopimus siten täytä" korvaaminen ilmaisulla "ettei sopimus mahdollisesti siten ole - - mukainen", jolloin toinen lause kuuluu seuraavasti: "katsoo, ettei sopimus mahdollisesti siten ole EU:n ja kansainvälisten tietosuojavaatimusten mukainen".
<P>
Toinen pieni muutos on viimeisessä lauseessa, jossa haluaisin korvata sanan "voidaan" ilmaisulla "voidaan mahdollisesti", jolloin lause kuuluu "katsoo, että sopimus voidaan siksi mahdollisesti riitauttaa tuomioistuimessa".
<SPEAKER ID="119" NAME="Puhemies">
(ES) Jäsen in 't Veld, minulla on kysymys. Olenko oikeassa ymmärtäessäni, että jos suullinen tarkistuksenne hyväksytään, se korvaa erillisen äänestyksen? Toisin sanoen, jos suullinen tarkistuksenne hyväksytään, voimme äänestää kohdasta yhtenä kokonaisuutena. Pitääkö paikkansa?
<SPEAKER ID="120" NAME="Sophia in 't Veld" LANGUAGE="EN">
Arvoisa puhemies, kyllä, ainakin minun puolestani, koska erillistä äänestystä koskeva pyyntö tuli PSE-ryhmältä, joka ei ollut samaa mieltä keskimmäisestä osasta. Jos suullinen tarkistukseni hyväksytään - haen vahvistusta PSE-ryhmän varjoesittelijältä: kyllä, hän on kanssani samaa mieltä - he hyväksyvät kohdan kokonaisuudessaan, joten voisimme äänestää siitä yhtenä kokonaisuutena.
<P>
(Parlamentti hyväksyi suullisen tarkistuksen)

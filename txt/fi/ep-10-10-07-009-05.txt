<CHAPTER ID="009-05">
5. Öljynetsintää ja -porausta Euroopassa koskevat EU:n toimet (äänestys) 
<SPEAKER ID="133" NAME="Corien Wortmann-Kool" AFFILIATION="PPE">
(EN) Arvoisa puhemies, 7 kohdassa kehotetaan tarkastelemaan uudelleen EU:n valmiuksia vastata välittömästi onnettomuuksiin ja kehittämään EU:n toimintasuunnitelma. Tuon kohdan toisessa osassa viitataan erityisesti arktiseen alueeseen. Suullisella tarkistuksella täydennetään tuota toista osaa, ja se on seuraava: "panee lisäksi merkille, että myös Välimeren, Itämeren ja Pohjanmeren alue on otettava huomioon".
<SPEAKER ID="135" NAME="Vytautas Landsbergis" AFFILIATION="PPE">
(EN) Arvoisa puhemies, ehdotan, että öljynporausoperaatioiden osalta lisätään pieni määrittely kaikkien tulkintavirheiden välttämiseksi, kun mukana on myös kolmansia maita. Haluaisin lisätä öljynporausoperaatioiden osalta seuraavaa: "EU:n ja kolmansien maiden toteuttamissa". Olkaa hyvät ja tukekaa sitä.
<SPEAKER ID="137" NAME="Bogusław Sonik" AFFILIATION="PPE">
(PL) Haluaisin esittelijän ominaisuudessani kiittää teitä äänestyksestä. Tarkoituksena oli yhteistyössä Euroopan komission kanssa määritellä mahdollisimman korkeat normit öljynporausoperaatioille Euroopan vesillä.
<P>
Samalla haluaisin esittää myötätuntoni ja solidaarisuuteni unkarilaisille kollegoilleni siitä, mitä he tällä kokevat myrkkyvuodon takia. Meidän pitäisi laatia myös mahdollisimman korkeat normit vaaralliselle jätteelle Euroopassa.

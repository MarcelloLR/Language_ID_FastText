<CHAPTER ID="004">
Yhteispäätösmenettelyä noudattaen hyväksyttyjen säädösten allekirjoittaminen: ks. pöytäkirja
<SPEAKER ID="078" NAME="Marco Cappato" AFFILIATION="ALDE">
(IT) Arvoisa puhemies, työjärjestyksemme 28 artiklassa säädetään, että puhemiehistön toimintaan liittyviin kysymyksiin on vastattava 30 päivän kuluessa niiden käsiteltäväksi jättämisestä.
<P>
Jätin 28. maaliskuuta eli noin kolme kuukautta sitten käsiteltäväksi kysymyksen lausumista, jotka kardinaali Angelo Scola esitti parlamenttimme puhemiehen kuullen ja joiden mukaan nykyisen Euroopan parlamentin ei ole asianmukaista antaa jatkuvasti julkilausumia avioliiton, perheen ja elämän kaltaisista kysymyksistä. Parlamentin jouduttua näin hyökkäyksen kohteeksi päätin esittää mainitun kysymyksen: mielestäni puhemiehistön on tärkeää puolustaa parlamenttia ja sen käymää keskustelua Vatikaanin kaltaisen vieraan valtion hyökkäyksiltä.
<SPEAKER ID="079" NAME="Puhemies">
Hyvä jäsen Cappato, jos sanomanne pitää paikkansa - enkä epäile, ettei näin olisi - teidän on luonnollisesti saatava vastaus. Vieressäni istuvat kyvykkäät henkilöt perehtyvät asiaan ja huolehtivat siitä, että saatte vastauksen.

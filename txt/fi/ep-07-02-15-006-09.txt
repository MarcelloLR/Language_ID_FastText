<CHAPTER ID="006-09">
9. Terrorismin torjunnan ulkoinen ulottuvuus (äänestys)
<P>
- Ennen äänestystä:
<SPEAKER ID="082" NAME="Luis Yañez-Barnuevo García " AFFILIATION="PSE">
esittelijä. - (ES) Arvoisa puhemies, äänestämme terrorismin torjunnan ulkoista ulottuvuutta koskevasta mietinnöstä samana päivänä, jona Madridissa käynnistyy Euroopan historian suurinta terrori-iskua koskeva oikeudenkäynti.
<P>
Arvoisa puhemies, kanssamme on täällä tänään neljä henkilöä, jotka joutuivat suoraan kyseisen terrori-iskun uhreiksi. He istuvat lehterillä. He ovat Jesús Ramírez Castanedo, joka loukkaantui iskussa vakavasti, Jesús Abril Escusa, joka menetti 19-vuotiaan poikansa, Isabel Casanova Ortega, joka menetti 22-vuotiaan poikansa ja isänsä, sekä Euclides Antonio Río Grajales, joka loukkaantui iskussa vakavasti. Näistä kahdesta syystä olisin kiitollinen, jos parlamentti voisi tervehtiä heitä.
<P>
(Parlamentti osoitti seisten suosiota uhreille.)
<SPEAKER ID="083" NAME="Puhemies">
Haluamme esittää uhreille syvimmän osanottomme ja teemme oikeusvaltioperiaatteen asettamissa rajoissa kaiken voitavamme varmistaaksemme, että rikolliset saatetaan oikeuden eteen. Olemme solidaarisia uhreja ja heidän perheitään kohtaan. Muistelemme henkensä menettäneitä syvällä myötätunnolla.
<P>
(Suosionosoituksia)
<P>
- Ennen tarkistuksesta 19 toimitettua äänestystä:
<SPEAKER ID="084" NAME="Antonio Tajani" AFFILIATION="PPE-DE">
(IT) Arvoisa puhemies, hyvät parlamentin jäsenet, ehdotan, että lisäämme tarkistuksen 19 perään seuraavan suullisen tarkistuksen, jota uskon myös esittelijän kannattavan: "ottaa huomioon viimeaikaiset havainnot äärimmäisen vaarallisista terroristijärjestöistä Italiassa ja Ranskassa".
<P>
(Suullinen tarkistus hyväksyttiin.)

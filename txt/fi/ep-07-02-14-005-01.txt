<CHAPTER ID="005-01">
1. Euroopan maiden alueen epäilty käyttö CIA:n vankikuljetuksiin ja vankien laittomaan säilyttämiseen (jatkoa äänestyksille)
<P>
- Tarkistuksesta 268 toimitetun äänestyksen jälkeen
<SPEAKER ID="107" NAME="Cem Özdemir" AFFILIATION="Verts/ALE">
(DE) Arvoisa puhemies, suullisesta tarkistuksesta on sovittu jäsen Favan kanssa, joten sillä on esittelijän tuki. Se on lisäys 82 kohtaan ja luen sen seuraavaksi.
<P>
(EN) "Pahoittelee, että Hamburg Northin syyttäjät ovat käynnistäneet kolmea Stern-lehden toimittajaa ja yhtä Financial Times Deutschland -lehden työntekijää vastaan tutkimuksen, joka koskee näiden osallisuutta vaitiolovelvollisuuden rikkomiseen".
<P>
(Suullista tarkistusta ei hyväksytty.)
<P>
- Ennen tarkistuksesta 31 toimitettua äänestystä
<SPEAKER ID="110" NAME="Ignasi Guardans Cambó" AFFILIATION="ALDE">
(FR) Tällä suullisella tarkistuksella ainoastaan saatetaan tiedot ajan tasalle. Tarkistus koskee seuraavaa lisäystä 110 kohdan loppuun:
<P>
(EN) "panee merkille Espanjan viranomaisten päätöksen kumota espanjalaisten lentokenttien käyttämistä CIA:n lentokoneiden tarkoituksiin koskevien tiedustelupalvelun hallussa olevien salaisten asiakirjojen salassapitomääräys;". Tällä lisäyksellä saatetaan tiedot ajan tasalle.
<SPEAKER ID="112" NAME="José Ignacio Salafranca Sánchez-Neyra" AFFILIATION="PPE-DE">
(ES) Arvoisa puhemies, vastatakseni myönteisesti jäsen Guardans Cambón ehdotukseen ja säilyttääkseni hänen suullisen tarkistuksensa ehdotan parlamentille - ja ryhmänikin voisi hyväksyä tämän - että kohtaan lisätään vain "Audiencia Nacionalin tuomarin pyynnöstä".
<P>
Arvoisa puhemies, jos tämä on mahdollista, voimme hyväksyä tarkistuksen, jos taas ei, ryhmäni vastustaa tarkistusta.
<P>
(Suullinen tarkistus hyväksyttiin muutettuna.)
<SPEAKER ID="457" NAME="Raül Romeva i Rueda" AFFILIATION="Verts/ALE">
(ES) Käytän puheenvuoron todetakseni, että olemme yksimielisesti esittelijän kanssa - joka myös esittää myöhemmin 184 artiklan mukaisen suullisen tarkistuksen - suostuneet perumaan tähän kohtaan tehdyn tarkistuksen voidaksemme siten tukea esittelijän tarkistusta 184 kohtaan. Näin ollen perumme tätä kohtaa koskevan tarkistuksemme.
<SPEAKER ID="458" NAME="Giusto Catania" AFFILIATION="GUE/NGL">
(IT) Arvoisa puhemies, jäsen Romeva i Ruedan, itseni ja kyseisen tarkistuksen esittäneen kollegani Meyer Pleiten aiemmin mainitsemista syistä mekin perumme tarkistuksemme.
<P>
- Ennen tarkistuksista 234 ja 235 toimitettua äänestystä
<SPEAKER ID="459" NAME="Puhemies">
Esittelijämme joutuu selventämään minulle tätäkin kohtaa. Hyvä jäsen Fava, ovatko tarkistukset 234 ja 235 mielestänne rauenneet äsken toimitetun äänestyksen johdosta?
<SPEAKER ID="460" NAME="Giovanni Claudio Fava " AFFILIATION="PSE">
esittelijä. - (FR) Arvoisa puhemies, tarkistukset ovat yhteensopivat.
<SPEAKER ID="462" NAME="Simon Coveney" AFFILIATION="PPE-DE">
(EN) Arvoisa puhemies, käytän työjärjestyspuheenvuoron. Olen jättänyt käsiteltäväksi 125 kohtaa koskevan PPE-DE-ryhmän tarkistuksen. Se on tarkistus 258, ja vaikuttaa siltä, että olette jättänyt sen väliin. Toivon, että voisimme äänestää tästä tarkistuksesta.
<P>
- Ennen tarkistuksesta 258 toimitettua äänestystä
<SPEAKER ID="464" NAME="Ewa Klamt" AFFILIATION="PPE-DE">
(DE) Arvoisa puhemies, haluan vain ilmoittaa ryhmälleni, että äänestysluettelossa on virhe. Äänestämme tämän kohdan puolesta.
<SPEAKER ID="465" NAME="Gay Mitchell" AFFILIATION="PPE-DE">
(EN) Arvoisa puhemies, käytän työjärjestyspuheenvuoron. Edes tulkit eivät pysy teidän perässänne. Olisitteko hyvä ja hidastaisitte tahtia, sillä ihmiset tekevät virheitä äänestyksessä. Olkaa niin hyvä!
<P>
(Suosionosoituksia)
<P>
- 184 kohdasta toimitetun äänestyksen jälkeen
<SPEAKER ID="115" NAME="Giovanni Claudio Fava " LANGUAGE="IT">
Arvoisa puhemies, ehdotan 184 kohtaan suullista tarkistusta. Luen sen englanniksi:
<P>
(EN) "Expresses serious concern about the content of the information in the air control register of Portugal list regarding stopover of military planes through military bases in Europe on the way from and to Guantánamo".
<P>
(Suullista tarkistusta ei hyväksytty.)
<P>
- Ennen tarkistuksesta 242 toimitettua äänestystä
<SPEAKER ID="118" NAME="Giovanni Claudio Fava " AFFILIATION="PSE">
esittelijä. - (IT) Arvoisa puhemies, suullisella tarkistuksella on tarkoitus lisätä seuraava lause: "kehottaa jäsenvaltioita allekirjoittamaan viipymättä yllä mainitun yleissopimuksen."
<P>
(Suullista tarkistusta ei hyväksytty.)

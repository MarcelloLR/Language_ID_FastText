<CHAPTER ID="014-01">
1. Tilintarkastustuomioistuimen bulgarialaisen jäsenen nimittäminen (äänestys)
<SPEAKER ID="094" NAME="Bruno Gollnisch" AFFILIATION="NI">
(FR) Arvoisa puhemies, käytän työjärjestyspuheenvuoron. Minun on aivan pakko tuoda esiin - kuten tein jo hetki sitten - että esittelijä Pomés Ruizin mietintöä ei ole saatavilla ranskaksi. Tarkemmin sanottuna mietinnön ranskankieliseksi väitettyyn versioon sisältyvät ehdokkaan ansioluettelo ja vastaus kysymyksiin ovat vain englanniksi, mikä on nähdäkseni vastoin työjärjestystä.
<SPEAKER ID="095" NAME="Puhemies">
Hyvä jäsen Gollnisch, olette varsinainen työjärjestyspoliisi. Ilmoitan teille iloksenne ainoan paikkansapitävän tiedon: olette täysin oikeassa, meillä pitäisi olla täydelliset käännökset kaikista äänestettävinä olevista teksteistä. Näin itse asiassa onkin. Kaikki tekstit, joista äänestetään, ovat saatavilla kaikilla kielillä. Työjärjestyksen mukaan liiteasiakirjoista ei äänestetä, joten niitä ei tarvitse kääntää kokonaan. Nyt tämän siis tiedätte.

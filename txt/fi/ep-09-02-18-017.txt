<CHAPTER ID="017">
Äänestysselitykset
<P>
Kirjalliset äänestysselitykset
<SPEAKER ID="998" NAME="Nicodim Bulzesc  " LANGUAGE="RO">
Äänestin Euroopan unionin roolista Lähi-idässä laaditun Euroopan parlamentin päätöslauselman puolesta, koska olen samaa mieltä siitä, että Gazan alueen jälleenrakennussuunnitelmia on tuettava.
<P>
Tässä päätöslauselmassa pyritään osoittamaan välittömästi nopeaa ja rajoittamatonta humanitaarista apua, ja se on toimenpide, johon on moraalinen velvollisuus. Kyseistä apua on annettava ehdoitta ja rajoituksetta. Israelin viranomaisia pyydetään sallimaan riittävä ja jatkuva humanitaarisen avun virta, mukaan luettuna kaikki tarvittavat materiaalit, jotta UNRWA:n (Yhdistyneiden Kansakuntien avustus- ja työelin) kaltaiset YK:n elimet ja kansainväliset järjestöt voivat suorittaa tehtävänsä ja vastata väestön tarpeisiin.
<SPEAKER ID="997" NAME="Konstantinos Droutsas  " LANGUAGE="EL">
Gazan alueelle toimitettavasta humanitaarisesta avusta annetun Euroopan parlamentin päätöslauselman avulla ja noudattamalla periaatetta, jonka mukaan teurastavia israelilaisia on kohdeltava yhdenvertaisesti vastarintaan nousseiden palestiinalaisten kanssa, EU pyrkii piilottamaan valtavan vastuunsa, jota se kantaa palestiinalaisten teurastamisesta, kun Israel tunkeutui murhaavasti Gazan alueelle, mikä johti yli 1 300 kuolleeseen, joista enemmistö oli lapsia, naisia ja vanhuksia sekä yli 5 000 haavoittuneeseen. Tuhansien kotien ja koko yhteiskunnallisen infrastruktuurin täydellinen tuho sekä Israelin määräämä kokonaisvaltainen taloudellinen eristäminen ovat pakottaneet Palestiinan väestön elämään järkyttävissä ja epäinhimillisissä oloissa.
<P>
Kieltäytyminen mitenkään viittaamasta Israeliin tai tuomitsemasta sitä ja palestiinalaisten järkyttävään tilanteeseen johtavia syitä vahvistaa jälleen kerran, että EU tukee Israelin rikollista toimintaa sen yrittäessä ajanmukaistaa asemaansa Lähi-idän imperialistien välisessä kiihtyvässä sisäisessä valtataistelussa.
<P>
Se, mitä sankarillinen Palestiinan kansa eniten tarvitsee, ei ole imperialistien hyväntekeväisyys. Se, mitä se tarvitsee, on, että perustetaan riippumaton ja itsenäinen Palestiinan valtio, jonka pääkaupunki on Itä-Jerusalem ja jossa noudatetaan YK:n päätöslauselmia vuoden 1967 rajoista, sekä muiden kansojen yhtenäistä solidaarisuutta sen taistelussa.
<SPEAKER ID="062" NAME="Hélène Goudin and Nils Lundgren  " LANGUAGE="SV">
Tilanne Gazan alueella on äärimmäisen vakava, koska meneillään olevan konfliktin takia siviiliväestöllä ei ole elintarvikkeita, lääkkeitä ja polttoainetta. Tilanne on niin vakava, että tarvitaan välitöntä ulkopuolista apua. Siksi äänestimme päätöslauselman puolesta.
<P>
Pidämme kuitenkin erittäin valitettavana - vaikkakin valitettavasti ei kovin yllättävänä - että Euroopan parlamentti käyttää jälleen kerran katastrofia hyväkseen edistääkseen hitaasti mutta varmasti asemaansa.
<SPEAKER ID="996" NAME="Pedro Guerreiro  " LANGUAGE="PT">
Yli 18 kuukautta kestäneen epäinhimillisen piirityksen jälkeen Israelin 22 päivän mittainen raaka hyökkäys palestiinalaisia vastaan Gazan alueella on johtanut ainakin 1 324 ihmisen kuolemaan ja yli 5 000 haavoittuneeseen, joista useimmat ovat lapsia. Yli 100 000 ihmistä on joutunut siirtymään kotiseudultaan, ja yli 15 000 kotia on tuhottu. Perusinfrastruktuurit ja tärkeimmät julkiset palvelut on tuhottu tai purettu, mikä vaarantaa vastaamisen Palestiinan väestön perustavimmanlaatuisiin tarpeisiin.
<P>
Tämän järkyttävän rikoksen edessä Euroopan parlamentti ei tuomitse sanallakaan Israelia.
<P>
Ei ole epäilystäkään, että Palestiinan väestö tarvitsee kiireellisesti apua. Ei ole epäilystäkään, että meidän on tunnustettava Palestiinan väestön kärsimys. On kuitenkin myös olennaista tuomita hyökkääjät ja asettaa heidät vastuuseen. Sen sijaan päätöslauselmassa vaaditaan, että Israelin hyökkäystä Gazan alueelle kaunistellaan piilottamalla se käsitteen "konflikti" taakse. Tämä hyökkäys on osa strategiaa, jolla pyritään voittamaan Palestiinan kansan oikeutettu vastarinta miehitystä vastaan ja heikentämään Palestiinan valtion rakentamiseksi tarvittavia olosuhteita.
<P>
EU, joka on aina niin nopeasti paasaamassa ihmisoikeuksista, "unohtaa" ne Israelin osalta, vaikka se on miehittänyt yli 40 vuoden ajan palestiinalaisalueita Länsirannalla, Gazan alueella ja Itä-Jerusalemissa.
<SPEAKER ID="063" NAME="Flaviu Călin Rus  " LANGUAGE="RO">
Äänestin Gazan alueelle toimitettavasta humanitaarisesta avusta 18. helmikuuta 2009 annetun Euroopan parlamentin päätöslauselman puolesta, koska siviiliväestö tarvitsee ehdottomasti apua alueelle kehkeytyneen tilanteen takia.
<P>
Minun mielestäni Gazan alueen väestön tarpeista on tehtävä arviointi ja alueen jälleenrakentamissuunnitelmat on käynnistettävä.

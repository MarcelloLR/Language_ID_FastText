<CHAPTER ID="004">
Valiokuntien ja valtuuskuntien kokoonpano
<SPEAKER ID="008" NAME="Puhemies">
(DE) Olen vastaanottanut Itsenäisyys/demokratia-ryhmältä esityksen jäsen Faragen nimittämisestä jäsen Colmanin sijaiseksi kansainvälisen kaupan valiokunnassa. Vastustetaanko ehdotusta?
<SPEAKER ID="009" NAME="Hannes Swoboda" AFFILIATION="PSE">
(DE) Arvoisa puhemies, onko valiokunnan jäsenyydelle asetettu vähimmäisaikaa, vai onko kyse pelkästään tästä päivästä?
<SPEAKER ID="010" NAME="Puhemies">
(DE) Sitä teidän on tietenkin kysyttävä Itsenäisyys/demokratia-ryhmältä, mutta voin vakuuttaa, että parlamentin puhemies kannattaa asian ehdottoman avointa käsittelyä.
<SPEAKER ID="011" NAME="Nigel Farage" AFFILIATION="IND/DEM">
(EN) Arvoisa puhemies, totean kollegaani rauhoittaakseni, että toimin itse asiassa kansainvälisen kaupan valiokunnan jäsenenä tämän vaalikauden kahden ja puolen ensimmäisen vuoden aikana. Luovutin sitten paikkani toiselle kollegalle, joka lähti parlamentista kaksi viikkoa sitten. Kyse ei siis ole viime tipassa keksitystä työtehtävästä, kuten saatatte pelätä.
<SPEAKER ID="012" NAME="Puhemies">
(DE) Ette vastannut kysymykseen siitä, miten pitkään aiotte toimia valiokunnan jäsenenä, mutta päättelen huomautuksistanne, että aiotte jatkaa vaalikauden loppuun asti.

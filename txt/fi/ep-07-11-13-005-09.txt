<CHAPTER ID="005-09">
9. Työjärjestyksen muuttaminen jäsenten asemaa koskevien sääntöjen johdosta (äänestys) 
<P>
Mietintö: Friedrich
<P>
- Ennen äänestystä
<SPEAKER ID="098" NAME="Ingo Friedrich  " AFFILIATION="PPE-DE">
esittelijä.-(DE) Arvoisa puhemies, puhun lyhyesti. Mietintö koskee Euroopan parlamentin työjärjestyksen muuttamista jäsenten asemaa koskevien uusien, vuonna 2009 voimaan tulevien sääntöjen johdosta. Siinä vahvistetaan yksittäisten jäsenten aloiteoikeutta, vahvistetaan toiminnan avoimuutta, selvennetään, mitä parlamentin hallussa olevia asiakirjoja tutustumisoikeus koskee, ja uskon, että se tarjoaa ratkaisun kielikysymykseen siten, ettei pienempiä kieliä käyttäviä syrjitä. Koska emme ole keskustelleet aiheesta, on tärkeää, että teille ilmoitetaan asiasta. Kiitos.

<CHAPTER ID="009-11">
11. Naisten ja miesten tasa-arvo - 2010 (
<SPEAKER ID="156" NAME="Sergio Paolo Francesco Silvestris" AFFILIATION="PPE">
(IT) Arvoisa puhemies, hyvät parlamentin jäsenet, ehdotan tällä suullisella tarkistuksella, että 66 kohdassa lauseen "korostaa, että naisilla täytyy olla oikeus valvoa omia seksuaalisia ja lisääntymiseen liittyviä oikeuksiaan ja heille on etenkin taattava esteetön mahdollisuus ehkäisyyn ja raskaudenkeskeytykseen" jälkeen lisätään sanan "raskaudenkeskeytykseen" jälkeen seuraava teksti: "tunnustaen samalla syntymättömän lapsen oikeus elämään; kehottaa jäsenvaltioita ja komissiota panemaan täytäntöön toimenpiteitä ja toimia raskauden jatkamisen tukemiseksi erityisellä sosiaali- ja hyvinvointipolitiikalla, jolla autetaan naisia, aina kun se on mahdollista, pääsemään yli syistä, jotka saivat heidät valitsemaan raskaudenkeskeytyksen".
<P>
Tällä suullisella tarkistuksella varmistetaan naisten vapaus saada turvallinen raskaudenkeskeytys, mutta samalla sillä vahvistetaan periaate, jonka mukaan raskaudenkeskeytys ei ole myöhäinen ehkäisymenetelmä eikä syntyvyyden säännöstelyn keino.

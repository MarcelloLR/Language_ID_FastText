<CHAPTER ID="006-08">
8. Liikkuvaan kalustoon kohdistuvia kansainvälisiä vakuusoikeuksia koskeva yleissopimus ja siihen liitettävä, lentokalustoa koskeva pöytäkirja (
<P>
- Ennen äänestystä:
<SPEAKER ID="088" NAME="Georgios Papastamkos">
esittelijä. - (EL) Arvoisa puhemies, hyvät parlamentin jäsenet, lentokaluston rajat ylittävään kauppaan on liittynyt tähän asti oikeudellisia epävarmuustekijöitä. Uuden kansainvälisen oikeuskehyksen on tarkoitus helpottaa lentokaluston, kuten ilma-alusten, moottoreiden ja lisävarusteiden rahoittamista tarjoamalla luotonantajille (myyjille, jotka myyvät luotolla, ja laitoksille, jotka myöntävät luottoa tällaisia kauppoja varten) erityisen vahvat kansainväliset takaukset. Yleisesti ottaen uusi oikeudellinen järjestelmä pienentää lentokaluston rahoituskustannuksia maailmanlaajuisesti ja auttaa ilmailualaa säästämään vuosittain miljardeja euroja. Lisäksi ilmailualan rahoituslain kaikkien aikojen edistyneimmän sääntelykehyksen myönteiset jälkiseuraukset vaikuttavat sekä luotonantajiin ja valmistajiin että lentoyhtiöihin, työntekijöihin ja matkustajiin.
<SPEAKER ID="089" NAME="Puhemies">
Tästä mietinnöstä ei käyty keskustelua, joten esittelijällä on oikeus kahden minuutin puheaikaan. Hyvä jäsen Papastamkos, kiitos.

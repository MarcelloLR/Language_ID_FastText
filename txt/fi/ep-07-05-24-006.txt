<CHAPTER ID="006">
Tervetulotoivotus
<SPEAKER ID="250" NAME="Puhemies">
. Hyvät kollegat, 15. huhtikuuta kutsuin Garri Kasparovin vierailulle Euroopan parlamenttiin. Hän oli tuolloin ollut pidätettynä yksitoista tuntia, ja eräs henkilökuntamme jäsen oli muista syistä - itse asiassa Andrei Saharovin perintöön liittyen - juuri silloin Moskovassa. Olen iloinen siitä, että Garri Kasparov on ollut täällä paikalla eilen ja tänään, ja iloitsen siitä runsaasta tuesta, jota olette osoittaneet hänelle ja hänen tukijoilleen Venäjällä.
<P>
(Suosionosoituksia)
<SPEAKER ID="059" NAME="Kyriacos Triantaphyllides" AFFILIATION="GUE/NGL">
(EN) Arvoisa puhemies, haluaisin ilmoittaa parlamentille, että viime yönä Israelin viranomaiset pidättivät useita Palestiinan lakiasäätävän neuvoston edustajia, heidän joukossaan yksi Abbasin hallituksen ministeri. Arvoisa puhemies, pyydän sen vuoksi teitä tuomitsemaan tämän Israelin toimen ja esittämään jyrkän vastalauseen sen tavalle pidättää palestiinalaisten vaaleilla valittuja edustajia. Tämä ei ainakaan mitenkään edistä rauhanprosessia.
<P>
(Suosionosoituksia)
<SPEAKER ID="060" NAME="Puhemies">
. Olemme juuri keskustelleet tästä myös puheenjohtajakokouksessa. Ellei aikatauluuni tule pakottavia muutoksia, aion lentää Lähi-itään sunnuntaina ja pyrin löytämään sopivan keinon viedä tämä viesti perille.

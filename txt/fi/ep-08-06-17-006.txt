<CHAPTER ID="006">
Poliittisten ryhmien kokoonpano: ks. Pöytäkirja
<P>

<SPEAKER ID="097" NAME="Nigel Farage" AFFILIATION="IND/DEM">
(EN) Arvoisa puhemies, käytän puheenvuoron työjärjestyksen 103 artiklan 2 kohdan nojalla. Reaktiona historialliseen ja - joidenkin mielestä - riemukkaaseen demokraattisen tahdon osoitukseen Irlannissa viime viikolla sanoitte eilen puhemiehen paikalta, että ”tavoitteenamme on edelleen saada Lissabonin sopimus voimaan ennen ensi vuoden vaaleja. Sillä edellytyksellä, että suostutte siihen, puolustan näitä periaatteita päättäväisesti neuvostossa viikon lopulla.”
<P>
(Suosionosoituksia muiden ryhmien jäseniltä)
<P>
Pyysitte meiltä valtuutusta. Ehdottaisin parlamentille, että pelkästään puheenjohtajakokouksen valtuutus ei riitä tähän tarkoitukseen ja että meidän pitäisi - työjärjestyksen 103 artiklan nojalla, jossa selkeästi todetaan, että ”parlamentti päättää siitä, esittääkö se keskustelun päätteeksi päätöslauselman vai ei” - päättää huominen keskustelumme puheenjohtaja Barroson kanssa äänestykseen nähdäksemme, pitäisikö meidän antaa teille kyseinen valtuutus ja ovatko tämän niin kutsutun demokraattisen parlamentin jäsenet valmiita kunnioittamaan Irlannin tulosta ja ottamaan selvää, tarkoittaako ”ei” todella ”ei”.
<P>
(Suosionosoituksia IND/DEM-ryhmän jäseniltä)
<SPEAKER ID="098" NAME="Puhemies">
(DE) Hyvä Nigel Farage, annoin teille puheenvuoron, koska pyysitte sitä, mutta minun on kerrottava, että pyyntönne tuli liian myöhään. Puheenjohtajakokous päättää siitä, laadimmeko päätöslauselman. Asia voidaan ottaa uudelleen esiin täysistunnossa, vaikka se olisikin pitänyt tehdä aiemmin. Olette nyt myöhässä, joten päätöslauselmaa ei missään tapauksessa laadita. Näin työjärjestys määrää, ja me noudatamme sitä. Kovaäänisyytenne ei korvaa argumenttejanne.

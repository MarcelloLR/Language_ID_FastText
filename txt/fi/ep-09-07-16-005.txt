<CHAPTER ID="005">
Puhemiehen ilmoitukset
<SPEAKER ID="012" NAME="Puhemies">
- (DE) (Rebecca Harmsin puheen jälkeen, ks. kohta 4.1). Kyllä, jäsen Harms. Juuri mainitsemaanne aiheeseen liittyen minun on ilmoitettava parlamentille, että puhemies Buzek on antanut julkilausuman, jonka luen teille.
<P>
(EN) Olen saanut suruviestin Natalia Estemirovan traagisesta kuolemasta: Hänet oli siepattu aiemmin tänään Groznyissa. Haluan välittää Euroopan parlamentin osanoton ja surunvalittelut uhrin perheelle ja ystäville.
<P>
Natalia Estemirova oli ihmisoikeusaktivisti ja Memorial-säätiön johtava Tšetšenia-tutkija. Vuonna 2005 Euroopan parlamentin EPP-ryhmä myönsi hänelle Robert Schumannin ansiomerkin. Me Euroopan parlamentissa olemme arvostaneet hänen työtänsä ihmisoikeuksien parissa, demokraattisen vastuun edistämisessä ja oikeusvaltion periaatteiden toteutuksessa.
<P>
Esitämme Venäjän federaation viranomaisille vahvan vetoomuksen, jotta he aloittaisivat perusteelliset tutkimukset Natalia Estemirovan kuoleman johdosta sekä tekisivät kaikkensa, jotta tähän traagiseen kuolemaan syyllistyneet henkilöt saadaan oikeuden eteen. Euroopan parlamentti on eturintamassa edistämässä demokratiaa, toteuttamassa oikeusvaltion periaatteita ja puolustamassa ihmisoikeuksia. Siksi velvollisuutemme on tukea ja osoittaa myötätuntoa kaikkia niitä kohtaan, jotka taistelevat kaikkialla maailmassa samojen arvojen puolesta kuin Natalia Estemirova.
<P>
(Suosionosoituksia)
<P>
Jäsen Harms, puhemies suostuu pyyntöönne viettää minuutin hiljaisuus Natalia Estemirovan muistoksi.
<P>
(Parlamentti vietti minuutin hiljaisuuden.)

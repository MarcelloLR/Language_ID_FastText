<CHAPTER ID="002">
Puhemiehen julkilausuma
<SPEAKER ID="006" NAME="Puhemies">
(DE) Hyvät naiset ja herrat, haluaisin muistuttaa teille, että Liettuassa vietettiin eilen Liettuan itsenäisyysliikkeen Sąjūdisin perustamisen 20-vuotisjuhlaa. Sen perustaminen nopeutti Liettuan itsenäistymistä uudelleen. Se oli myös enne Neuvostoliiton luhistumisesta. Lämpimät onnitteluni.
<P>
(Suosionosoituksia)
<P>
Haluaisin ilmoittaa teille vihreästä viikosta, joka järjestetään tällä viikolla Brysselissä ja seuraavan kahden viikon aikana Luxemburgissa ja Strasbourgissa. Keskeisenä aiheena ovat hiilidioksidipäästöt ja päästöihin liittyvä ilmastonmuutos. Olemme luvanneet vähentää Euroopan parlamentin hiilidioksidipäästöjä 30 prosentilla vuoteen 2020 mennessä. Arvovaltainen konsulttitoimisto laatii meille tämän tavoitteen saavuttamiseksi hiilidioksidia koskevan arvioinnin syyskuuhun mennessä, ja se esitetään puhemiehistölle. Tähän hankkeeseen sisältyy toimintasuunnitelma, johon kuuluu sekä lyhyen että pitkän aikavälin toimia, jotta Euroopan parlamentti voi saavuttaa itselleen asettamansa tavoitteen. Olisin kiitollinen, jos osallistutte siihen aktiivisesti.

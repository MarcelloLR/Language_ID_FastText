<CHAPTER ID="005-14">
14. Euroopan parlamentin, neuvoston ja komission asiakirjojen saaminen yleisön tutustuttavaksi (
<P>
- Ennen lopullista äänestystä:
<SPEAKER ID="124" NAME="Michael Cashman" LANGUAGE="EN">
Arvoisa puhemies, kehotan komissiota työjärjestyksen 53 artiklan 1 kohdan mukaisesti ilmaisemaan kantansa siitä, aikooko se hyväksyä kaikki parlamentin tänään hyväksymät tarkistukset.
<SPEAKER ID="125" NAME="Günter Verheugen" LANGUAGE="EN">
Arvoisa puhemies, minulla on kunnia antaa komission puolesta seuraava ilmoitus.
<P>
Komissio panee merkille tarkistukset, joista parlamentti on äänestänyt, ja tarkastelee niitä yksityiskohtaisesti. Komissio vakuuttaa olevansa halukas löytämään kompromissin parlamentin ja neuvoston kanssa. Komissio tarkastelee ehdotustaan vasta sen jälkeen, kun molemmat budjettivallan käyttäjät ovat esittäneet kantansa. Komissio aikoo tällä välin jatkaa rakentavaa vuoropuhelua molempien toimielinten kanssa.
<SPEAKER ID="126" NAME="Michael Cashman" LANGUAGE="EN">
Arvoisa puhemies, en tiedä, missä arvoisa komission jäsen on ollut, mutta me esitimme kantamme tänä aamuna.
<P>
Pyydän tämän vuoksi äänestyksen lykkäämistä ja mietinnön palauttamista valiokuntaan, mikä tarjoaisi valiokunnalle joustomahdollisuuden neuvottelujen aloittamiseksi sekä neuvoston että komission kanssa.
<P>
Pyydän siis parlamentin tukea asian palauttamiselle valiokuntaan.
<SPEAKER ID="128" NAME="Michael Cashman" LANGUAGE="EN">
Arvoisa puhemies, kiitän parlamenttia sen kärsivällisyydestä tässä viimeisessä puheenvuorossani. Arvoisa puhemies, voinko nyt pyytää teitä kirjoittamaan nykyiselle puheenjohtajavaltiolle Tšekille sekä tulevalle puheenjohtajavaltiolle Ruotsille virallisen kehotuksen käynnistää virallinen vuoropuhelu parlamentin kanssa mahdollisimman pian?
<P>
Pyydän myös, kuten äänestysluettelossa ilmoitettiin, nyt hyväksymämme tekstin selkeyttämiseksi ja johdonmukaistamiseksi, että pyydätte ystävällisesti sihteeristöä sisältöön puuttumatta tekemään seuraavat muutokset: ryhmittelemään artiklat niiden sisällön mukaan erityisten aihekohtaisten otsikoiden alle, järjestämään uudelleen johdanto-osan kappaleet ja määritelmät vastaavasti sekä laatimaan ja julkaisemaan parlamentin kannan konsolidoituna tekstinä mahdollisimman pian.
<P>
Lopuksi haluan kiittää siitä valtavasta tuesta, jota olen saanut sekä sihteeristöiltä että Tabling Officelta.
<P>
(Suosionosoituksia)
<SPEAKER ID="129" NAME="Puhemies">
(FR) Hyvä jäsen Cashman, välitän pyyntönne eteenpäin ja tulokset kerrotaan teille.

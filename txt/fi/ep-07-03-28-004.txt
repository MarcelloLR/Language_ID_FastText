<CHAPTER ID="004">
Jäsenelle uskottu tehtävä
<SPEAKER ID="010" NAME="Puhemies">
. Ennen kuin siirrymme seuraavaan kohtaan esityslistalla, minulla on vielä toinenkin ilmoitusasia. Tšekin pääministeri on ilmoittanut minulle päätöksestään nimittää Jan Zahradil edustajakseen Berliinin julistusta koskeviin neuvotteluihin ja yleisemminkin vastaamaan asioista, jotka liittyvät perustuslakiprosessin käynnistämiseen uudelleen Saksan puheenjohtajuuskaudella. Asia jätettiin oikeudellisten asioiden valiokunnan käsiteltäväksi parlamentin työjärjestyksen 4 artiklan 5 kohdan mukaisesti, ja 19.-20. maaliskuuta 2007 pitämässään kokouksessa valiokunta katsoi, ettei tehtävän vastaanottaminen ole ristiriidassa edustajien valitsemisesta Euroopan parlamenttiin yleisillä välittömillä vaaleilla annetun säädöksen hengen tai kirjaimen kanssa ja että eturistiriitoja ei ole. Näin ollen Jan Zahradil voi jatkaa parlamentin jäsenen tehtävän hoitamista.

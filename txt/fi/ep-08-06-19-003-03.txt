<CHAPTER ID="003-03">
3. Euroopan unionin katastrofivalmiuksien lujittaminen (äänestys) 
<P>
- Tarkistuksesta 37 toimitetun äänestyksen jälkeen
<SPEAKER ID="044" NAME="Iratxe García Pérez" AFFILIATION="PSE">
(ES) Arvoisa puhemies, tarkistus 37 on peruutettu, joten emme esitä sitä äänestykseen.
<SPEAKER ID="045" NAME="Puhemies">
Valitettavasti en tiennyt, että se oli peruutettu, joten se esitettiin äänestykseen joka tapauksessa.
<P>
- Ennen tarkistuksesta 15 toimitettua äänestystä
<SPEAKER ID="046" NAME="John Bowis" AFFILIATION="PPE-DE">
(EN) Arvoisa puhemies, ryhmämme puolesta ja kompromissin saavuttamiseksi ja sopimukseen pääsemiseksi tästä seikasta olisimme valmiit peruuttamaan kyseisen tarkistuksen, jos esittelijä hyväksyisi pienen suullisen tarkistuksen, sellaisena kuin se on kirjoitettuna luetteloon, vain jottei asiakirjaa ilmaistaisi kovin erityistermein kutsumalla sitä laillisesti sitovaksi ”direktiiviksi”, vaan edistäväksi ”toimenpiteeksi”. Jos esittelijä suostuu tähän, voimme vetää pois kyseisen tarkistuksen.
<SPEAKER ID="047" NAME="Dimitrios Papadimoulis" AFFILIATION="GUE/NGL">
(EL) Arvoisa puhemies, ympäristön, kansanterveyden ja elintarvikkeiden turvallisuuden valiokunnassa lähes yksimielisesti hyväksytyn päätöslauselmaesityksen laatijana pahoittelen asiaa, mutten voi hyväksyä John Bowisin ehdotusta, koska hänen ehdottamassaan suullisessa tarkistuksessa horjutetaan vakavasti tekstin peruspilareita. Saisinko pyytää parlamentin jäseniä, jotka kannattavat tätä näkemystä, nousemaan ylös.
<SPEAKER ID="048" NAME="Puhemies">
(EN) Hyvä John Bowis, näyttäisi siltä, että yli 40 parlamentin jäsentä on noussut ylös, joten emme voi käsitellä suullista tarkistusta.
<P>
(Suullinen tarkistus hylättiin.)
<P>
- Ennen tarkistuksesta 35 toimitettua äänestystä
<SPEAKER ID="049" NAME="John Bowis" AFFILIATION="PPE-DE">
(EN) Arvoisa puhemies, saatiinpahan ainakin vähän liikuntaa. Sosialistien tarkistukseen esitetty suullinen tarkistus on esityslistalla, ja esitän sitä nyt ryhmämme puolesta. Katsotaanpa, saadaanko saliin hieman aerobiciä.
<SPEAKER ID="050" NAME="Puhemies">
(EN) Kyseessä on liikkuminen salin toisesta päästä toiseen!
<P>
(Suullinen tarkistus hylättiin.)

<CHAPTER ID="006-06">
6. Raskaana olevien ja äskettäin synnyttäneiden tai imettävien työntekijöiden turvallisuuden ja terveyden parantaminen työssä (
<SPEAKER ID="175" NAME="Edite Estrela" LANGUAGE="PT">
Arvoisa puhemies, haluaisin pyytää palveluosastoa huomioimaan, että kaikkien tarkistusten alkuperäinen versio on portugalinkielinen.
<P>
Toiseksi haluan esittää äänestysjärjestyksen muuttamista niin, että valiokuntatarkistuksesta 43 äänestettäisiin johdonmukaisuuden vuoksi ennen tarkistusta 83.
<P>
Lopuksi haluan painottaa, että muutettavana oleva direktiivi on 17 vuotta vanha, ja se on selvästi jo vanhanaikainen. Tarkistettu direktiivi ei tule voimaan ennen seuraavan toimikauden päättymistä. Laki koskee siis tulevaisuutta, ei tätä päivää.
<P>
Säädämme lakeja kansalaisten parhaaksi, jotta heillä olisi enemmän syytä äänestää kesäkuun vaaleissa.
<P>
Haluan siis pyytää jäsenten tukea mietinnölleni.
<SPEAKER ID="176" NAME="Astrid Lulling">
PPE-DE-ryhmän puolesta. - (FR) Arvoisa puhemies, tällä hetkellä mietintöön on 89 tarkistusta. Se on täysin sekava, eikä tarkistuksista äänestäminen mahdollista todella objektiivista keskustelua neuvoston ja komission kanssa. Nämä 89 tarkistusta ovat täysin ristiriitaisia. Esitän, että mietintö palautetaan valiokuntakäsittelyyn, koska kuten jäsen Estrela sanoi, meillä on siihen runsaasti aikaa.
<P>
(Voimakkaita suosionosoituksia)
<SPEAKER ID="177" NAME="Puhemies">
(EN) Hyvä jäsen Lulling, voisitteko vahvistaa, teittekö esityksen poliittisen ryhmänne puolesta?
<SPEAKER ID="178" NAME="Astrid Lulling">
PPE-DE-ryhmän puolesta. - (EN) Arvoisa puhemies, kyllä, kaikki mitä teen, teen ryhmäni puolesta!
<P>
(Naurua ja suosionosoituksia)
<SPEAKER ID="179" NAME="Edite Estrela" AFFILIATION="PSE">
(PT) Arvoisa puhemies, mietinnön, tai ehdotuksen, palauttamisessa valiokuntakäsittelyyn ei ole mitään järkeä, koska siitä on jo keskusteltu kaikkien ryhmien kanssa. Se saa oletettavasti parlamentin enemmistön tuen. Siitä on keskusteltu myös neuvoston ja komission kanssa.
<P>
On luonnollista, että ihmisillä on erilaisia mielipiteitä. Tiedämme, että neuvosto on valitettavasti Tšekin tasavallan puheenjohtajakaudella omaksunut hyvin konservatiivisen asenteen sukupuolten välisen tasa-arvon edistämiseen.
<P>
Kehotan siis parlamenttia äänestämään ehdotuksista ja tukemaan mietintöäni, koska se antaa kansalaisille lisää syitä äänestää Euroopan parlamentin vaaleissa.

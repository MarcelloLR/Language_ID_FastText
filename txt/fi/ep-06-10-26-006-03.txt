<CHAPTER ID="006-03">
3. Esitys yleiseksi talousarvioksi 2007 (Pääluokat I, II, IV, V, VI, VII, VIII) (äänestys)
<P>
- Ennen 31 kohdasta toimitettua äänestystä:
<SPEAKER ID="068" NAME="Jacky Henin" AFFILIATION="GUE/NGL">
(FR) Arvoisa puhemies, koska ei ole koskaan voitu osoittaa, että Manpowerin tarjoama istuntohenkilöstöratkaisu olisi työntekijä- ja työtuntitasolla yhtään halvempi ja koska parlamentti yrittää jatkuvasti säästää, ehdotamme, että autamme sitä lisäämällä 31 kohdan loppuun seuraavan lauseen: "ei kannata istuntohenkilöstön korvaamista vuokratyövoimalla, koska pitää sitä liian kalliina ratkaisuna".
<P>
(Suosionosoituksia)
<P>
(Parlamentti hylkäsi suullisen tarkistuksen.)
<P>
- Ennen tarkistuksesta 7 toimitettua äänestystä:
<SPEAKER ID="070" NAME="Louis Grech " AFFILIATION="PSE">
esittelijä. - (EN) Arvoisa puhemies, haluaisin ehdottaa, että mietinnön 58 kohdan teksti korvataan seuraavasti: "panee merkille Euroopan unionin talousarvion toteutuksen seurannan parantumisen talousarvioäänestyksensä yhteydessä; pyytää asianosaisia valiokuntia luomaan rakenteen ja menettelyn tämän seurannan toteuttamiseksi vuoden 2007 osalta erityisvaliokuntien kanssa; auttaa näin osaltaan valmistautumista talousarvion uudelleentarkasteluun vuosina 2008-2009; pyytää pääsihteeriä helpottamaan logistiikkaa, jotta säännöllisiä seurantakokouksia voidaan järjestää niiden prioriteettien mukaisesti, jotka kyseiset valiokunnat määrittelevät;"
<P>
(Parlamentti hyväksyi suullisen tarkistuksen.)

<CHAPTER ID="005-07">
7. Euroopan parlamentin, neuvoston ja komission asiakirjojen saaminen yleisön tutustuttavaksi (uudelleenlaatiminen) (
<SPEAKER ID="087" NAME="Michael Cashman">
esittelijä. - (EN) Arvoisa puhemies, parlamentti antoi minulle valtuudet neuvotella muiden toimielinten kanssa tästä tärkeästä asiakirjasta. Valitettavasti joudun ilmoittamaan, että neuvottelut eivät ole olleet hedelmälliset, ja siitä syystä suositan parlamentille tänään, että emme äänestä ja että siirrämme päätöksen tästä tärkeästä asiakirjasta tulevalle parlamentille. Uskon komission tekevän uuden ehdotuksen tämän vuoden syksyllä.
<SPEAKER ID="088" NAME="Andris Piebalgs">
komission jäsen. - (EN) Arvoisa puhemies, komissio panee merkille parlamentin päätöksen lykätä äänestystä Michael Cashmanin mietintöön liittyvästä lainsäädäntöpäätöslauselmasta seuraavalle vaalikaudelle. Kunnioitamme täysin parlamentin päätöstä, mutta komissio ei ole vakuuttunut siitä, että parlamentin ensimmäisen käsittelyn päättävä äänestys sitoisi seuraavan parlamentin kädet. Näin ollen komissio harkitsee ehdotustaan uudelleen vasta sitten, kun molemmat säädösvaltaiset tahot ovat vahvistaneet kantansa, mutta se aikoo sillä välin jatkaa rakentavaa vuoropuhelua molempien toimielinten kanssa ja vahvistaa, että se on halukas löytämään kompromissin parlamentin ja neuvoston kanssa.
<SPEAKER ID="089" NAME="Michael Cashman">
esittelijä. - (EN) Arvoisa puhemies, mielestäni tuo osoittaa, miksi on äärimmäisen tärkeää, että seuraava parlamentti käyttää kaikkia valtaoikeuksia, jotka sillä on. Vuoropuhelu tarkoittaa, että kunkin toimielimen on kuunneltava. Tähän mennessä kumpikaan toimielin ei ole kuunnellut parlamenttia. Siitä syystä meidän ei pitäisi äänestää ja meidän pitäisi antaa täydet valtuudet seuraavalle parlamentille.
<P>
(Suosionosoituksia)
<SPEAKER ID="091" NAME="Puhemies">
(DE) En ole varma, ovatko onnittelut Michael Cashmanille tässä paikallaan. Kyllä? Siinä tapauksessa onnittelemme häntä.

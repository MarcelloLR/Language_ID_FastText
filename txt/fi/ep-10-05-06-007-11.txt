<CHAPTER ID="007-11">
11. Laajat julmuudet Nigerian Josissa (
<SPEAKER ID="098" NAME="Nicole Kiil-Nielsen" AFFILIATION="Verts/ALE">
(FR) Arvoisa puhemies, kuten esitin keskustelussa, ehdotan 6 kohtaan seuraavaa suullista tarkistusta: "kehottaa Nigerian viranomaisia peruuttamaan eräiden osavaltioiden kuvernöörien hiljattain toteuttamat toimet, jotka koskevat kuolemaantuomittujen vankien teloittamista vankiloiden tilanahtauden helpottamiseksi, mikä olisi törkeä ihmisoikeusloukkaus; kehottaa osavaltioiden kuvernöörejä maltillisuuteen ja jatkamaan kuolemanrangaistusten täytäntöönpanon tosiasiallista keskeyttämistä; muistuttaa, että kuolemanrangaistuksen käyttö on Nigerian kansainvälisten sitoumusten vastaista".
<SPEAKER ID="100" NAME="Filip Kaczmarek" AFFILIATION="PPE">
(PL) Arvoisa puhemies, tässä tarkistuksessa on kyse siitä, että mielipiteen-, omantunnon-, uskonnon- ja uskonvapautta koskevia kysymyksiä olisi käsiteltävä Euroopan unionin ja Nigerian välisessä vuoropuhelussa Cotonoun sopimukseen perustuvan poliittisen vuoropuhelun yhteydessä. Näillä sanoilla täydennetään tekstiä.

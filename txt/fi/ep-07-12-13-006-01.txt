<CHAPTER ID="006-01">
1. Varainhoitovuosi 2008 (neuvoston muuttama) (äänestys) 
<P>
- Varainhoitovuosi 2008
<P>
- Ennen äänestystä
<SPEAKER ID="068" NAME="Kyösti Virrankoski  " AFFILIATION="ALDE">
esittelijä.-(EN) Arvoisa puhemies, budjettivallan käyttäjän kahden haaran välisen talousarviota koskevan neuvottelumenettelyn toinen käsittely pidettiin 23. marraskuuta 2007. Parlamentti laati talousarvion saadakseen päätavoitteissaan aikaan tuloksia. Niitä ovat Galileo-ohjelman rahoitus (2,4 miljardia euroa) vuosien 2007-2013 monivuotisen rahoituskehyksen (MRK) tarkistuksen puitteissa ja joustovälineen käyttö (200 miljoonaa euroa) sekä joustovälineen merkittävä lisäkäyttö (70 miljoonaa euroa) yhteisen ulko- ja turvallisuuspolitiikan (YUTP) kasvavien kustannusten rahoittamiseksi.
<P>
Budjettivaliokunta äänesti toisen käsittelyn tarkistuksista 29. marraskuuta 2007 sovittelun tulokseen viitaten. Lukujen teknisen tarkistamisen jälkeen tarvittiin muutamia teknisiä muutoksia, jotta voitaisiin varmistaa 23. marraskuuta aikaansaatujen sovittelutulosten täysimääräinen noudattaminen tarkistetun rahoituskehyksen ylärajojen ja maksujen yleisen tason osalta.
<P>
Hyväksyttiin seuraavat muutokset:
<P>
Ensin, otsakkeessa 1a maksusitoumusmäärärahoja muutettiin seuraavasti:
<P>
Tarkistus 335:
<P>
06 02 09 01 (Galileo-valvontaviranomainen) 7 460 000 euroon
<P>
06 02 09 02 (Galileo-valvontaviranomainen) 3 100 000 euroon
<P>
08 07 01 (tutkimusyhteistyö - liikenne) 348 922 000 euroon
<P>
Tarkistus 331:
<P>
02 02 01 (kilpailukyky ja innovaatio) 126 300 000 euroon
<P>
Tarkistus 69:
<P>
06 03 03 (Euroopan laajuiset verkot) 955 852 600 euroon
<P>
Toiseksi otsakkeessa 1b maksumäärärahoja on muutettu seuraavissa kohdissa, jotta noudatettaisiin sovittelussa sovittua yleistä maksutasoa:
<P>
Tarkistus 27:
<P>
04 02 17 (ETS) 3 823 198 181 euroon
<P>
Tarkistus 140:
<P>
13 03 16 (EAKR-lähentyminen) 10 606 637 496 euroon
<P>
Tarkistus 141:
<P>
13 03 18 (EAKR-kilpailukyky) 2 540 832 078 euroon
<P>
Budjettivaliokunta hyväksyi kaikki nämä tekniset muutokset yksimielisesti maanantaina 10. joulukuuta.
<P>
Kolmanneksi tehdään useita teknisiä tai nimikkeistöä koskevia muutoksia pääasiassa pilottihankkeisiin ja valmistelutoimiin. Nämä muutokset on esitetty parlamentin puhemiehelle. Luvut tai MRK-luokitukset eivät muutu näiden muutosten myötä.
<P>
(Tekniset muutokset hyväksyttiin.)
<P>
- Äänestyksen jälkeen
<SPEAKER ID="070" NAME="Emanuel Santos">
neuvoston puheenjohtaja. - (PT) Arvoisa puhemies, hyvät naiset ja herrat, ennen kuin esitän huomautuksia Euroopan unionin vuoden 2008 talousarvion hyväksymisen tuloksista, haluan korostaa, että tämä päivä on minulle erittäin mieluinen, ei ainoastaan eurooppalaisena vaan myös Portugalin kansalaisena. Viittaan tietenkin historialliseen tapahtumaan, Lissabonin sopimuksen allekirjoittamiseen, jonka on määrä tapahtua tunnin sisällä maani pääkaupungissa. Sen jälkeen, kun Euroopan unioni laajeni 27 jäsenvaltion unioniksi, se on uusi ratkaiseva askel Euroopan yhdentymisessä, joka tekee Euroopasta demokraattisemman, edustavamman, joustavamman ja toimintatavaltaan entistä tehokkaamman.
<P>
Jos voisin tiivistää lyhyesti Portugalin puheenjohtajakauden saavutukset, viittaisin menestykseen kolmella tärkeällä Euroopan unionin tulevaisuutta koskevalla alalla. Niitä ovat sopimus, jonka ansiosta EU:n uudistussopimus, Lissabonin sopimus, voidaan allekirjoittaa tänään, ja EU:n ja Afrikan sekä EU:n ja Brasilian välisten huippukokouksien järjestäminen. Voisimme nyt lisätä siihen tärkeän sopimuksen, johon pääsimme strategisen Galileo-ohjelman rahoituksen osalta.
<P>
Hyvät naiset ja herrat, tänään ohjelmassamme on vuoden 2008 talousarvion toinen käsittely, viimeinen vaihe pitkässä neuvotteluprosessissa, joka lopulta päättyi erittäin hyvin. Olen iloinen voidessani ilmoittaa, että sopimuksessa, johon toimielimemme pääsivät yhteisessä tapaamisessa 23. marraskuuta, käsiteltiin täysimääräisesti kaikkia vuoden 2008 talousarvioehdotuksia, joista olimme siihen päivään mennessä sopineet.
<P>
Minun on huomautettava menettelyjen mukaisesti, että neuvosto voi hyväksyä toisesta käsittelystänne johtuvan enimmäismäärän, jolla menoja voidaan korottaa. Totean kuitenkin, että menojen luokitteluun, jonka osalta neuvosto pitää kiinni oikeuksistaan, tarvitaan vielä eräitä pieniä muutoksia.
<P>
Lopuksi, arvoisa puhemies, haluan käyttää tämän tilaisuuden ilmaistakseni vielä kerran kiitollisuuteni budjettivaliokunnan puheenjohtajalle Reimer Bögelle ja kahdelle esittelijälle, Kyösti Virrankoskelle ja Ville Itälälle, neuvostossa toimiville kollegoilleni, komission jäsen Grybauskaitélle ja kaikille niille, jotka ovat auttaneet saamaan tämän erittäin vaativan talousarviomenettelyn onnistuneesti päätökseen, joka huipentuu parlamentin hyväksyntään.
<SPEAKER ID="071" NAME="Puhemies">
(FR) Arvoisa ministeri, sanoitte muun muassa lauseen, jota odotin. Totean siis, että talousarviomenettely on päättynyt sopimuksen säännösten ja 17. toukokuuta 2006 solmitun toimielinten välisen sopimuksen mukaisesti. Totean myös, että toimielinten välisen sopimuksen 13 artiklan mukaan neuvosto ja parlamentti sopivat ei-pakollisten menojen lisäämisen enimmäismäärän hyväksymisestä. Se on peräisin parlamentin toisesta käsittelystä. Näin ollen talousarviomenettely voidaan julistaa päättyneeksi ja talousarvio lopullisesti hyväksytyksi.
<P>
(Suosionosoituksia)
<P>
Tiedätte, että puhemies on tällä hetkellä Lissabonissa, jossa pidetään pieni allekirjoitustilaisuus. Varapuhemiehen valtuuteni päättyvät tähän. Varainhoitovuoden 2008 talousarvio allekirjoitetaan virallisesti tiistaina 18. joulukuuta täysistunnossa Brysselissä.

<CHAPTER ID="008-14">
14. Komission hyväksyminen (työjärjestyksen muuttaminen) (
<P>
Ennen äänestystä
<SPEAKER ID="143" NAME="Stavros Dimas" LANGUAGE="EN">
Arvoisa puhemies, komissio kiittää Andrew Duffia hänen mietinnöstään.
<P>
Tuemme parlamentin päätöstä kuulemismenettelyn uudistamisesta siten, että sillä lisätään edelleen nimittämismenettelyn avoimuutta ja demokraattista legitimiteettiä luomalla selkeät, avoimet ja yhtenäiset menettelyt ja arviointiperusteet.
<P>
Komissio kuitenkin katsoo, että menettelyissä, joita sovelletaan mietinnössä tarkoitetuissa eri tapauksissa, on noudatettava täysin asiaa koskevia EY:n perustamissopimuksen ja erityisesti sen 215 artiklan määräyksiä sekä puitesopimuksen säännöksiä, jotta otetaan huomioon niiden väliset oikeudelliset ja institutionaaliset erot.
<P>
Vastuualueen vaihtoon sovellettavien menettelyiden pitäisi erityisesti olla maltillisempia kuin koko komissioon sovellettavat menettelyt. Niissä olisi kunnioitettava komission puheenjohtajan oikeutta jakaa vastuualueet.
<P>
Uskomme, että tämä on kummankin toimielimen edun mukaista. Komission on lisäksi lainsäädännöllisesti toimittava perustamissopimuksien ja puitesopimuksen mukaisesti. Se varaa siten itselleen oikeuden hyväksyä, että asiaa koskevia menettelyitä voidaan soveltaa jokaiseen eri tilanteeseen tapauskohtaisesti sekä rakentavan yhteistyön hengessä, kuten tähän mennessä on toimittu. Tämä lähestymistapa on osoittautunut kummankin toimielimen kannalta onnistuneeksi.

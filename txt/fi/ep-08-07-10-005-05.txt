<CHAPTER ID="005-05">
5. Kiinan tilanne maanjäristyksen jälkeen ja ennen olympiakisoja (äänestys) 
<P>
- Ennen tarkistuksesta 7 toimitettua äänestystä
<SPEAKER ID="031" NAME="Vytautas Landsbergis" AFFILIATION="PPE-DE">
(EN) Arvoisa puhemies, suullisessa tarkistuksessani viitataan 8 kohtaan, jossa Kiinan viranomaisia kehotetaan lopettamaan eri ryhmien syrjintä. Ehdotukseni on lisätä ”ammattiyhdistysaktivistien” perään sanat ”Falun Gong -järjestön jäsenet”. He ovat ihmisiä, jotka harjoittavat tietynlaisia liikkeitä ja hengitystä, mutta joita kohdellaan toisinajattelijoina ja joita kommunistisen hallinnon virkamiehet vainoavat.
<P>
(Suullinen tarkistus hyväksyttiin)
<P>
- Äänestyksen jälkeen
<SPEAKER ID="033" NAME="Reinhard Rack" AFFILIATION="PPE-DE">
(DE) Arvoisa puhemies, meillä on tänään melkoisen suuri määrä tärkeitä äänestyksiä. Tämän takia Daniel Cohn-Benditin ei todellakaan tarvitse esittää jatkuvasti kommentteja ja keskustelua äänestyksen lomassa; se on häiritsevää.
<SPEAKER ID="034" NAME="José Ribeiro e Castro" AFFILIATION="PPE-DE">
(EN) Arvoisa puhemies, haluaisin muistuttaa siitä, että olemme juuri hylänneet tarkistuksen, jolla pyydettiin vapauttamaan eräs henkilö, jota ehdotimme Saharov-palkinnon saajaksi. Kun myönnämme Saharov-palkinnon seuraavan kerran joulukuussa, voimme saman tien antaa heille kasan ketjua ja he voivat mennä suoraan vankilaan!
<P>
(Voimakkaita suosionosoituksia)

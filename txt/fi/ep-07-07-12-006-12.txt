<CHAPTER ID="006-12">
12. Entistä Jugoslavian tasavaltaa Makedoniaa koskeva vuoden 2006 edistymiskertomus (äänestys)
<P>
- Meijerin mietintö
<P>
- Ennen äänestystä:
<SPEAKER ID="117" NAME="Erik Meijer " AFFILIATION="GUE/NGL">
esittelijä. - (EN) Arvoisa puhemies, mietintöäni koskevan äänestyksen alkaessa minun on kerrottava parlamentille muutamasta asiasta. Ensinnäkin, kun äänestystä valmisteltiin ulkoasiainvaliokunnassa, kaikki poliittiset ryhmät suostuivat siihen, että mietinnössä käytetään vain yhtä nimeä valtiosta, joka kutsuu itseään Makedonian tasavallaksi. Käytämme pitkää muotoa "Entinen Jugoslavian tasavalta Makedonia" ilman lyhennyksiä, kuten englanninkielinen FYROM tai ranskankielinen ARYM. Ehdotan näin ollen, että jos lopullisessa hyväksyttävässä tekstissä käytetään joitain muita nimiä, ne korvattaisiin tämän yhteisen sopimuksen perusteella.
<P>
Toiseksi PPE-DE-ryhmä ehdotti, että sulauttaisin kaksi 13 kohtaa koskevaa tarkistusta yhdeksi tarkistukseksi - oman tarkistukseni 22 ja PSE-ryhmän tarkistuksen 6. Tätä silmällä pitäen ehdotan suullista tarkistusta tarkistukseeni 22. Koska tarkistuksesta 22 äänestetään tarkistuksen 6 jälkeen, tämä on ainoa mahdollinen ratkaisu, jos tarkistus 6 hylätään.
<P>
Tämän vuoksi pyydän, että tarkistuksia koskevaa äänestysjärjestystä muutetaan. Jäsen Pinior PSE-ryhmästä sanoi eilen kannattavansa tällaista järjestelyä.
<SPEAKER ID="118" NAME="Puhemies">
Toivottavasti kaikki ymmärsivät oikein. Siinä tapauksessa teemme kuten pyydätte.

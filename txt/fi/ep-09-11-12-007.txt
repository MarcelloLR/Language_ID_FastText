<CHAPTER ID="007">
Edellisen istunnon pöytäkirjan hyväksyminen: ks. pöytäkirja
<SPEAKER ID="070" NAME="Isabelle Durant" AFFILIATION="Verts/ALE">
(FR) Arvoisa puhemies, hyvät parlamentin jäsenet, haluan huomauttaa teille kaikille, että teillä on työpöydillänne kansio, jonka sisältö koskee Lux Prize -palkintoa eli elokuvapalkintoa, jonka Euroopan parlamentti myöntää.
<P>
Haluan muistuttaa teille, että teillä on tilaisuus äänestää. Teidän velvollisuutenanne on valita äänestämällä yksi kolmesta kilpailuun osallistuvasta elokuvasta. Kansio sisältää ohjelman ehdolla olevista elokuvista. Se sisältää myös DVD-levyn elokuvasta, joka voitti palkinnon vuonna 2007. Elokuva on käännetty EU:n 23 viralliselle kielelle sekä seitsemälle muulle kielelle. Ajatuksena on, että kuka tahansa voi katsoa näitä elokuvia Euroopan unionissa.
<P>
Pyydän teiltä kahta asiaa: käykää ensinnäkin katsomassa elokuvat ja toiseksi äänestäkää. Äänestäminen on hyvin helppoa: äänestysohjeet annetaan kansiossa. Voitte äänestää Internetissä ja voitte myös katsoa elokuvat televisiosta kanavalta 77.
<P>
Pyydän teitä katsomaan nämä elokuvat. Ne ovat hienoja teoksia ja välittävät eurooppalaisia arvoja. Teidän on valittava niistä yksi, kaksi tai kolme. Teidän tehtävänänne on ottaa kantaa - on tärkeää, että Euroopan parlamentissa saadaan aikaan selvä äänestystulos ja että mahdollisimman moni äänestää. Kehotan siksi teitä osallistumaan tähän äänestykseen. Tämä on hieno aloite. Sen ovat tehneet kansalaiset, jotka pyrkivät levittämään eurooppalaisia arvoja ja tekemään tunnetuksi eurooppalaisia elokuvantekijöitä.
<P>
Nyt on teidän vuoronne. Teillä on vielä viikko, ensi viikko, aikaa äänestää. Luotan teihin.
<P>
Kiitän kulttuuri- ja koulutusvaliokunnan puheenjohtajaa jäsen Packia, joka on ollut asiassa voimakkaasti mukana. Sekä hän että minä kehotamme teitä kaikkia äänestämään.
<SPEAKER ID="071" NAME="Puhemies">
(IT) Kiitokset jäsen Durantille, joka antoi meille tehtävää viikonlopuksi. Hoidamme varmastikin tehtävämme huolella ja mielenkiinnolla.

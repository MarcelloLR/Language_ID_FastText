<CHAPTER ID="007-11">
11. EU:n ja Serbian suhteet (äänestys) 
<P>
- Mietintö: Kacin
<P>
Ennen tarkistuksesta 8 toimitettua äänestystä
<SPEAKER ID="099" NAME="Doris Pack" AFFILIATION="PPE-DE">
(DE) Arvoisa puhemies, haluan tehdä huomautuksen tästä tarkistuksesta. Meidän oli tehtävä siihen korjaus, ja pyydän György Schöpfliniä ja muita parlamentin jäseniä äänestämään sen puolesta, koska alkuperäisessä tekstissä oli virhe. 1992 on väärä vuosi. Jättäisimme virheen suositukseen, ellemme äänestäisi Jelko Kacinin tarkistuksen puolesta. Äänestäkäämme tarkistuksen puolesta.
<P>
- Ennen tarkistuksesta 29 toimitettua äänestystä
<SPEAKER ID="101" NAME="Jelko Kacin  " AFFILIATION="ALDE">
esittelijä.-(EN) Arvoisa puhemies, teen suullisen tarkistuksen kohtaan 29, koska siinä on jotain poistettavaa. Sanat ”both entities of” on poistettava englanninkielisestä versiosta. Muussa tapauksessa kohta kohdalta -äänestyksessä ei olisi järkeä.
<P>
PPE-DE-ryhmä on asiasta samaa mieltä.
<P>
(Suullinen tarkistus hyväksyttiin.)
<P>
- Äänestyksen jälkeen
<SPEAKER ID="103" NAME="Gerard Batten" AFFILIATION="IND/DEM">
(EN) Arvoisa puhemies, esitän työjärjestyshuomautuksen työjärjestyksen 166 artiklan nojalla. 166 artiklan mukaan parlamentin jäsenen on puheenvuoronsa alussa mainittava artikla, johon hän viittaa. Viittaan juuri tuohon artiklaan.
<P>
Ymmärrän, että keskeytitte Hans-Peter Martinin ennen kuin hän sai sanoa sanottavansa loppuun. Hän esitti eilistä koskevan huomautuksen.
<P>
Eilen Martin Schulz antoi pitkän poliittisen lausunnon mainitsematta artiklaa, johon hän viittasi. Puhemies antoi hänen puhua, mutta Hans-Peter Martin keskeytettiin.
<P>
Mielestäni tämä on puolueellista ja kaksinaismoralistista. EU:n suosiossa olevien annetaan sanoa, mitä he haluavat, ja ne, jotka eivät ole sen suosiossa, keskeytetään.
<P>
Voitaisiinko artikloita soveltaa yhdenmukaisesti?
<P>
(Suosionosoituksia oikealta)
<SPEAKER ID="104" NAME="Puhemies">
(DE) Minä johdan tänään puhetta ja pyrin aina noudattamaan työjärjestystä sääntöjen mukaisesti.

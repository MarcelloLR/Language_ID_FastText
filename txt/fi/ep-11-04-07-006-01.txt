<CHAPTER ID="006-01">
1. Bluetongue-tautia vastaan rokottaminen (
<P>
Ennen äänestystä:
<SPEAKER ID="102" NAME="Paolo De Castro" LANGUAGE="IT">
Arvoisa puhemies, hyvät kollegat, haluan korostaa lyhyesti bluetongue-tautia koskevan Wojciechowskin mietinnön merkitystä meitä kaikkia koskevan institutionaalisen kysymyksen kannalta.
<P>
Komissiolla, parlamentilla ja neuvostolla ei ole erimielisyyksiä mietinnön sisällöstä. Sen sijaan vastaavuustaulukoiden sisällyttäminen tekstiin on hyvin arkaluonteinen seikka. Vaikka neuvosto vastustikin sitä täysin, maatalouden ja maaseudun kehittämisen valiokunta päätti hyväksyä tekstin, johon sisältyvät nämä vastaavuustaulukot, jotka velvoittavat jäsenvaltiot ilmoittamaan direktiivin saattamisesta osaksi kansallista lainsäädäntöään.
<P>
Nyt neuvoston on päätettävä, hyväksyykö se vastaavuustaulukot ja hyväksytäänkö teksti ensimmäisessä käsittelyssä vai vastaako neuvosto Euroopan viljelijöille siitä, että tänä vuonna bluetongue-taudin rokotuskampanja jätetään väliin sen vuoksi, että neuvosto voi pitää pintansa tässä asiassa.
<P>
Mielestäni tämä mietintö voi olla ennakkotapaus tulevaisuudessa neuvoston kanssa käytäville neuvotteluille. Meidän on yksimielisesti ja päättäväisesti pyydettävä jäsenvaltioilta mahdollisimman suurta avoimuutta ja puolustettava EU:n lainsäädännön täysimääräistä noudattamista.
<SPEAKER ID="103" NAME="Puhemies">
(EN) Esittelijäkin haluaisi varmasti esittää puheenvuoron.
<SPEAKER ID="104" NAME="Janusz Wojciechowski" LANGUAGE="PL">
Arvoisa puhemies, periaatteessa jäsen De Castro sanoi mitä minä halusin sanoa. Yhdyn vain kehotukseen, ettei neuvosto saa yrittää estää uuden direktiivin nopeaa täytäntöönpanoa. Vastaavuustaulukot ovat lähtökohta ja ennakkotapaus, joka mielestäni luo parhaan käytännön tulevaisuutta varten ja helpottaa sen valvomista, miten kansallinen lainsäädäntö noudattaa Euroopan unionin lainsäädäntöä.

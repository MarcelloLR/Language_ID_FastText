<CHAPTER ID="003-17">
17. EY:n ja CARIFORUM-valtioiden talouskumppanuussopimus (
<SPEAKER ID="127" NAME="David Martin">
esittelijä. - (EN) Arvoisa puhemies, tiedän, miten kiintyneitä kollegat ovat lounaaseensa - tai ehkä se on toisin päin, en tiedä - mutta haluaisin käyttää vain kaksi minuuttia.
<P>
Meillä oli maanantai-iltana hyvin tärkeä keskustelu siitä, voimmeko antaa hyväksynnän Cariforum-valtioista. Komissio ja neuvosto lupasivat - ja on tärkeää, että molemmat toimielimet tekivät nämä sitoumukset - että apulupausten osalta ne antaisivat laadukasta apua oikea-aikaisesti. Ne vakuuttivat, että talouskumppanuussopimuksessa mikään ei haittaisi Karibian alueen maiden lääkkeiden saatavuutta. Ne vakuuttivat meille, että suosituimmuuskohtelulauseke ei mitenkään vaikuttaisi etelä-etelä-suuntaiseen kauppaan ja että viisivuotistarkastus tämän talouskumppanuussopimuksen ensimmäisen vaiheen lopuksi olisi todellinen tarkastus, jossa otettaisiin huomioon kehitystavoitteet.
<P>
Näiden lupausten perusteella - ja tietysti sillä ehdolla, että ne nyt kirjataan tässä parlamentissa ja että sekä neuvosto että komissio lupaavat kunnioittaa ja noudattaa näitä sitoumuksia - uskon, että tämä parlamentti voi tänään antaa valtavalla enemmistöllä hyväksynnän Karibian talouskumppanuussopimukselle.
<P>
Haluaisin kiittää komission jäsentä Ashtonia hänen suurenmoisesta yhteistyöstään tässä asiassa, joustavuudesta, jota hän on osoittanut, ja hänen sitoumuksestaan. Se, että hän on täällä tässä äänestyksessä, kertoo paljon hänestä. Tätä äänestystä suunniteltiin tiistaille. Tiedän, että hän luopui tärkeistä tapaamisista ollakseen täällä tänään ja että hän on tehnyt tärkeitä sitoumuksia tälle parlamentille. Haluan kiittää komissiota heidän yhteistyöstään ja pyytää jäseniä äänestämään hyväksynnän puolesta.
<SPEAKER ID="128" NAME="Helmuth Markov" AFFILIATION="GUE/NGL">
(DE) Arvoisa puhemies, hyvät parlamentin jäsenet, tämä on työjärjestyspuheenvuoro. Haluaisin siteerata kirjettä, jonka puhemies Hans-Gert Pöttering lähetti minulle, koska olen kansainvälisen kaupan valiokunnan puheenjohtaja. Älkää pelätkö, en lue koko kirjettä.
<P>
AFCO-valiokunnan työjärjestyksen 47 artiklaa koskeva tulkinta, johon viittaatte ja joka vahvistettiin 18. helmikuuta 2009 pidetyssä täysistunnossa, katsottiin vastalauseiden puuttuessa hyväksytyksi. [...] Kahta talouskumppanuussopimusta koskevat ehdotukset (eli David Martinin ja Erika Mannin mietinnöt) vahvistettiin virallisesti ja annettiin Teidän valiokunnallanne (eli kansainvälisen kaupan valiokunnalle) vasta 19. helmikuuta 2009 pidetyssä täysistunnossa. Edellä mainitun tulkinnan perusteella 47 artiklaa ei voida enää soveltaa kyseisiin kahteen menettelyyn eikä tuleviin menettelyihin."
<P>
(DE) Kaikki virallisten asiakirjojen viittaukset 47 artiklaan on siis poistettava. Tämä koskee sekä asiakirjan kansilehteä että sisällysluetteloa, lausuntosivua ja menettelysivua, kansainvälisen kaupan valiokunnan viimeistä sivua. Haluaisin, että tämä kirjataan pöytäkirjaan.
<SPEAKER ID="131" NAME="Puhemies">
- (EN) Kiitos, hyvä Helmuth Markov. Olen itse asiassa tiedottanut parlamentille, että tämän mietinnön kaikissa kieliversioissa on korjaus, jolla poistetaan viittaukset 47 artiklaan. Kertomanne asia siis käsitellään. Koska näytämme olevan samaa mieltä, voimme jatkaa.

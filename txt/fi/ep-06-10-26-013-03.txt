<CHAPTER ID="013-03">
3. Uzbekistan (äänestys) 
<P>
- Ennen 2 kohdasta toimitettua äänestystä:
<SPEAKER ID="242" NAME="Józef Pinior" AFFILIATION="PSE">
(EN) Arvoisa puhemies, ehdotan suullisessa tarkistuksessani, että Uzbekistania koskevan yhteisen päätöslauselmaesityksen 2 kohdan ensimmäinen osa poistetaan.
<SPEAKER ID="243" NAME="Puhemies">
Vastustaako joku tämän suullisen tarkistuksen käsiteltäväksi ottamista?
<SPEAKER ID="244" NAME="Bernd Posselt" AFFILIATION="PPE-DE">
(DE) Arvoisa puhemies, anteeksi, mutta haluan huomauttaa, että olemme jättäneet käsiteltäväksi 2 kohtaa koskevan tarkistuksen. Siitä on äänestettävä ennen kuin äänestetään alkuperäisestä esityksestä, vaikka olisi ehdotettu alkuperäistä esitystä koskevaa suullista tarkistusta. Ensiksi on äänestettävä tarkistuksesta, joka korvaisi vanhan sanamuodon.
<SPEAKER ID="245" NAME="Puhemies">
Jäsen Posselt, luulenpa, että olette oikeassa. Pyydämmekin jäsen Pinioria tekemään tarvittavat tarkennukset.
<SPEAKER ID="246" NAME="Józef Pinior" AFFILIATION="PSE">
(EN) Arvoisa puhemies, ehdotan, että poistamme toisen kohdan ensimmäisen osan. Ymmärtääkseni PPE-DE-ryhmän jäsenet ehdottivat tätä.
<SPEAKER ID="247" NAME="Puhemies">
Kyse on siis suullisesta tarkistuksesta, joka koskee 2 kohtaa ja jonka tavoitteena on lyhentää tekstiä.
<P>
(Suullinen tarkistus hyväksyttiin.)
<P>
- Ennen tarkistuksesta 1 toimitettua äänestystä:
<SPEAKER ID="248" NAME="Elisabeth Jeggle" AFFILIATION="PPE-DE">
(DE) Arvoisa puhemies, haluaisin korvata tekstin "asianmukaisen ja tulevaisuuteen suuntautuvan päätöksen" tekstillä "harkitun ja suhteiden parantamiseen tähtäävän päätöksen". Tämä olisi tarkempi ilmaus.
<SPEAKER ID="249" NAME="Marios Matsakis" AFFILIATION="ALDE">
(EN) Arvoisa puhemies, vastustan suullista tarkistusta, koska se vie päätöslauselmastamme terän. Meillä on konkreettisia todisteita siitä, että pakotteet alkavat vähitellen vaikuttaa, joten niitä on laajennettava entisestään eikä heikennettävä, mihin jäsen Jegglen tarkistuksella näytetään pyrittävän.
<SPEAKER ID="250" NAME="Puhemies">
Jäsen Matsakis, kiitos kommentista, mutta teidän on löydettävä 36 kollegaa, jotka yhtyvät mielipiteeseenne, jotta teitä on yhteensä 37, ja voitte siten vastustaa tätä tarkistusta. En voi hylätä suullista tarkistusta, vaikka perustelut olisivat kuinka hyviä tahansa, jos parlamentin jäsenet eivät vastusta sitä, enkä näe nyt muiden jäsenten nousevan seisomaan.
<P>
(Suullinen tarkistus hyväksyttiin.)
<P>
Äänestys on päättynyt.
<SPEAKER ID="251" NAME="Manuel Medina Ortega" AFFILIATION="PSE">
(ES) Arvoisa puhemies, olin työhuoneessani, kun parlamentin virkailijat pyysivät minua poistumaan sieltä paloharjoituksen vuoksi. Kun tulin, huomasin, että Tiibetiä koskevasta päätöslauselmasta ja toisestakin päätöslauselmasta oli jo äänestetty. Haluaisinkin nyt antaa sihteeristölle tiedot siitä, miten olisin äänestänyt niissä äänestyksissä, joihin en voinut osallistua, koska virkailijat pyysivät minua poistumaan työhuoneestani enkä päässyt istuntosaliin.
<SPEAKER ID="252" NAME="Puhemies">
Älkää olko huolissanne, palvelut ottavat tämän huomioon.

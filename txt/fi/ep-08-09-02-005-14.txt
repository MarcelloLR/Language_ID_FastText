<CHAPTER ID="005-14">
14. Kalastus ja vesiviljely Euroopan rannikkoalueiden yhdennetyn käytön ja hoidon alalla (
<P>
- Ennen äänestystä
<SPEAKER ID="147" NAME="Ioannis Gklavakis" LANGUAGE="EL">
Arvoisa puhemies, hyvät naiset ja herrat, haluaisin mainita pikaisesti rannikkoalueiden yhdennetyn valvonnan, joka on suunniteltu ennen kaikkea kalastuksen ja kalanviljelyn suojelemiseksi. Keskustelu mietinnöstä peruutettiin Georgian tilannetta koskevan keskustelun takia, koska se on kiireellinen ja tärkeä aihe. Tämän takia puhun tänään.
<P>
Mietinnössäni käsitellään lähinnä ympäristönsuojelua, minkä takia pyydän teitä äänestämään sen puolesta. Huomautan, että kalatalousvaliokunta äänesti yksimielisesti.
<P>
Mietinnössäni on erilaisia ehdotuksia, joista neljä on erityisen tärkeitä. Ensimmäinen on meritutkimussuunnitelman toteuttaminen, toinen on pitkäaikainen suunnitelma, mutta myös niiden keskustelujen jatkaminen, joihin osallistuvat kaikkien ammattien, erityisesti kalastajien, edustajat. Kolmantena on mahdollisuus perustaa keskuskoordinointielin, sillä elinten väliltä on puuttunut koordinointia viime vuosina. Neljänneksi olisi laadittava aikataulu, sillä vuodesta 2002 alkaen, jolloin käytiin samanlaisia keskusteluja, ryhdyttiin joihinkin toimiin ilman määriteltyä aikataulua.
<P>
Ehdotan, että päätöksiemme olisi toteuduttava tietyssä aikataulussa. Koska uskon, että me kaikki haluamme suojella valtameriä, pyydän teitä äänestämään mietinnön puolesta. Kiitos jo etukäteen.

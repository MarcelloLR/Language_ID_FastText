<CHAPTER ID="006-18">
18. EU:n rajaturvallisuusviraston (Frontex) ja Euroopan rajavalvontajärjestelmän (Eurosur) arviointi ja jatkokehitys (
<P>
- Ennen tarkistuksesta 4 toimitettua äänestystä:
<SPEAKER ID="123" NAME="Javier Moreno Sánchez" LANGUAGE="ES">
Arvoisa puhemies, viittaan Euroopan yhtyneen vasemmiston konfederaatioryhmän / Pohjoismaiden vihreän vasemmiston esittämään tarkistukseen 4, joka koskee 12 a kohtaa.
<P>
Ehdotan GUE/NGL-ryhmän suostumuksella suullista tarkistusta tiettyjen eri kieliversioissa ilmenneiden epätarkkuuksien ratkaisemiseksi. Luen tarkistuksen hyvin hitaasti espanjaksi.
<P>
Kyse on siitä, että sanat "katsoo, että EU:n ja kolmansien maiden yhteistyön vähimmäisvaatimuksena on oltava kansainvälisten velvoitteiden noudattaminen" korvataan sanoilla "katsoo, että EU:n ja kolmansien maiden yhteistyön on perustuttava kansainvälisiin velvoitteisiin".
<P>
Tämän suullisen tarkistuksen seurauksena ryhmäni - ja uskoakseni myös moni muu ryhmä - voi kannattaa GUE/NGL-ryhmän esittämää tarkistusta.
<SPEAKER ID="125" NAME="Weber, Renate" AFFILIATION="ALDE">
(EN) Arvoisa puhemies, luen tarkistuksen: "Ottaa huomioon, että Frontexin koordinoimien yhteisten operaatioiden tarkoituksena on 'rajojen ulkoistaminen', mikä voi kyseenalaistaa sen, noudattavatko jäsenvaltiot EU:n velvoitteita, jotka koskevat turvapaikanhakijoiden ja pakolaisten suojelua".

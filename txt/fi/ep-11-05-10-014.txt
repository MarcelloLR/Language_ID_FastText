<CHAPTER ID="014">
Edellisen istunnon pöytäkirjan hyväksyminen
<SPEAKER ID="477" NAME="Bruno Gollnisch" AFFILIATION="NI">
(FR) Arvoisa puhemies, haluaisin esittää huomautuksen pöytäkirjan 16 kohdasta, jossa ilmoitetaan aivan oikein pyynnöstäni järjestää keskustelu parlamentaarisen koskemattomuuteni pidättämisestä. Hylkäsitte tämän pyynnön. Tämä on ristiriidassa sen kanssa, mitä istuntoa johtanut Roberta Angelilli totesi aikaisemmin, kun hän väitti, että sain eilen puheenvuoron käsitelläkseni parlamentaarisen koskemattomuuteni pidättämistä. Tämä ei ole totta. Euroopan parlamentti on pidättänyt siten yhdeltä jäseneltään tärkeän oikeuden suojaan, sillä jäsen ei voi puolustautua eikä mahdollisesti hänen puolestaan puhuva jäsen voi puolustaa häntä täysistunnossa keskustelussa, äänestysselityksiä annettaessa tai missään muussa yhteydessä. Halusin vain, että tämä otetaan huomioon, joten kiitos siitä.
<SPEAKER ID="478" NAME="Puhemies">
(PL) Kommenttinne on tarkoitettu siis pöytäkirjaa varten. Kiitos tästä kommentista.

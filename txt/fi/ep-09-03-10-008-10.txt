<CHAPTER ID="008-10">
10. Miesten ja naisten tasa-arvoinen osallistuminen ja kohtelu näyttämötaiteessa (
<P>
Ennen äänestystä:
<SPEAKER ID="114" NAME="Claire Gibault" LANGUAGE="FR">
Arvoisa puhemies, hyvät parlamentin jäsenet, miesten ja naisten välillä on eriarvoisuutta edelleen myös näyttämötaiteen alan työpaikoissa.
<P>
Olen itsekin toiminut taiteen alalla, joten tämä aihe on hyvin lähellä sydäntäni. Naisia syrjitään edelleen näyttämötaiteen alalla erityisesti vastuullisissa viroissa. Naisjohtajia on hyvin vähän esimerkiksi teatterin, tanssin ja oopperan alalla.
<P>
Olisi esimerkiksi tärkeää yleistää sitä käytäntöä, että orkesterin soittajien rekrytoiminen järjestetään käyttäen välissä verhoa. Liiketoiminnan käytäntöjen mukaan ansioluetteloita olisi tarkasteltava nimettömänä. Tämä on ainoa keino sille, että naiset saavat työpaikkoja orkesterin soittajina, ja lisäksi se on hyvä keino torjua rotuun perustuvaa syrjintää.
<P>
Työ- ja perhe-elämän yhteensovittaminen on lisäksi vaikeampaa tämän alan naisille heidän ammattinsa epätyypillisten työaikojen vuoksi. Siksi taiteellisissa ammateissa toimiville tarvitaan lastenhoitopalveluja, joilla on erityiset aukioloajat.
<P>
Hyvät kollegat, Eurooppa on kulttuurin kehto. Se ei voi olla jatkuvasti vastaamatta tähän ongelmaan, joka vaikuttaa haitallisesti koko Eurooppaan.

<CHAPTER ID="008-05">
5. Yritysten rakennetilastot (äänestys)
<P>
- Ennen äänestystä:
<SPEAKER ID="081" NAME="Elisa Ferreira " AFFILIATION="PSE">
esittelijä. - (PT) Ehkä ei olisi minulle eduksi puhua, mutta haluan käyttää tämän tilaisuuden hyväkseni esittääkseni kaksi huomautusta. Ensinnäkin kiitän varjoesittelijöitä ja komission jäseniä heidän yhteistyöstään sekä tässä yhteispäätösmenettelyssä mukana olleita kolmea puheenjohtajavaltiota Itävaltaa, Suomea ja Saksaa tiiviistä yhteistyöstä. Erityisesti mainitsen puheenjohtajavaltio Saksan, joka auttoi viimeisen komiteamenettelyyn liittyneen ongelman ratkaisemisessa. Toiseksi haluan sanoa, että 170 tarkistusta ovat hyvä osoitus parlamentin tehtävästä, sillä ne vähentävät yritysten hallinnollisia velvoitteita monin tavoin: poistamalla epäolennaisia muuttujia, vapauttamalla jotkin pienet ja keskisuuret yritykset velvollisuudesta vastata tutkimuksiin ja edistämällä hallinnollisten lähteiden käyttöä.
<P>
Tämä on vain yksi niistä näkökohdista, joiden takia parlamentti voisi mielestäni hyväksyä tämän ehdotuksen ja sen pitäisi hyväksyä se ensimmäisessä käsittelyssä.
<P>
- Tarkistuksesta 142 toimitetun äänestyksen jälkeen:
<SPEAKER ID="083" NAME="Reinhard Rack" AFFILIATION="PPE-DE">
(DE) Arvoisa puhemies, huomautitte aiheellisesti, että joudumme toimittamaan erittäin suuren määrän äänestyksiä, ja ilmeisesti on joitakin sellaisia äänestyksiä, joissa saavutetaan jatkuvasti käytännössä yksimielinen hyväksyntä. Kuka vaatikaan tänään erillisiä äänestyksiä, eli emmekö toisin sanoen voisi äänestää tarkistuksista yhtenä ryhmänä?
<SPEAKER ID="084" NAME="Puhemies">
Jos Euroopan parlamentin sosialidemokraattinen ryhmä suostuu, voimme äänestää tarkistuksista yhtenä ryhmänä, mutta tarvitsemme kyseisen ryhmän suostumuksen.
<SPEAKER ID="085" NAME="Hannes Swoboda" AFFILIATION="PSE">
(DE) Arvoisa puhemies, voimme suostua siihen, mutta jos nämä ovat sellaisia tarkistuksia, joista on päästy yksimielisyyteen neuvoston kanssa, ehdottaisin, että valiokunnat pitäisivät lyhyen kokouksen hyväksyäkseen ne mukaisesti, sillä asian selvittäminen vie vain hetken. Emme voi tehdä valiokunnan työtä sen puolesta.
<SPEAKER ID="086" NAME="Puhemies">
Pyydättekö minuutin taukoa?
<SPEAKER ID="087" NAME="Hannes Swoboda" AFFILIATION="PSE">
(DE) Arvoisa puhemies, vaikka suostumme äänestämään tarkistuksista yhtenä ryhmänä, seuraavalla kerralla valiokunnan on keskusteltava ja päätettävä asiasta ennen täysistuntoa, jotta voimme sitten hoitaa asian pikaisesti. Pyydän, että tämä ilmoitetaan valiokuntien puheenjohtajille.
<P>
(Parlamentti hyväksyi jäsen Rackin pyynnön.)
<P>
(Suosionosoituksia)

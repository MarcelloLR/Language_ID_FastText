<CHAPTER ID="007">
Tervetulotoivotukset
<SPEAKER ID="119" NAME="Puhemies">
(EN) Hyvät parlamentin jäsenet, minulla on ilo kertoa teille, että osana parlamenttien välisiä vierailuja meillä on vieraanamme Tunisian parlamentin valtuuskunta, jota johtaa Tunisian edustajakokouksen poliittisten asioiden, ihmisoikeuksien ja ulkoasioiden valiokunnan puheenjohtaja Salah Tabarki.
<P>
Toivotamme Salah Tabarkin ja hänen valtuuskuntansa jäsenet tervetulleiksi. Haluan korostaa sitä, kuinka merkityksellisenä pidämme tätä tapaamista, joka on ensimmäinen viiteen vuoteen.
<P>
Parlamentti seuraa suurella mielenkiinnolla Tunisian poliittisen ja taloudellisen tilanteen kehittymistä, sillä Euroopan unioni on valtion tärkein kauppakumppani. Suhteet, jotka luotte suhteista Maghreb-maihin vastaavaan Euroopan parlamentin valtuuskuntaan tarjoavat teille asianmukaisen institutionaalisen kehyksen yhteisen mielenkiinnon kohteita koskevaan vuoropuheluun demokratian ja oikeusvaltion kehityksestä.
<P>
Toivomme teille miellyttävää ja hedelmällistä vierailua.

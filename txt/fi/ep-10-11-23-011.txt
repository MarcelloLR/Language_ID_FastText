<CHAPTER ID="011">
Puhemiehen julkilausuma
<SPEAKER ID="401" NAME="Puhemies">
(EN) Aloitan lyhyellä ilmoituksella.
<P>
Tuomitsen ankarasti Korean demokraattisen kansantasavallan hyökkäyksen Etelä-Korealle kuuluvaan Yeonpyeongin saareen. Olen erittäin huolissani Korean niemimaalla meneillään olevista tapahtumista. Raa'an voiman ja sotilaallisen mahdin käyttämisellä ei ratkaista mitään ongelmia, ja uusia ihmishenkien menetyksiä on vältettävä.
<P>
Korean niemimaan ja laajemman alueen etujen vuoksi Pohjois- ja Etelä-Korean olisi ponnisteltava rakentaakseen luottamuksen uudelleen kestävällä tavalla. Siksi suhtaudun myönteisesti presidentti Lee Myung-bakin ilmoitukseen, että Etelä-Korean hallitus pyrkii välttämään huolestuttavan tilanteen laajenemisen.
<P>
Kehotan Korean demokraattisen kansantasavallan hallitusta lopettamaan välittömästi kaikki vihamieliset toimet ja pidättäytymään kaikista toimista, jotka saattaisivat laajentaa tilannetta. Korean demokraattisen kansantasavallan on kunnioitettava täysimääräisesti Korean aseleposopimusta.

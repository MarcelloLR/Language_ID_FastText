<CHAPTER ID="005">
Puhemiehen ilmoitukset
<SPEAKER ID="090" NAME="Puhemies">
(PL) Ensinnäkin haluan kertoa teille vaikeasta tilanteesta Puolassa. Ottaen huomioon dramaattisen tulvat Puolassa, jossa merkittävä osa valtiota on tulvan alla ja ihmiset ovat menettäneet omaisuutensa, haluan Euroopan parlamentin ja meidän kaikkien puolesta välittää tuen ja solidaarisuuden ilmauksen puolalaisille sekä vilpittömän sympatian ilmauksen niille, jotka nyt kärsivät.
<P>
(Suosionosoituksia)
<P>
Tästä keskustellaan Euroopan parlamentin seuraavan istuntojakson aikana 16. kesäkuuta 2010. Olen varma, että Euroopan unioni osoittaa solidaarisuutta ja vastaa myönteisesti Puolan viranomaisten taloudellista tukea koskeviin pyyntöihin. Meillä on oma Euroopan unionin solidaarisuusrahasto, jolla on hyvin suuri merkitys tällaisissa luonnonkatastrofeissa.

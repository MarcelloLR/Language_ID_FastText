<CHAPTER ID="001">
Istunnon avaaminen
<P>
(Istunto avattiin klo 10.05.)
<SPEAKER ID="005" NAME="Jim Allister" AFFILIATION="NI">
(EN) Arvoisa puhemies, puhemies teki eilen iltapäivällä täysistunnossa numeron ylimääräisellä ilmoituksella taloudellisten seuraamusten määräämisestä useille jäsenille joulukuun protestin takia. Haluan tietää: oliko puhemieheltä oikein antaa ilmoitus ilman, että hän suvaitsi kertoa kyseisille jäsenille, että tällainen ilmoitus annetaan ja milloin se annetaan? Puhemies puhui paljon kohteliaisuuden osoittamisesta parlamentin jäsenille, joten kysynkin, miksi niille, joita ilmoitus koski, ei voitu kertoa kohteliaasti, että hän antaisi tällaisen ilmoituksen? Onko liikaa vaadittu pyytää vastausta tähän?
<SPEAKER ID="006" NAME="Puhemies">
(EN) Arvoisa Jim Allister, puhemiehistön tehtävänä ei ole arvioida kohteliaisuutta. Velvollisuutemme on noudattaa sääntöjä, ja voitte olla aivan varma siitä, että sääntöjä on noudatettu täsmällisesti.
<SPEAKER ID="007" NAME="Hans-Peter Martin" AFFILIATION="NI">
(DE) Arvoisa puhemies, viitaten muun muassa työjärjestyksen 146 artiklaan sanoitte juuri, että tehtävänänne on noudattaa sääntöjä. En ymmärrä, miksi istunnot alkavat jatkuvasti myöhässä, joskus useita minuutteja tai viisitoista minuuttia. Siinä haaskataan veronmaksajien rahaa. Olette erittäin tiukka poliittisia vastustajia koskevien sääntöjen noudattamisesta, vaikka he vain haluavat kansanäänestystä tai oikeudenmukaista demokratiaa, mutta ette silloin, kun säännöt koskevat teitä!
<P>
Jos kohtelisitte kaikkia tasapuolisesti tässä parlamentissa, niin olisitte jo kauan sitten käynnistänyt menettelyn puhemiehistöä vastaan useista vakavista petoksista, koska juuri sillä nimellä kutsuisin sitä, että istunnot alkavat jatkuvasti myöhässä, mikä aiheuttaa veronmaksajien rahojen tuhlausta.
<P>
Täällä käytetään kahta erilaista mittatikkua, ja teidän on hyväksyttävä syytös, että tämä on parlamentti, joka toimii mielivaltaisesti, joka tietoisesti sivuuttaa poliittisia vastustajia teknisten syiden takia, samalla kun se jatkuvasti sietää omia tekojaan ja jopa peittelee vakavia petoksia!
<SPEAKER ID="008" NAME="Puhemies">
(EN) Kiitos paljon, Hans-Peter Martin, mielenkiintoisista näkemyksistänne.

<CHAPTER ID="007-08">
8. "IASCF: perussäännön tarkistaminen - julkinen vastuuvelvollisuus ja IASB:n muutosehdotusten laatiminen" (äänestys) 
<SPEAKER ID="115" NAME="Piia-Noora Kauppi">
PPE-DE-ryhmän puolesta. - (EN) Arvoisa puhemies, kuten jo totesitte, PPE-DE-ryhmä haluaisi pyytää tätä päätöslauselmaa koskevan äänestyksen lykkäämistä. Kansainvälisen tilinpäätösstandardilautakunnan hallintoa ei varmaankaan pystytä ratkaisemaan seuraavien kahden viikon aikana, joten meillä on aikaa äänestää päätöslauselmasta seuraavassa mini-istunnossa täällä Brysselissä.
<P>
Syynä tähän on se, että olemme saaneet joitakin uusia ehdotuksia Euroopan komissiolta, ja joitakin päätöslauselman sanamuotoja olisi kenties mahdollista hioa.
<P>
Määräaika oli hyvin tiukka, ja siksi haluamme lisäaikaa ja toivomme, että äänestys toimitetaan seuraavassa Brysselin istunnossa.
<SPEAKER ID="116" NAME="Pervenche Berès" LANGUAGE="FR">
Arvoisa puhemies, puhun talous- ja raha-asioiden valiokunnan puheenjohtajan ominaisuudessa. Nykyisessä talouskriisissä jokainen ymmärtää, että tilinpäätösstandardit ja niiden mahdollinen suhdanteita vahvistava luonne ovat tärkeitä asioita. Tilinpäätösstandardeja luovien rakenteiden hallinnointi on tärkeää.
<P>
Euroopan komissio - jolle muistutettiin näistä asioista jo Radwanin mietinnössä - on päättänyt laatia ehdotuksen, jossa ei oteta huomioon rahoitusmarkkinoiden vakaudesta vastuussa olevia toimijoita. Lisäksi ehdotus laadittiin hätäisesti amerikkalaisten viranomaisten kanssa, joiden toimikausi on päättymässä ja joiden toimivaltaa kukaan Yhdysvaltain presidentinvaalien ehdokkaista ei ole tunnustanut, ja neuvostoa tai Euroopan parlamenttia kuulematta.
<P>
Kompromissihalukkuuden ja avoimuuden hengessä olemme valmiita avaamaan tämän keskustelun uudelleen, jos komissio puolestaan suostuu harkitsemaan ehdotustaan uudelleen ja kuuntelemaan Euroopan parlamentin ehdotuksia. Siksi haluaisin komission antavan asiasta lausunnon ja sitoutuvan harkitsemaan ehdotustaan uudelleen. Siinä tapauksessa voimme tukea jäsen Kaupin ehdotusta.
<SPEAKER ID="117" NAME="Androula Vassiliou">
komission jäsen. - (EN) Arvoisa puhemies, komissiolla ei ole kantaa tähän asiaan.
<SPEAKER ID="118" NAME="Puhemies">
(DE) Komissio ei ole ilmaissut kantaansa.
<P>
Jäsen Berès, ymmärsinkö oikein, että annatte tässä tilanteessa tukenne esityksen tekijälle, jäsen Kaupille?
<P>
Siinä tapauksessa äänestämme esityksestä.
<P>
(Parliamentti hyväksyi esityksen äänestyksen lykkäämisestä.)

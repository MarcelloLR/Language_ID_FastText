<CHAPTER ID="009">
Edellisen istunnon pöytäkirjan hyväksyminen
<P>
(Edellisen istunnon pöytäkirja hyväksyttiin.)
<P>

<SPEAKER ID="015" NAME="Nigel Farage" AFFILIATION="IND/DEM">
(EN) Arvoisa puhemies, edellisen istuntojakson pöytäkirjassa mainitaan puheenvuoronne, jossa kerroitte joulukuussa Strasbourgissa tapahtuneesta välikohtauksesta. Sittemmin kutsuitte luoksenne 13 tämän parlamentin jäsentä kurinpitotoimenpiteitä varten suuresti arvostamamme työjärjestyksen 147 artiklan nojalla.
<P>
Minusta tuntuu, että se tehtiin melko sattumanvaraisesti. Epäilenpä ettei yksi näistä kutsutuista - jäsen Sinnott ryhmästämme - ole koskaan elämänsä aikana huutanut kenellekään. Eräs toinen jäsen, jonka pyysitte tulemaan rehtorin kansliaan - itävaltalainen jäsen - oli itse asiassa tuona päivänä Frankfurtissa, joten hänellä on sitten oltava hitonmoinen ääni, eikö totta?
<P>
Miksi vain 13? Meitä oli noin 80 osallisena näissä niin sanotuissa levottomuuksissa. Itse asiassa puheenjohtajakokouksen kokouksessa te itse nimesitte minut yhdeksi häiriön aiheuttajaksi, joten miksi minua ei rangaista? Olen Spartacus!
<P>
(Huudahduksia ”Olen Spartacus!” IND/DEM-ryhmän jäseniltä.)
<SPEAKER ID="016" NAME="Puhemies">
(DE) Pyysin pöytäkirjaan liittyviä huomautuksia. Olisin odottanut IND/DEM-ryhmän puheenjohtajan ymmärtävän, mitä puhemies sanoi ja kohdistavan huomautuksensa pöytäkirjaan. Hän ei ilmeisestikään onnistunut siinä, ja niinpä voimme nyt jatkaa.

<CHAPTER ID="006-06">
6. Entistä Jugoslavian tasavaltaa Makedoniaa koskeva edistymiskertomus 2010 (
<P>
Ennen äänestystä:
<SPEAKER ID="122" NAME="Nikolaos Salavrakos" AFFILIATION="EFD">
(EL) Arvoisa puhemies, haluan esittää työjärjestyksen 177 artiklan nojalla keskustelun siirtämistä, koska mietinnön esittelijä Zoran Thaler ei ole enää täällä Sunday Times -lehdessä esitettyjen vakavien syytösten vuoksi. Mielestäni häntä on pidettävä syyttömänä kunnes toisin todistetaan. Häntä kohtaan esitettyjen syytösten vuoksi tätä EJTM:ää koskevaa mietintöä ei kuitenkaan voida pitää uskottavana, kunnes toisin todistetaan. Parhaimmillaankin mietintö sisältää epäilyksen siemenen. Sen vuoksi ehdotan, että keskustelua siirretään, että mietinnölle nimetään uusi esittelijä ja että mietintö otetaan uudelleen käsiteltäväksi kolmen kuukauden kuluessa parlamentin yhtenäisyyden säilyttämiseksi.
<SPEAKER ID="123" NAME="Puhemies">
(EN) Mietinnölle on todellakin valittu uusi esittelijä. Kristian Vigenin, jos haluatte, annan teille lyhyen puheenvuoron.
<SPEAKER ID="124" NAME="Kristian Vigenin" AFFILIATION="S&amp;D">
(EN) Arvoisa puhemies, meidän ei pitäisi ryhtyä tähän propagandan julistamiseen. Mietinnöstä on jo keskusteltu.
<P>
(Suosionosoituksia)
<P>
Kaikki poliittiset ryhmät olivat laajasti yksimielisiä tästä mietinnöstä. Ulkoasiainvaliokunta hyväksyi sen murskaavalla enemmistöllä. Kävimme eilen hyvän keskustelun, ja pyydän teitä nyt jatkamaan äänestystä.
<SPEAKER ID="126" NAME="Eduard Kukan" AFFILIATION="PPE">
(EN) Arvoisa puhemies, esitän, että päätöslauselmaa koskeva lopullinen äänestys toimitetaan nimenhuutoäänestyksenä.
<SPEAKER ID="127" NAME="Puhemies">
(EN) Edetkäämme ensin lopulliseen äänestykseen ja katsokaamme sitten, haluaako parlamentti sitä.
<SPEAKER ID="130" NAME="Gerard Batten" AFFILIATION="EFD">
(EN) Arvoisa puhemies, työjärjestyksen mukaan nimenhuutoäänestystä on pyydettävä 24 tuntia ennen äänestystä. Jos on olemassa toinen artikla, joka kumoaa tämän ja jonka nojalla parlamentti voi päättää nimenhuutoäänestyksestä, voisitteko ystävällisesti sanoa tämän artiklan numeron? Muussa tapauksessa me kaikki voisimme pyytää nimenhuutoäänestystä silloin kun meitä huvittaa.
<SPEAKER ID="131" NAME="Puhemies">
(EN) Tänään puhemiehenä toimivana varapuhemiehenänne minulla on oikeus päättää, toimitetaanko asiasta nimenhuutoäänestys vai ei. Tämä valta annetaan minulle työjärjestyksen 20 artiklassa, mutta aion joka tapauksessa kysyä parlamentilta. Pyydän teitä nostamaan kättänne. Haluatteko nimenhuutoäänestyksen? Parlamentti haluaa selvästi toimittaa äänestyksen nimenhuutoäänestyksenä, joka on myös minun toiveeni, joten toimitan päätöslauselmaa koskevan lopullisen äänestyksen.
<P>
(Parlamentti hyväksyi nimenhuutoäänestystä koskevan pyynnön.)

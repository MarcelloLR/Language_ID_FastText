<CHAPTER ID="004-02">
2. Elintarvikkeiden jakelu vähävaraisimmille (yhteistä markkinajärjestelyä koskevan asetuksen muuttaminen) (
<P>
- Ennen äänestystä
<SPEAKER ID="062" NAME="Czesław Adam Siekierski" LANGUAGE="PL">
Arvoisa puhemies, kun hyväksymme tänään mietinnön elintarvikkeiden jakelusta yhteisön vähävaraisimmille, lähetämme myönteisen viestin kansalaisillemme siitä, että Euroopan unioni antaa yhteisön puutteenalaisimpien ja vähävaraisimpien kansalaisten tueksi ilmaisia elintarvikkeita. Elintarvikkeiden jakelua koskeva ohjelma, kuten hedelmien ja maidon tarjoamista koulussa koskevat toimet, muuttavat käsitystä Euroopan unionista. Tämän vuoksi kaksi tärkeää yhteiskuntaryhmää, vähävaraiset ja nuoret, saavat unionista ystävällisemmän ja läheisemmän kuvan. Pyydän sen vuoksi teitä äänestämään tämän mietinnön puolesta. Siten osoitamme, että Euroopan parlamentti on lähellä kansalaisiaan ja heidän ongelmiaan.
<P>
(Suosionosoituksia)

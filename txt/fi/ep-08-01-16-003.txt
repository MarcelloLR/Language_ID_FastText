<CHAPTER ID="003">
Esityslista
<SPEAKER ID="089" NAME="Puhemies">
Ennen kuin aloitamme, minulla on ilmoitus, joka liittyy tämän iltapäivän keskusteluihin. Ehdotan, että keskustelemme Europolia koskevasta jäsen Díaz de Mera García Consuegran mietinnöstä ja otamme sen esityslistan toiseksi kohdaksi ennen neuvoston ja komission julkilausumia Pakistanin tilanteesta.
<P>
Siispä tämän iltapäivän käsittelyjärjestys olisi seuraavanlainen: kello 15.00-18.00 esityslistalla on ensimmäisenä neuvoston ja komission julkilausumat Kenian tilanteesta, minkä jälkeen käsittelemme jäsen Díaz de Mera García Consuegran mietintöä Europolista. Sen jälkeen esityslistalla on neuvoston ja komission julkilausumat Pakistanin tilanteesta. Kello 18.00 jatkamme tavalliseen tapaan neuvoston kyselytunnilla.
<P>
Onko teillä kysyttävää tai huomautettavaa?
<SPEAKER ID="090" NAME="Hannes Swoboda">
PSE-ryhmän puolesta. - (DE) Arvoisa puhemies, olemme kerrankin samaa mieltä. Haluaisin komission kuitenkin ottavan huomioon, että esityslistan asettaa parlamentti ja että voimme vastata komission yksittäisten jäsenten toivomuksiin vain poikkeustapauksissa. Tänään kuitenkin hyväksymme ehdotuksen poikkeuksellisesti.
<SPEAKER ID="091" NAME="Puhemies">
Hyvä jäsen Swoboda, kiitos huomautuksestanne. Tämä on todellakin poikkeus. Kiitän silti parlamenttia sen antamasta suostumuksesta.
<P>
(Parlamentti hyväksyi pyynnön.)

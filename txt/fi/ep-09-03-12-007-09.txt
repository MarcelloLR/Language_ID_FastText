<CHAPTER ID="007-09">
9. Kroatian edistymiskertomus 2008 (äänestys) 
<P>
- Ennen tarkistuksesta 13 toimitettua äänestystä:
<SPEAKER ID="109" NAME="Hannes Swoboda">
PSE-ryhmän puolesta. - (DE) Kiitos, arvoisa puhemies. Poliittisten ryhmien välillä on käyty paljon keskusteluja muutamien viime päivien aikana, itse asiassa aivan viime hetkiin saakka. Seuraava tarkistus on nyt käsittääkseni saanut eniten kannatusta parlamentissa, ja saamieni tietojen mukaan siitä on myös sovittu yhteisymmärryksessä sekä Kroatian että Slovenian kanssa.
<P>
Tarkistus kuuluu seuraavasti:
<P>
(EN) "muistuttaa Kroatian ja Slovenian pääministereiden 26. elokuuta 2007 tekemästä epävirallisesta sopimuksesta rajakiistan viemisestä kansainvälisen elimen ratkaistavaksi; pitää myönteisenä Kroatian ja Slovenian valmiutta hyväksyä komission välitysehdotus, ja katsoo, että välityksen olisi perustuttava kansainväliseen oikeuteen ja oikeudenmukaisuuden periaatteeseen; odottaa tässä yhteydessä, että liittymisneuvottelut etenevät pikaisesti;".

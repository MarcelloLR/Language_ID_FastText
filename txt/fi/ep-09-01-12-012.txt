<CHAPTER ID="012">
Käsittelyjärjestys
<SPEAKER ID="017" NAME="Puhemies">
(EN) Tämän istunnon lopullinen esityslistaluonnos, jonka puheenjohtajakokous hyväksyi 8. tammikuuta 2009 pitämässään kokouksessa työjärjestyksen 130 ja 131 artiklan mukaisesti, on jaettu. Siihen on ehdotettu seuraavia muutoksia:
<P>
Maanantai:
<P>
Koska Laima Liucija Andrikiené ei pääse tänä iltana esittelemään mietintöään (YK:n ihmisoikeusneuvoston kehityksestä, mukaan lukien EU:n asema), siitä äänestetään keskiviikkona sovitussa ajassa ilman yleistä keskustelua.
<P>
Tiistai: Ei muutoksia.
<P>
Keskiviikko:
<P>
Verts/ALE-ryhmä on pyytänyt, että Gazan tilannetta koskevan yleisen keskustelun päätteeksi jätetään päätöslauselmaesitykset. Daniel Cohn-Bendit käyttää päätöslauselmaesitystä puoltavan puheenvuoron.
<SPEAKER ID="018" NAME="Daniel Cohn-Bendit">
Verts/ALE-ryhmän puolesta. (FR) Arvoisa puhemies, hyvät parlamentin jäsenet, kaikki ovat perillä Gazan tilanteesta. On siis täysin luonnollista, että siitä on tarpeen keskustella täällä parlamentissa. Vaadimme kuitenkin turvallisuusneuvostolta kannanottoa, ja vaadimme sitä oikeuselimiltä ja Euroopan unionilta, mutta täällä parlamentissa me puhumme siitä haluamatta ottaa kantaa. Gazan tilanteen kiireellisyyden takia minusta on kuitenkin äärimmäisen tärkeää, että parlamentti ottaisi kantaa ja sanoisi, mitä se tarkalleen ottaen haluaa Lähi-idässä käynnissä olevan verilöylyn lopettamiseksi. En voi hyväksyä, että parlamentilla ei ole rohkeutta tai selväjärkisyyttä äänestää keskustelumme päätteeksi päätöslauselman puolesta. Tämän vuoksi ryhmämme kehottaa tarkistamaan puheenjohtajakokouksen päätöstä ja antamaan Gazan tilanteesta käytävän keskustelun päätteeksi päätöslauselman, jossa parlamentin enemmistö ottaa selkeän ja tiukan kannan Gazan väkivaltaisuuksien lopettamiseksi. Haluamme saada aikaan päätöslauselman, ja meidän on tiedostettava poliittinen vastuumme tilanteesta, mutta vastuu ei saa jäädä vain puheiden tasolle, vaan meidän on annettava päätöslauselma, jossa ilmoitamme selkeästi, mitä haluamme ja minkä tuomitsemme!
<SPEAKER ID="019" NAME="Hannes Swoboda">
PSE-ryhmän puolesta. - (DE) Arvoisa puhemies, olemme luonnollisesti pohtineet paljon tätä kysymystä. Jäsen Cohn-Bendit saattaa yliarvioida päätöslauselman merkitystä, mutta turvallisuusneuvoston päätöslauselma on tarjoaa meille pohjan, jota meidän on tuettava. Ja kuten parlamentin puhemies totesi, meidän on vaadittava molempia osapuolia pyrkimään rauhaan, laskemaan aseensa ja noudattamaan turvallisuusneuvoston päätöslauselmaa. Haluan vielä lisätä, että tämän on oltava päätöslauselmamme ydinsanoma. Siinä tapauksessa tuemme sitä. Siinä tapauksessa suostumme yhteistyöhön ja tuemme Cohn-Benditin esitystä.
<SPEAKER ID="020" NAME="Elmar Brok">
PPE-DE-ryhmän puolesta. - (DE) Arvoisa puhemies, hyvät parlamentin jäsenet, puheenjohtajakokouksen suosituksen taustalla on suuri viisaus. Olemme kuulleet tänään parlamentin puhemiehen julkilausuman, jota käsittääkseni kaikki parlamentin ryhmät tukivat. Tämä on tärkeä perusperiaate ja tärkeä lausunto parlamentilta. Saamme seuraavien päivien aikana runsaasti tietoa muun muassa ulkoasiainvaliokunnan kokouksista, valtuuskunnilta sekä neuvoston puheenjohtajan ja komission tiedonannoista. Näin ollen päätöslauselma antaminen tänään ei ole mahdollista, koska siinä otetaan yksityiskohtaisesti huomioon torstain päätelmät.
<P>
Vietin viime viikolla kaksi päivää Gazan raja-alueella ja näin paljon ihmisten kärsimystä molemmin puolin. Tulitauko yksistään ei minusta riitä. Tulitauon lisäksi aseiden salakuljetus Gazan alueelle on tulevaisuudessa saatava loppumaan. Egyptissä parhaillaan käynnissä olevien neuvottelujen yksityiskohdat ovat erityisen tärkeitä. Neuvotteluja ei pidä pilata tunteiden värittämällä päätöslauselmalla. Siksi kannatan pidättäytymistä puheenjohtajakokouksen suosittamasta päätöslauselmasta.
<SPEAKER ID="021" NAME="Puhemies">
(Parlamentti hyväksyi pyynnön.)
<P>
(EN) Määräajat ovat seuraavat: Päätöslauselmaesitykset tänä iltana klo 20.00, tarkistukset ja yhteiset päätöslauselmaesitykset keskiviikkona klo 10.00.
<P>
Torstai: ei muutoksia.
<SPEAKER ID="022" NAME="Daniel Cohn-Bendit" AFFILIATION="Verts/ALE">
(DE) Arvoisa puhemies, minun oli tarkoitus esittää vielä toinen kommentti keskustelussa Ukrainan ja Neuvostoliiton välisestä kaasukiistasta sekä Venäjän-kriisistä.
<P>
(FR) Anteeksi Francis, että viittasin menneisyyteen, se ei ollut tarkoitukseni.
<P>
(DE) Mitä keskusteluun tulee, toivomme vain, että kaikki ryhmät olisivat samaa mieltä siitä, että tässä keskustelussa olisi puhuttava myös siitä, että Slovakia haluaa avata lainvastaisesti uudelleen ydinvoimalan. Halusin vain...
<P>
(Välihuutoja)
<P>
Olette oikea mies tehtävään. Voitte pysyä vaiti, veikkoseni. Sehän on tapaistanne. Halusin vain varmistaa. Olemme kuitenkin parlamentissa, veikkoseni.
<SPEAKER ID="025" NAME="Puhemies">
(EN) Pyytäisin Daniel Cohn-Benditiä ja Markus Ferberiä lopettamaan kinastelun heti. Voitte jatkaa sitä myöhemmin. Kaikista näihin keskusteluihin liittyvästä voidaan keskustella niiden kuluessa.
<SPEAKER ID="026" NAME="Giorgos Dimitrakopoulos" AFFILIATION="PPE-DE">
(EL) Arvoisa puhemies, koska Slovakian ja Bulgarian kysymys on vakava asia, minäkin haluaisin kehottaa teitä pyytämään, että Euroopan komissio, jolla on kuitenkin perussopimusten ja assosiaatiosopimuksen vaalijan rooli, kertoisi meille, mitä tarkalleen ottaen on tekeillä ja miksi nämä kaksi maata tekivät kyseisen päätöksen.
<SPEAKER ID="027" NAME="Puhemies">
(EN) Komissio on varmasti pannut pyynnön merkille, joten pyyntö otetaan huomioon.
<P>
(Käsittelyjärjestys hyväksyttiin.)

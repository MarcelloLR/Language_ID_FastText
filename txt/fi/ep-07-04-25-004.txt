<CHAPTER ID="004">
Jäsenen toimivaltuudet
<SPEAKER ID="075" NAME="Puhemies">
Olen saanut ennen äänestyksiä jäsen Watsonilta työjärjestyspuheenvuoroa koskevan pyynnön.
<SPEAKER ID="076" NAME="Graham Watson">
ALDE-ryhmän puolesta. - (EN) Arvoisa puhemies, halusin puheenvuoron, koska ryhmäni jäsenen Geremekin oma hallitus on pidättänyt häneltä Euroopan parlamentin jäsenen toimivaltuudet 19. huhtikuuta alkaen. Puolan hallitus pidätti Geremekin toimivaltuudet "puhdistuslain" perusteella. Se on pari kuukautta sitten hyväksytty valvontalaki, joka on parhaillaan Puolan perustuslakituomioistuimen juridisessa käsittelyssä. Laki velvoittaa kaikki toimittajat, yliopisto-opettajat ja valitut parlamentin jäsenet allekirjoittamaan julkilausuman, jonka mukaan he eivät ole koskaan olleet yhteistyössä kommunistiajan salaisen palvelun kanssa.
<P>
Jäsen Geremek on allekirjoittanut tällaisia julkilausumia aiemmin. Tällä kertaa hän kieltäytyi pikemminkin moraalisista kuin poliittisista syistä. Hän vastustaa oikeutetusti Puolan hallituksen ajamaa noitavainoa.
<P>
(Voimakkaita ja jatkuvia suosionosoituksia)
<P>
Arvoisa puhemies, pyydän kolmea asiaa. Aivan aluksi tiedustelen, onko puhemies Pötteringin viime viikolla tavannut pääministeri Kaczyński ottanut asian esiin keskusteluissa. Toiseksi kysyn, onko oikein ja ylipäänsä mahdollista, että tämän parlamentin jäseneltä riistetään demokraattisissa vaaleissa annetut toimivaltuudet tällä tavoin. Kolmanneksi kysyn, voitteko vakuuttaa täysistunnolle, että parlamentti ryhtyy mahdollisimman ripeästi toimiin, joilla suojellaan Geremekin oikeutta harjoittaa hänen demokraattisiin vaaleihin perustuvia toimivaltuuksiaan.
<P>
(Voimakkaita ja jatkuvia suosionosoituksia)
<SPEAKER ID="077" NAME="Puhemies">
Jäsen Watson on uskoakseni ilmaissut laajalti käsityksen, jonka me kaikki jaamme hänen kanssaan.
<SPEAKER ID="078" NAME="Martin Schulz">
PSE-ryhmän puheenjohtaja. - (DE) Arvoisa puhemies, hyvät kollegat, lisään kollega Watsonin puheenvuoroon vain ryhmäni puolesta sen - osoitan sanani henkilökohtaisesti kollega Geremekille - että me, kuten Geremek varmasti tietää, olemme yhtä mieltä vain muutamista poliittisista asioista, mutta yhdessä asiassa hän voi luottaa tämän parlamentin sosialidemokraattiseen ryhmään, sen - ja uskoakseni koko parlamentin - ehdottomaan solidaarisuuteen: silloin, kun on käytävä vastustamaan Euroopan unioniin kuuluvan valtion hallitusta sen vainotessa miestä, joka on taistellut harvoin nähdyllä tavalla Puolan vapautuksen ja demokratiakehityksen puolesta. On häpeällistä, että niin hienoa maata johtaa sellainen hallitus.
<P>
(Jatkuvia suosionosoituksia)
<P>
Kollega Watson totesi kaiken tarpeellisen, ja odotan tämän parlamentin puhemiehen ilmoittavan huomenna Kaczyńskin hallitukselle, että oletamme Puolan hallituksen tarjoavan jäsen Geremekille asianmukaisen suojan, joka hänelle tämän parlamentin jäsenenä kuuluu. Arvioimme kaikkea Puolaan liittyvää vastedes sen perusteella, millä tavoin maa kohtelee häntä, ja odotan, että puhemies Pöttering tekee asian huomenna yhtä selväksi kuin minä nyt.
<P>
(Suosionosoituksia)
<SPEAKER ID="079" NAME="Daniel Cohn-Bendit" LANGUAGE="FR">
Arvoisa puhemies, hyvät kollegat, olemme ensinnäkin yhtä mieltä kollega Geremekin kanssa, ja vuosia olemme taistelleet hänen kanssaan stalinismia vastaan. Onkin mahdoton kuvitella, että nyt...
<P>
(Hälinää)
<P>
...ja siksi tämän parlamentin on oltava tinkimätön.
<P>
(Koska hälinä ei loppunut, jäsen osoitti sanansa puhemiehelle.)
<P>
Voitteko pyytää noita raivopäitä olemaan hiljaa?
<SPEAKER ID="080" NAME="Puhemies">
Hyvät parlamentin jäsenet, puheenvuoro on jäsen Cohn-Benditillä, eikä käytöksenne tässä asiassa edistä parlamentin mainetta.
<SPEAKER ID="081" NAME="Daniel Cohn-Bendit" LANGUAGE="FR">
Tämä parlamentti voi hyväksyä vain yhdenlaisen kannan: jos hallitus käyttää stalinistisia tai fasistisia menetelmiä, meidän on siekailematta suojattava jäsenkollegaamme kaikilta raivopäiltä täällä parlamentissa. Me olemme yhtenäisiä.
<P>
(Suosionosoituksia)
<SPEAKER ID="082" NAME="Francis Wurtz">
GUE/NGL-ryhmän puheenjohtaja. - (FR) Arvoisa puhemies, hyvät kollegat, olen ollut poliittisesti riidoissa kollega Geremekin kanssa menneisyydessä ja olen myös vastaisuudessa. Siitä huolimatta olen erittäin tyytyväinen voidessani osoittaa hänelle syvän kunnioituksen siitä poliittisesta rohkeudesta, jota hän on osoittanut, ja annan hänelle ryhmäni puolesta täyden tuen.
<P>
(Suosionosoituksia)
<SPEAKER ID="083" NAME="Puhemies">
Oikeudellisten asioiden valiokunnan puheenjohtajan Garganin puheenvuoro.
<P>
(Vastalauseita)
<SPEAKER ID="084" NAME="Giuseppe Gargani " AFFILIATION="PPE-DE">
oikeudellisten asioiden valiokunnan puheenjohtaja. - (IT) Arvoisa puhemies, hyvät kollegat, oikeudellisten asioiden valiokunnan puheenjohtajana haluan vakuuttaa parlamentille ja kaikille jäsenkollegoilleni, että niin pian kuin tämä kysymys on tutkittu, mikä toivoakseni tapahtuu pian...
<P>
(Välihuomautus)
<P>
...heti kun puhemiehistö lähettää valiokunnalle asiaa koskevat asiakirjat, tutkimme asianmukaisesti kaikki asiakirjat kiinnittäen oikeudellisten asioiden valiokunnalle leimalliseen tapaan erityistä huomiota parlamentin riippumattomuuteen, ja vakuutamme jälleen kerran, että tämä parlamentti on edelleen riippumaton ja että sen Eurooppaa edustavien jäsenten riippumattomuutta ja vapautta voidaan suojella.
<SPEAKER ID="085" NAME="Joseph Daul" LANGUAGE="FR">
Arvoisa puhemies, hyvät kollegat, haluan pelkästään todeta, että kaikki täällä läsnä olevat jäsenet puolueesta riippumatta nauttivat parlamentaarista koskemattomuutta. Me olemme parlamentti, ja me noudatamme sääntöjä! Toistaiseksi mitään pyyntöä ei ole esitetty eikä asiaa ole selvitetty juridisesti, kuten kollega Gargani totesi. Kollega Geremekillä on meidän täysi tukemme, ja voin lisäksi vakuuttaa hänelle, että hänellä on myös Euroopan kansanpuolueen (kristillisdemokraatit) ja Euroopan demokraattien ryhmän tuki. Tässä parlamentissa noudatetaan sääntöjä - sääntöjä, jotka koskevat kaikkia Euroopan parlamentin jäseniä, myös jäsen Geremekiä!
<P>
(Suosionosoituksia)
<SPEAKER ID="086" NAME="Puhemies">
Pidetyt puheenvuorot voivat hyvinkin selventää tätä asiaa sekä muodon että sisällön puolesta.
<P>
Hyvät parlamentin jäsenet, emme ole saaneet tänään tiedoksiantoa Puolan hallituksen päätöksestä, joka sinälläänkin on erittäin kyseenalainen. Parlamentin tehtävänä on suojata ja suojella sen yksittäisen jäsenen harjoittamia parlamentaarisia velvollisuuksia.
<P>
Oletan, että aikanaan puheenjohtajakokous joutuu keskustelemaan tästä aiheesta ja oikeudellisten asioiden valiokunta pyrkii erittäin tarkasti varmistamaan, kuten Gargani juuri totesi, että parlamentin riippumattomuutta kunnioitetaan. Näin ollen katson keskustelun nyt päättyneen.
<P>
(Vastalauseita)
<P>
Keskustelu on päättynyt.
<P>
Esityslistalla on seuraavana äänestykset.
<P>
(Puhemiehen kehotuksista huolimatta vastalauseet jatkuivat.)

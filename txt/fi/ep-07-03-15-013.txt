<CHAPTER ID="013">
Äänestysselitykset
<SPEAKER ID="260" NAME="Laima Liucija Andrikien" AFFILIATION="PPE-DE">
(EN) Arvoisa puhemies, puhuessani Galina Kozlovaa koskevan keskustelun aikana ilmaisin kiitollisuuteni PPE-DE-ryhmän jäsenille Kelam, Landsbergis ja Tannock tätä päätöslauselmaa koskevan aloitteen esittämisestä. Myöhemmin minulle kerrottiin, että alkuperäinen aloite tuli virolaiselta kollegaltamme, ALDE-ryhmää edustavalta jäsen Savilta. Tästä syystä haluan ilmaista hänelle kunnioitukseni ja kiitollisuuteni.
<SPEAKER ID="261" NAME="Marcin Libicki" AFFILIATION="UEN">
(PL) Nigeriaa koskevassa kysymyksessä äänestin Euroopan kansanpuolueen (kristillisdemokraatit) ja Euroopan demokraattien esittämän päätöslauselman hyväksymisen puolesta. En pidä sitä hyvänä mutta vasemmiston esittämän yhteisen päätöslauselmaesityksen hyväksyminen olisi parlamentille huomattavasti häpeällisempää. Mielestäni Euroopan kansanpuolueen ryhmän esittämä päätöslauselma on parempi tapa edetä.
<SPEAKER ID="262" NAME="Puhemies">
Haluan muistuttaa teitä siitä, että äänestysselityksiä ei esitetä kiireellisistä asioista.
<SPEAKER ID="263" NAME="Zbigniew Zaleski" AFFILIATION="PPE-DE">
(FR) Arvoisa puhemies, haluan lisätä hieman siihen, mitä jäsen Libicki sanoi: Euroopan kansanpuolueen (kristillisdemokraatit) ja Euroopan demokraattien ryhmän ehdotus ei ollut kompromissi.
<SPEAKER ID="264" NAME="Puhemies">
Äänestysselitykset ovat päättyneet.
<P>
Ennen istunnon päättämistä haluan vielä tehdä joitakin ilmoituksia.

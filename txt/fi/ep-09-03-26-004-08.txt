<CHAPTER ID="004-08">
8. Väliaikainen kauppasopimus Turkmenistanin kanssa (äänestys) 
<P>
- Ennen äänestystä
<SPEAKER ID="077" NAME="Daniel Caspary" LANGUAGE="DE">
Arvoisa puhemies, hyvät parlamentin jäsenet, pyydän työjärjestyksen 170 artiklan 4 kohdan mukaisesti Euroopan kansanpuolueen (kristillisdemokraatit) ja Euroopan demokraattien ryhmän puolesta, että lopullinen äänestys päätöslauselmasta ja mietinnöstä lykätään seuraavaan täysistuntoon.
<P>
Eilisessä keskustelussa kävi selväksi, että parlamentin enemmistö voisi hyväksyä, vaikkakin tuskallisesti, väliaikaisen sopimuksen allekirjoittamisen. Monet parlamentin jäsenet toivovat, että sopimus antaa vuosien umpikujan jälkeen mahdollisuuden uudelle laadukkaalle vuoropuhelulle Euroopan unionin ja Turkmenistanin välillä. Jäsenten enemmistölle on kuitenkin tärkeää, että emme anna komissiolle ja neuvostolle täysin vapaita käsiä. Parlamentti tarvitsee komissiolta ja neuvostolta takeita, että jos ihmisoikeustilanne heikentyy uudestaan, parlamentti voi esittää pyynnön, jotta harkitaan vakavasti, keskeytetäänkö sopimus. Eilen komissio valitettavasti hyväksyi tämän pyynnön ainoastaan ehdollisesti ja neuvosto ei hyväksynyt sitä ollenkaan. Pyydän sen vuoksi ryhmäni puolesta, että kumpaakin lopullista äänestystä lykätään, kunnes neuvosto ja komissio sitoutuvat asiaan.
<P>
(Suosionosoituksia)
<SPEAKER ID="078" NAME="Puhemies">
- (FR) Työjärjestyksen 170 artiklan 4 kohdan mukaisesti puheenvuoron käytti juuri poliittinen ryhmä. Työjärjestyksen mukaan on tiedusteltava, haluaako joku puhua puolesta vai vastaan.
<SPEAKER ID="079" NAME="Jan Marinus Wiersma" LANGUAGE="EN">
Arvoisa puhemies, olen täysin samaa mieltä kollegamme Daniel Casparyn kanssa, että meidän pitäisi lykätä tämän päätöslauselman äänestämisen lisäksi äänestystä hänen mietinnöstään - mietintöä sopimuksen hyväksymisestä - koska eilisestä keskustelusta kävi selkeästi ilmi, että erityisesti neuvosto ei ollut valmis antamaan Euroopan parlamentille riittävää mahdollisuutta valvoa tilannetta Turkmenistanissa ja vaikuttaa siellä vallitsevaan tilanteeseen kyseisellä sopimuksella. Koska emme saaneet riittäviä takeita, me tuemme myös Daniel Casparyn ehdotusta näiden äänestyksien lykkäämisestä.
<SPEAKER ID="080" NAME="Puhemies">
- (FR) Toimitamme nyt äänestyksen lykkäämistä koskevasta pyynnöstä.
<P>
(Parlamentti päätti lykätä äänestystä)
<SPEAKER ID="083" NAME="Daniel Caspary" AFFILIATION="PPE-DE">
(DE) Arvoisa puhemies, pyysimme ainoastaan, että lopullista äänestystä lykätään, ei äänestystä tarkistuksista.
<SPEAKER ID="084" NAME="Puhemies">
- (FR) Emme saaneet istuntopalvelusta tällaista tietoa. Tässä tapauksessa ainoastaan lopullista äänestystä lykätään. Haluaisin huomauttaa, että äänestämme ensin tarkistuksista.
<SPEAKER ID="085" NAME="Daniel Caspary" AFFILIATION="PPE-DE">
(DE) Arvoisa puhemies, pyyntöni koski sitä, että ainoastaan kaksi loppuäänestystä siirretään myöhemmäksi ja että äänestämme tarkistuksista, jotta meidän tarvitsisi myöhemmässä täysistunnossa toimittaa ainoastaan lopulliset äänestykset.
<SPEAKER ID="086" NAME="Puhemies">
- (FR) Istuntopalvelu ei ymmärtänyt asiaa itse asiassa ollenkaan tällä tavalla, mutta seuraamme luonnollisesti esittelijämme kantaa.
<P>
Siten, jos olen ymmärtänyt asian oikein, äänestämme Turkmenistania koskevan mietinnön tarkistuksista, mutta emme äänestä mietinnöstänne. Päätämme äänestämisen ennen mietintöä koskevaa lopullista äänestystä.
<P>
- Ennen tarkistuksesta 2 toimitettua äänestystä
<SPEAKER ID="087" NAME="Hélène Flautre" AFFILIATION="Verts/ALE">
- (FR) Ryhmäni esittämää loistavaa tarkistusta, jonka avulla meidän on mahdollista antaa todellista painoarvoa ihmisoikeuksien alalle, parannetaan entisestään jos korvaamme käsitteen "väliaikaisen sopimuksen allekirjoittaminen" käsitteellä "väliaikaisen sopimuksen ratifiointia koskevan prosessin loppuun saattaminen", mikä on asianmukainen sanamuoto.
<SPEAKER ID="088" NAME="Puhemies">
- (FR) Kyseessä on lainsäädännöllinen täsmennys.
<P>
Voivatko sitä vastustavat jäsenet nousta ylös?
<P>
En näe 40 jäsentä seisomassa. Sen vuoksi voimme sisällyttää Hélène Flautren esityksen, ja kirjaan nyt, että tätä kohtaa on tarkistettu suullisesti.
<P>
(Suullinen tarkistus hyväksyttiin)

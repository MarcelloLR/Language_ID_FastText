<CHAPTER ID="007-18">
18. Euroopan tason poliittisia puolueita ja niiden rahoitusta koskevat säännöt (äänestys)
<P>
- Mietintö: Leinen
<P>
- Ennen äänestystä
<SPEAKER ID="105" NAME="Jo Leinen">
esittelijä. - (DE) Puheenjohtajamaa Portugalin tätä vaikeaa aihetta koskevien neuvottelujen tehokkaan ja järkähtämättömän johtamistavan ansiosta voimme hyväksyä päätöslauselman tänään ensimmäisessä käsittelyssä. Kaikki kompromissitarkistukset ovat osiossa 1, mikä tarkoittaa, että kaikki muut tarkistukset raukeavat.
<P>
Tämän asetuksen ansiosta Euroopan poliittiset puolueet voivat vihdoinkin osallistua Euroopan parlamentin vaaleihin. Monista tämä voi tuntua täysin tavalliselta, mutta sitä se ei ole aina ollut. Toivon, että uuden asetuksen myötä kaikki kymmenen puolueperhettä tuovat uutta dynamiikkaa vuonna 2009 pidettäviin Euroopan parlamentin vaaleihin. Kiitän kaikkia, jotka ovat työskennelleet kanssani tämän lainsäädännön parissa.
<P>
(Suosionosoituksia)

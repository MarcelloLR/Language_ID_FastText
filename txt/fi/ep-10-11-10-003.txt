<CHAPTER ID="003">
Puhemiehen julkilausumat
<SPEAKER ID="007" NAME="Puhemies">
(PL) Haluaisin antaa tämän istunnon aluksi useita julkilausumia.
<P>
Tuntemattomat hyökkääjät hakkasivat 6. marraskuuta 2010 Moskovassa raa'asti toimittaja Oleg Kashinin. Tämä julma hyökkäys, jonka vaikuttimena ei ollut ryöstö, on tuomittava erittäin ankarasti. Panemme merkille presidentti Medvedevin ripeän reagoinnin tähän tilanteeseen ja pidämme sitä myönteisenä, kuin myös hänen henkilökohtaista sitoumustaan rikoksen tekijöiden löytämiseen, ja toivomme, että niin tapahtuu.
<P>
Toiseksi, 31. lokakuuta ja ensimmäistä kertaa kahteen vuoteen Moskovan Voiton aukiolla järjestettiin opposition mielenosoitus poliisin puuttumatta asiaan. Suhtaudumme siihen lupaavana merkkinä Venäjän viranomaisilta ja toivomme, että Euroopan parlamentin vuosien aikana esittämät vetoomukset Venäjän julkisen elämän demokratisoinnista edelleen eivät ole jääneet huomiotta.
<P>
Kolmanneksi, kymmenen päivää sitten Bagdadissa hyökättiin kirkkoonsa rukoilemaan menossa olevia kristittyjä vastaan. Joitakin ihmisiä kuoli ja joitakin haavoittui. Toistan Euroopan parlamentin puolesta vaatimukseni uskonnonvapauden kunnioittamisesta ja tässä maailman osassa tapahtuvan uskonnollisista syistä johtuvan väkivallan lopettamisesta.
<P>
Neljänneksi, Tukholmassa järjestetään 10. joulukuuta tämän vuoden Nobelin palkintojen jakoseremonia. Meidän mielestämme on mahdotonta hyväksyä Kiinan viranomaisten yrityksiä painostaa Euroopan unionin jäsenvaltioita olemaan osallistumatta seremoniaan. Euroopan parlamentti pyrkii väsymättä siihen, että kaikkien ihmisten luovuttamattomia perusoikeuksia kunnioitetaan koko maailmassa, emmekä tietenkään tee poikkeusta Kiinan osalta. Joulukuun seremoniassa Euroopan unionin Norjan lähetystön päällikkö edustaa Euroopan unionia ja siten myös Euroopan parlamenttia.
<SPEAKER ID="008" NAME="Luigi Berlinguer" AFFILIATION="S&amp;D">
(IT) Arvoisa puhemies, hyvät kollegat, viime päivinä Italian Veneton aluetta ovat koetelleet vakavat luonnonkatastrofit, erityisesti Vicenzan, Padovan ja Veronan provinsseissa. Nämä tuhoisat tulvat ovat vaikuttaneet eri tavoin noin 500 000 ihmiseen ja aiheuttaneet tuhoa satojen miljoonien eurojen arvosta. Tämä murhenäytelmä on saanut kaikki tuotantoalat, pienet ja keskisuuret yritykset ja monet muut alat polvilleen.
<P>
Haluaisin vedota kollegoihini ja EU:n toimielimiin, jotta näiden ihmisten tukemiseksi tehdään kaikki voitava ja että tähän katastrofiin löydetään ratkaisuja Euroopan unionin solidaarisuusrahastosta ja rakennerahastoista laadittujen sääntöjen puitteissa.
<P>
Haluaisin myös panna merkille, että Italialla on tänään myös toinen syy suruun, vaikkakin aivan eri syystä: Pompeijin tuho. Halusin vain muistuttaa siitä täällä korostaakseni tällaisen tapahtuman merkitystä ja tärkeyttä ja sitä, että EU:n on pidettävä silmällä myös tällaisia asioita.
<SPEAKER ID="009" NAME="Puhemies">
(PL) Kiitos tämän asian ottamisesta esiin. Käyttäkää myös minuutin puheenvuoro tätä varten. Se on myös aihe, joka voidaan ottaa esiin minuutin puheenvuorossa. Kiitos, hyvä Luigi Berlinguer, tämän asian ottamisesta esiin.

<CHAPTER ID="008-09">
9. Euroopan globalisaatiorahaston perustaminen (äänestys)
<P>
- Ennen äänestystä:
<SPEAKER ID="125" NAME="Janusz Lewandowski" AFFILIATION="PPE-DE">
(EN) Arvoisa puhemies, haluan ilmoittaa teille ja parlamentille, että neuvoston kanssa saavutetun globalisaatiorahastoa koskevan sopimuksen ansiosta kaikki PPE-DE-ryhmän esittämät seitsemän tarkistusta on peruutettu, mikä lyhentää äänestyksiä.
<SPEAKER ID="126" NAME="Roselyne Bachelot-Narquin " AFFILIATION="PPE-DE">
esittelijä. - (FR) Arvoisa puhemies, kiitos puheenvuorosta. On sanomattakin selvää, että olen kiitollinen jäsen Lewandowskille siitä, että hän peruutti budjettivaliokunnan esittämät tarkistukset. Tämä helpottaa työtämme huomattavasti. Olemme pääsemässä sopimukseen ensimmäisessä käsittelyssä. Tämä olisi kolminkertainen voitto: voitto eurooppalaisille työntekijöille, voitto toimielintemme asianmukaiselle toiminnalle ja käsittääkseni myös voitto itsestämme, sillä olemme voittaneet poliittiset ja kansalliset erimielisyytemme.

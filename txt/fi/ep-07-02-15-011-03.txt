<CHAPTER ID="011-03">
3. Guinea (äänestys)
<P>
- Ennen johdanto-osan D kappaleesta toimitettua äänestystä:
<SPEAKER ID="218" NAME="Harlem Désir" AFFILIATION="PSE">
(FR) Arvoisa puhemies, olemme itse asiassa suostuneet peruuttamaan esittämämme tarkistuksen 1. Näin voidaan säilyttää ryhmien välinen yksimielisyys, joka mielestäni vahvistaa päätöslauselmaa, mikä ilahduttaa minua. Yhteisymmärryksessä useiden ryhmien kanssa olemme sen sijaan esittäneet suullista tarkistusta, joka lisättäisiin johdanto-osan D kappaleen loppuun. Luen sen teille englanniksi, koska perustana käytetään englanninkielistä versiota ja koska neuvottelimme englanninkielisestä suullisesta tarkistuksesta. Tarkistuksessa täsmennetään, että väkivaltaisiin toimiin osallistuvat Liberiasta ja Sierra Leonesta tulevat palkkasoturit, joita viranomaiset käyttävät, mutta ettei tästä ole vielä virallisesti ehdottomia todisteita, vaikka kaikki paikalla olevat tarkkailijat ovat alkaneet havaita tällaista. Jotta tilanteeseen voidaan viitata mutta samalla säilyttää tarkkuus, toteamme seuraavasti:
<P>
(EN) "ottaa huomioon, että on esitetty väitteitä siitä, että paikalla on palkkasotureita ja entisiä sissitaistelijoita".
<P>
(FR) Käsittääkseni jäsen Matsakis haluaa kuitenkin esittää suullisen tarkistuksen esittämäämme suulliseen tarkistukseen, jotta siitä tulisi tarkempi. Haluankin todeta nyt heti, että kannatan sanamuotoa, jota hän kohta ehdottaa meille, joten voimme kaikki äänestää yksimielisesti saman tekstin puolesta.
<SPEAKER ID="221" NAME="Marios Matsakis" AFFILIATION="ALDE">
(EN) Arvoisa puhemies, haluan esittää suullisen tarkistuksen jäsen Désirin esittämään suulliseen tarkistukseen, jotta siitä tulee vielä selkeämpi sekä asiasisällöltään oikeampi ja kokonaisvaltaisempi.
<P>
Haluan, että sanojen "ottaa huomioon, että on esitetty väitteitä siitä, että paikalla on palkkasotureita ja entisiä sissitaistelijoita" jälkeen lisätään "työskentelemässä hallituksen puolisotilaallisina joukkoina".
<P>
(Parlamentti hyväksyi suullisen tarkistuksen.)
<SPEAKER ID="222" NAME="Puhemies">
Äänestys on päättynyt.

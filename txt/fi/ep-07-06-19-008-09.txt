<CHAPTER ID="008-09">
9. Työvälineille asetettavat turvallisuutta ja terveyttä koskevat vähimmäisvaatimukset (kodifioitu toisinto) (äänestys) 
<P>
- Mayerin mietintö
<P>
- Ennen äänestystä
<SPEAKER ID="115" NAME="Hans-Peter Mayer " AFFILIATION="PPE-DE">
esittelijä. - (DE) Arvoisa puhemies, hyvät kollegat, kodifiointia koskevan mietinnön esittelijän Wallisin seuraajana kohdistan huomion ongelmaan, joka myös jäsen Wallisilla oli. Kodifiointi on yksinkertainen ja nopea menettely. Se perustuu neuvoston, parlamentin ja komission väliseen sopimukseen, ja sen ansiosta useita kertoja muutetut säädökset voidaan konsolidoida yhdeksi säädökseksi. Huomattavat muutokset on nimenomaisesti jätetty kodifioinnin soveltamisalan ulkopuolelle, minkä vuoksi suhtaudun yleisesti ottaen myönteisesti nopeaa menettelyä koskevaan sopimukseen.
<P>
Tarkastuksen suorittavat neuvoston, parlamentin ja komission oikeudelliset yksiköt, jotka vertaavat tarkistettuja säädöksiä huolellisesti. Tämän jälkeen tulos esitetään oikeudellisten asioiden valiokunnalle ja esittelijälle.
<P>
Kannatan yksinkertaistamista ja säädöskäytännön parantamista, mutta yhdellä varauksella. Esittelijänä saan tarkasteltavaksi kodifioidut säädökset ja oikeudellisten yksiköiden suorittaman tarkastuksen tuloksen yhdestä kolmeen viikkoa ennen oikeudellisten asioiden valiokunnassa suoritettavaa äänestystä. Näin lyhyessä ajassa on mahdotonta käydä yksityiskohtaisesti läpi monia säädöksiä. Yksityiskohtainen tarkastelu olisi kuitenkin voitava suorittaa ennen kuin säädöksistä äänestetään omalla nimellä.
<P>
Tämän vuoksi pyydän, että kodifioitu toisinto lähetetään tulevaisuudessa samanaikaisesti oikeudellisille yksiköille ja Euroopan parlamentin esittelijälle. Menettelyn yksinkertaisuus ei vaarantuisi, ja esittelijän asema vahvistuisi merkittävästi. Mielestäni tämä olisi sekä koko parlamentin että kodifiointia koskevan mietinnön esittelijän etujen mukaista.
<P>
(Suosionosoituksia)

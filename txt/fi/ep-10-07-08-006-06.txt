<CHAPTER ID="006-06">
6. Aids/hiv ja 18. kansainvälinen aids-konferenssi (Wien, 18.-23. heinäkuuta 2010) (
<P>
- Ennen äänestystä:
<SPEAKER ID="170" NAME="Michael Cashman" AFFILIATION="S&amp;D">
(EN) Arvoisa puhemies, koska tällä ennen Wienin konferenssia toimitettavalla äänestyksellä on suuri merkitys, pyydän, että lopullinen äänestys toimitetaan nimenhuutoäänestyksenä.
<SPEAKER ID="171" NAME="Francesco Enrico Speroni" LANGUAGE="IT">
Arvoisa puhemies, hyvät kollegat, ryhmäni vastustaa tätä pyyntöä.
<P>
(Parlamentti hylkäsi pyynnön.)
<SPEAKER ID="173" NAME="Astrid Lulling" AFFILIATION="PPE">
(FR) Rauhoittukaamme! Koska Luxemburgin kansalaiset puhuvat ja kirjoittavat ranskaksi ja saksaksi, haluan ennen tästä erittäin arkaluonteisesta päätöslauselmasta toimitettavaa äänestystä kiinnittää huomionne siihen, että 17 kohdan ranskan- ja saksankielisten toisintojen välillä on suunnaton ero.
<P>
Saksankielisessä toisinnossa jäsenvaltiota ja komissiota kehotetaan...
<P>
- (DE) tukemaan turvallisia abortteja koskevia toimenpiteitä
<P>
- (FR) ...tukemaan turvallisten aborttien hyväksi toteutettavia toimenpiteitä. Minulle kerrottiin, ettei tätä osaa lauseesta ole ranskan- eikä englanninkielisessä tekstissä.
<P>
Arvoisa puhemies, voisitteko selventää, onko ranskankielinen teksti todistusvoimainen; se todella auttaisi monia parlamentin jäseniä tekemään ratkaisunsa äänestyksessä.
<SPEAKER ID="176" NAME="Puhemies">
(PL) Korjaamme kaikki käännökset yhdenmukaisiksi alkuperäisten asiakirjojen kanssa. Tarkistamme tämän asian. Kiitos.
<SPEAKER ID="177" NAME="Michael Cashman" AFFILIATION="S&amp;D">
(EN) Arvoisa puhemies, kun otetaan huomioon juuri äsken toimitettu äänestys, olisiko nimenhuutoäänestystä vastustanut poliittinen ryhmä valmis luopumaan vastalauseestaan, jotta lopullinen äänestys voitaisiin toimittaa nimenhuutoäänestyksenä?
<SPEAKER ID="178" NAME="Francesco Enrico Speroni" LANGUAGE="IT">
Arvoisa puhemies, hyvät kollegat, toistan, että vastustamme edelleen nimenhuutoäänestystä.
<P>
(Parlamentti hylkäsi pyynnön.)
<P>
- Äänestyksen jälkeen:
<SPEAKER ID="180" NAME="Gay Mitchell" AFFILIATION="PPE">
(EN) Arvoisa puhemies, en halua viivyttää käsittelyä, ja huomaan ilokseni, että Michael Cashman on erittäin hyvin äänessä. Mielestäni olisi hyvä, jos parlamentissa voitaisiin äänestää vapaasti tämänkaltaisista kysymyksistä. Silloin äänestyksissä ratkaistaisiin parlamentin todellinen kanta. Toinen puoli parlamentista yrittää saada parlamentin äänestämään tietyllä tavalla ja toinen puoli sallii äänestämisen vapaasti. Jos todella haluamme ratkaista parlamentin kannan tämänkaltaisiin kysymyksiin, koko parlamentin pitäisi voida äänestää vapaasti.
<P>
(Suosionosoituksia)
<SPEAKER ID="182" NAME="Michael Cashman" AFFILIATION="S&amp;D">
(EN) Arvoisa puhemies, jos joku mainitaan parlamentissa nimeltä, hänellä on oikeus vastata. Minut mainittiin. Siksi haluan todeta Gay Mitchellille ja muille, että päättipä poliittinen ryhmä äänestää miten tahansa, jokainen meistä voi äänestää vapaasti, ja parlamentti äänesti demokraattisesti.
<P>
(Suosionosoituksia)

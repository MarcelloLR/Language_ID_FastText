<CHAPTER ID="004">
Poliittisten ryhmien kokoonpano
<SPEAKER ID="144" NAME="Puhemies">
(EN) Olen saanut tänään Daniela Buruiană-Aprodulta ja Cristian Stãnesculta kirjeet, joissa he ilmoittavat eroavansa ITS-ryhmästä. Parlamentti merkitsee tiedoksi tämän päätöksen, joka tulee voimaan tänään 14. marraskuuta 2007.
<P>
Kun tämän lisäksi kolme jäsentä on aiemmin tällä viikolla ilmoittanut eroavansa ryhmästä, totean, että ITS-ryhmän jäsenmäärä on nyt vähentynyt alle 20:een, joka on työjärjestyksen 29 artiklan 2 kohdan mukaan poliittisen ryhmän muodostamiseen tarvittava vähimmäismäärä.
<P>
(Voimakkaita suosionosoituksia)
<P>
Tästä syystä parlamentti merkitsee tiedoksi, että ITS-ryhmä ei enää täytä työjärjestyksessä asetettuja poliittisen ryhmän muodostamisen edellytyksiä. Näin ollen ryhmä lakkaa olemasta tästä ilmoituksesta lähtien.
<P>
(Suosionosoituksia)
<SPEAKER ID="145" NAME="Hans-Peter Martin" AFFILIATION="NI">
(DE) Arvoisa puhemies, haluan kiinnittää huomionne siihen, että osoittaessani monien muiden jäsenten tavoin suosiota edelliselle ilmoituksellenne, Jean-Marie Le Pen näytti suoraan minulle tämän käsimerkin, joka tarkoittaa ”fuck you”. Pyydän teitä tarkistamaan tämän videotallenteelta. Katson, että tällaisesta teosta on määrättävä seuraamuksia. Minusta on pöyristyttävää, että joku käyttäytyy minua kohtaan tällaisella suorastaan aggressiivisella tavalla.
<SPEAKER ID="146" NAME="Puhemies">
(EN) Kiitos, hyvä Hans-Peter Martin. En nähnyt sitä itse, mutta panen huomautuksenne merkille.

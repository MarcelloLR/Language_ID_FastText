<CHAPTER ID="001">
Istunnon avaaminen
<SPEAKER ID="005" NAME="María Muñiz De Urquiza" AFFILIATION="S&amp;D">
(ES) Arvoisa puhemies, koska parlamentin työn päätökseen saaminen vei eilen aikaa, meillä ei ollut tilaisuutta ilmoittaa Orlando Zapatan äskettäisestä menehtymisestä, jota espanjalaisjäsenten valtuuskunta pahoittelee vilpittömästi. Hän menehtyi oltuaan pitkään nälkälakossa. Hän on ensimmäinen Kuubassa menehtynyt mielipidevanki 40 vuoteen, ja vaadimme kaikkien mielipidevankien vapauttamista Kuubassa ja muualla maailmassa. Ilmaisemme myös solidaarisuutemme hänen perheelleen ja kohti moniarvoisuutta ja kehitystä kulkevalle Kuuban kansalle.
<P>
Tämä erittäin surullinen tapaus voisi vauhdittaa keskustelua, jonka tavoitteena on Euroopan unionin ja Kuuban välisten suhteiden vakiinnuttaminen osana kattavia kahdenvälisiä puitteita, jotka mahdollistavat ihmisoikeuksia koskevan jatkuvan ja rakentavan vuoropuhelun samoista lähtökohdista kuin Euroopan unionin kolmansien maiden kanssa tekemissä sopimuksissa.

<CHAPTER ID="012">
Parlamentin päätösvaltaisuuden toteaminen (jatkoa)
<SPEAKER ID="296" NAME="Puhemies">
(FR) Tämän istunnon alussa iltapäivällä tiedustelin vähintään yhden edustajan mielipidettä jokaisesta ryhmästä, koska olen saanut pyynnön istunnon päätösvaltaisuuden toteamisesta työjärjestyksemme 149 artiklan mukaisesti. Tämä pyyntö perustui neljänkymmenen jäsenen kirjalliseen pyyntöön. Itse asiassa, ollaksemme täysin rehellisiä, esittäjiä oli 39+1, sillä yhdestoista nimi luettelossa on täysin lukukelvoton. Minä en voi, eikä kukaan teistä voi kertoa, kuka neljäskymmenes allekirjoittaja luettelossa on.
<P>
Keskustelun jälkeen ja saatuani perussopimus-, työjärjestys- ja toimielinasioiden valiokunnan puheenjohtajan lausunnon asiasta, otin vastuun ja tulkitsin myös työjärjestyksen 149 artiklan 4 kohtaa, jolla säädetään, että päätösvaltaisuuden toteamista koskevan pyynnön esittäneet jäsenet pitää laskea läsnäoleviksi, vaikka he eivät enää ole istuntosalissa.
<P>
Haluaisin kiinnittää huomionne ilmaukseen ”eivät enää”. Se ei ilmaise ”eivät ole istuntosalissa”, vaan ”eivät enää ole”. Tämä viittaa siihen, että heidän on täytynyt olla siellä aikaisemmin. ”Aikaisemmin” ei todellakaan viittaa siihen, että he olisivat olleet läsnä viime kuukausina, vaan sillä viitataan aivan varmasti siihen istuntoon, joka aikana päätösvaltaisuuspyyntö esitettiin. Täsmensin siis, että ennen äänestystä tarkistan, olivatko neljäkymmentä allekirjoittajaa läsnä, vaikka minulla olisi vaikeuksia ottaa selvää, kuka neljäskymmenes allekirjoittaja oli.
<P>
Yksikön mukaan viisi heistä on paikalla. Pyytäisinkin nyt kaikkia neljääkymmentä jäsentä nousemaan ylös ja esittämään pyynnön päätösvaltaisuuden toteamisesta. Jos näin tapahtuu, teen sen. Onko täällä neljääkymmentä jäsentä, jotka nousevat seisomaan ja esittävät pyynnön päätösvaltaisuuden toteamisesta?
<SPEAKER ID="297" NAME="Neena Gill" AFFILIATION="PSE">
(EN) Arvoisa puhemies, voisitteko vahvistaa, onko täällä neljääkymmentä jäsentä paikalla, koska sitä on niin vaikea päätellä?
<SPEAKER ID="298" NAME="Puhemies">
(FR) Hyvä Neena Gill, uskon, että etenkin tämän iltapäivän perusteella alan olla erittäin selvillä 149 artiklan sisällöstä. Viittaatte 5 kohtaan. On yksinomaan puheenjohtajan tehtävänä todeta, jos hän niin koska tahansa päättää tehdä, ettei istunnolla ole päätösvaltaisuutta. Ottaen kuitenkin huomioon äänestyksemme tärkeyden, erityisesti kuolemantuomion saaneen henkilön osalta, en pelaa tätä pientä peliä. Jos neljäkymmentä jäsentä ei katso velvollisuudekseen nousta ylös, en totea istunnon päätösvaltaisuutta.
<P>
Onko täällä neljääkymmentä kollegaa, jotka nousisivat ylös? En näe heitä. Jatkamme siis äänestykseen.

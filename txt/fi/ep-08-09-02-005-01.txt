<CHAPTER ID="005-01">
1. Nuorisotoimintaohjelma ”Youth in Action” (2007-2013) (
<P>
- Ennen äänestystä
<SPEAKER ID="130" NAME="Katerina Batzeli" LANGUAGE="EL">
Arvoisa puhemies, neljän äänestettävän mietinnön osalta haluaisin tuoda kulttuuri- ja koulutusvaliokunnan puolesta esille, että kulttuurin, koulutuksen, nuorison ja kansalaisten osallistumista yhteisön toimintaan koskevat monivuotiset ohjelmat ovat EU:n ja erityisesti Euroopan parlamentin tärkeimpiä toiminta-aloja.
<P>
Näiden ohjelmien kattamien toimien valinta- ja rahoituspäätösten olisi perustuttava siis selviin ja puolueettomiin ehtoihin. Käyttöön olisi otettava yksinkertaistettu menettely, jotta voitaisiin välttää turhia viivästyksiä Euroopan kansalaisten eduksi.
<P>
Neljällä komitologiamenettelyllä laaditulla mietinnöllä, joiden hyväksymisestä Euroopan parlamentti äänestää tänään täysistunnossa, pyritään varmistamaan avoimet, nopeat ja tehokkaat menettelytavat. Tämä vahvistaa samalla myös Euroopan parlamentin asemaa menettelyjen alalla.
<P>
Sekä komissio että neuvosto hyväksyivät nämä parlamentin ehdotukset, mikä on erittäin tyydyttävää ja antaa toivoa tulevalle toimielinten väliselle sopimukselle.
<P>
Lopuksi haluaisin kiittää komissiota, puheenjohtajavaltio Slovenian ohjaamaa neuvostoa ja nykyistä puheenjohtajavaltiota Ranskaa yhteistyöstä ja yksimielisyydestä ja siitä, miten ne ovat hoitaneet näitä neljää yhteisön ohjelmaa.

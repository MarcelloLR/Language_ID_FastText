<CHAPTER ID="019">
Tervetulotoivotukset
<SPEAKER ID="327" NAME="Puhemies">
Haluan ilmoittaa teille, että virallisella lehterillä istuu Syyrian parlamentin valtuuskunta, jota johtaa ulkoasiainvaliokunnan puheenjohtaja Numair Ghanem. Hän vierailee kolmatta kertaa Euroopan parlamentissa.
<P>
(Suosionosoituksia)
<P>
Tervetuloa, puheenjohtaja Ghanem!
<P>
Haluan korostaa vierailunne olevan hyvin tärkeä. Maanne Syyria on hyvin tärkeässä asemassa Lähi-idässä, ja vierailunne on erityisen merkittävä alueen tämänhetkistä tilannetta silmällä pitäen.
<P>
Lisäksi Syyria on Euro-Välimeri-alueen ainut maa, jonka kanssa meidän on vielä tehtävä assosiaatiosopimus siitä huolimatta, että neuvottelut on jo viety päätökseen.
<P>
Olen vakuuttunut siitä, että yhteydenpitonne Euroopan parlamenttiin lujittaa parlamentaarista vuoropuhelua ja että käymänne keskustelut merkitsevät uutta vaihetta Syyrian kansan ja Euroopan unionin välisten suhteiden vahvistamisen kannalta.
<P>
Puheenjohtaja Ghanem, toivotamme teidät ja valtuuskuntanne tervetulleiksi ja toivomme vierailunne sujuvan hyvin.

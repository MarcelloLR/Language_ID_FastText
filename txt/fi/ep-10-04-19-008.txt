<CHAPTER ID="008">
Rintasyövän torjunta Euroopan unionissa (kirjallinen kannanotto): ks. pöytäkirja
<SPEAKER ID="012" NAME="Puhemies">
(PL) Parlamentin jäsenten enemmistö on allekirjoittanut rintasyövän torjuntaa Euroopan unionissa koskevan kirjallisen kannanoton 0071/2009, jonka Elizabeth Lynne, Michail Tremopoulos, Lívia Járóka ja Lidia Joanna Geringer de Oedenberg ovat jättäneet käsiteltäväksi. Kannanotto toimitetaan näin ollen työjärjestyksen 123 artiklan mukaisesti kannanotossa mainituille tahoille ja julkaistaan yhdessä muiden 24. helmikuuta 2010 pidetyssä täysistunnossa hyväksyttyjen tekstien kanssa. Allekirjoittajien nimet merkitään istunnon pöytäkirjaan.
<SPEAKER ID="013" NAME="Elizabeth Lynne" AFFILIATION="ALDE">
(EN) Arvoisa puhemies, haluan vain kiittää kaikkia rintasyöpää koskevan kirjallisen kannanoton nro 71 allekirjoittaneita.
<P>
Useimmat teistä tietävät, että rintasyöpä on 35-59-vuotiaiden naisten yleisin kuolinsyy EU:ssa, ja haluamme jäsenvaltioiden perustavan muun muassa kansallisia seulontaohjelmia ja rintasyöpään erikoistuneita yksikköjä.
<P>
Toivon, että allekirjoittamalla tämä kirjallinen kannanotto voidaan auttaa varmistamaan, että EU:n laajuisilla toimilla onnistutaan poistamaan rintasyövän kohtalokkaat seuraukset.
<SPEAKER ID="014" NAME="Puhemies">
(PL) Kiitän kollegaamme ja kaikkia tämän kannanoton allekirjoittaneita.

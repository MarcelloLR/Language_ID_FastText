<CHAPTER ID="004">
Edellisen istunnon pöytäkirjan hyväksyminen
<SPEAKER ID="010" NAME="Tunne Kelam" AFFILIATION="PPE-DE">
(EN) Arvoisa puhemies, kiitän teitä venäläisen toimittajan Anna Politkovskajan murhan johdosta antamastanne julkilausumasta. Venäjä on nykyään toimittajille vaarallisimpia valtioita, ja Anna Politkovskajan väkivaltainen kuolema...
<P>
(Puhemies keskeytti puhujan.)
<SPEAKER ID="011" NAME="Puhemies">
Hyvä jäsen Kelam, en voi valitettavasti antaa teille puheenvuoroa. En voi antaa teidän puhua tässä yhteydessä. Kysymme, onko pöytäkirjasta huomautettavaa. Teillä on mahdollisuus ilmaista näkemyksiänne edellisestä asiasta minuutin puheenvuorojen aikana. Olemme nyt hyväksymässä pöytäkirjaa.
<P>
Onko pöytäkirjasta huomautettavaa?
<SPEAKER ID="012" NAME="Tunne Kelam" AFFILIATION="PPE-DE">
(EN) Arvoisa puhemies, minulla on PPE-DE-ryhmän valtuutus laajentaa aihetta...
<P>
(Puhemies keskeytti puhujan.)
<SPEAKER ID="013" NAME="Puhemies">
Hyvä jäsen Kelam, tämä ei ole oikea hetki. Voitte tehdä sen toisena ajankohtana, mutta en voi antaa teille nyt puheenvuoroa. Olen erittäin pahoillani. Tämä ei ole oikea hetki puhua ryhmien puolesta. Olemme parhaillaan hyväksymässä pöytäkirjaa.
<P>
Onko pöytäkirjasta huomautettavaa?
<SPEAKER ID="014" NAME="Daniel Cohn-Bendit" AFFILIATION="Verts/ALE">
(FR) Arvoisa puhemies, jos tämä on ongelma, aiheutan siinä tapauksessa itsekin ongelman. Pyydämme muutosta esityslistaan, itse asiassa yhteen esityslistan aiheeseen. Siinä oli kaikki, ja pyydämme tekemään tämän muutoksen heti.
<SPEAKER ID="015" NAME="Puhemies">
Pyydän anteeksi, mutta on täysin selvää, mitä pöytäkirja tarkoittaa espanjaksi. Siinä ei ole mitään epäselvää. Aiheenamme on nyt pöytäkirjan hyväksyminen, ja käsittääkseni tulkit osaavat kääntää teille, mistä parhaillaan puhumme.
<P>
Onko teillä jotakin huomautettavaa pöytäkirjasta? Ellei ole, teillä on mahdollisuus puhua myöhemmin muista esityslistalla olevista asioista.
<SPEAKER ID="016" NAME="Gay Mitchell" AFFILIATION="PPE-DE">
(EN) Arvoisa puhemies, en halua pitkittää menettelyä, mutta viime istuntojakson kyselytunti oli varsinainen katastrofi. Pyydän teitä varmistamaan, ettei sellaista tapahdu enää. Kyselytuntia siirretään aivan liian usein, eivätkä parlamentin jäsenet voi hoitaa tehtäviään.
<P>
(Suosionosoituksia)
<SPEAKER ID="017" NAME="Puhemies">
Kiitän teitä huomautuksestanne. Pyrimme varmistamaan, ettei kyselytunnista tule tällä kertaa katastrofia ainakaan teidän mielestänne.
<P>
(Edellisen istunnon pöytäkirja hyväksyttiin.)

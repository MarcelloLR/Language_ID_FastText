<CHAPTER ID="006">
Puhemiehen julkilausuma
<SPEAKER ID="103" NAME="Puhemies">
(IT) Hyvät parlamentin jäsenet, ennen kuin siirrymme äänestyksiin, haluan antaa lyhyen julkilausuman tänään vietettävän terrorismin uhrien kuudennen eurooppalaisen muistopäivän johdosta.
<P>
Tänään osoitamme kunnioitustamme Euroopassa tehtyjen terrori-iskujen yli 5 000 uhrille ja ilmaisemme solidaarisuutemme lukemattomille terrori-iskuissa haavoittuneille, jotka ovat joutuneet kärsimään terrorismin barbaarisuudesta.
<P>
Madridissa kuusi vuotta sitten, 11. maaliskuuta 2004 tehtyjä pommi-iskuja, jotka tappoivat 191 ihmistä 17 maasta, sekä Lontoossa 7. heinäkuuta 2005 räjäytettyjä pommeja voidaan pitää eräinä pahimmista Euroopan maaperällä koskaan tehdyistä terroriteoista.
<P>
Terrorismi on hyökkäys meitä kaikkia vastaan: se kohdistuu demokraattisen yhteiskuntamme rakenteisiin.
<P>
Siksi Eurooppa toimii aina yhtenä rintamana niin separatistiterrorismia kuin uskonnollista tai poliittista terrorismia vastaan.
<P>
Terrorismi ei voi koskaan olla oikeutettua millään tavalla eikä mistään syystä. Tämä eurooppalainen muistopäivä tarjoaa meille mahdollisuuden osoittaa, ettei yksikään terroristi tai terroriteko pysty horjuttamaan tai tuhoamaan uskoamme omiin perusarvoihimme, perusihmisoikeuksiin ja demokratiaan.
<P>
(Suosionosoituksia)

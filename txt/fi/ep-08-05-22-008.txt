<CHAPTER ID="008">
Puhemiehen julkilausuma
<SPEAKER ID="905" NAME="Puhemies">
. - (DE) Puheenjohtajakokous on pyytänyt minua Lähi-itää käsittelevän työryhmän ehdotuksesta antamaan Libanonia koskevan julkilausuman.
<P>
Euroopan parlamentti on seurannut Libanonin viimeaikaisia poliittisia tapahtumia hyvin huolestuneena, sillä kehitys oli näyttänyt pysähtyneen kokonaan, ja väkivallan käyttö ja verenvuodatus olivat levinneet laajalle.
<P>
Sen vuoksi otamme vastaan helpottuneina ja toiveikkaina Libanonin poliittisten johtajien Dohassa tekemän kokonaisvaltaisen ja perustavanlaatuisen sopimuksen, samaan aikaan, kun Euroopan parlamentti on parhaillaan hyväksymässä Libanonia koskevan päätöslauselman. Se on kompromissiteksti, josta äänestetään hetken kuluttua, Gérard Onestan johtaessa puhetta.
<P>
Tämä merkittävä poliittinen läpimurto saavutettiin Arabiliiton ja ennen kaikkea Qatarin hallituksen tekemän taidokkaan ja tehokkaan välitystyön ansiosta, ja se tasoittaa tietä kenraali Michel Suleimanin valinnalle Libanonin tasavallan presidentiksi lähipäivinä, kansallisen yhtenäisyyden hallituksen muodostamiselle ja uuden vaalilain hyväksymiselle.
<P>
Naapurivaltioiden ja muiden osallisten maiden antaman myönteisen vastaanoton perusteella Euroopan parlamentti kehottaa kaikkia osapuolia panemaan sopimuksen täytäntöön täysimääräisesti. Ilmaisen jälleen vankkumattoman tukemme Libanonin laillisille, perustuslain mukaisille poliittisille instituutioille ja asevoimille sekä niiden yrityksille turvata Libanonin vakaus, täysivaltaisuus ja alueellinen koskemattomuus.
<P>
Olen iloinen siitä, että voimme palauttaa normaalit suhteet Libanonin parlamenttiin, joka kokoontuu säännöllisesti, harjoittaa demokraattisia oikeuksiaan ja huolehtii demokraattisista velvollisuuksistaan.
<P>
(Suosionosoituksia)

<CHAPTER ID="012-01">
1. Sri Lankan tilanne (äänestys) 
<P>
EN- Ennen kohdasta 2 toimitettua äänestystä:
<SPEAKER ID="242" NAME="Manuel Medina Ortega  " AFFILIATION="PSE">
laatija. - (ES) Olen läsnä tässä istunnossa, mutta en osallistu äänestykseen Euroopan parlamentin sosialistiryhmän sopimuksesta. Nyt olen kuitenkin läsnä.
<SPEAKER ID="243" NAME="Charles Tannock" LANGUAGE="EN">
Arvoisa puhemies, jos parlamentti sallii, pyydän viime hetken muutosta suullisen tarkistuksen sanamuotoon, sillä olemme nyt selvittäneet yhteisessä päätöslauselmassa olleen sekaannuksen.
<P>
Alkuperäinen sanamuoto oli "non-fire period", jota emme ymmärtäneet, joten muutimme sen sanaksi "cease-fire". Nyt on käynyt ilmi, että yhteispuheenjohtajien julistuksen virallisessa tekstissä, johon sisältyy Euroopan unioni, käytetään tätä outoa sanamuotoa "non-fire period". Voisimmeko siis muuttaa sanan "cease-fire" takaisin ilmaisuksi "non-fire period" yhteispuheenjohtajien virallisen tekstin mukaisesti?
<SPEAKER ID="244" NAME="Marios Matsakis" AFFILIATION="ALDE">
(EN) Arvoisa puhemies, luulen, että tekstissä on muutakin huomautettavaa, josta jäsen Tannock voisi kertoa ennen äänestystä. Siinä on toinenkin pieni muutos.
<SPEAKER ID="245" NAME="Charles Tannock  " LANGUAGE="EN">
Arvoisa puhemies, lisätään sana "humanitaarinen" apu, jotta olisi selvää, millaisesta avusta on kyse.
<P>
Tärkein muutos on "non-fire period", jota käytetään yhteispuheenjohtajien julistuksessa.
<SPEAKER ID="246" NAME="Raül Romeva i Rueda">
, laatija. - (ES) On totta, että tekstissä on huomautettavaa, mutta en ole varma, onko kyse väärinkäsityksestä vai ei. Teoriassa suullisen tarkistuksen mukaan sanamuoto olisi cease-fire eikä non-fire. Olenko oikeassa vai olenko ymmärtänyt väärin?
<P>
Tekstissä pitäisi lukea cease-fire.
<SPEAKER ID="247" NAME="Charles Tannock" LANGUAGE="EN">
Arvoisa puhemies, huomasin juuri, että noudattaessani järjestystä, jonka mukaan tarkistukset on kirjattu äänestyslistaan, luin ääneen johdanto-osan K kappaleeseen tehtyä tarkistusta. Pahoittelen sekaannusta, mutta käsittelemme nyt 2 kohtaan tehtyä tarkistusta. Tämä selittänee sekaannuksen. Onko äänestyslistan järjestystä mahdollista muuttaa? Olen pahoillani, mutta äänestyslistani kohdat ovat väärässä järjestyksessä. Luin siis itse asiassa muutosta, jonka halusin tehdä johdanto-osan K kappaleeseen enkä 2 kohtaan, joten se on kohta, josta äänestämme seuraavaksi. Pahoittelen sekaannusta.
<P>
Tarkistus 2 kohtaan, joka meidän piti käsitellä viime kerralla, kuuluu seuraavasti: "Uskoo, että sotilaallinen voitto LTTE:stä, sellaisena kuin Sri Lankan hallitus sen näkee, ei poista tarvetta löytää poliittinen ratkaisu kestävän rauhan varmistamiseksi." Näin tämä on äänestyslistassa.
<SPEAKER ID="249" NAME="Marios Matsakis" AFFILIATION="ALDE">
(EN) Arvoisa puhemies, meidän on nyt syytä äänestää johdanto-osan K kappaleesta, jotta toimisimme oikein.
<SPEAKER ID="251" NAME="Charles Tannock" LANGUAGE="EN">
Arvoisa puhemies, toistan nyt kohdan korjattuna jäsen Romeva i Ruedalle.
<P>
Suullisesti tarkistettu johdanto-osan K kappale kuuluu nyt siis seuraavasti: "Ottaa huomioon, että Tokion kokouksen yhteispuheenjohtajat ovat yhteisesti kehottaneet Sri Lankan hallitusta ja LTTE:tä julistamaan väliaikaisen tulitauon, jotta mahdollistetaan sairaiden ja haavoittuneiden evakuointi ja voidaan tarjota humanitaarista apua siviiliväestölle."

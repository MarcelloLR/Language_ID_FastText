<CHAPTER ID="009-23">
23. Arktisten alueiden suojelua koskevan kansainvälisen sopimuksen tekemiseen tähtäävien neuvotteluiden aloittaminen (äänestys) 
<P>
- Ennen äänestystä:
<SPEAKER ID="129" NAME="Avril Doyle" AFFILIATION="PPE-DE">
(EN) Arvoisa puhemies, pyydän kollegoita harkitsemaan tämän päätöslauselmaesityksen palauttamista valiokuntaan. Teen niin sen perusteella, mitä komission jäsen Ferrero-Waldner sanoi täällä eilen illalla keskustelussa. En tee niin kevyesti, koska jaan huolet, jotka kaikki keskustelussa puhuneet kollegat mainitsivat ja jotka esitetään päätöslauselmassa.
<P>
Haluaisin kuitenkin sanoa, ollakseni reilu komission jäsentä kohtaan, että tavoitteemme ei ole aiheuttaa hänelle ongelmia kriittisessä vaiheessa neuvotteluja, joita hän parhaillaan käy Arktisen neuvoston kanssa. Hän totesi nimenomaan, että "sellainen ehdotus olisi tässä vaiheessa" - ja siteeraan nyt sitä mitä hän sanoi täysistunnossa - "hyödytön, mutta voisi myös haitata EU:n asemaa ja uskottavuutta koko arktisessa yhteistyössä".
<P>
Päätelmissään hän viittasi nimenomaan päätöslauselmamme ajoitukseen. Komissio on jättänyt arktisen neuvoston puheenjohtajamaalle Norjalle hakemuksen kansainvälisen merioikeusyleissopimuksen laajentamisesta. Se on hyväksyttävä yksimielisesti, ja äänestys on 29. huhtikuuta - kolmen neljän viikon kuluttua. Joten hän pyysi varsin selvästi lykkäystä, vaikka hän jakaa täysin mielipiteemme. Sillä perusteella haluaisin ehdottaa, että harkitsemme päätöslauselman palauttamista valiokuntaan.
<SPEAKER ID="130" NAME="Diana Wallis" AFFILIATION="ALDE">
(EN) Arvoisa puhemies, saanko sanoa ALDE-ryhmän puolesta, että tuemme Avril Doylen ehdotusta? Mielestäni siinä on paljon hyvää. Euroopan parlamentti antoi asiasta päätöslauselman viime vuoden lokakuussa. Tietyssä määrin toistamme sen, mitä silloin sanoimme, mutta sanomme asioita myös voimakkaammin, ja kuten Avril Doyle totesi, teemme sen kriittisellä hetkellä, jolloin suurin osa parlamentin jäsenistä haluaisi, että EU saa paikan arktisessa neuvostossa, emmekä halua vaarantaa sitä.
<P>
Olisi paljon parempi palauttaa päätöslauselma valiokuntaan ja käsitellä perusteellinen ja huolella harkittu mietintö seuraavalla vaalikaudella.
<SPEAKER ID="131" NAME="Puhemies">
(DE) Hyvät parlamentin jäsenet, haluaisin vain tehdä selväksi sen, mistä me nyt äänestämme, emme voi palauttaa päätöslauselmaa valiokuntaan, koska se ei tullut valiokunnasta, mutta voimme lykätä äänestystä. Näin työjärjestyksessä määrätään.
<SPEAKER ID="132" NAME="Véronique De Keyser" AFFILIATION="PSE">
(FR) Arvoisa puhemies, suokaa anteeksi, mutta ette ole antaneet puheenvuoroa vastapuolelle.
<P>
Minusta on erikoista, että meidän olisi pitänyt keskustella tästä päätöslauselmasta eilen ja että päinvastoin hetkellä, jolloin esitämme sen ja vaadimme 50 vuoden moratoriota öljyvarojen hyödyntämiselle, kun vaadimme sitovaa peruskirjaa ja kun tiedämme, että valtioilla on huhtikuun loppuun asti aikaa mennä YK:hon vaatimaan suvereniteettia merenpohjasta, ja siksi tosiaankin ajatus suvereniteetista, johon liittyy sotilaallisia operaatioita, kaiken pitäisi riippua siitä, mitä me teemme juuri nyt.
<P>
Jos emme onnistu osoittamaan eroa ja tulemaan kuulluiksi, otamme askelen taaksepäin emmekä toimi ennakoivasti, ja vastustan sitä ehdottomasti.
<P>
(Suosionosoituksia)

<CHAPTER ID="007-06">
6. Vapauden, turvallisuuden ja oikeuden aluetta koskeva monivuotinen ohjelma (2010-2014) (Tukholman ohjelma) (äänestys) 
<SPEAKER ID="106" NAME="Alexander Graf Lambsdorff" AFFILIATION="ALDE">
- (DE) Arvoisa puhemies, se, mistä Markus Ferber perustellusti valitti, on tapahtunut uudelleen. Kuulimme kolme eri numeroa, joilla viitattiin siihen kohtaan, josta aiomme juuri äänestää. En tiedä, johtuuko tämä siitä, että numeroita ei luettu oikein, vai siitä, että ne käännettiin väärin. Kuulin ensin 33, sitten 30 ja sitten 43, ja tämä on hyvin epäselvää.
<SPEAKER ID="107" NAME="Marc Tarabella" AFFILIATION="S&amp;D">
(FR) Arvoisa puhemies, vakuutan teille, että äänestyksen vauhti on aivan sopiva. Olette hyvin kohtelias mies, ja me olemme teille siitä kiitollisia, mutta etenisimme vielä nopeammin, jos ette sanoisi "kiitos" jokaisen äänestyksen jälkeen vaan vasta kun kaikki äänestykset on toimitettu.
<P>
Kiitos, arvoisa puhemies!
<SPEAKER ID="108" NAME="Puhemies">
(PL) Kiitän teitä huomautuksestanne!
<SPEAKER ID="110" NAME="Carlo Casini" AFFILIATION="PPE">
(IT) Arvoisa puhemies, äänestyksen kohteena on 131 kohtaa koskeva suullinen tarkistus, josta olen samaa mieltä molempien muiden esittelijöiden, Juan Fernando López Aguilarin ja Luigi Berlinguerin, kanssa.
<P>
Nykyisellään kohta kuuluu: "kehottaa neuvostoa, komissiota ja jäsenvaltioita arvioimaan ja tarkastelemaan huumausaineita koskevia nykyisiä kansainvälisiä, yhteisön ja kansallisia säädöksiä ja toimintalinjoja sekä edistämään haittojen vähentämistä koskevia toimintalinjoja, etenkin näistä asioista YK:n tasolla järjestettäviä konferensseja silmälläpitäen".
<P>
Suullisessa tarkistuksessa ehdotetaan, että kohtaan lisätään sanat "ehkäisyä ja korvaamista", jolloin kehotus arvioida ja tarkastella säädöksiä koskisi "haittojen vähentämistä, ehkäisyä ja korvaamista koskevia toimintalinjoja".

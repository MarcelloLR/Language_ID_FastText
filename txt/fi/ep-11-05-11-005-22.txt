<CHAPTER ID="005-22">
22. EU maailmanlaajuisena toimijana: sen rooli monenvälisissä järjestöissä (
<P>
Ennen äänestystä:
<SPEAKER ID="178" NAME="Gerard Batten" AFFILIATION="EFD">
(EN) Arvoisa puhemies, käytän työjärjestyspuheenvuoron seuraavan mietinnön osalta, joka on jäsen Muñiz De Urquizan mietintö, pyydän puheenvuoroa nimenhuutoäänestystä koskevan työjärjestyksen 167 artiklan nojalla. Palaan Arsenisin mietintöön ja tarkistukseen 25, josta eräs kollegani pyysi nimenhuutoäänestystä, koska hän piti sitä tärkeänä. Te suostuitte siihen.
<P>
Tästä ei säädetä työjärjestyksessä, ettekä te pyytänyt parlamentin hyväksyntää. Olemme kaikki nauttineet teidän itsellenne tänään myöntämästänne epätavallisesta toimivallasta, joten pyydän tätä samaa. Koska tämä on minulle henkilökohtaisesti tärkeää, pyydän nimenhuutoäänestystä jokaisesta mietinnön tarkistuksesta saman artiklan nojalla, jolla se hyväksyttiin tuolle herralle tuolla.
<SPEAKER ID="179" NAME="Puhemies">
(EN) Hyvät kollegat, työjärjestyksen ja käytäntömme mukaan nimenhuutoäänestyksistä päättää joka kerta puhemies. Puhemies voi suostua nimenhuutoäänestykseen, jos katsoo, ettei se häiritse istuntoa, tai esimerkiksi jos niitä pyydetään paljon, hän voi kysyä parlamentin kantaa. Tästä ei ole mitään erityistä sääntöä. Haluan tehdä tämän kaikille selväksi, jotta tästä ei nyt tahattomasti synny ennakkotapausta.
<P>
Tässä tilanteessa minulla ei kuitenkaan ole mitään sitä vastaan, mutta kehotan parlamentin jäseniä todella olemaan käyttämättä väärin tätä mahdollisuutta, koska jos he sen tekevät, puhemies kysyy parlamentin kantaa joka kerta, ja asiasta, joka ei sitä ole, tulee kiistanalainen. Jos pysytte toiveessanne, toteutamme jokaisesta nimenhuutoäänestyksen.
<P>
Äänestykset päättyivät.

<CHAPTER ID="005-03">
3. Ympäristönsuojelu rikosoikeudellisin keinoin (
<P>
- Ennen äänestystä
<SPEAKER ID="130" NAME="Janez Lenarčič">
neuvoston puheenjohtaja. - (EN) Arvoisa puhemies, paljon kiitoksia jälleen kerran. Luvallanne annan seuraavan lausunnon neuvoston puolesta.
<P>
Olemme tarkastelleet seuraavaa tarkistusta, jonka Euroopan parlamentin oikeudellisten asioiden valiokunta on hyväksynyt. Se on uusi johdanto-osan 12 a kappale.
<P>
Minä lainaan: ”Kun jatkuva toiminta jonkin ajan kuluttua johtaa ympäristövahinkoihin, jotka puolestaan voivat johtaa rikosoikeudelliseen vastuuseen tämän direktiivin nojalla, vastaus kysymykseen toimiko tekijä tahallisesti tai huolimattomuuttaan on määritettävä ottaen huomioon ajankohta, jolloin tekijä ymmärsi tai hänen olisi pitänyt ymmärtää toimivansa rikollisella tavalla, sen sijaan että tarkastellaan ajankohtaa, jolloin hän aloitti toiminnan. On syytä pitää mielessä, että tällaisessa tapauksessa tekoa ei voida puolustaa aiemmin saadulla valtuutuksella, lisenssillä tai luvalla.” Lainaus päättyy.
<P>
Ymmärrämme tällä tarkistuksella ilmaistut aikeet. Nämä asiat kuuluvat jäsenvaltioiden toimivaltaan. Uskomme, että jäsenvaltiot ottavat asianmukaisesti huomioon nämä aikeet.
<P>
Kiitoksia.
<SPEAKER ID="131" NAME="Olli Rehn">
komission jäsen. - (EN) Arvoisa puhemies, lausuntoni ei yllä Daniel Cohn-Benditin kaunopuheisuuden tasolle. Minun on luettava se paperista, lainaten: ”Komissio pani merkille seuraavan oikeudellisten asioiden valiokunnan hyväksymän tarkistuksen: 'Kun jatkuva toiminta jonkin ajan kuluttua johtaa ympäristövahinkoihin, jotka puolestaan voivat johtaa rikosoikeudelliseen vastuuseen tämän direktiivin nojalla, vastaus kysymykseen toimiko tekijä tahallisesti tai huolimattomuuttaan on määritettävä ottaen huomioon ajankohta, jolloin tekijä ymmärsi tai hänen olisi pitänyt ymmärtää toimivansa rikollisella tavalla, sen sijaan että tarkastellaan ajankohtaa, jolloin hän aloitti toiminnan. On syytä pitää mielessä, että tällaisessa tapauksessa tekoa ei voida puolustaa aiemmin saadulla valtuutuksella, lisenssillä tai luvalla.' Ymmärrämme täysin tarkistuksella ilmaistun huolen. Nämä asiat kuuluvat jäsenvaltioiden toimivaltaan, ja suhtaudumme luottavaisesti siihen, että ne ottavat nämä merkittävät huolenaiheet asianmukaisesti huomioon.”
<SPEAKER ID="132" NAME="Hartmut Nassauer" LANGUAGE="DE">
Arvoisa puhemies, hyvät kollegat, nämä lausunnot velvoittavat minut korostamaan niille jäsenille, jotka eivät kenties täysin käsittäneet, mistä on kysymys, että nämä lausunnot ovat osa hyväksymäämme kompromissia. Pyysimme pariin seikkaan selvennystä, joka annettiin tällä tavalla. Lainsäädäntömenettelyn kohteena oleva teksti on tietenkin yksinomaan yhdessä hyväksymämme teksti.
<P>
Minulla on tässä Coreperin puheenjohtajan - puheenjohtajavaltio on tällä hetkellä Slovenia - lähettämä kirje, jossa vahvistetaan, että myös neuvosto hyväksyy tämän tekstin, jos me hyväksymme sen tänään. Tämä tarkoittaa tietysti, että pääsemme sopimukseen ensimmäisessä käsittelyssä, mikä merkitsee sellaista lainsäädäntömenestystä, jota tavoittelemmekin.

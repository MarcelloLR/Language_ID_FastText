<CHAPTER ID="009-02">
2. Parlamentin uusi rooli ja vastuu Lissabonin sopimuksen täytäntöönpanossa (
<P>
- Ennen äänestystä
<SPEAKER ID="091" NAME="Jo Leinen" LANGUAGE="DE">
Arvoisa puhemies, hyvät kollegat, haluaisin vain sanoa muutaman sanan saksaksi. Se, että Euroopan parlamentti päättää vaalikautensa hyväksymällä viisi Lissabonin sopimusta käsittelevää mietintöä, on tärkeä viesti Euroopan parlamentin vaaleja ja niiden jälkeistä aikaa ajatellen.
<P>
Euroopan parlamentti on tehnyt jatkuvaa ja johdonmukaista työtä uudistussopimuksen eteen myös vaikeina aikoina, kun monet ovat epäilleet hanketta ja jopa halunneet luopua siitä kokonaan. Menimme eilen valtaisan askeleen eteenpäin, kun Tšekin senaatti äänesti "kyllä". Onnittelut unionin tämänhetkiselle puheenjohtajavaltiolle.
<P>
(Suosionosoituksia)
<P>
Nyt voimme olla perustellusti optimistisia ja uskoa, että uudistussopimus tulee voimaan vuoden 2009 lopulla kun Irlanti on ensin äänestänyt sen puolesta.
<P>
Uusi Euroopan parlamentti saa monia uusia valtuuksia ja mahdollisuuksia. Uusi Euroopan unionin kansalaisia edustava parlamentti voi täyttää lupauksemme, jonka mukaan pyrimme luomaan paremman EU:n lisäämällä demokraattista valvontaa ja avoimuutta. Kiitän kaikkia kollegoitani perussopimus-, työjärjestys- ja toimielinasioiden valiokunnassa, erityisesti tämänpäiväisten mietintöjen esittelijöitä, ja kiitän parlamentin jäsenten selvää enemmistöä, joka antoi tukensa kaikille mietinnöille ja teki edistyksestä mahdollista. Kiitoksia paljon.
<P>
(Suosionosoituksia)
<SPEAKER ID="092" NAME="Puhemies">
(FR) Kollegamme Hans-Peter Martin on pyytänyt puheenvuoroa; toivottavasti se on todellakin työjärjestyspuheenvuoro.
<SPEAKER ID="093" NAME="Hans-Peter Martin" AFFILIATION="NI">
(DE) Arvoisa puhemies, minulla on vain yksi kysymys. Jos irlantilaiset äänestävät taas "ei", miten monta kertaa he joutuvat äänestämään? Kolmannen, neljännen, viidennen kerran? Se ei ole demokratiaa, vaan se on karaokeparlamentti.
<SPEAKER ID="094" NAME="Puhemies">
(FR) Tuo ei ollut työjärjestyspuheenvuoro, mutta olin hienotunteinen enkä tehnyt teistä marttyyria.
<SPEAKER ID="095" NAME="Proinsias De Rossa" AFFILIATION="PSE">
(EN) Arvoisa puhemies, haluan esittää henkilökohtaisen huomion siihen, mitä Hans-Peter Martin juuri sanoi. Irlannin parlamentti ei ole mikään "karaokeparlamentti", joten vastustan sitä, että kyseinen henkilö sitä sellaiseksi nimittää.
<P>
(Suosionosoituksia)

<CHAPTER ID="011">
Ilmasto- ja energiapaketti sekä meriliikennepaketti (säädösten allekirjoittaminen) 
<SPEAKER ID="333" NAME="Puhemies">
(DE) Arvoisa Euroopan unionin puheenjohtajavaltion varapääministeri ja edustaja Petr Nečas, arvoisa laajentumisesta vastaava komission jäsen Olli Rehn, arvoisat esittelijät ja valiokuntien puheenjohtajat, hyvät parlamentin jäsenet.
<P>
Meillä on tänään ilo allekirjoittaa yhdessä kaksi Euroopan unionille tärkeää pakettia; ilmasto- ja energiapaketti sekä yhtenäistä meriliikennepolitiikkaa koskeva paketti. Tämä on neuvoston ja komission kanssa tekemämme jatkuvan työn kohokohta. Euroopan unioni osoittaa nämä kaksi lainsäädäntöhanketta hyväksymällä, että se pystyy toimimaan päättäväisesti kestävän kehityksen, ympäristönsuojelun ja meriturvallisuuden ydinalueiden kohtaamien haasteiden nujertamiseksi. Tämä julkinen allekirjoittaminen auttaa korostamaan Euroopan lainsäädännön tärkeyttä Euroopan kansalaisille.
<P>
Euroopan parlamentti ja neuvosto ovat säätäneet ilmasto- ja energiapaketissa Euroopan unionille perustan sen ilmastotavoitteiden saavuttamiseksi vuoteen 2020 mennessä ja sen jatkamiseksi johtavassa asemassa ilmastonmuutoksen torjunnassa. Ilmastopaketti sisältää tärkeitä oikeuskehyksiä, jotka auttavat esimerkiksi parantamaan päästökauppajärjestelmää tai jäsenvaltioiden ponnisteluja kasvihuonekaasupäästöjä vähentämiseksi sekä myös edistämään uusiutuviin energialähteisiin tai hiilen varastointiin liittyviä tekniikkoja. Esittelijät Avril Doyle ja Satu Hassi ovat täällä meidän seurassamme tai niin ainakin luulin; näen ainakin Satu Hassin.
<P>
Tämä paketti antaa Euroopan unionille välttämätöntä uskottavuutta valmistautumisessa kansainväliseen konferenssiin, joka pidetään Kööpenhaminassa joulukuussa sekä kokonaisvaltaisen ja velvoittavan sopimuksen neuvotteluissa.
<P>
Mitä tulee meriliikenteeseen, parlamentti ja neuvosto pääsivät yhteisymmärrykseen kahdeksasta asiakirjakokoelmasta sovittelumenettelyn aikana. Se on kolmen vuoden aikana tehdyn tiiviin työn tulos.
<P>
Tämä lopputulos on todiste myös Euroopan parlamentin harjoittamasta voimakkaasta painostuksesta sen varmistamiseksi, että merillä sattuvilta suuronnettomuuksilta, kuten Erikalle vuonna 1999 ja Prestigelle vuonna 2002 sattuneet onnettomuudet, vältytään tulevaisuudessa parantamalla meriturvallisuutta.
<P>
Tänään voimme todeta, että monet Euroopan parlamentin perustaman meriturvallisuuden parantamista käsittelevän väliaikaisen valiokunnan ehdotuksista ovat päätyneet säädöksiksi. Näiden täsmennysten ansiosta laivojen tarkastusta ja arviointia, merenkulun valvontaa ja laivanomistajien vakuutusta on parannettu, vakuutuspakko otettu käytäntöön ja tutkimusvaatimuksia ja vastuuvelvollisuutta onnettomuuden yhteydessä on laajennettu.
<P>
Olen mielissäni siitä, että esittelijä Avril Doyle on nyt liittynyt seuraamme.
<P>
Lopuksi haluan ilmaista kiitokseni Tšekin puheenjohtajuudelle; komissiolle; ympäristöasioiden, kansanterveysasioiden ja elintarvikkeiden turvallisuuden valiokunnan jäsenille; teollisuus-, tutkimus- ja energia-asioiden valiokunnalle; liikenne- ja matkailuasioiden valiokunnalle ja ennen kaikkea niiden puheenjohtajille ja esittelijöille, jotka ovat kaikki työskennelleet tiiviisti näiden tärkeiden lainsäädäntöehdotusten parissa. Kiitokset etenkin teille, arvoisat parlamentin jäsenet, läsnäolostanne tänään näiden tärkeiden lainsäädäntöhankkeiden allekirjoittamistilaisuudessa. Olen erityisen mielissäni siitä, että kaksi ryhmiä johtavaa puheenjohtajaa on kunnioittanut meitä läsnäolollaan tänä iltapäivänä. Kiitos teille siitä.
<P>
Haluaisin nyt antaa puheenvuoron neuvoston puheenjohtajalle.
<SPEAKER ID="334" NAME="Petr Nečas">
neuvoston puheenjohtaja. - (CS) Arvoisa puhemies, arvoisa komission jäsen, hyvät parlamentin jäsenet, haluaisin kiittää teitä kutsusta tähän Euroopan parlamentin istunnossa järjestettyyn ilmasto- ja energiapaketin sekä meriliikennepaketin muodolliseen allekirjoittamistilaisuuteen. Kyseiset paketit koskevat kahta avaintoimenpidettä, joista EU:n jäsenvaltiot ovat sopineet komission, tämän parlamentin ja muiden kumppanien avulla. Haluaisin aloittaa sanomalla muutaman sanan ilmasto- ja energiapaketista Euroopan unionin neuvoston puolesta.
<P>
Paketti vahvistaa EU:n johtavan aseman ilmastonmuutoksen maailmanlaajuisessa torjunnassa kunnioittaen samaan aikaan jokaisen jäsenvaltion todellisia mahdollisuuksia ja taloudellisia tilanteita. Ilmasto- ja energiapaketilla on tärkeä symbolinen arvo, sillä se havainnollistaa sitä tosiasiaa, että puolen miljardin kansalaisen, 500 miljoonan ihmisen, edustajat ovat onnistuneet sopimaan eräistä hyvin selväpiirteisistä toimista, strategioista ja tavoitteista tämän tärkeän ja arkaluonteisen asian alalla tämän hetken vaikeista talousolosuhteista huolimatta. Sillä on arvoa myös myönteisenä esimerkkinä maailmassa toimiville kumppaneillemme. Haluaisin käyttää tätä tilaisuutta kiittääkseni kaikkia neljää esittelijää etenkin valmistelusta, neuvottelemisesta ja tämän selväpiirteisiä toimenpiteitä sisältävän kokoelman laatimisesta, sekä koko Euroopan parlamenttia aktiivisesta ja myönteisestä tuesta, komissiota tuen antamisesta ja valmistelusta koko hyväksyntämenettelyn ajan sekä Ranskan puheenjohtajuutta poikkeuksellisen voimakkaasta sitoutumisesta. Paketti raivaa meille tien neuvotella eurooppalaisina maailmanlaajuisista sopimuksista, jotka koskevat ilmastonmuutosstrategiaa, josta pitäisi päättää tämän vuoden joulukuussa Kööpenhaminan konferenssissa. EU on vetäjänä ilmastonsuojelun alalla ja tätä pitkäaikaista etevämmyyttä ei saisi haaskata vaan mieluummin muuttaa toiseksi ominaisuudeksi.
<P>
Hyvät kuulijat, haluaisin nyt sanoa muutaman sanan kolmannesta lainsäädäntöpaketista meriturvallisuuden parantamiseksi Euroopan unionissa. Paketissa perustetaan neuvoston ja euroopan parlamentin välisen yhteistyön lisäseuraus, joka on yhtä lailla tärkeä. Eurooppalaiset saivat vakavan varoituksen, kun öljytankkeri Erika katkesi kahtia Bretagnen rannikkolla vuonna 1999. Sen lastina oli tuolloin 20 000 tonnia öljyä, joka aiheutti valtavaa ympäristövahinkoa. Toinen varoitus saatiin kolme vuotta myöhemmin, kun tankkeri Prestige vuosi 120 tonnia öljyä Galician rannikolla Espanjassa. Muistamme tiedostusvälineiden järkyttävät kuvat saastuneista rannikkoalueista, joilla tuhannet vapaaehtoiset, jotka oli tuotu auttamaan puhdistamisessa, seurasivat voimattoman näköisinä, kun linnut ja muut oliot ja kasvit tukehtuivat mustaan veteen. Meidän piti selvästi tehdä parhaamme estääksemme samanlaisten yhtä laajojen luonnonkatastrofien toistumisen. Meidän piti selvästi toimia yhdessä. EU:n täytyi selvästi viestittää, että huonokuntoiset, vakuuttamattomat ja olennaisia turvallisuussääntöjä rikkovat laivat eivät olleet tervetulleita eurooppalaisille rannikoille. Euroopan komissio reagoi vuoden 2005 marraskuussa antamalla kahdeksan kunnianhimoista lainsäädäntöehdotusta sisältävän paketin, eli niin kutsutun kolmannen lainsäädäntöpaketin meriturvallisuuden parantamiseksi Euroopan unionissa. Paketilla saadaan kouraantuntuvia tuloksia Euroopassa merellä sattuvien onnettomuuksien paremman torjunnan, säännöllisemmin tehtyjen tarkastusten ja tarkan laivatoimijoihin keskittyvän vastuunjaon muodossa. Meille kaikille arvokkaaseen ympäristöön liittyvien huomattavien vaikutusten lisäksi tämän Euroopan lainsäädännön tuloksia arvostavat odotetusti rannikkovaltioiden kansalaiset ja yritykset, mutta myös vientiin suuntautuneet sisämaavaltiot, joiden tuotannosta huomattava osuus viedään Euroopasta meriteitse, kuten oman maani kohdalla. Sisämaavaltioilla on yhteinen intressi sen varmistamiseksi, että tankkerit kuten Erika tai Prestige eivät enää purjehdi Euroopan rannikoilla ja että meriliikennettä hoidetaan tehokkaasti, turvallisesti ja ympäristön kannalta vastuullisella tavalla.
<P>
Arvoisa puhemies, hyvät parlamentin jäsenet, haluaisin lopettaa puheenvuoroni kiittämällä Euroopan parlamentin esittelijöitä, Ranskan puheenjohtajuutta ja komissiota heidän kovasta työstään tämän meriturvallisuuspaketin parissa. Tämä onnistunut lopputulos, josta on selkeää etua Euroopan kansalaisille, yrityksille ja ympäristölle, ei olisi ollut mahdollinen ilman heidän työpanostaan ja sitoutumistaan.
<SPEAKER ID="335" NAME="Puhemies">
(DE) Kiitos, arvoisa ministeri. Pyytäisin nyt teitä ja komission jäsentä Olli Rehniä sekä esittelijöitä saapumaan luokseni, jolloin minä ja ministeri Petr Nečas allekirjoitamme säädökset teidän läsnä ollessanne.
<P>
(säädösten allekirjoittaminen)

<CHAPTER ID="006-02">
2.  Toisessa parlamentin jäsenvaltiossa asuvien unionin kansalaisten äänioikeus ja vaalikelpoisuus (äänestys) 
<P>
- Mietintö: Duff
<P>
- Ennen äänestystä:
<SPEAKER ID="086" NAME="Andrew Duff  " AFFILIATION="ALDE">
esittelijä. - (EN) Arvoisa puhemies, mietinnössä tuetaan komission ehdotuksia menettelyjen yksinkertaistamiseksi niille kansalaisille, jotka haluavat asettua ehdolle tai äänestää Euroopan parlamentin vaaleissa asuinvaltiossaan. Siinä otetaan täysimääräisesti huomioon kansalliset lait ja käytännöt ja sysätään eteenpäin ajatusta rajat ylittävän demokratian laajentamisesta tulevaisuudessa. Pyydän jäseniä kannattamaan valiokunnan päätöslauselmaa ilman tarkistuksia.
<SPEAKER ID="087" NAME="Franco Frattini" LANGUAGE="FR">
Arvoisa puhemies, haluan kiittää esittelijää, parlamentin jäsentä Andrew Duffia mietinnöstä, joka on täynnä ideoita. Jotkin Euroopan parlamentin esittämistä tarkistuksista ovat paljon kunnianhimoisempia kuin komission ehdotukset niiden direktiivin soveltamisessa ilmenneiden hallinnollisten ongelmien ratkaisemiseksi, jotka määritettiin sen vuoden 2004 vaaleja koskevassa tiedonannossa.
<P>
Ymmärrän kuitenkin täysin vaikuttimet joidenkin parlamentin tarkistusten takana - ja lisäksi komissio myös tukee niitä - erityisesti tarpeen parantaa kansalaisten osallistumisastetta eurooppalaisissa vaaleissa ja Euroopan parlamentin vaalien eurooppalaista luonnetta. Tämä kaikki liittyy kysymyksiin ehdokkuudesta useammassa kuin yhdessä jäsenvaltiossa, mistä yhdellä tarkistuksista halutaan tehdä loppu, ja automaattiseen prosessiin, joka johtaa oikeuden asettua ehdokkaaksi menettämiseen.
<P>
Komissio kannattaa siten näiden kysymysten yksityiskohtaisempaa tarkastelua, tarpeen vaatiessa tutkimuksen avulla, ja Euroopan parlamentti otetaan ilman muuta mukaan tähän prosessiin. Näistä kysymyksistä voitaisiin keskustella tarvittaessa myös toimielinten tiedotusyhteistyöryhmässä, joka tutkii parhaillaan kaikkia mahdollisia tapoja, joilla tiedon levittämisestä vuoden 2009 Euroopan parlamentin vaaleista voidaan tehdä hieman tehokkaampaa.
<SPEAKER ID="088" NAME="Richard Corbett" AFFILIATION="PSE">
(EN) Arvoisa puhemies, menettelytavoista: ELDR-ryhmä on näköjään vaatinut erillistä äänestystä jokaisesta tähän mietintöön liittyvästä tarkistuksesta.
<P>
Työjärjestyksemme mukaan vain ryhmä voi jättää tarkistuksen käsiteltäväksi. Halusin tarkistaa, onko näin todella tehty ryhmän nimissä vai onko kyse vain yhdestä jäsenestä, joka väittää toimivansa ryhmän puolesta.
<SPEAKER ID="089" NAME="Puhemies">
(EN) Hyvä Richard Corbett, meillä on tässä todisteet siitä, että pyytäjänä oli ryhmä, joten kaikki on kunnossa. Olen pahoillani, mutta kaikki on kunnossa!
<P>
(Naurua)

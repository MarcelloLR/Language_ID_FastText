<CHAPTER ID="008-08">
8. Luonnonmukainen tuotanto ja luonnonmukaisten tuotteiden merkinnät (äänestys) 
<P>
- Tarkistuksesta 111 toimitetun äänestyksen jälkeen:
<SPEAKER ID="093" NAME="Roberta Angelilli" AFFILIATION="UEN">
(IT) Arvoisa puhemies, hyvät kollegat, ryhmäni esittämä tarkistus 167 toistetaan kokonaisuudessaan Euroopan parlamentin sosialidemokraattisen ryhmän tarkistuksessa 171, ja mielestäni on tärkeää saada kokoon mahdollisimman suuri äänimäärä, jotta vältetään muuntogeenisten organismien tahaton esiintyminen luonnonmukaisissa tuotteissa. Siksi haluan työjärjestyksen 155 artiklan mukaisesti peruuttaa ryhmäni puolesta tarkistuksemme, jos voimme allekirjoittaa sosialidemokraattisen ryhmän tarkistuksen 171.
<P>
(Euroopan parlamentin sosialidemokraattinen ryhmä hyväksyi Unioni kansakuntien Euroopan puolesta -ryhmän tarkistuksen 167 sisällyttämisen tarkistukseen 171.)
<P>
- Ennen lopullista äänestystä:
<SPEAKER ID="095" NAME="Marie-Hélène Aubert " AFFILIATION="Verts/ALE">
esittelijä. - (FR) Arvoisa puhemies, pyytäisin mietinnön palauttamista valiokuntakäsittelyyn työjärjestyksen 53 artiklan nojalla.
<P>
Tarkistus 1, jossa vaaditaan kaksinkertaista oikeusperustaa - toisin sanoen 37 ja 95 artiklaa - sai erittäin laajan kannatuksen parlamentissa, ja se hyväksyttiin 585 äänellä. Komission jäsen ilmoitti kuitenkin eilen, ettei hän hyväksy tätä tarkistusta. Siksi meidän on mielestäni jatkettava neuvotteluja komission kanssa ja säilytettävä samalla mietintö - joka ilokseni on erittäin rakentava - nykyisessä muodossaan. Meidän on kuitenkin jatkettava työtä, ja siksi pyydän, että mietintö palautetaan valiokuntakäsittelyyn.
<P>
(Suosionosoituksia)
<P>
(Parlamentti päätti palauttaa mietinnön asiasta vastaavaan valiokuntaan.)

<CHAPTER ID="003-14">
14. Geneettisesti muunnettujen organismien tarkoituksellinen levittäminen ympäristöön (komission täytäntöönpanovalta) (äänestys) 
<P>
- Mietintö: Gyula Hegyi
<P>
- Ennen äänestystä
<SPEAKER ID="112" NAME="Gyula Hegyi  " AFFILIATION="PSE">
esittelijä.-(EN) Arvoisa puhemies, en halua viedä kollegojeni aikaa, mutta koska emme keskustelleet mietinnöstä täysistunnossa ja olemme nyt saavuttaneet ensimmäisen käsittelyn vaiheen, haluaisin kertoa teille muuntogeenisiä organismeja (GMO) koskevan uuden lainsäädännön keskeisistä seikoista.
<P>
Kompromissipaketti antaa parlamentille oikeuden valvoa GMO:iden tarkoituksellista levittämistä ympäristöön. Parlamentin valvonta merkitsee avoimuutta tässä arkaluonteisessa asiassa. Eurobarometri-mielipidekyselyn mukaan 94 prosenttia kansalaisista haluaa itse valita, käyttävätkö he GMO-tuotteita, 86 prosenttia haluaa enemmän tietoa GMO-tuotteista, ennen kuin he käyttävät niitä, ja 71 prosenttia ei halua GMO-elintarvikkeita. Tästä syystä suurin menestyksemme asiassa on se, että neuvosto ja komissio ovat suostuneet siihen, että parlamentti valvoo GMO:iden pakkausmerkintöjä koskevien vaatimusten täytäntöönpanoa.
<P>
Esitän kiitokseni varjoesittelijöille, komissiolle ja puheenjohtajavaltio Portugalille. Muuntogeenisiä organismeja koskevan avoimuuden lisääminen tekee Euroopan unionista demokraattisemman.

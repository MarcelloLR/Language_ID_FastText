<CHAPTER ID="006-18">
18. Sokerialan rakenneuudistusjärjestelmä (äänestys) 
<P>
- Mietintö: Batzeli
<P>
- Ennen äänestystä tarkistuksesta 8:
<SPEAKER ID="133" NAME="Friedrich-Wilhelm Graefe zu Baringdorf" AFFILIATION="Verts/ALE">
(DE) Arvoisa puhemies, tämä ehdotus koskee maanviljelijöiden osallistumista rakenneuudistusrahastoon, ja valiokunta on päättänyt sanamuodosta: ”...50 prosenttia vastaavasta rakenneuudistustuesta...”. Haluaisin muuttaa sen 25 prosenttiin. Asiasta on sovittu muiden ryhmien kanssa, ja toivon, että hyväksytään tässä muodossa.
<P>
(Suullinen tarkistus hyväksyttiin.)
<P>
- Ennen äänestystä lainsäädäntöpäätöslauselmasta:
<SPEAKER ID="135" NAME="Friedrich-Wilhelm Graefe zu Baringdorf" AFFILIATION="Verts/ALE">
(DE) Arvoisa puhemies, haluaisin työjärjestyksen 168 artiklan 2 kohdan mukaisesti pyytää ryhmämme puolesta asian palauttamista valiokuntakäsittelyyn. Peruste: olemme juuri päättäneet sokerijuurikkaan viljelijöiden 25 prosentin osuudesta rakenneuudistusrahastoon, mutta komissio pitää kiinni kymmenestä prosentista.
<P>
Viimeisimmässä versiossa jäsenvaltiot pystyivät ylittämään sen. Nyt sekin on poistettu. Pohdimme jo viime kerralla sitä, pitäisikö vaatia palauttamista valiokuntaan, ja silloin tyydyimme kymmeneen prosenttiin. Sitä ei pitäisi enää tehdä! Ainoa mahdollisuutemme - koska olemme kuulemismenettelyssä - päästä keskusteluun komission kanssa, on palauttaa mietintö nyt ja neuvotella komission ja neuvoston kanssa.
<SPEAKER ID="136" NAME="Neil Parish" AFFILIATION="PPE-DE">
maatalouden ja maaseudun kehittämisen valiokunnan puheenjohtaja. - Arvoisa puhemies, en usko, että on oikein viedä asia takaisin valiokuntaan. Luullakseni haluamme tehdä päätöksen. Meidän on jatkettava rakenneuudistusta, enkä siksi halua viedä tätä takaisin valiokuntaan ja pelkäänpä, että vastustan sitä, mitä Friedrich-Wilhelm Graefe zu Baringdorf haluaa tehdä.
<SPEAKER ID="137" NAME="Katerina Batzeli  " AFFILIATION="PSE">
esittelijä. - (EL) Arvoisa puhemies, en kannata Friedrich-Wilhelm Graefe zu Baringdorfin ehdotusta. Haluaisin tehdä asiani täysin selväksi täysistunnolle: olemme juuri hyväksyneet äänestyksessä ehdotuksen, jonka perusteella kaikille tuottajille annetaan ensimmäistä kertaa 260 euron kiinteä tuki plus 25 euroa. Siten kokonaistuki on lähes 400 euroa.
<P>
Taloudellisesta näkökulmasta se on tasapainoista, ja mielestäni se auttaa koko alaa.
<P>
(Pyyntö palauttamisesta valiokuntakäsittelyyn hylättiin.)

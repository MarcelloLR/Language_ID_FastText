<CHAPTER ID="006">
Oikaisu (työjärjestyksen 204 a artikla): ks. pöytäkirja
<P>

<SPEAKER ID="072" NAME="Zbigniew Zaleski" AFFILIATION="PPE-DE">
(EN) Arvoisa puhemies, työjärjestyspuheenvuoro: eilen, ennen äänestystä Georgiaa koskevasta päätöslauselmaesityksestä, kollegamme Martin Schulz syytti - virallisesti, koko Euroopan edessä - presidentti Saakašvilia koko konfliktin aiheuttamisesta. Tämä on venäläistä propagandaa, samankaltaista kuin se 50 vuoden ajan vallinnut väite, että saksalaiset olisivat murhanneet puolalaisia sotilaita Katynissa.
<P>
Mielestäni Martin Schulzilla ja koko ryhmällä on paljon opittavaa venäläisistä menetelmistä, venäläisestä juonittelusta ja venäläisestä propagandasta.
<P>
(Jatkuvia suosionosoituksia oikealta)
<SPEAKER ID="073" NAME="Puhemies">
(DE) Hyvät kollegat, meillä on tänään edessämme mittava äänestys. Koska Zbigniew Zaleskin puheenvuoro koskee Martin Schulzia, saa tämä puheenvuoron. Sen jälkeen kuitenkin äänestämme. Kävimme eilen keskustelun Georgiasta ja laadimme päätöslauselman, joten emme toista sitä tänään vaan hoidamme äänestyksemme heti. Koska Martin Schulz kuitenkin mainittiin, hän saa puheenvuoron.
<SPEAKER ID="074" NAME="Martin Schulz" AFFILIATION="PSE">
(DE) Arvoisa puhemies, Zbigniew Zaleski ei ehkä kuunnellut minua eilen tarkasti. En syyttänyt mitään kansaa. Tarkoitukseni ei ole syyttää ainuttakaan kansaa. Saksalaisten toisessa maailmansodassa ihmiskuntaa vastaan tekemien rikosten osalta olen useammin kuin kerran ilmaissut häpeäväni kansaani, jonka nimissä nämä rikokset tehtiin.
<P>
Sen voin mielelläni toistaa tässä. Kuulun niihin saksalaisiin, jotka haluavat huolehtia siitä, ettei sama toistu koskaan. Yksi asia on kuitenkin totta: jokainen vastuullinen poliitikko, jokainen mies tai jokainen nainen, joka johtaa hallitusta ja haluaa oman maansa alueella ratkaista ongelmia aseilla, asettaa itsensä kansainvälisen oikeuden ulkopuolelle. Tämä pätee myös presidentti Saakašviliin.
<P>
(Suosionosoituksia)
<SPEAKER ID="075" NAME="Puhemies">
(DE) Hyvät kollegat, tämä on kysymys, joka koskettaa meitä kaikkia. En halua nyt kuvailla Eurooppa-neuvostossa pitämääni puhetta onnistuneena yrityksenä tuoda yhteen erilaiset kannat. Haluan kuitenkin suositella teille, että luette kyseisen puheen, ja uskon, että useimmat tässä parlamentissa löytävät puheesta myös itsensä.
<SPEAKER ID="076" NAME="Jörg Leichtfried" AFFILIATION="PSE">
(DE) Arvoisa puhemies, ehkä asia on mennyt minulta ohi, mutta haluaisin mielelläni monien talossa liikkuvien huhujen takia vähitellen kuulla myös viralliselta taholta - siis teiltä - mitä tapahtuu tulevina viikkoina Strasbourgin asiassa.
<SPEAKER ID="077" NAME="Puhemies">
(DE) Olisin antanut asiasta ilmoituksen istunnon päätteeksi, koska haluan välttyä käymästä asiasta keskustelua nyt.
<P>
(Suosionosoituksia)
<P>
Voimmeko sopia, että kerron teille lopuksi, mitä on päätetty, jotta pääsemme nyt todella äänestämään? Saatte asiasta myös tiedotteen. Avatkaa sähköpostit, jotka teille lähetetään. Annan asiasta kuitenkin lopuksi lausunnon, ja silloinhan te olette vielä kaikki täällä.

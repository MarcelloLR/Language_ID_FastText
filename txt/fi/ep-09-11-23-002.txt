<CHAPTER ID="002">
Puhemiehen julkilausuma
<SPEAKER ID="006" NAME="Puhemies">
(PL) Haluaisin ennen kaikkea esittää toiveeni siitä, että työmme Euroopan unionin muiden toimielinten kanssa viikon kuluttua voimaan tulevan Lissabonin sopimuksen täytäntöön panemiseksi sujuisi kitkatta. Teen jatkuvasti töitä tämän asian eteen ja olen yhteydessä Euroopan komission puheenjohtajan ja puheenjohtajavaltiota RuotsFia edustavan pääministerin kanssa. Haluaisin myös toistaa, että Euroopan parlamentti on valmis aloittamaan komission jäsenehdokkaiden kuulemiset. Olemme valmistautuneet siihen, ja olen myös tiedottanut siitä kummallekin toimielimelle, neuvostolle ja komissiolle (eli komission puheenjohtajalle).
<P>

<P>
Ensi viikolla, 1. joulukuuta, vietetään maailman aids-päivää. On tärkeää, että muistamme tämän hirveän sairauden uhreja aina, emmekä vain tuona päivänä. Uhrien muistaminen ja tietoisuus sairaudesta voivat auttaa vähentämään uusia sairaustapauksia tulevaisuudessa.
<P>

<P>
Kahden viikon kuluttua, 10. joulukuuta, on Yhdistyneiden Kansakuntien yleiskokouksen ihmisoikeuksien yleismaailmallisen julistuksen hyväksymisen ja julistamisen 61. vuosipäivä. Se hyväksyttiin toisen maailmansodan tapahtumien vuoksi. Julkilausuma hyväksyttiin yksimielisesti, mitä kannattaa painottaa. Ihmisoikeuksien yleismaailmallista julistusta voidaan pitää Yhdistyneiden Kansakuntien ensimmäisenä merkittävänä saavutuksena ihmisoikeuksien suojelussa. Kiinnitän huomionne tähän tärkeään päivämäärään, koska tämä asia on myös aivan perustellusti yksi Euroopan parlamentin tärkeimmistä kiinnostuksen kohteista. Meidän pitäisi muistaa tämä asia aina.

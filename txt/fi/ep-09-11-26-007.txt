<CHAPTER ID="007">
Tervetulotoivotukset
<SPEAKER ID="099" NAME="Puhemies">
(EN) Hyvät kollegat, minulla on ilmoitusasia, joka saattaa olla aivan paikallaan nyt, kun juuri äänestimme vuoden 2009 laajentumisstrategiaa koskevasta mietinnöstä.
<P>
Minulla on ilo ilmoittaa, että meillä on tänään vieraanamme Kroatian parlamentin, Saborin, valtuuskunta.
<P>
(Suosionosoituksia)
<P>
Valtuuskuntaa johtaa Mario Zubović, joka osallistui juuri EU:n ja Kroatian parlamentaarisen sekavaliokunnan kymmenenteen tapaamiseen .
<P>
Hyvät Saborin jäsenet, toivotamme teidät tervetulleeksi tänne Euroopan parlamentin Strasbourgin istuntoon. Kuten olette voineet todeta, me olemme keskustelleet tällä viikolla laajentumisesta ja toivomme Kroatian liittyvän Euroopan unioniin mahdollisimman pian.
<P>
(Suosionosoituksia)
<P>
Teillä on tietenkin edessänne neuvottelujen viimeiset ja erityisen vaativat kierrokset. Me kannustamme teitä lämpimästi tekemään kaikkenne jäsenyyden valmistelemiseksi.
<P>
Hyvät kollegat, me toivomme, että saamme pian Euroopan parlamenttiin kroatialaisia tarkkailijoita ja että te voitte istua tässä istuntosalissa meidän rinnallamme ennen tämän toimikauden päättymistä.
<P>
Lämpimät kiitokset tämänpäiväisestä vierailustanne.

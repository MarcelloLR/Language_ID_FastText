<CHAPTER ID="009-03">
3. Lissabonin sopimuksen rahoituskysymykset (
<P>
- Ennen äänestystä
<SPEAKER ID="098" NAME="Catherine Guy-Quint" LANGUAGE="FR">
Arvoisa puhemies, hyvät kuulijat, joudun tuottamaan teille pettymyksen. Joudun tuottamaan teille pettymyksen, koska puhun niin lyhyesti. Ensinnäkin haluaisin, että teemme teknisen korjauksen 16 kohtaan liittyvään alaviitteeseen 2; viimeinen luku on 2021, ei 2022. Kyse on laskennallisesta seikasta.
<P>
Sanon myös muutaman poliittisen sanan ensinnäkin kiittääkseni kaikkia niitä, jotka ovat auttaneet minua tämän mietinnön laatimisessa - mietintö voi näyttää teistä hyvin tekniseltä, mutta se on kuitenkin erittäin poliittinen. On hyvin tärkeää, että Euroopan parlamentti äänestää tämän mietinnön puolesta, sillä siinä selvennetään parlamentin tulevaa roolia budjettivaltaa käyttävänä viranomaisena.
<P>
Äänestäessänne talousarviosta näette sen usein vain hallintatyökaluna, vaikka se on itse asiassa koko politiikan ydin ja parlamentin asema riippuu sen toteuttamisesta. Näitä seikkoja halusimme käsitellä tässä mietinnössä, jonka toivottavasti luette jonakin päivänä. Haluaisin sanoa, että uusien Euroopan parlamentin jäsenten täytyy pitää tästä tiukasti kiinni. Heidän pitää ymmärtää, että Eurooppa-politiikan tekeminen vaatii rohkeutta talousarvion laadinnassa ja että tästä rohkeudesta - jota kaikilta heiltä ja meiltä toivottavasti löytyy - riippuu unionin tulevaisuus.
<P>
(Suosionosoituksia)

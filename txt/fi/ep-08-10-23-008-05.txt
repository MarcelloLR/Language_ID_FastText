<CHAPTER ID="008-05">
5. Ilmailun turvatoimet ja henkilöskannereiden vaikutukset ihmisoikeuksiin, yksityisyyteen, ihmisarvoon ja tietosuojaan (
<P>
- Ennen äänestystä
<SPEAKER ID="070" NAME="Manfred Weber">
PPE-DE-ryhmän puolesta. - (DE) Arvoisa puhemies, haluaisin esittää PPE-DE-ryhmän puolesta päätöslauselmaesityksen. Me parlamentissa olemme täysin samaa mieltä kahdesta asiasta. Haluamme osallistua näitä kahta teknistä muunnelmaa koskevaan menettelyyn, eikä asiasta voida päättää ilman parlamenttia. Haluan kiittää komission jäsen Tajania, joka on vakuuttanut, että asia on näin.
<P>
Toiseksi meille kaikille on selvää, että tätä uutta teknistä toimenpidettä on pidettävä erittäin arkaluontoisena. Mielestämme siinä on useita huolenaiheita. Mahdollisen soveltamisen ehtoja on ohjattava tarkasti, mistä koko täysistunto on samaa mieltä. Haluaisin pyytää PPE-DE-ryhmän puolesta, että varaamme itsellemme vielä neljä viikkoa aikaa ja lykkäämme äänestystä marraskuuhun, koska komission jäsen Tajani on todennut, että aiheesta järjestetään marraskuussa laaja kuuleminen. PPE-DE-ryhmä on sitä mieltä, että meidän pitäisi kuulla kaikki tosiasiat ennen päätöksen tekemistä. Toivon, että enemmistö puoltaa tätä. Siksi pyydämme, että äänestys siirretään marraskuuhun.
<SPEAKER ID="071" NAME="Martin Schulz">
PSE-ryhmän puolesta. - (DE) Arvoisa puhemies, hyvät kollegat, haluaisin vastustaa tätä pyyntöä seuraavasta syystä. On totta, että komission jäsen Tajanin kuuleminen tarjoaa meille mahdollisuuden hankkia lisätietoja ja määrittää kantamme. Tällä päätöksellä voimme kuitenkin kertoa neuvostolle, joka on jo antanut päätöslauselman edellisessä oikeus- ja sisäasiainministerien neuvostossa, että mielestämme - tämä koskee ainakin omaa ryhmääni - turvallisuus ja turvallisuustoimenpiteet ovat ehdottoman välttämättömiä. Skannerien tai ihmiset täysin alastomana näyttävien laitteiden käyttöä ei kuitenkaan voida missään tapauksessa hyväksyä. Se loukkaa ihmisarvoa eikä lisää turvallisuutta millään tavoin.
<P>
(Suosionosoituksia vasemmalta ja keskeltä)
<P>
Se on täydellinen esimerkki täällä vallitsevasta turvallisuusharhasta. Haluamme päätöksellämme lähettää selvän viestin siitä, että vastustamme tämäntyyppisiä toimenpiteitä, jotka ovat myös lääketieteellisesti äärimmäisen kiistanalaisia. Siksi pyydämme teitä hylkäämään kollega Weberin pyynnön.
<P>
(Suosionosoituksia)
<SPEAKER ID="072" NAME="Puhemies">
(DE) Kiitos paljon. ALDE-ryhmä on pyytänyt nimenhuutoäänestystä tästä esityksestä.
<P>
(Parlamentti hylkäsi pyynnön äänestyksen keskeyttämisestä.)

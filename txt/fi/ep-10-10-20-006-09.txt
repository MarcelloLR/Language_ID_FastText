<CHAPTER ID="006-09">
9. Unionin talouden ohjausta ja hallintaa sekä vakautta koskevan kehyksen parantaminen etenkin euroalueella (
<SPEAKER ID="155" NAME="Olle Schmidt" AFFILIATION="ALDE">
(EN) Arvoisa puhemies, tämä on tärkeä suullinen tarkistus: "katsoo, että kaikkien 27 jäsenvaltion olisi siinä määrin kuin se on mahdollista noudatettava mahdollisimman tarkasti talouden hallintaa ja ohjausta koskevia ehdotuksia, ja toteaa, että euroalueeseen kuulumattomien jäsenvaltioiden osalta tämä tapahtuu osittain vapaaehtoisuuteen perustuvassa menettelyssä".
<P>
PPE-ryhmä on hyväksynyt tarkistuksen, samoin kuten S&D-ryhmä ja jopa komission jäsen. Toivon, että te kaikki voisitte hyväksyä tämän suullisen tarkistuksen. Tämä on tärkeä asia sekä minulle että ALDE-ryhmälle ja se on erityisen tärkeä asia kotimaalleni Ruotsille, jos aiomme joskus liittyä euroon.
<P>
(Suullinen tarkistus hyväksyttiin.)
<SPEAKER ID="157" NAME="Puhemies">
(EN) Äänestys on päättynyt.
<P>
Koska äänestykset ovat kestäneet niin pitkään erinomaisen työnne ansiosta, pyytäisin, että ne, jotka halusivat antaa äänestysselityksen, toimittaisivat ne kirjallisina suullisten sijasta tai siirtäisivät vuoroaan huomiseen, sillä pyyntöjä on esitetty 62 emmekä ehdi käsittelemään niitä kaikkia.
<SPEAKER ID="158" NAME="Michał Tomasz Kamiński" AFFILIATION="ECR">
(EN) Arvoisa puhemies, haluaisin onnitella teitä hienosta työstä tänään. Arvostan todella tapaa, jolla hoiditte puheenjohtajuuttanne tänään ja toivon, että jaatte upeat taitonne muiden parlamentin varapuheenjohtajien kanssa.
<SPEAKER ID="159" NAME="Nicole Sinclaire" AFFILIATION="NI">
(EN) Arvoisa puhemies, äänestin tänään, ja valitsijani voivat nähdä, kuinka äänestin, joten heillä pitäisi olla mahdollisuus saada äänestysselitykseni tänään.
<SPEAKER ID="160" NAME="Puhemies">
(EN) Pyysin, että muuttaisitte suulliset äänestysselityksenne kirjallisiksi. Saisitte silti mahdollisuuden kertoa valitsijoillenne syistä, jotka saivat teidät ja muut äänestämään siten kuin äänestitte eri asioista. Emme kuitenkaan halua viedä teiltä pois oikeuksianne. Kehottaisin teitä vain tekemään, kuten muutkin parlamentin jäsenet, jotka luopuvat oikeudestaan antaa suullinen äänestysselitys voidakseen antaa sen kirjallisena. Siinä kaikki.
<SPEAKER ID="161" NAME="Barbara Matera" AFFILIATION="PPE">
(IT) Arvoisa puhemies, noudatan pyyntöänne: jäsen Mastella ja minä annamme äänestysselityksemme kirjallisena. Teen myös kuten kollegani ja onnittelen teitä, arvoisa puhemies.
<SPEAKER ID="162" NAME="Licia Ronzulli" AFFILIATION="PPE">
(IT) Arvoisa puhemies, jos suostutte ja jotta kaikki olisivat tyytyväisiä, voimme lykätä suullisten äänestysselitysten antamista huomiseen.
<SPEAKER ID="163" NAME="Puhemies">
(EN) Ilman muuta suostun. Jos siis myös Nicole Sinclaire suostuu. Luotan jäsenten hyvään tahtoon ja kehotan heitä siis antamaan suulliset äänestysselitykset huomenna tai kirjalliset tänään, ja Nicole Sinclaire voi nyt antaa omansa.

<CHAPTER ID="008">
Äänestykset
<SPEAKER ID="085" NAME="Puhemies">
Esityslistalla ovat seuraavana äänestykset.
<P>
(Äänestysten tulokset ja äänestysten kulkua koskevat yksityiskohdat: ks. pöytäkirja.)
<SPEAKER ID="086" NAME="Nigel Farage">
IND/DEM-ryhmän puolesta. - Arvoisa puhemies, käytän nyt työjärjestyspuheenvuoron työjärjestyksen 160 artiklan mukaisesti. Ryhmämme on pyytänyt, että toimittaisimme tänään kaikesta nimenhuutoäänestyksen, ja tiedän, että se on herättänyt parlamentissa jonkinasteista kiinnostusta.
<P>
Pelkkänä selityksenä voin sanoa, että sekä tämä ryhmä että kaikkiin ryhmiin kuuluvat parlamentin jäsenet ovat syvästi huolissaan täällä käytettävästä äänestysmenettelystä. Itse asiassa puheenjohtaja sanoi itse muutama kuukausi sitten, että olemme tehneet täällä virheitä, mikä on tilastollisesti normaalia tämänkokoisessa äänestyksessä. Meidän mielestämme lainsäädännöstä äänestettäessä virheiden mahdollisuutta ei pitäisi olla.
<P>
Kun jäsenet osallistuvat tähän pitkälliseen nimenhuutoäänestykseen, voisin ehkä pyytää heitä pohtimaan, miten tärkeää äänestäminen on. Ehkä siinä valossa saamme parlamentin jäsenet ensi kuussa EU:n Lissabonin sopimuksesta äänestettäessä äänestämään tarkistuksen puolesta, joka antaisi niille kymmenelle maalle, jotka lupasivat kansalaisilleen kansanäänestyksen, tilaisuuden järjestää sellaisen.
<SPEAKER ID="087" NAME="Hannes Swoboda" AFFILIATION="PSE">
(DE) Arvoisa puhemies, minulla on vain yksi pyyntö. Työjärjestyksen 159 artiklan mukaan parlamentissa äänestetään tavallisesti kättä nostamalla. Tästä syystä olisi perusteltua tutkia, onko IND/DEM-ryhmän ehdotus toimittaa kaikki äänestykset nimenhuudon mukaan yhdenmukainen työjärjestyksen kanssa. Uskoakseni ei ole. Saisinko pyytää, että tämä tehdään huomiseen mennessä. Uskon, että äänestämme tänään säädetyn äänestyslistan mukaisesti, mutta pyytäisin, että lainmukaisuuskysymys tarkistetaan huomiseen mennessä.
<SPEAKER ID="088" NAME="Marco Cappato" AFFILIATION="ALDE">
(IT) Arvoisa puhemies, haluan mainita kaksi asiaa: mielestäni tänne asennettua televisiokameraa tulisi siirtää, jotta jäsen Donnici - ja me kaikki - näkisimme puhemiehistön ja muut kollegat. Sallikaa minun myös tarttua tähän tilaisuuteen kiittää Euroopan parlamentin toimistoa päätöksestä omistaa parlamentin lehdistöhuone Anna Politkovskajalle.
<SPEAKER ID="089" NAME="Puhemies">
Parlamentin työjärjestyksen mukaan äänestys tapahtuu tavallisesti kättä nostamalla, ellei erikseen pyydetä nimenhuutoäänestystä.
<P>
Kun äänestetään kättä nostamalla, silloin tällöin ja vain silloin tällöin voi käydä niin, että puhemiehistö tekee virheen arvioidessaan äänestyksen tulosta joko sen vuoksi, että parlamentin jäsenet eivät nosta kättään tai sen vuoksi, että äänestyksen tulos on epäselvä. Jos näin käy, toimitaan usein niin, että parlamentin jäsen pyytää tarkistusta, ja puhemies toimittaa siinä tarkoituksessa nimenhuutoäänestyksen, ja tilanne ratkeaa.
<P>
Kaikkeen on siis varauduttu, ja äänestys tapahtuu 99,9 prosentissa tapauksista täysin oikein.
<P>
Oli miten oli, parlamentin puhemies sai parlamentin jäsen Boothilta kirjeen, jossa tämä asia mainitaan ja jossa siihen pyydetään puuttumaan.
<P>
Asiasta keskustellaan puhemieskonferenssissa ja tietenkin työryhmässä, joka pyrkii uudistamaan parlamentin työskentelytapoja. Uudistus on valmisteilla. Voitte siis olla varma, jäsen Farage, että kiinnitämme paljon huomiota tähän asiaan ja pyrimme varmistamaan, että asiat sujuvat päivä päivältä paremmin.
<P>
Jäsen Swoboda, tänään äänestämme nimenhuudon mukaan, mikä on myös työjärjestyksen mukaista, sillä poliittinen ryhmä on pyytänyt nimenhuutoäänestystä. Teemme päätöksiä tästä päivästä lähtien.
<SPEAKER ID="090" NAME="Christopher Heaton-Harris" AFFILIATION="PPE-DE">
Arvoisa puhemies, parlamentin viime istuntokaudella PSE-ryhmän jäsen Corbettin johtama ryhmä esitti parlamentille ehdotuksia siitä, että jos täysistuntovaiheessa jätetään käsiteltäväksi yli sata tarkistusta, kyseinen mietintö tulisi lähettää takaisin valiokuntaan. Nyt näin ei ole toimittu monissa tapauksissa. Kun ehdotatte puhemieskonferenssille näiden asioiden tutkimista, voisitte ehkä myös ehdottaa, että se harkitsisi jäsen Corbettin erittäin hyviä suosituksia, jotka hän esitti parlamentin viime istuntokaudella.
<SPEAKER ID="091" NAME="Graham Booth" AFFILIATION="IND/DEM">
Arvoisa puhemies, haluan antaa 145 artiklan mukaisesti henkilökohtaisen lausuman. Kyllä, kuten tiedätte, olen kirjoittanut parlamentin puhemiehelle valittaakseni äänestämisestä. Olen toimittanut hänelle sen jälkeen useita kertoja ajanmukaisia tietoja, koska valiokunta hylkäsi pyyntöni täysin koneellisesta äänestyksestä. Sen vastaus oli "ei jatkotoimia". Olen itse asiassa kirjoittanut asiasta useita kertoja. Pahin tapaus, josta olen ilmoittanut, muuttui hylätystä hyväksytyksi 567 äänellä 17:ää vastaan. Tyhjiä ääniä oli 18. Tästä syystä olen sanonut tätä järjestelmää aiemmin naurettavaksi. Siihen on todella puututtava.

<CHAPTER ID="009-02">
2. Eteläiset naapurimaat ja erityisesti Libya humanitaariset näkökohdat mukaan luettuna (
<SPEAKER ID="118" NAME="Ana Gomes" AFFILIATION="S&amp;D">
(PT) Arvoisa puhemies, asiassa on uusi elementti, joka ei käy ilmi päätöslauselmasta, ja pyydän parlamenttia ilmaisemaan kanssamme närkästystä ja huolta. Asia koskee BBC:n toimittajia, jotka pidätettiin laittomasti, minkä jälkeen heitä kidutettiin ja heidät alistettiin valeteloituksiin. Kyseiset toimittajat näkivät myös monia vangittuja libyalaisia vankilassa täysin epäinhimillisissä olosuhteissa.
<P>
Tämä osoittaa myös, että toimittajat eivät pysty tekemään työtään vapaasti Libyassa. Asia on tärkeä, ja kehotan parlamenttia osoittamaan kanssamme paheksuntaa ja huolta, mikä meidän on välitettävä neuvostolle.
<SPEAKER ID="119" NAME="Puhemies">
(PL) Arvoisa jäsen Gomes, onko teillä mielessänne täsmällinen tarkistus? Voimme käsitellä vain täsmällisiä tarkistuksia, emme yleisiä vetoomuksia.
<SPEAKER ID="120" NAME="Ana Gomes" AFFILIATION="S&amp;D">
(PT) Arvoisa puhemies, tietojeni mukaan liberaaliryhmä haluaisi esittää suullisen tarkistuksen, josta on sovittu, mutta jos näin ei ole asianlaita, esitän tarkistuksen mielelläni.
<SPEAKER ID="121" NAME="Puhemies">
(PL) Hyvä on, ymmärrän. Se on yleinen kommentti. Kiitos.
<SPEAKER ID="122" NAME="Michał Tomasz Kamiński" AFFILIATION="ECR">
(PL) Arvoisa puhemies, kaikella kunnioituksella, kuulimme teidän sanovan että päätöslauselma hyväksyttiin, mutta en nähnyt tulosta, en ainakaan minun näytölläni enkä edessäni olevan paikan näytöllä. Minusta myös meille olisi näytettävä tulokset, joilla tarkoitan tämän äänestyksen tulosta.
<SPEAKER ID="123" NAME="Puhemies">
(PL) Tässä on tulos: 316 puolesta, 264 vastaan ja 33 tyhjää.
<SPEAKER ID="124" NAME="József Szájer" AFFILIATION="PPE">
(EN) Arvoisa puhemies, haluaisin muistuttaa parlamenttia kaksinaismoraalista, jota sovellamme. Unkarin tiedotusvälineitä koskevaan lakiin liittyen maanantaina esiintyi tapaus, jota ei mainittu päätöslauselmassamme.
<P>
Nyt yritämme sisällyttää siihen vasta eilen tapahtuneita asioita. Tämä on selvästikin kaksinaismoraalia, jota parlamentti soveltaa, ja se on valitettavaa ja mahdotonta hyväksyä.
<SPEAKER ID="126" NAME="Guy Verhofstadt" AFFILIATION="ALDE">
(EN) Arvoisa puhemies, puhun kaikkien ryhmänjohtajien ja useimpien koordinaattoreiden puolesta, koska eilen istunnon jälkeen vallalla oli yleinen tunne siitä, että kohtaa 11 on vahvistettava. Suullinen tarkistus, jonka esitän, on seuraava: "kehottaa komission varapuheenjohtajaa/unionin ulkoasioiden ja turvallisuuspolitiikan korkeaa edustajaa vakiinnuttamaan suhteet Libyan kansalliseen siirtymävaiheen neuvostoon ja aloittamaan näiden suhteiden virallistamisprosessin kannustaakseen siten siirtymistä demokratiaan, varmistamaan Libyan yhteiskunnan edustajien laajemman osallistumisen ja naisten ja vähemmistöjen voimaannuttamisen siirtymäprosessissa ja tukemaan kansallista siirtymävaiheen neuvostoa vapautetulla alueella, jotta voidaan lievittää paikallisväestöön kohdistuvia paineita ja huolehtia sen humanitaarisista perustarpeista, mukaan luettuna lääkinnällinen apu."
<P>
Tämä tarkistus on esitetty seitsemän ryhmänjohtajan ja myös kaikkien koordinaattoreiden nimissä ja siitä on sovittu heidän kanssaan.

<CHAPTER ID="007-07">
7. IASCF: perussäännön tarkistaminen - julkinen vastuuvelvollisuus ja IASB:n muutosehdotusten laatiminen (äänestys) 
<P>
- Ennen äänestystä:
<SPEAKER ID="094" NAME="Elisa Ferreira" AFFILIATION="PSE">
(PT) Huomautan, että PSE-ryhmän äänestyslistassa on painovirhe. Pyydän kollegojani seuraamaan äänestyksissä koordinaattoria.
<P>
- Kohdasta 5 toimitetun äänestyksen jälkeen:
<SPEAKER ID="096" NAME="Piia-Noora Kauppi" AFFILIATION="PPE-DE">
(EN) Arvoisa puhemies, ryhmien kesken on sovittu, että ALDE-ryhmän tarkistus 4 ei raukea, vaikka tarkistus 2 hyväksytään, koska tarkistukset ovat yhteensopivia. Näin ollen meidän olisi pitänyt äänestää myös tarkistuksesta 4. Tämä muutos tehdään suullisena tarkistuksena, ja jos joku vastustaa tätä, ymmärrän sen kyllä, mutta ryhmien kesken on sovittu, että myös tarkistus 4 olisi hyväksyttävä ja siitä olisi äänestettävä.
<SPEAKER ID="097" NAME="Puhemies">
(FR) En ilmoita lopullisen äänestyksen tulosta, ennen kuin tämä pieni ongelma on selvitetty. Tarvitsen selvityksen asiasta vastaavan valiokunnan puheenjohtajalta. Yksikköjemme mukaan tarkistusten alussa on ongelma, sillä ensimmäisessä tarkistuksessa sanotaan "pahoittelee" ja toisessa "suhtautuu epäillen". Voisitteko selittää tämän?
<SPEAKER ID="098" NAME="Pervenche Berès" AFFILIATION="PSE">
(FR) Arvoisa puhemies, uskon, että Piia-Noora Kauppi on erehtynyt, koska Wolf Klinzin jättämä tarkistus 4 koskee samaa kohtaa kuin Piia-Noora Kaupin tarkistus 2. Koska parlamentti on äänestänyt Piia-Noora Kaupin jättämästä tarkistuksesta 2, tarkistus 4 luonnollisesti raukeaa.
<SPEAKER ID="099" NAME="Puhemies">
(FR) Olen iloinen, että vastaavan valiokunnan puheenjohtaja on asiasta samaa mieltä kuin istuntopalvelut. Näin ollen, jäsen Kauppi, en valitettavasti voi toimia pyyntönne mukaisesti.

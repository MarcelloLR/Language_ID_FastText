<CHAPTER ID="008-08">
8. Jäsenvaltioiden tiettyjen televisiolähetyksiä koskevien säännösten koordinointi (äänestys)
<P>
- Tarkistuksesta 167 toimitetun äänestyksen jälkeen:
<SPEAKER ID="115" NAME="Ruth Hieronymi " AFFILIATION="PPE-DE">
esittelijä. - (DE) Arvoisa puhemies, puhun lyhyesti, sillä huomautukseni koskee ainoastaan yhtä käännösseikkaa. Pyydän kielellistä selvennystä, jotta vältetään käännöksestä production aid johtuvat väärinkäsitykset ja jotta tämä termi saadaan yhdistettyä selvästi alkuperäiseen saksankieliseen termiin Produktionshilfen. Englanninkielisessä versiossa käytetty termi production aid olisi korvattava termillä production props, ja vastaavasti ranskankielisessä versiossa olisi käytettävä termiä aide matérielle à la production ja saksankielisessä termiä Produktionshilfen.
<P>
(Parlamentti hyväksyi suullisen tarkistuksen.)
<SPEAKER ID="117" NAME="Jacques Toubon" AFFILIATION="PPE-DE">
(FR) Arvoisa puhemies, haluaisin esittää menettelyllisen ehdotuksen. Tässä tekstissä on väistämättä useita pikkuongelmia eli useita kieliversioiden välisiä hienoisia ristiriitaisuuksia. Yhdyn jäsen Hieronymin toteamukseen: emme halua puuttua nyt näihin ongelmiin. Mielestämme näin tärkeässä keskustelussa äänestyksen on oltava mahdollisimman yksinkertainen.
<P>
Haluaisin sen sijaan, että nämä kielelliset ristiriitaisuudet poistetaan, kun komissio toimittaa tekstin neuvostolle. Siksi haluan pöytäkirjaan merkittävän huomautuksen näistä ongelmista, jotta ne otetaan huomioon, sillä näin tärkeässä asiassa jokaisella sanalla on merkitystä.
<P>
- Ennen tarkistuksesta 160 toimitettua äänestystä:
<SPEAKER ID="119" NAME="Christopher Heaton-Harris" AFFILIATION="PPE-DE">
(EN) Arvoisa puhemies, käytän työjärjestyksen 166 artiklan nojalla työjärjestyspuheenvuoron, joka koskee tarkistuksen ottamista käsiteltäväksi 151 artiklan 3 kohdan nojalla. Kyse on jäsen Wisen IND/DEM-ryhmän puolesta esittämästä tarkistuksesta 160, jossa vaaditaan budjettivallan huomattavaa laajentamista jäsenvaltioiden suvereeniuteen kuuluville aloille ja todetaan, että "jäsenvaltioiden hallitukset ja elimet tai EU:n toimielimet maksavat kyseisistä sosiaalipoliittisista tiedotuskampanjoista - ".
<P>
Voisitteko kertoa, voidaanko tarkistus ottaa käsiteltäväksi, kun siinä vaaditaan EU:n valtuuksien huomattavaa laajentamista?
<P>
(Naurua ja suosionosoituksia)
<P>
- Ennen tarkistuksesta 219 toimitettua äänestystä:
<SPEAKER ID="121" NAME="Ignasi Guardans Cambó" AFFILIATION="ALDE">
(EN) Arvoisa puhemies, saatan olla täysin väärässä, mutta mielestäni alkuperäisestä johdanto-osan 44 kappaleesta ei ole vielä äänestetty.
<SPEAKER ID="122" NAME="Puhemies">
Äänestimme tarkistuksesta 44 ja alkuperäinen teksti hyväksyttiin.

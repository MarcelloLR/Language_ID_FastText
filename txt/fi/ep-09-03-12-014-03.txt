<CHAPTER ID="014-03">
3. Kansalaisjärjestöjen maastakarkotus Darfurista (äänestys) 
<P>
- Ennen 1 kohdasta toimitettua äänestystä:
<SPEAKER ID="360" NAME="Martine Roure">
PSE-ryhmän puolesta. - (FR) Arvoisa puhemies, ehdotan suullista tarkistusta lisättäväksi 1 kohdan jälkeen: "vaatii vapauttamaan välittömästi ja ehdoitta Belgian Lääkärit ilman rajoja -järjestön avustustyöntekijät, jotka siepattiin eilen Belgian Lääkärit ilman rajoja -järjestön toimistosta Saraf Umrassa, 200 kilometriä länteen El Fasherista, Pohjois-Darfurin pääkaupungista."
<SPEAKER ID="361" NAME="Jacek Saryusz-Wolski" AFFILIATION="PPE-DE">
- (FR) Arvoisa puhemies, sana "eilen" ei kuulu tähän, koska päätöslauselman on kestettävä enemmän kuin yksi päivä.
<SPEAKER ID="362" NAME="Martine Roure" AFFILIATION="PSE">
(FR) Arvoisa puhemies, anteeksi, mutta en ymmärrä miksi pitäisi olla aikaraja. Ei tässä ole mitään aikarajaa.
<P>
Toistan: "vaatii vapauttamaan kaikki avustustyöntekijät välittömästi ja ehdoitta", onko se "välitön" mikä teitä vaivaa?
<SPEAKER ID="363" NAME="Puhemies">
(FR) Martine Roure, se on sana "eilen". Sanoitte "eilen".
<SPEAKER ID="364" NAME="Martine Roure" AFFILIATION="PSE">
(FR) Arvoisa puhemies, nyt ymmärrän. Suokaa anteeksi. Poistetaan sana "eilen". Olitte aivan oikeassa.
<SPEAKER ID="366" NAME="Charles Tannock" LANGUAGE="EN">
Arvoisa puhemies, ryhmäni ehdottaa 2 ja 6 kohdan poistamista. Se ei johdu siitä ettemme tue sisältöä, vaan siitä ettemme katso sitä tarpeelliseksi tässä päätöslauselmassa, ja että tilanteen arkaluontoisuuden takia se voisi auttaa Al-Bashiria perumaan päätöksensä ja sallia kansalaisjärjestöjen palata Darfuriin. Me siis pyydämme poistamaan 2 ja 6 kohdan. Olen ymmärtänyt, että sosialistit esittävät vastaavan pyynnön ja että he pyytävät myös 5 kohdan poistamista, mitä me tuemme samoista syistä.
<SPEAKER ID="368" NAME="Martine Roure">
PSE-ryhmän puolesta. - (FR) Vahvistan sen, mitä Charles Tannock juuri sanoi, samoista syistä, me pyydämme poistamaan 5 kohdan.
<SPEAKER ID="370" NAME="Paul Rübig" AFFILIATION="PPE-DE">
(DE) Arvoisa puhemies, minulla on yksi pyyntö. Koska vaalit pidetään 7. kesäkuuta ja tänne tulvii vierailijoita, pyytäisin harkitsemaan sitä, että huhtikuun ja toukokuun istuntojakson aikana täällä Strasbourgissa kaikki huoneet, myös täysistuntosali, pidetään avoinna vierailijoille keskiyöhön saakka, jotta kaikista vierailijoista voidaan huolehtia.
<SPEAKER ID="371" NAME="Puhemies">
(EL) Julistan Euroopan parlamentin istuntokauden keskeytetyksi.

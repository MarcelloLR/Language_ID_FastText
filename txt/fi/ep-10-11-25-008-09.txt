<CHAPTER ID="008-09">
9. Kohti uutta Euroopan energiastrategiaa kaudelle 2011-2020 (
<SPEAKER ID="089" NAME="Hannes Swoboda" AFFILIATION="S&amp;D">
(EN) Arvoisa puhemies, tämän viikon tiistaina äänestimme kivihiilikaivoksia käsittelevästä Rapkayn mietinnöstä ja siihen liittyvästä kompromissista. Pidettiinpä siitä tai ei, parlamentti on tehnyt päätöksen. Mikäli äänestäisimme nyt eri tavoin, siihen ei suhtauduttaisi hyvin, etenkään komissiossa. Niinpä ehdotan, että lisäämme PPE-ryhmän tekemään tarkistukseen 1 sana "kilpailukyvytön", jotta se noudattaisi Rapkayn mietinnön linjaa. Riippumatta siitä, mikä henkilökohtainen mielipiteenne on, parlamentin mielipiteen olisi tällä viikolla oltava ainakin johdonmukainen.
<SPEAKER ID="090" NAME="Konrad Szymański" AFFILIATION="ECR">
(PL) Arvoisa puhemies, haluaisin ilmoittaa parlamentille, että esittelijä Kolarska-Bobińskan esittämän tarkistuksen myötä tekstimme ja sen sisältö noudattavat riittävässä määrin sitä tapaa, jolla äänestimme eilen Rapkayn mietinnöstä. Suullisen tarkistuksen seuraava osa vain heikentää päätöslauselman ilmaisua ja sävyä puhuttaessa kivihiilestä ensisijaisena energianlähteenä Euroopan unionin energiavalikoimassa. Mielestäni ei ole minkäänlaista tarvetta tuhota yksimielistä kantaa, joka teollisuus-, tutkimus- ja energiavaliokunnassa saavutettiin hyväksymällä suullinen tarkistus. Siitä syystä pyydän teitä äänestämään tätä tarkistusta vastaan.

<CHAPTER ID="003">
Tervetulotoivotukset
<SPEAKER ID="007" NAME="Puhemies">
(IT) Minulla on suuri ilo toivottaa tervetulleeksi valtuuskunta, joka koostuu Seychellien parlamentin ulkoasiainvaliokunnan neljästä jäsenestä ja kahdesta johtavasta parlamentin virkamiehestä ja jota johtaa valiokunnan puheenjohtaja Waven William. Valtuuskunta on tämän viikon täällä Euroopan parlamentissa osallistuakseen nelipäiväiseen opintomatkaan, jonka järjestää parlamentaarista demokratiaa edistävä toimisto. Toivomme, arvoisat vieraat, että vierailunne on tuloksekas, ja tiedämme, että seuraatte kiinnostuneina Alain Cadecin Euroopan unionin ja Seychellien välisestä kalastuskumppanuussopimuksesta laatimaa mietintöä, josta äänestetään huomenna. Pyydämme teiltä ainoastaan, että seuraavalla vierailullanne tuotte hieman auringonpaistetta Brysseliin.

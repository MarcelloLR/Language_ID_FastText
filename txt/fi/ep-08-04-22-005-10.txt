<CHAPTER ID="005-10">
10. Vastuuvapaus 2006: pääluokka I, Euroopan parlamentti (
<P>
- Ennen äänestystä
<SPEAKER ID="102" NAME="Zbigniew Zaleski" AFFILIATION="PPE-DE">
(ES) Arvoisa puhemies, minulla on pieni ehdotus teille ja kaikille puhemiehille, jotka johtavat äänestyksiä. Järjestämme useita nimenhuutoäänestyksiä, enkä usko, että työjärjestyksessä vaaditaan, että puhemiehen on luettava ääneen luvut. Kaikki osaavat katsoa ne näytöltä. Riittää, jos te sanotte ”hyväksytään” tai ”hylätään”.
<P>
Jos te suostuisitte tähän, meiltä säästyisi aikaa.
<SPEAKER ID="103" NAME="Puhemies">
(ES) Jos kaikki ovat samaa mieltä asiasta, puhemies suostuu ehdotukseen.
<P>
- Ennen 65 kohdasta toimitettua äänestystä
<SPEAKER ID="104" NAME="José Javier Pomés Ruiz">
esittelijä. - (ES) Arvoisa puhemies, luvuissa on tapahtunut virhe, ja äänestämme ensin erillisellä äänestyksellä 65 kohdasta, lukuun ottamatta 4 luetelmakohtaa, ja tämän jälkeen pidämme nimenhuutoäänestyksen 4 luetelmakohdasta. Numerot ovat yksinkertaisesti vain muuttuneet.
<SPEAKER ID="105" NAME="Puhemies">
(EN) Olette oikeassa, hyvä José Javier Pomés Ruiz, joten äänestämme seuraavaksi 65 kohdasta, lukuun ottamatta neljättä luetelmakohtaa.
<P>
- Ennen tarkistuksesta 9 toimitettua äänestystä
<SPEAKER ID="106" NAME="Jan Andersson" AFFILIATION="PSE">
(SV) Arvoisa puhemies, 65 kohdassa emme äänestäneet viidennestä luetelmakohdasta. Äänestimme erikseen neljännestä, mutta emme viidennestä luetelmakohdasta.
<SPEAKER ID="107" NAME="Puhemies">
(ES) Hyvä Jan Andersson, on eri kieliversioita, ja se, mistä äänestimme, mihin viittaatte, on jo sisällytetty tekstiin.
<P>
Jotta asia ei jää epäselväksi, äänestämme nyt yksinomaan siitä, mihin Jan Andersson viittasi, eli ilmauksesta ”jäsenet eivät saa ottaa palvelukseensa sukulaisiaan”.
<P>
- Ennen 72 kohdasta toimitettua äänestystä
<SPEAKER ID="108" NAME="Alexander Alvaro" AFFILIATION="ALDE">
(DE) Arvoisa puhemies, voi olla, että esitän tämän huomautuksen liian myöhään, mutta mielestäni jäsenen vastustus on saatettu ymmärtää väärin. Hän halusi äänestää 65 kohdan viidennestä luetelmakohdasta. Äänestitte siitä, voivatko jäsenet ottaa palvelukseen perheenjäseniä. 65 kohdan viidennellä luetelmakohdalla ei säännellä tätä asiaa vaan sitä, voidaanko maksut keskeyttää siinä tapauksessa, että on syytä epäillä niiden väärinkäyttöä. Emme äänestäneet siitä kohdasta, tai te ilmoititte jotakin väärin. Halusin vain sanoa tämän, jotta asia selvitetään ja jotta kaikki tietävät, mitä tapahtuu.
<SPEAKER ID="109" NAME="Puhemies">
(ES) Hyvä Alexander Alvaro, ongelmana on, että tämä lause on eri kieliversioissa muotoiltu eri tavalla. Tämä on syynä ongelmiin. Olemme siis äänestäneet kertoen, mistä tarkalleen ottaen äänestämme, jotta asia ei jää epäselväksi. Ymmärrättekö tämän, hyvä Alexander Alvaro?
<SPEAKER ID="110" NAME="Ingeborg Gräßle" AFFILIATION="PPE-DE">
(DE) Arvoisa puhemies, haluaisin huomauttaa, että ne, jotka valmistelivat äänestysluettelon, olivat tietoisia tästä ongelmasta, joten äänestyslistaanne lisätyissä merkinnöissä otetaan jo huomioon ongelmat, jotka liittyvät eri kieliversioihin. Toisin sanoen oli täysin selvää, miten ryhmät äänestivät. Ei ole totta, että kukaan ei tiennyt, mistä äänestys pidettiin. Yritimme korjata tämän asiakirjatoimistossa, ja asia korjattiin.
<SPEAKER ID="111" NAME="Puhemies">
(ES) Äänestys oli joka tapauksessa selvä, joten asiassa ei ole ongelmia.

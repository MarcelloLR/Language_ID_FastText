<CHAPTER ID="010">
Parlamentin kokoonpano
<SPEAKER ID="134" NAME="Puhemies">
(EN) Kuten tiedämme, Stavros Lambrinidis ilmoitti minulle nimityksestään Kreikan hallituksen ulkoministeriksi 17. kesäkuuta 2011 lähtien.
<P>
Parlamentti ottaa huomioon tämän tiedon ja Euroopan parlamentin jäsenten valitsemisesta yleisillä, välittömillä vaaleilla annetun säädöksen 7 artiklan 1 kohdan ja työjärjestyksen 4 artiklan 1 ja 4 kohdan mukaisesti vahvistaa vapautuneen paikan 17. kesäkuuta 2011 alkaen.
<P>
Jatkamme työtämme ja toivotamme entiselle kollegallemme paljon onnea.
<P>
Kreikan toimivaltaiset viranomaiset ovat ilmoittaneet minulle Dimitrios Droutsasin valitsemisesta Lambrinidisin tilalle. Työjärjestyksen 4 artiklan 1 kohdan mukaisesti parlamentti panee merkille, että tämä paikka vaihtuu 22. kesäkuuta 2011 lähtien.
<P>
Toivotan tervetulleeksi tämän uuden Euroopan parlamentin jäsenen...
<P>
(Suosionosoituksia)
<P>
... ja huomautan, että työjärjestyksen 3 artiklan 2 kohdan mukaisesti - kun hänen valtakirjansa on tarkistettu tai kun on tehty päätös mahdollisista yhteensopimattomuuksista - hänellä on kaikki jäsenelle kuuluvat oikeudet edellyttäen, että hän on aiemmin allekirjoittanut ilmoituksen siitä, ettei hän harjoita tehtävää, joka on yhteensopimaton Euroopan parlamentin jäsenen tehtävän kanssa.
<P>
Olen varma, että toivotamme onnea myös uudelle kollegallemme.
<P>

<SPEAKER ID="135" NAME="Gerard Batten" AFFILIATION="EFD">
(EN) Arvoisa puhemies, esitän työjärjestyspuheenvuoron, koska voin panna merkille, että toisella puolen istuntosalia on esillä poliittisia julisteita.
<P>
Katson, että tämä on vastoin sääntöjä. Tämä ei häiritse minua henkilökohtaisesti, mutta olen pyytänyt monta kertaa, että sääntöjä sovelletaan istuntosalissa yhtäläisesti kaikkiin.
<P>
Jos kollegat voivat pitää esillä poliittisia julisteitaan, minulla on oikeus pitää pysyvästi näkyvillä julistettani "Äänestäkää UKIP:tä" työpöydälläni, ja kaikki voivat esitellä julisteitaan.
<P>
Voimmeko saada tästä jonkinlaisen päätöksen?
<P>
(Suosionosoituksia)
<SPEAKER ID="136" NAME="Puhemies">
(EN) Kiitos oikein paljon Gerard Batten, että kiinnititte huomioni julisteisiin. Pyytäisin kaikkia niitä esillä pitäviä poistamaan ne.
<SPEAKER ID="137" NAME="Elizabeth Lynne" AFFILIATION="ALDE">
(EN) Arvoisa puhemies, huolimatta siitä, olemmeko samaa vai eri mieltä mielenosoittajien kanssa, on ehdottomasti väärin, että mielenosoittajia päästetään parlamenttiin estämään jäsenten pääsyä äänestykseen.
<P>
Sillä ei ole merkitystä, olemmeko samaa vai eri mieltä perusteista; jotain on tehtävä sen varmistamiseksi, että parlamentin jäsenet pääsevät äänestämään esteettä.
<P>
(Suosionosoituksia)
<SPEAKER ID="138" NAME="Puhemies">
(EN) Parlamentin yksiköt ovat tietoisia ongelmasta, ja tämän ei pitäisi sattua uudestaan.
<SPEAKER ID="139" NAME="Barry Madlener" AFFILIATION="NI">
(NL) Kiitos, arvoisa puhemies. Haluaisin esittää työjärjestyspuheenvuoron. Haluaisin ilmoittaa tyytyväisenä, että puolueemme johtaja Geert Wildersiä vastaan islamin loukkaamisesta nostetut syytteet on kumottu tänä aamuna. Sanavapaus Alankomaissa on taattu.
<SPEAKER ID="140" NAME="Puhemies">
(EN) Tällä ei ole mitään tekemistä täällä tekemämme työn kanssa.

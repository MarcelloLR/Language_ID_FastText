<CHAPTER ID="006-05">
5. Unkarin vuoden 1956 kansannousun muisto (äänestys)
<P>
- Ennen johdanto-osan J kappaleesta toimitettua äänestystä:
<SPEAKER ID="076" NAME="Michael Cramer" AFFILIATION="Verts/ALE">
(DE) Arvoisa puhemies, hyvät kollegat, vaikka tässä päätöslauselmassa luodaan yhteys Unkarin kansannousun ja Itä-Euroopan muiden vastarintaliikkeiden välille, siinä ei mainita millään tavalla 17. kesäkuuta 1953 DDR:ssä tapahtunutta kansannousua, jonka aikana ihmiset lakkoilivat ja osoittivat mieltään yli 700 kaupungissa ja kunnassa, kunnes Neuvostoliiton tankit tukahduttivat tämän liikehdinnän. Haluaisin sen vuoksi lisätä seuraavan tekstin johdanto-osan J kappaleeseen:
<P>
(EN) "tunnustaa sen historiallisen ja poliittisen yhteyden, joka on olemassa Unkarin lokakuun 1956 kansannousun ja monien muiden vastarinnan muotojen ja vastarintaliikkeiden välillä, joista voidaan mainita muun muassa Itä-Saksan joukkomielenosoitukset kesäkuussa 1953, Poznan mielenosoitukset Puolassa kesäkuussa 1956, Prahan kevät 1968, Solidaarisuusliikkeen synty Puolassa 1980 ja demokratialiikkeet entisessä Neuvostoliitossa, etenkin Baltian kansojen keskuudessa,"
<P>
(Suosionosoituksia)
<P>
(Parlamentti hyväksyi suullisen tarkistuksen.)

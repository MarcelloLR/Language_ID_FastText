<CHAPTER ID="014">
Neuvoston muuttama esitys Euroopan unionin yleiseksi talousarvioksi varainhoitovuodeksi 2008(kaikki pääluokat) (keskustelu) 
<SPEAKER ID="208" NAME="Puhemies">
(ES) Esityslistalla on seuraavana Kyösti Virrankosken ja Ville Itälän budjettivaliokunnan puolesta laatima mietintö neuvoston muuttamasta esityksestä Euroopan unionin yleiseksi talousarvioksi varainhoitovuodeksi 2008 (kaikki pääluokat) ja oikaisukirjelmistä nro 1/2008 (13659/2007 - C6-0341/2007) ja nro 2/2008 (15716/2007 - C6-0435/2007) esitykseen Euroopan unionin yleiseksi talousarvioksi varainhoitovuodeksi 2008.
<SPEAKER ID="209" NAME="Ville Itälä">
esittelijä.-(EN) Arvoisa puhemies, esittelijänä haluaisin kiittää lämpimästi budjettivaliokunnan puheenjohtajaa Reimer Bögeä. On hänen ansiotaan, että tulos on sovittelun jälkeen niin tasapainoinen. Haluaisin kiittää myös toista esittelijää Kyösti Virrankoskea hyvästä yhteistyöstä talousarviomenettelyn aikana. Olen erityisen tyytyväinen siihen, että Kyösti Virrankoski on tehnyt mahdolliseksi pilottihankkeet, joilla tuetaan Itämeren kestävää kehitystä.
<P>
Tärkeimpänä tavoitteenani parlamentin ja muiden toimielinten talousarvioiden esittelijänä on ollut pitää kasvu niin pienenä kuin mahdollista. Siksi olen nimennyt tämän talousarvion ”veronmaksajien talousarvioksi”. Tavoite on saavutettu, ja kasvu on pidetty alle neljässä prosentissa.
<P>
esittelijä. - (FI) Haluan vielä muistuttaa päätöslauselmaesityksen kohdan 48 osalta, että se käsittelee parlamentin jäsenten asemaa koskevien sääntöjen 29 artiklaa.Hallinto on tätä koskien pyytänyt, että lähettäisimme kirjeen kaikille jäsenvaltioiden hallituksille kysyen, miten he haluavat jäsenten toimivan, jos he tulevat uudelleen valituiksi, uusien jäsenten asemaa koskevien sääntöjen osalta.Toivon, että tätä koskeva tarkistukseni menee läpi ja tämä asia tulee käsittelyyn kvestoreitten kautta, koska se on tältä osin oikea tapa toimia.
<P>
Kun tästä asiasta on julkisuudessakin käyty keskustelua, haluan todeta, että tämä neuvoston päättämä 29 artikla tarkoittaa sitä, että jäsenvaltioiden hallitukset tekevät sen ratkaisun, sovelletaanko uudelleen valittuihin jäseniin vanhoja säännöksiä vai uusia säännöksiä.Ei ole niin, että jäsenet itse voisivat suoralta kädeltä tämän valinnan tehdä.Ja koska tätä asiaa käsittelevät kvestorit, on oikein, että he myös päättävät tämän kirjeen lähettämisestä.
<SPEAKER ID="211" NAME="Puhemies">
(ES) Kyösti Virrankoskella on nyt kaksi ja puoli minuuttia aikaa, myös esittelijän ominaisuudessa.
<SPEAKER ID="212" NAME="Kyösti Virrankoski">
esittelijä.-(EN) Anteeksi arvoisa puhemies, mutta onko minulla kaksi ja puoli vai viisi minuuttia aikaa?
<SPEAKER ID="213" NAME="Puhemies">
(ES) Pääsihteeristöltä saamassani viestissä todetaan, että esittelijöitä on kaksi ja kummallakin kaksi ja puoli minuuttia aikaa.
<P>
Hyvät naiset ja herrat, tämä ei ole yhteinen keskustelu, jossa on kaksi mietintöä ja yksi esittelijä mietintöä kohden, kuten muulloin tapahtuu. Kyse on yhdestä mietinnöstä, jolla on kaksi yhteisesittelijää, ja he jakavat viiden minuutin puheenvuoron.
<P>
Joka tapauksessa, Kyösti Virrankoski, olkaa hyvä ja pyrkikää tekemään yhteenveto. Kuten kaikki jäsenet tietävät, olen varsin joustava puheajan suhteen, ja niinpä pyydän teitä aloittamaan keskustelun, koska olemme menettäneet jo puolitoista minuuttia tämän keskeytyksen takia.
<SPEAKER ID="214" NAME="Kyösti Virrankoski">
esittelijä.-(FI) Arvoisa puhemies, Euroopan unionin ensi vuoden talousarvion loppusumma on sitoumusten osalta 129 149 700 000 euroa ja maksumäärärahojen osalta 120 346 800 000 euroa.Vaikka lisäys on 5,71 prosenttia, silti maksut ovat vain 0,96 prosenttia bruttokansantulosta eli 9,3 miljardia euroa alle monivuotisen rahoituskehyksen.
<P>
Parlamentin ehdoton painopiste on ollut otsakkeessa 1:kestävä kasvu ja kilpailukyky.Parlamentti ajoi voimakkaasti kahden uuden hankkeen, Galileo-paikannusjärjestelmän ja Euroopan innovaatio- ja teknologiainstituutin, rahoitusta.Tässä onnistuimme.Neuvosto suostui monivuotisen rahoituskehyksen tarkistamiseen siten, että Galileo-hanke rahoitetaan kokonaan EU:n budjetista.Rahoitukseen syntyi 2,4 miljardin euron aukko, kun yksityinen sektori vetäytyi rahoitusvastuusta.Parlamentti vaati, että aukko on paikattava EU:n budjetista.Epämääräinen osittainen jatkaminen ei enää tullut kysymykseen.Valinta oli tehtävä tässä budjettimenettelyssä:joko jatkettava täysin resurssein tai lopetettava välittömästi.
<P>
Euroopan onneksi neuvosto valitsi jatkon.Tästä lankeaa suuri kiitos puheenjohtajavaltio Portugalin taitavalle toiminnalle.Tarvittavista varoista otettiin 1,6 miljardia euroa tämän vuoden käyttämättömistä maatalousmenoista, 200 miljoonaa euroa joustovälineestä, ja loppu priorisoimalla ja kohdentamalla uudelleen menoja otsakkeessa 1a.Galileo-hankkeen pelastaminen oli parlamentin suuri voitto tässä budjettimenettelyssä.
<P>
Toinen merkittävä saavutus oli EU:n ulkoisten toimien edistäminen.Siihen saatiin käyttöön 70 miljoonaa euroa joustovälineestä.Tämä kaikki on tarpeen muun muassa Kosovon poliisioperaation valmistelua sekä Palestiinaan liittyviä jatkuvia vaikeita haasteita varten ja niihin valmistauduttaessa.
<P>
Budjettivaliokunta on luonut erityisen varauksen toimintoperusteisen hallinnon vauhdittamiseksi.Tähän asiaan palataan myös päätöslauselmassa.
<P>
Erityinen ongelma on rakennerahastojen hallinnointi.Edelleenkin yli puolet operatiivisista ohjelmista on hyväksymättä.On tärkeää, että ne hyväksytään viipymättä.
<P>
Haluan lopuksi kiittää erityisesti puheenjohtajavaltion Portugalin edustajia erinomaisesta työskentelystä, samoin komission jäsentä Grybauskaitėa rakentavasta aloitteellisuudesta.Haluan kiittää myös budjettivaliokunnan puheenjohtajaa Reimer Bögeä, kaikkia koordinaattoreita sekä kaikkia jäseniä.Samoin esitän kiitokseni budjettivaliokunnan viranhaltijoille ja oman ryhmäni viranhaltijoille, jotka tiukan aikataulun paineessa pystyivät tekemään hyvää työtä budjetin valmistelussa.
<P>
Arvoisa puhemies, näillä sanoilla jätän talousarvion parlamentin täysistunnon käsiteltäväksi.
<P>
(Suosionosoituksia)
<SPEAKER ID="215" NAME="Puhemies">
(ES) Paljon kiitoksia, arvoisa Kyösti Virrankoski, ja suokaa anteeksi väärinkäsitys, joka lienee saanut teidät kiirehtimään puhetta ajanpuutteen takia.
<SPEAKER ID="216" NAME="Emanuel Santos" LANGUAGE="PT">
Arvoisa puhemies, hyvät naiset ja herrat, olen iloinen saadessani osallistua keskusteluunne vuoden 2008 talousarvion toisessa käsittelyssä. Olen kuunnellut huolellisesti kahta ensimmäistä puhujaa ja haluaisin esittää kiitokseni yhteisen työmme saamasta tunnustuksesta.
<P>
Kuten tavallista vuoden 2008 talousarviomenettely oli erittäin monimutkainen, ja olen tyytyväinen havaitessani, että aiotte noudattaa vuoden 2008 talousarviossa täysimääräisesti sopimusta, jonka kaksi toimielintämme tekivät talousarviota koskevan neuvottelumenettelyn kokouksessa 23. marraskuuta 2007. Sopimuksella on kaksi erilaista mutta yhtä tärkeää tavoitetta: ensinnäkin määritellä puitteet vuoden 2008 talousarviolle, jotta Euroopan unioni voi toimia asianmukaisesti ja jotta sen politiikka voidaan panna asianmukaisesti täytäntöön; toiseksi varmistaa rahoitus Galileo-hankkeelle, joka on yksi tärkeimmistä hankkeista, joita Euroopan unioni on viime vuosina toteuttanut poliittisella, teollisella ja taloudellisella tasolla. Haluan tässä yhteydessä ilmaista ylpeyteni johtajan roolista, jonka Euroopan parlamentti ja neuvosto ovat budjettiviranomaisena ottaneet komission tuella Galileo-hanketta koskevassa yleisessä sopimuksessa.
<P>
Onnistuimme 23. marraskuuta 2007 tekemään sopimuksen yhteisön talousarviosta, joka on yhdenmukainen tällaisen elintärkeän hankkeen kanssa, mikä nopeuttaa sen muiden lainsäädännöllisten ja teknisten näkökohtien hyväksymistä. Rahoitussopimus oli epäilemättä ratkaiseva askel Galileo-hankkeen laukaisussa lopulliselle radalleen.
<P>
Sen lisäksi haluaisin ilmaista neuvoston tyytyväisyyden sopimukseen, jonka olemme tehneet yhteisen ulko- ja turvallisuuspolitiikan vuotta 2008 koskevasta talousarviosta. Se on erittäin tärkeä poliittinen painopisteala Euroopan unionille. Uskon myös, että vuoden 2008 talousarvio kokonaisuutenaan on tasapainoinen kompromissi. Siinä yhdistyvät toisaalta tarve varmistaa riittävä budjettikuri ja vakaa varainhoito ja toisaalta velvollisuutemme täyttää unionin kansalaisten odotukset.
<P>
Haluaisin lisätä vielä, että tyydyttävä tulos oli mahdollinen vain, koska kaikkien osapuolten ponnistelujen välillä vallitsi synergia ja kaikki tapahtui erinomaisessa ja rakentavassa ilmastossa, joka mielestämme oli tyypillistä prosessille alusta alkaen.
<P>
Sen seurauksena en voi lopettaa puhettani käyttämättä hyväksi tilaisuutta kiittää henkilökohtaisesti budjettivaliokunnan puheenjohtajaa Reimer Bögeä vilpittömyydestä ja vuoropuheluvalmiudesta, jota hän osoitti neuvottelujen aikana, ja myös kahta esittelijää Kyösti Virrankoskea ja Ville Itälää rakentavasta toimielinten välisestä yhteistyöstä. Haluaisin kiittää myös kollegojani ”budjettineuvostossa” ja kaikkia niitä, jotka ovat tehneet yhteistyötä heidän kanssaan, vankasta tuesta, jota he ovat osoittaneet puheenjohtajavaltiolle. Erityiskiitokseni komission jäsenelle Dalia Grybauskaitelle, joka täytti hyvin roolinsa neutraalina välittäjänä, ja lopuksi haluaisin kiittää myös kolmen toimielimen työntekijöitä, jotka osallistuivat kyseisiin neuvotteluihin, heidän arvokkaasta ja ammattimaisesta panoksestaan. Paljon kiitoksia kaikille.
<SPEAKER ID="217" NAME="Dalia Grybauskaitė" LANGUAGE="LT">
Onnittelut kaikille. Haluaisin muistuttaa teitä, että vuoden 2008 alustavan talousarvioesityksen esittelyssä Euroopan komissio osoitti suurimman menoerän investoinneille talouskasvun kehittämiseksi. EU:n taloushistoriassa ei ole ennen nähty sitä, että taloudellisen kilpailukyvyn kehittämiselle osoitettu rahoitus muodostaa talousarvion suurimaan osuuden.
<P>
Se on EU:n talousarviossa uusi, historiallinen piirre ja heijastaa EU:n poliittisia painopistealoja - kilpailukykyä, talouskasvua, koheesiota ja sosiaalista harmoniaa.
<P>
Vuoden 2008 talousarviota koskevissa neuvotteluissa keskeinen tekijä oli tarve tehdä päätös kahdesta innovatiivisesta Euroopan laajuisesta hankkeesta - Galileo-hankkeesta ja Euroopan innovaatio- ja teknologiainstituutin kehittämisestä.
<P>
Budjettineuvottelut ovat olleet todella monimutkaisia. Euroopan parlamentin ja komission ottama myönteinen asenne on kuitenkin mahdollistanut myönteisten tulosten aikaansaamisen.
<P>
Haluaisin kiittää Euroopan parlamenttia ja erityisesti talousarviosta vastaavaa esittelijää Kyösti Virrankoskea komission selitysten huomioon ottamisesta tiettyjen varausten osalta. Ensimmäisessä käsittelyssä kyseiset määrärahavaraukset poistettiin. Haluaisin kuitenkin muistuttaa, että jäljellä on vielä useita ratkaisemattomia ongelmia, joihin komissio on kiinnittänyt parlamentin huomion.
<P>
komission jäsen. -(EN) Jäljellä on kuitenkin vielä joitakin varauksia, jotka tekevät talousarvion täytäntöönpanosta vaikeaa ja monimutkaista, ja toivon, että ne poistetaan mahdollisimman pian.
<P>
Kaksi varausta on erityisenä huolenaiheenamme, ja haluaisin kiinnittää täysistunnon huomion niihin. Yhdessä varauksessa vähennetään 17 miljoonalla eurolla päätoimipaikan henkilökunnan palkkojen valmistelua ulkoisten toimien politiikan alalla, ja se pakottaisi komission jättämään virkoja avoimeksi ja lopettamaan rekrytoinnin tammikuun alusta alkaen. Se tarkoittaisi itse asiassa, että henkilökunnan palkkojen varauksessa olisi yhteensä 22 miljoonaa euroa, ja toivon todellakin, että parlamentti voi harkita uudelleen kantaansa asiasta täysistunnossa.
<P>
Kun tarkastellaan viiden miljoonan euron yleistä varausta henkilökunnan palkkoja varten, komissio on vakaasti sitoutunut toimittamaan vaaditun tutkimuksen toimintojohtamisen täytäntöönpanosta ja parlamentin vaatimat kertomukset seurannasta tai arvioinnista sekä toimielinten välisen sopimuksen 44 artiklan täytäntöönpanosta.
<P>
Kun tarkastellaan pyydettyä toimintaohjelmaa koordinoinnin ja tukitoimien uudelleenjärjestelystä, haluan tehdä asian komission puolesta erittäin selväksi. Euroopan parlamentti pidetään huolellisesti ajan tasalla arvioinnin seurannan eri vaiheista. Voin kertoa, että komissio on sitoutunut asiaan. Haluan korostaa myös sitä, että komissio ei voi käynnistää suurta uudelleenjärjestelyä tämän komission viimeisen vuoden aikana, ja siitä syystä tästä asiasta ei tule toimintasuunnitelmaa. Seuraava komissio voi päättää suuresta organisoinnista.
<P>
Komissio on sitoutunut panemaan jatkuvasti täytäntöön tarkastelussa määriteltyjen monien toimien käynnissä olevan arvioinnin tulokset. Etenemme askel kerrallaan. Olemme aloittaneet työskentelyn tiedottamisen, valtuuskuntien verkoston, tasapainon ja komission henkilöstötaulukon luokkarakenteen alalla. Sen me lupasimme ja toteutamme.
<P>
Toivomme, että parlamentti ottaa huomioon sitoumuksemme ja kykymme hoitaa asia ja harkitsee torstain äänestyksessä uudelleen ehdotuksiaan.
<P>
komission jäsen. -(LT) Haluaisin lopettaa kiittämällä Euroopan parlamenttia, erityisesti budjettivaliokunnan puheenjohtajaa Reimer Bögeä ja talousarviosta vastaavaa esittelijää Kyösti Virrankoskea, sekä neuvostoa, erityisesti Emanuel Santosia, tehokkaasta yhteistyöstä ja rakentavasta roolista. Toivon, että tämän päivän keskustelut osoittautuvat hyödyllisiksi ja tuloksekkaiksi ja että ne vaikuttavat äänestykseen Euroopan unionin talousarviosta vuodelle 2008.
<SPEAKER ID="220" NAME="Richard James Ashworth">
PPE-DE-ryhmän puolesta. - (EN) Arvoisa puhemies, vuoden 2008 talousarvio on hyvä tulos ja siitä minun on onniteltava kollegoitani budjettivaliokunnassa, erityisesti puheenjohtajaamme Reimer Bögeä ja kahta esittelijäämme Kyösti Virrankoskea ja Ville Itälää, jotka ovat tehneet erinomaista työtä. Komission jäsenen tavoin minäkin uskon, että tämä talousarvio heijastaa paremmin nykypäivän unionin muuttuvia painopisteitä ja sopii paremmin kohtaamiimme haasteisiin.
<P>
Olen tyytyväinen siihen, että se edustaa 0,96 prosenttia BKTL:stä, ja olen tyytyväinen myös siihen, että Frontexin rahoitus on paljon asianmukaisempaa ajatellen haasteita, joita kyseinen organisaatio kohtaa.
<P>
Siinä on kuitenkin kaksi huolenaihetta. Ensimmäinen on Galileo ja, vaikka tehtäväni ei ole kommentoida hankkeen teknisiä etuja, voin ja minun todellakin täytyy kommentoida talouskuria, jonka havaitsen. Minua huolestuttaa se, että yksityinen sektori ei juuri näytä kiinnostuneen investoimaan hankkeeseen. Näyttää siltä, ettei anneta juurikaan tai lainkaan säännöksiä hankkeen kustannusten ja aikataulun ylittymisistä, jotka ovat lähes väistämättömiä, ja minua huolestuttaa se, että kehitysvaiheen jälkeistä liiketoimintamallia koskeva suunnitelma jättää paljon toivomisen varaa.
<P>
Toinen kohta, jonka haluan mainita, on se, että tämä talousarvio jää tilintarkastustuomioistuimen kertomuksen varjoon. Minun on sanottava, että 13 epäonnistumisen jälkeen, se on otettava erittäin vakavasti. Se vahingoittaa erittäin paljon Euroopan unionin julkista kuvaa.
<P>
Kaksi asiaa on täysin selvää. Kohdistan kommenttini puheenjohtajavaltiolle, jäsenvaltioille ja komissiolle. On ponnisteltava enemmän positiivisen tarkastuslausuman saavuttamiseksi, koska - toistan - asia vahingoittaa unionin julkisuuskuvaa erittäin, erittäin paljon. Toiseksi ja tässä asiassa uskon, että parlamentin on toimittava jämäkämmin sen varmistamiseksi, että toimielinten välisen sopimuksen ehtoja noudatetaan.
<SPEAKER ID="221" NAME="Catherine Guy-Quint">
PSE-ryhmän puolesta. - (FR) Arvoisa puhemies, arvoisa komission jäsen, arvoisat puheenjohtajat, hyvät naiset ja herrat, EU:n yleinen talousarvio heijastaa niiden talouksien vakavia suuntauksia, joita nykyiset rahoitusnäkymät koskevat. Maksumäärärahat ovat 120 miljardia euroa, mikä on 0,96 prosenttia jäsenvaltioiden yhteenlasketusta BKTL:stä. Kaikki tämä on aika vaatimatonta ja kaukana EU:n päätöksentekijöiden neuvostossa, komissiossa ja myös täällä parlamentissa ilmoittamien poliittisten hankkeiden todellisista tarpeista.
<P>
Olemme maininneet sen syyt usein täällä täysistunnossa: yhteistä venettä keikuttava kansallinen egoismi, komission liiallinen varovaisuus budjettisuuntaviivojen täytäntöönpanossa tai EU:n yleinen kyvyttömyys toteuttaa innovatiivisia, realistisia hankkeita. Tänä vuonna meidän oli jälleen erinomaisten esittelijöiden - myös Kyösti Virrankosken - johdolla etsittävä ratkaisuja, joiden avulla voimme kehittää olennaisiksi katsomiamme politiikan aloja ja kansalaisten odottamia uusia pilottihankkeita. Tänä vuonna olemme jälleen saneet nähtäväksemme mitättömän rahoituskehyksen EU:n kansainvälisiä toimia varten, mikä ei helpota yhtään sitoumusten toteuttamista Palestiinassa ja Kosovossa.
<P>
Tänä vuonna yksi hanke kuitenkin onnistui voittamaan tällaisen joustamattomuuden: Galileo. Haluaisin kiittää erityisesti komission jäsentä Dalia Grybauskaitėa, Romeroa, puheenjohtaja Reimer Bögeä ja Kyösti Virrankoskea ja kaikkia budjettivaliokunnan jäseniä, sekä jäseniä että hallintovirkamiehiä, joiden vakuuttuneisuus ja neuvottelustrategia palkittiin neuvoston kanssa tehdyllä rahoitussopimuksella. Voisin sanoa: ”onneksi komissio ja parlamentti olivat siellä”, mutta en voi jättää huomiotta puheenjohtajavaltio Portugalia ja Emanuel Santosia, joka sai asiat liikkeelle osaamisellaan ja kuuntelutaidollaan. Meidän olisi muistettava, että neuvottelujen jälkeen koko EU on varmistanut Galileon rahoituksen yhteisön varoin. Euroopan innovaatio- ja teknologiainstituutin kanssa paketin kokonaishinnaksi saadaan 2,7 miljardia euroa vaarantamatta mitään EU:n politiikkaa.
<P>
Tämä esimerkki yhteisestä poliittisesta vaatimuksesta on harvinaista Euroopan parlamentin budjettihistoriassa. Sosialistit pitävät sitä toivon merkkinä sille, että EU:n satelliittinavigointijärjestelmä on itsenäinen vuodesta 2013 alkaen, ja sille, että parlamentti osaa käyttää valtaansa ja täyttää velvollisuutensa EU:n tulevan talousarvion valmistelussa.
<SPEAKER ID="222" NAME="Anne E. Jensen">
ALDE-ryhmän puolesta.-(DA) Arvoisa puhemies, arvoisa komission jäsen, arvoisa neuvoston puheenjohtaja, Euroopan liberaalidemokraattien liiton ryhmän puolesta minäkin haluaisin korostaa erinomaista neuvottelutulosta, jota voimme juhlia, kun vuoden 2008 talousarvio hyväksytään torstaina. Onnittelen kollegaani Kyösti Virrankoskea komission talousarviosta vastaavana esittelijänä. Hän on onnistunut tekemään sen, mitä monet pitivät mahdottomana, eli löytämään kompromissin, joka sisältää monivuotisen rahoituskehyksen ja rahoitusnäkymien tarkistuksen ilman, että meidän on otettava valtion tai hallituksen päämiehet mukaan prosessiin tai järjestettävä laajamittainen neuvotteludraama joulukuun lopussa.
<P>
Edessämme olevat neuvottelutulokset tarjoavat miljardit, joita tarvitaan Galileo-satelliittinavigointijärjestelmän rahoittamiseen, ilman että meidän on vähennettävä muiden tärkeiden hankkeiden rahoitusta. Se on käytettävissä olevaa maatalousrahaa, se on rahaa joustovälineestä ja se on rahaa, jota ei muuten olisi käytetty ja joka käytetään nyt sen varmistamiseen, että EU voi jatkaa tärkeitä investointeja Galileoon. Se sijoitetaan perusinfrastruktuuriin ja tärkeisiin taitoihin, jotka ovat EU:n käytettävissä. Myös Palestiinalle ja Kosovolle on löydetty lisärahoitusta käyttämällä joustovälinettä.
<P>
Kaiken kaikkiaan olemme päässeet historiallisen hyvään tulokseen. Tarvitsemme entistä joustavampaa EU:n talousarviota, jolla voimme joka vuosi varmistaa keskeisten tarpeiden rahoituksen. Se ei tarkoita välttämättä entistä kalliimpaa talousarviota vaan sääntöjen entistä tiukempaa täytäntöönpanoa ja keskittymistä olennaisiin ongelmiin. Monet ovat antaneet panoksensa erinomaiseen ratkaisuun. Dalia Grybauskaiton johtanut meitä viisaasti ja auktoriteetilla. Euroopan parlamentti on ollut yhtenäinen ja on varmistanut, että komission toiveille on löytynyt kannatusta. Haluaisin kiittää budjettivaliokunnan puheenjohtajaa Reimer Bögeä vahvasta ja pätevästä johtajuudesta ja myös muiden ryhmien koordinaattoreita erinomaisesta yhteistyöstä. Kiitokset myös Ville Itälälle vahvoista ponnisteluista ja puheenjohtajavaltio Portugalille erinomaiseen tulokseen johtaneesta työstä. Tämä on EU:n ja terveen järjen voitto.
<SPEAKER ID="223" NAME="Wiesław Stefan Kuc">
UEN-ryhmän puolesta. - (PL) Arvoisa puhemies, keskustelemme tänään viimeistä kertaa Euroopan unionin talousarvioesityksestä vuodelle 2008. Se näyttää vastaavan odotuksiamme, vaikka kaikkein kiivain keskustelu on keskittynyt sen kokoon, kuten tavallista. Meidän on kuitenkin toimittava sovitussa kehyksessä ja mukautettava yksittäiset kannat siihen.
<P>
Pyrimme ottamaan huomioon kaikki tarkistukset, mutta joskus se osoittautui mahdottomaksi, koska ne sulkivat toisensa pois. Olen erityisen tyytyväinen siihen, että täyttämällä EU:n velvollisuudet maailmanlaajuisena kumppanina yritimme lisätä resursseja tämänkaltaiselle toiminnalle mahdollisimman paljon. Saharov-palkinnon voittajan Salih Mahmoud Osmanin tämänpäiväisen puheen perusteella maailma varmasti luottaa Euroopan unioniin.
<P>
Tässä yhteydessä haluaisin sanoa, että Unioni kansakuntien Euroopan puolesta, jonka puolesta puhun, äänestää jätetyn talousarvioesityksen puolesta. Haluaisin kiittää paljon kaikkia kollegoita saavutuksemme johdosta. Kaikki ovat kehuneet sitä. Kiitos vielä kerran.
<SPEAKER ID="224" NAME="Helga Trüpel">
Verts/ALE-ryhmän puolesta.- (DE) Arvoisa puhemies, arvoisa komission jäsen, hyvät naiset ja herrat, myös vihreiden ryhmälle ratkaiseva kysymys on se, onko EU:n talous todellakin tulevaisuuteen suuntautunut ja reagoiko se tulevien vuosien suuriin haasteisiin, ennen kaikkea vastuuseemme ulkopolitiikassa mutta myös tutkimuksessa ja kehityksessä, koulutuksessa sekä tietysti myös ilmastonmuutoksen hillitsemisessä.
<P>
Emme ole sitä mieltä, että talousarvio on jo sellainen kuin sen pitäisi olla suuriin haasteisiin vastaamiseksi.Meidän kannaltamme on kuitenkin myönteistä, että nyt on onnistuttu tekemään päätös Galileosta.Se tarkoittaa toisaalta sitä, että talousarviota aletaan muuttaa tulevaisuuteen suuntautuneemmaksi, ja näin kunnianhimoisen teollisuuspoliittisen hankkeen käynnistäminen on Euroopan unionille myös historiallinen askel.
<P>
Uskon, että on erittäin tärkeää - erityisesti Lissabonin ohjelman taustaa vasten - että EU ei jätä tällaista uutta teknologiaa, navigointijärjestelmää Yhdysvalloille tai Kiinalle vaan että toimimme itsetietoisesti maailmassa ja maailmanmarkkinoilla.
<P>
Siksi olen sitä mieltä, että meidän on tehtävä tulevina vuosina vielä enemmän, jotta saamme aikaan tällaisia muutoksia ja löydämme maailmanlaajuisiin ongelmiin asianmukaisia vastauksia.Olen myös erittäin iloinen siitä, että Galileon rahoittamiseen on onnistuttu saamaan rahoitusta Euratom-ohjelmasta.Myös se on minun näkökulmastani askel oikeaan suuntaan, tarkoitan jo saatavilla olevan rahan käyttämistä parempaan teknologiaan, joka saastuttaa vähemmän luontoa
<P>
Minäkin kiitän kollegoitani, Reimer Bögeä ja molempia esitttelijöitä kovasta työstä talousarvion parissa.Se on mielestäni joka tapauksessa askel oikeaan suuntaan.
<SPEAKER ID="225" NAME="Esko Seppänen">
GUE/NGL-ryhmän puolesta.-(FI) Arvoisa puhemies, huomenna hyväksymme EU:n ensi vuoden budjetin, jossa maksujen määrä alittaa selvästi 1 prosentin rajan, puhumattakaan siitä, että se olisi 1,24 prosenttia bruttokansantulosta.Siltä osin tulos tyydyttää ryhmässämme niitä, jotka haluavat säästää omien maidensa veronmaksajien varoja.Toisaalta ryhmässämme on monia, jotka olisivat halunneet komission budjetin seuraavan parlamentin varainkäytön linjaa, joka edustaa huonompaa budjettikuria:pyritään löytämään uusia menoja, vaikka rahoille ei olisi hyviä käyttötarkoituksia.
<P>
Ryhmässämme on kahdenlainen suhtautuminen myös Galileo-projektiin.Yhdet haluavat rahoittaa sen EU:n budjetista, toiset eivät halua koko Galileo-hanketta johtuen sen kalleudesta.Pelätään, että yhteisille rahoille ei saada riittävästi vastinetta.Kun yksityiset yhtiöt luopuivat rahoituksesta, Galileon tulevaisuus riippuu nyt EU:n rahoituksesta.Ryhmässämme suhtaudutaan kielteisesti alun perin yksinomaan siviilikäyttöön tarkoitetun Galileo-projektin militarisoimiseen.
<P>
Samalla tavalla suhtaudumme kielteisesti unionin ulko- ja turvallisuus- sekä puolustuspolitiikan lisärahoitukseen EU:n budjetista.Pidämme kiinni siitä, että EU on rauhanjärjestö eikä sitä militarisoida suurvaltatoimitsijaksi.Siitä on kysymys, kun neuvosto haluaa lisää rahaa yhteisen ulko- ja turvallisuuspolitiikan rahoitukseen.Me emme halua olla mukana turvaamassa EU:n budjettivaroin vanhojen siirtymävaltioiden poliittista perintöä Afrikassa tai kiduttajavaltio USA:n laittomia toimia Irakissa ja Afganistanissa.
<P>
Muun muassa edellä esitetyn perusteella ryhmämme äänestää - kaikessa ystävyydessä - Virrankosken budjettimietintöä vastaan.
<SPEAKER ID="226" NAME="Nils Lundgren">
IND/DEM-ryhmän puolesta. - (SV) Arvoisa puhemies, haluaisin kiittää esittelijöitä Kyösti Virrankoskea ja Ville Itälää. He ovat tehneet todella pätevää ja vastuullista työtä ja ovat siten pystyneet pitämään talousarvion alhaisemmalla tasolla, kuin mitä pidin alussa mahdollisena. Heidän tietysti täytyi työskennellä annettujen rajojen puitteissa ja muistuttaisin, että kyseiset rajat ovat kohtuuttomia.
<P>
Ensinnäkin tulopuoli on periaatteessa ennalta määrätty rahamäärä. Noin yksi prosentti BKTL:stä menee EU:lle. Se ei kuitenkaan ole järkevä tapa toimia. Oikea tapa on päättää ensin, mitä EU:n on tehtävä, ja katsoa sitten, mitä se maksaa, ja kerätä lopulta rahat siihen. Ei pitäisi tehdä niin, että ensin kerätään rahat ja sitten ihmetellään, mihin ne käytetään. Se on aivan väärä menettelytapa, ja kaikki tietävät sen. Muutetaan se!
<P>
Toiseksi tiedämme, että ainakin 75 prosenttia EU:n käyttämistä rahoista osoitetaan täysin hyödyttömiin ja haitallisiin tarkoituksiin. Siten meillä on valtava määrä rahaa käytettävänä hyödyllisiin hankkeisiin. Noin puolet käytetään vieläkin käytännössä maatalouspolitiikkaan ja neljäsosa tai kolmasosa johonkin, jota kutsutaan ”rakennepuolen rakennerahastoiksi”. Itse asiassa EU:n ei pitäisi tehdä mitään siitä.
<P>
EU:n pitäisi kehittää ja valvoa sisämarkkinoiden sääntelyjärjestelmiä ja tehdä ympäristöyhteistyötä. Se maksaa uskomattoman vähän. Jos me pitäydymme tulevaisuudessa tähän, voimme vähentää EU:lle annettavaa maksua ja meille jää vielä rahaa muihin asioihin, joita EU:n tehtävä. Minun mielestäni niihin kuuluu Galileo, jota nyt rahoitetaan. Se on menestys. Meidän olisi investoitava voimakkaasti perustutkimukseen, koska se antaisi meille mahdollisuuden kehittää fuusioenergiaa. Se on EU:n todellinen tehtävä. Sitä eivät ole metsäpalojen torjunta, rakennesopeutukset globalisaatioon ja muut suunnitelmat, jotka ovat pelkkää propagandaa.
<SPEAKER ID="227" NAME="Sergej Kozlík  .-" AFFILIATION="NI">
(SK) Arvoisa puhemies, arvoisa parlamentti, hyvät naiset ja herrat, monet yhteisistä politiikan aloista, jotka saavat taloudellista tukea EU:n talousarviosta, eivät ole hyviä. Ne eivät edistä Euroopan unionin tuotantorakenteiden tehokasta kehitystä eivätkä ne lisää niiden kilpailukykyä.
<P>
Maatalousala, joka saa lähes 40 prosenttia EU:n talousarviosta, on tässä suhteessa tyypillinen. Yleisen kehityksen puitteissa EU:n yhteinen maatalouspolitiikka vaikuttaa erittäin joustamattomalta ja jäykältä. Se on muuttanut muotoaan historiansa aikana eri kompromisseilla, jotka ovat perustuneet asteittaisiin myönnytyksiin, pääasiassa suurille jäsenvaltioille.
<P>
Tähän saakka, kaikki uudistukset huomioon ottaen, olemme säilyttäneet resurssien tehottoman uudelleenjaon. Meillä on edelleen tilanne, jossa 20 prosenttia yrityksistä, jotka ovat keskittyneet vanhoihin jäsenvaltioihin, käyttää 80 prosenttia EU:n resursseista. Se luo epätasa-arvoiset ehdot uusille jäsenvaltioille ja syrjii niitä.
<P>
On selvästi markkinoiden perussääntöjen vastaista luoda jäsenvaltiokohtaisia määrärahoja niin kutsuttujen historiallisten periaatteen perusteella, kuten tehdään viinialan uudistuksen yhteydessä. EU:n yhteisellä maatalouspolitiikalla on taattava, että sen välineillä on samanlainen vaikutus ja että EU:n talousarviota ja jäsenvaltioiden talousarvioita voidaan käyttää tasapuolisesti.
<P>
Sanotaan, että talousarviot heijastavat tai kuvastavat suunniteltua talouspolitiikkaa. Pelkäänpä, että ilman omaa syytään EU:n talousarvion maataloutta koskeva osa tarjoaa valitettavasti vääristävän peilin.
<SPEAKER ID="228" NAME="Salvador Garriga Polledo" AFFILIATION="PPE-DE">
(ES) Arvoisa puhemies, arvoisa komission jäsen, arvoisa neuvoston puheenjohtaja, arvoisat esittelijät, hyvät naiset ja herrat, tämä on hieno talousarvioesitys, ja meidän kaikkien pitäisi onnitella itseämme siitä. Talousarvioesityksen sisällöstä on kuitenkin puhuttu tarpeeksi.
<P>
Haluan todeta, että olen tyytyväinen kahteen näkökohtaan: talousarvion täytäntöönpanoon ja menestyksekkääseen sovittelumenettelyyn.
<P>
Aloitan talousarvion täytäntöönpanosta. Tänä vuonna olemme onnistuneet lisäämään arvoa talousarviosta käytettyihin varoihin, olemme täyttäneet sitoumuksemme entistä onnistuneemmin ja teemme hyvää yhteistyötä ja vaihdamme tiiviisti tietoja Euroopan komission kanssa. Voimme huoleti todeta useimmista talousarvion aloista, että täytäntöönpano on ollut tyydyttävää vuonna 2007, ja se tarkoittaa muun muassa sitä, että voimme tehdä pienempiä varauksia suhteessa komissioon kuin aikaisempina vuosina. Se vuorostaan johtaa paljon sujuvampaan menettelyyn, vaikka tiedämmekin, että olemme taloudellisen ohjelmoinnin, rahoitusnäkymien uuden kauden yhdessä ensimmäisistä vuosista. Se tarkoittaa sitä, että rakennerahastojen täytäntöönpano on hieman alhaista, mutta olen varma siitä, että tahti kiihtyy.
<P>
Siirryn sitten sovitteluun, hienon sopimuksen perustaan, ja onnittelen vielä kerran Euroopan komissiota kaikesta avusta, jota komission jäsen, Euroopan parlamentin valtuuskunta ja tietysti puheenjohtajavaltio Portugalin edustajat antoivat. He ovat toimineet todella yhtenäisesti. He ovat toimineet aitona joukkueena, ja he ovat tulleet tänne käyttäen jopa samanlaisia solmioita, mikä tarkoittaa, että he toimivat todellakin joukkueena: on heidän ansiotaan, että olemme onnistuneet rahoittamaan teknistä kehitystä ja suojelemaan veronmaksajia liialliselta maksumäärärahojen käytöltä.
<P>
Meidän ei pitäisi muuttaa tätä kaavaa tulevina vuosina, ja tulevien talousarviota koskevien myönnytysten osalta meidän on aina muistettava, että tämä parlamentti edustaa kansalaisia ja että poliittiset ryhmät ilmaisevat heidän tahtonsa. Emme saisi unohtaa sitäkään, että talousarvio on poliittinen teko sinänsä.
<SPEAKER ID="229" NAME="Jutta Haug" AFFILIATION="PSE">
(DE) Arvoisa puhemies, arvoisa komission jäsen, hyvät naiset ja herrat, vuoden 2008 talousarviomenettely on osoittanut, miten pitkälle Euroopan parlamentti voi päästä neuvotteluissa neuvoston kanssa, kun se on päättänyt panna täytäntöön ajatuksensa Eurooppa-politiikasta.
<P>
Olemme sanoneet alusta asti, sen jälkeen kun vaihtoehto julkisen ja yksityisen sektorin kumppanuudesta oli epäonnistunut, että Galileo on rahoitettava EU:n varoilla ja vielä yhteisömenetelmällä.Mitään muuta parlamentti ei olisi voinut hyväksyä.Parlamentti oli päättäväinen ja painosti neuvostoa - tai myönnettäköön - pakotimme neuvoston tekemään jotain ainutkertaista nimittäin päättämään enemmistöllä eikä yksimielisesti meidän kanssamme kompromissista, joka sisältää myös niin kutsutun pienen tarkistuksen.Sanon tämän saksalaisena kiittäen puheenjohtajavaltiota Portugalia.
<P>
Voimme siis rahoittaa asianmukaisesti Galileota ja Euroopan innovaatio- ja teknologiainstituuttia vuoteen 2013. Vaikka olenkin ylpeä meidän parlamentistamme, en tietenkään unohda sitä, että komissio auttoi paljon tässä talousarviomenettelyssä.Arvoisa komission jäsen, paljon kiitoksia teille ja teidän kaikille yksiköillenne.Te huolehditte siitä, että neuvosto saatiin ohjattua oikealle tielle kilpailukykyä ja innovointia koskevan politiikan alalla sekä myös ulkopoliittisten sopimusten alalla.Kompromissimme avulla saamme toistaisksi riittävästi rahaa EU:n osallistumiselle Kosovossa ja Palestiinassa.
<P>
On selvää, että parlamentti on joutunut maksamaan veronsa.Yhteinen ulko- ja turvallisuuspolitiikka saa 285 miljoonaa euroa vuonna 2008. Se on yli 125 miljoonaa euroa enemmän kuin vuonna 2007. Meille on kuitenkin selvää, että otsake 4 säilyy rahoitusnäkymien loppuun saakka kroonisesti alirahoitettuna.Vaikka voimmekin aluksi olla parlamenttina tyytyväisiä neuvoston myönnytyksiin, meidän on painokkaasti korostettava sitä, että neuvosto ei ole kadottanut näkyvistään päätavoitettaan, mahdollisimman alhaisia maksuja, vaan on saanut sen toteutettua.Kokonaismenot ovat 120,3 miljardia euroa, mikä vastaa vain 0,96 prosenttia Euroopan unionin bruttokansantulosta.Rahoitusnäkymissä määrätään kuitenkin 1,04 prosentista.
<P>
Meillä on siis vuonna 2008 talousarvio, jota on leikattu ja josta toivomme, että se olisi runsaampi.Sitäkin enemmän meidän on kiinnitettävä huomiota siihen, että komissio panee täytäntöön monivuotisen ohjelman nopeasti ja asianmukaisesti, että komissio panee myös täytäntöön talousarvion kohdista antamamme huomiot tarkoituksemme mukaisesti, että komissio ei kuvaa ehdottamistamme pilottihankkeista ja valmistelutoimista aluksi täytäntöönpanon esteitä vaan etsii toteuttamismahdollisuuksia.Kehotan kaikkia parlamentin jäseniä - myös valiokunnissa - seuraamaan jatkuvasti ja kriittisesti talousarvion täytäntöönpanoa vuonna 2008.
<P>
Haluan kiittää sydämellisesti kaikkia kollegoitani ja sihteeristöä rakentavasta yhteistyöstä vuonna 2007. Toivon, että parlamentti on yhtä päättäväinen vuonna 2008, kun saan tehtäväkseni toimia esittelijänä.
<SPEAKER ID="230" NAME="Gérard Deprez" AFFILIATION="ALDE">
(FR) Arvoisa puhemies, hyvät naiset ja herrat, ensinnäkin haluaisin onnitella esittelijöitämme ja yleisesittelijää, ystäväämme Kyösti Virrankoskea ja koko Euroopan parlamentin valtuuskuntaa, jota Reimer Böge johti asiantuntevasti. Onnittelen myös komissiota ja, mikä hieman harvinaisempaa, neuvoston puheenjohtajavaltiota, joka uskalsi noudattaa velvollisuuksiaan. Arvoisa ministeri, jos EU:lla olisi kunnialegioonan kunniamerkkejä, katson, että olisitte hyvinkin ansainnut sellaisen.
<P>
Minun ja kollegoideni suurin huoli vuoden 2008 talousarviosta oli täyden yhteisön rahoituksen varmistaminen Galileo-hankkeen käynnistämiselle ja myös Euroopan innovaatio- ja teknologiainstituutille vaarantamatta Lissabonin strategian täytäntöönpanoa koskevia ohjelmia. Tulos on saavutettu: se on hyvä uutinen koko Euroopalle ja myös hyvä uutinen, jonka voimme selittää helposti ja yksinkertaisesti kansalaisille, jotka ymmärtävät sen laajuuden.
<P>
Jos voin hetken puhua kansalaisvapauksien sekä oikeus- ja sisäasioiden valiokunnan puheenjohtajana, haluan ilmaista tyytyväisyyteni siihen, että budjettivaliokunta tuki kansalaisvapauksien sekä oikeus- ja sisäasioiden valiokunnan lausuntoa, joka koskee SIS II:een ja Frontexiin liittyvien varausten poistoa. Ne ovat kaksi keskeistä välinettä EU:n ulkorajojen valvomiseksi, ja meidän on lisättävä niiden toiminnallista valmiutta. Toisaalta pyydän, että jätämme varaukseen kaikki määrärahat, jotka liittyvät Euroopan paluurahastoon, kunnes parlamentti ja neuvosto ovat hyväksyneet ehdotuksen direktiiviksi yhteisistä normeista ja menettelyistä jäsenvaltioissa laittomasti oleskelevien kolmansien valtioiden kansalaisten palauttamiseksi.
<SPEAKER ID="231" NAME="Zbigniew Krzysztof Kuźmiuk" AFFILIATION="UEN">
(PL) Arvoisa puhemies, on vaikeaa suhtautua optimistisesti vuoden 2008 talousarvioon, koska se on moneen vuoteen pienin suhteessa jäsenvaltioiden BKTL:ään sekä maksusitoumusten että maksumäärärahojen osalta.
<P>
Haluaisin muistuttaa parlamenttia siitä, että vuosien 2007-2013 rahoitusnäkymissä maksusitoumusten yläraja vuodelle 2008 asetettiin 1,08 prosenttiin BKTL:stä. Se asetettiin 1,06 prosenttiin BKTL:stä maksumäärärahojen osalta. Siinä, mitä Euroopan unioni oli valmis rahoittamaan vain kaksi vuotta sitten ja mitä se on valmis rahoittamaan nyt, on siis huomattava ero. Emme voi vahvistaa EU:ta näin vähäisellä rahoituksella millään alalla, jolle EU jakaa taloudellisia resursseja.
<P>
Olen tyytyväinen siihen, että sovitteluprosessi johti sopimukseen Galileo-ohjelman ja Euroopan innovaatio- ja teknologiainstituutin rahoituksesta. Toivon myös, että Euroopan parlamentti päättää, että talousarvion varauksia voidaan käyttää Frontexin rahoittamiseen. Se on erityisen tärkeää maille kuten Puola. Jo joulukuussa kyseisten valtioiden rajoista tulee Euroopan unionin ulkorajoja sanan varsinaisessa merkityksessä.
<SPEAKER ID="232" NAME="Hans-Peter Martin" AFFILIATION="NI">
(DE) Arvoisa puhemies, sellaisen politiikan sydämessä, jossa ei ole ”ismejä”, on uskottavuus.Uskottavuus liittyy läheisesti käytössä olevien verovarojen käyttöön, ja kansalaiset voivat seurata niiden käyttöä parhaiten hallinnonalojen menoista.Valitettavasti tästäkään talousarviosta ei käy ilmi, miten paljon menoja hallinnosta koituu.Meillä on kohta, jossa on 6,6 miljardia euroa, mutta myös moni muu ala sisältää hallintomenoja.
<P>
Sitä paitsi siinä, onko poliittinen luokka elinympäristössään tekemisissä väestön suuren enemmistön elämän todellisuuden kanssa vai ei, on kyse ennen kaikkea demokratiasta.Meillä on räikeä kielteinen esimerkki Euroopan unionissa, ja se on virkamiesten eläkejärjestelmä, myös niiden parlamentin työntekijöiden osalta, jotka osallistuvat luksuslisäeläkkeisiin.Virkamiesten osalta maksut kohoavat jo 963 miljoonaan euroon vuodessa, ja virkamiehet maksavat siitä itse vain korkeintaan kolmasosan.Luku vieläpä nousee koko ajan.Eläkeläiset odottavat 5,5 prosentin nousua.Inflaatioaste lasketaan automaattisesti mukaan.Näin Bryssel etääntyy kaiken aikaa niistä, joita se väittää edustavansa, ja se haittaa demokratiaa.
<P>
Voitaisiin lähteä liikkeelle talousarvion järkevästä uudistuksesta, ja se on myös pyyntö teille, arvoisa komissaari, tehdä jotain.
<SPEAKER ID="233" NAME="Reimer Böge" AFFILIATION="PPE-DE">
(DE) Arvoisa puhemies!Aluksi haluan kiittää sydämellisesti molempia esittelijöitä Ville Itälää ja Kyösti Virrankoskea, jotka ovat tehneet vilpitöntä ja menestyksekästä työtä viime kuukausina.Kiitoksen saavat myös koordinaattorit ja poliittisten ryhmien henkilöstö, ja haluaisin kiittää vielä sydämellisesti valiokunnan sihteeristöä.Mainitsen kaikkien puolesta Anne Vitreyn, Ian Vollbrachtin ja Marie-Cécile Bernardin, jotka ovat tehneet viime viikkoina kovasti töitä kaikkein meidän puolestamme.Totean tässä yhteydessä, että ilman Euroopan parlamentin huomattavaa yhtenäisyyttä emme olisi saaneet aikaan tällaista kokonaistulosta, josta äänestämme torstaina.
<P>
Arvoisa komission jäsen, olette uutteralla tavallanne ja vielä neuvottelujen oikealla hetkellä antanut ratkaisevan panoksen neuvottelujen tulokseen ja menestykseen.Siitä sydämellinen kiitos.Olen nähnyt monta talousarviota koskevaa neuvottelumenettelyä ja haluan ilmaista puheenjohtajavaltio Portugalille todella suuren kunnioitukseni siitä, miten se suoriutui neuvoston neuvotteluista tässä vaikeassa tilanteessa.Se teki institutionaalista historiaa, kun neuvostossa käsiteltiin lopullista äänestystä ja hyväksymistä, mihin olen todellakin erittäin tyytyväinen.
<P>
Kaiken kaikkiaan meillä on siis rahoitusnäkymien toisena vuonna 120,3 miljardin talousarvio, 0,96 prosenttia jäsenvaltioiden BKTL:stä, ja se on tiukan budjettikurin alainen.
<P>
Meillä on talousarvio, jolla suojellaan eurooppalaista lisäarvoa tuottavia ohjelmia, joista olemme täällä juuri päättäneet.Meillä on talousarvio, jolla varmistetaan tulevaisuuden hankkeen Galileon perusta - ja salaisuus on tarkistuksen, joustavuuden ja uudelleenkohdentamisen yhdistelmässä - vuoteen 2013 saakka.Meillä on talousarvio, jossa annetaan Frontexille lisävaroja ja siten tarpeellisia vastauksia kiireellisiin haasteisiin, ja meillä on talousarvio, jolla rahoitetaan yhteistä ulko- ja turvallisuuspolitiikkaa, myös sovellettaessa joustavuusvälinettä, valitettavasti vain vuodelle 2008.
<P>
Haluaisin sanoa tässä yhteydessä, että olisimme tietysti pitäneet parempana monivuotista, pitkäaikaista lähestymistapaa kroonisesti alirahoitetun otsakkeen 4 ”EU maailmanlaajuisena toimijana” varmistamiseksi.Se on kuitenkin aihe, johon meidän on varmasti palattava YUTP:n, Palestiinan ja Kosovon takia tulevan talousarvion puitteissa Jutta Haugin toimiessa puheenjohtajana.Suosittelen kaikille kollegoilleni, että te hyväksytte talousarvion sellaisena kuin siitä on sovittu.
<SPEAKER ID="234" NAME="Vladimír Maňka" AFFILIATION="PSE">
(SK) Arvoisa puhemies, hyvät naiset ja herrat, sallikaa minun tehdä lyhyt yhteenveto ”muiden pääluokkien” alalla.
<P>
Talousarviota koskeva Euroopan parlamentin toiminta on johtanut suuriin saavutuksiin, ja haluan mainita niistä vain muutaman. Ensinnäkin pääsimme kompromissiin talousarvion koosta.
<P>
Toiseksi voimme antaa unionin kansalaisille tietoa Euroopan parlamentin työstä ja sen tuloksista, kun meillä on nyt välineet toteuttaa entistä parempaa yhteistyötä ja viestintää heidän kanssaan. On kuitenkin korostettava, että parlamentin tiedotus- ja viestintästrategian parantaminen ei vielä itsessään riitä. Jos siitä halutaan tehokasta, strategia edellyttää komission ja jäsenvaltioissa sijaitsevien toimistojen osallistumista. Strategiaa on koordinoitava ja sen tuloksia on arvioitava säännöllisesti. Siten lisäämme tiedonsaantia mutta myös avoimuutta ja resurssien tehokkaampaa käyttöä.
<P>
Kolmanneksi hyvät naiset ja herrat, haluaisin kiittää teitä tuestanne tietojohtamisjärjestelmän rakentamista koskeville toimillemme. Se auttaa teitä tulevassa lainsäädäntötyössänne.
<P>
Neljänneksi olemme tehneet vierailijaryhmien käynneistä joustavampaa.
<P>
Viidenneksi uskon, että toimet, jotka on toteutettu kielipalvelujen tukemiseksi, johtavat korkealaatuisempiin palveluihin ja resurssien tehokkaampaan käyttöön.
<P>
Lopuksi totean, että olemme saavuttaneet sopimuksen monista kohdista, jotka koskevat vammaisten henkilöiden ympäristöä ja töihin pääsyä.
<P>
Tärkeää ”muiden pääluokkien” talousarviossa on arvioida jokaista toimielintä yksilökohtaisesti. Haluaisin mainita tilintarkastustuomioistuimen esimerkkinä hyvästä käytännöstä talousarvion laatimisen alalla. Säästöjä tehtiin joihinkin budjettikohtiin laatimalla talousarvio todellisten menojen eikä indeksisidonnaisten laskelmien perusteella.
<P>
Hyvät kuulijat, haluaisin kiittää esittelijöitä ja kaikkia komission, neuvoston ja Euroopan parlamentin ryhmiä. Kokouksemme, keskustelumme ja sovittelumenettelymme ovat kaikki jättäneet minut erittäin tyytyväiseksi. Kun tuntuu siltä, että kaikki osallistujat haluavat päästä sopimukseen, siitä syntyy myönteinen ilmapiiri, joka voi johtaa vain hyviin tuloksiin.
<SPEAKER ID="235" NAME="Nathalie Griesbeck" AFFILIATION="ALDE">
(FR) Arvoisa puhemies, hyvät naiset ja herrat, kuten tiedätte, vuonna 2006 monet meistä äänestivät raskain sydämin rahoitusnäkymien monivuotisen talousarvion puolesta. Tiesimme varsin hyvin, että jäsenvaltioiden maksut eivät riittäisi vastaamaan suuriin haasteisiin, joita 27 jäsenvaltiosta ja puolesta miljardista asukkaasta koostuva EU kohtaisi. Riittämätön talousarvio, mitä on pahentanut se, että tähän saakka Galileo-hankkeessa osallisina olleet yksityiset kumppanit ovat vetäytyneet, on tehnyt meistä alttiita vakaville ongelmille ja on suuri huolenaihe.
<P>
Siksi olen iloinen, että parlamenttia on kuultu tällä kertaa neuvostossa jäsenvaltioiden kanssa käydyn pitkän taistelun jälkeen. Vuoden 2008 talousarvio on todellakin voitto unionin kansalaisille ja parlamentille, ja haluan myös ilmaista vilpittömät kiitokseni yleisesittelijällemme ja hänen koko työryhmälleen heidän vaikeista neuvotteluistaan ja tietysti myös puheenjohtaja Reimer Bögelle ja budjettivaliokunnan jäsenille ja hallintovirkamiehille.
<P>
Olen tyytyväinen siihen, että tuntien intensiivisten neuvottelujen jälkeen olemme varmistaneet lähes 120 miljardin euron kokonaismäärärahan, joka edustaa 0,96 prosenttia EU:n BKTL:stä. Se johtuu erityisesti joustovälineestä, joka antaa meille mahdollisuuden lisätä merkittävästi YUTP:n määrärahoja (otsake 4) korostaen erityisesti Kosovoa ja Palestiinaa.
<P>
Lopuksi totean liikenne- ja matkailuvaliokunnan jäsenenä olevani kollegojeni tavoin tyytyväinen Galileolle taattuihin määrärahoihin. Se on suuri ja tärkeä hanke, joka antaa EU:lle mahdollisuuden säilyttää ja jopa parantaa asemaansa avaruusvaltana ja taata meille riippumattomuus muista maista. Se on suuri menestys poliittisesti, mutta lisää myös työllisyyttä, houkuttelevuutta ja erityisesti EU:n yhdentymisen näkyvyyttä kansalaisille: se on yksinkertaisesti suuri menestys tulevaisuutemme kannalta.
<SPEAKER ID="236" NAME="László Surján" AFFILIATION="PPE-DE">
(HU) Arvoisa puhemies, ”se pyörii sittenkin!” väitetään Galileo Galilein sanoneen. Nyt, usean vuoden virheiden etsimisen jälkeen Galileo-ohjelma pyörii sittenkin. Haluaisin onnitella esittelijää, komissiota, komission jäsentä ja parlamenttia sopimuksen tekemisestä voimaa käyttämällä. Miksi voimaa sitten tarvittiin? Miksei neuvosto toiminut aikaisemmin? Miksi se on järkyttynyt ja kauhistunut siitä, että unionin on maksettava jälleen? Miksi emme ole iloisia siitä, että unioni on valmis panemaan täytäntöön Galileon kaltaisia tärkeitä ohjelmia? Miksi meidän oli raavittava kokoon tarvittava rahamäärä ylijääneistä varoista sen sijaan, että kaikki olisivat osallistuneet investointikustannuksiin ja voittoihin? Miksi neuvosto yrittää vähentää koheesiopolitiikan resursseja vuodesta toiseen - yli sata miljoonaa tänä vuonna? Miksi uusille jäsenvaltioille annettavaa maataloustukea piti pidättää kymmenen vuoden ajan ja laittaa unionin kansalaiset, joita tuetaan eri tavoin, kilpailemaan toistensa kanssa yhteismarkkinoilla?
<P>
Kun Itävallan keisari ja Unkarin kuningas pyysi apua Maria Teresian sodissa, Unkarin aateliset antoivat rohkean vastauksen, ”elämämme ja veremme!” Mutta he lisäsivät ”ei kauroja”, toisin sanoen, emme halua maksaa kustannuksia. Sellaisella asenteella on vaikea menestyä. Meidän ei pitäisi pitää unionin talousarviota tuhlattuina rahoina. Se on väline, jolla unionin kansalaiset saavat vastinetta rahoilleen. Parlamentti, komissio ja lopulta neuvosto ovat työskennelleet sen eteen. Jospa ajatukset ja suunnitelmat vain olisivat kohdanneet aikaisemmin. Kiitos huomiostanne.
<SPEAKER ID="237" NAME="Jan Mulder" AFFILIATION="ALDE">
- (NL) Arvoisa puhemies, jälleen kerran voimme onnitella itseämme siitä, että olemme saavuttaneet sopimuksen monen yrityksen jälkeen. Prosessi oli pitkä ja kivulias ja jokainen, joka osallistui siihen, voi nyt katsoa taaksepäin hyvällä omallatunnolla. Suuri kysymys on se, onko tämä paras menettely talousarvion hyväksymiseksi. Mielestäni olisi hyvä ajatus, kunhan uusi perussopimus on ratifioitu, tarkastella jälleen sitä, voimmeko löytää nopeamman ja tehokkaamman tavan tehdä se.
<P>
Voisimme myös esimerkiksi harkita kysymystä, onko pilottihankkeista ja valmistelutoimista päättäminen näin myöhäisessä vaiheessa paras menetelmä vai olisiko meidän tehtävä se aikaisemmassa vaiheessa. Mielestäni jälkimmäinen on paras vaihtoehto. Jos tarkastelemme neuvotteluja, tämän talousarvion suuria menestyksiä ovat Galileo-hanke ja Euroopan innovaatio- ja teknologiainstituutti.
<P>
Kun luen lehtiartikkeleita kaikista neuvotteluista, näyttää aina siltä, että vain yksi toimielin on tärkeä, ja se on ministerineuvosto. Kun sopimus oli tehty ja luin artikkeleita, niissä sanottiin aina ”ministerineuvosto on päässyt sopimukseen”. Eikö ole mahdollista saada kerrankin viestiä yleisölle, ettei se aivan näin mennyt. Oli vaikeaa taivuttaa neuvosto mukauttamaan monivuotista talousarviota.
<P>
Sinänsä se on kiitettävää: perussopimus on vielä uusi, mutta sille oli kova tarve. Katson, että meidän olisi noudatettava perussopimusta ja monivuotista talousarviota mutta se koskee myös neuvostoa, erityisesti moitteetonta varainhoitoa koskevista maalausunnoista annetun 44 artiklan osalta. Ehkä komissiokin voisi kiinnittää siihen vähän huomiota.
<SPEAKER ID="238" NAME="Janusz Lewandowski" AFFILIATION="PPE-DE">
(PL) Arvoisa puhemies, vuoden 2008 talousarvion rakenne ja koko osoittavat, että olemme vasta aloittamassa uuden sukupolven monivuotisia ohjelmia, jotka liittyvät vuosien 2007-2013 rahoitusnäkymiin. Yksi keskeinen esimerkki on maksujen ennätyksellisen alhainen taso suhteessa BKTL:ään.
<P>
Olen varovaisen optimistinen sen suhteen, että vuonna 2008 tämän talousarvion edunsaajat tekevät Euroopan parlamentille miellyttävän yllätyksen ja samalla epämiellyttävän yllätyksen valtiovarainministereille vaatimalla niin kutsuttua lisätalousarviota arvioitua korkeamman täytäntöönpanoasteen takia, erityisesti rakennerahastojen alalla.
<P>
Sovittelu oli erittäin onnistunutta, ja se oli todellakin yhteinen menestys kolmelle siihen osallistuneelle toimielimelle. Onnittelen Reimer Bögeä hänen tehtävästään parlamentin valtuuskunnan johtajana. Onnittelut myös esittelijöille, pääsihteeristölle ja muille osallistujille. Kuten tämän päivän keskustelussa on jo mainittu, sovittelumenettely teki kuitenkin epämiellyttävän vaikutelman. Vaikutti siltä, että sen sijaan että parlamentin valtuuskunta olisi toiminut aktiivisesti sopimuksen teossa, se olisi ollut siellä jonkinlaisena tarkkailijana - tehden järjestelyjä tiettyjen kansallisten valtuuskuntien välillä. Viimeksi mainitut olivat erityisen kiinnostuneita rahoitusmenettelystä ja sitäkin enemmän Galileo-ohjelmaan liittyvistä hankintasopimuksista.
<P>
Tämä epämiellyttävä vaikutelma heijastui sitten tapausta koskeviin mediakommentteihin. On muistettava, että jälkimmäisten päätarkoituksena oli budjettisovittelu. Kyse oli enemmästä kuin vain kiinnostuneiden valtioiden valtiovarainministerien kokouksesta. Euroopan parlamentin puolesta lupaan, että teemme päätelmämme tästä kokemuksesta tämäntyyppisissä kokouksissa vuonna 2008.
<SPEAKER ID="240" NAME="Ingeborg Gräßle" AFFILIATION="PPE-DE">
(DE) Arvoisa puhemies, arvoisa komission jäsen, arvoisa neuvoston puheenjohtaja, haluaisin aluksi sanoa teille kohteliaisuuden.Mielestäni koristatte puheenjohtajavaltio Portugalin solmioin tätä salia huomattavasti ja osoitatte neuvostossa yhteishenkeä, jollaista emme ole sieltä osanneet odottaa.
<P>
Talousarvion valvonnan näkökulmasta on kaksi kohtaa, joita haluaisimme erityisesti korostaa varainhoitovuonna 2008. Ensimmäinen kohta - komission jäsen käsitteli sitä - on komission henkilöstön arvioinnin jatkaminen koordinoinnin ja hallinnollisen tuen aloilla.Tiedämme että komissiokin epäilee, tarvitseeko se todellakin 1 700 työntekijää viestinnässä tai 3 500 asiakirjahallinnossa tai 1 700 henkilöstöosastolla - yhteensä niistä tulee lähes kolmannes tuen ja koordinoinnin alojen työntekijöistä.On kyse siitä, ettei hallinto työstä itseään, vaan että sen henkilöstössä on työntekijöitä, jotka voivat toteuttaa komission ja myös parlamentin poliittiset ensisijaiset tavoitteet.
<P>
Siksi komissiota pyydetään edelleen valaisemaan kyseisiä aloja toimintasuunnitelmalla.Tämän aiheen on pysyttävä ohjelmassa ja se pysyykin, varauksin tai varauksitta, päätöslauselman 11 kohdan kanssa tai ilman sitä ja myös ennakkoedellytysten kanssa tai ilman niitä.Pyydän teitä todellakin seuraamaan tätä kysymystä edelleen.Olette antaneet siitä mielipiteenne.Olen kuullut mielipiteet ja arvioin ne.Uskon, että tämä komissio voi tehdä toimintasuunnitelman, sillä juuri tällä komissiolla on siihen mahdollisuudet.Seuraava komissio sen sijaan ei siihen pysty.Siksi uskon, että ennakkoedellytykset, valmistelut teidän puoleltanne ovat tärkeitä.Minä itse olen erittäin kiinnostunut aiheesta ja olen valmiina keskustelemaan siitä.
<P>
Toinen meille tärkeä kohta on kansalliset ilmoitukset jaetun hallinnon varoista.Arvoisa neuvoston puheenjohtaja, annoitte keskusteluissamme lausuntoja, joissa annoitte meidän ymmärtää, että te huolehditte tästä asiasta.Olette tähän mennessä jättäneet avoimeksi, miltä se tarkalleen ottaen näyttää.Myös puheenjohtajavaltio Slovenian on tehtävä jotain asialle.Haluamme pyytää komissiota luomaan vastaavilla suuntaviivoilla edellytykset sille, että voimme edes aloittaa keskustelut jäsenvaltioiden kanssa.Ilman kyseisiä suuntaviivoja ja ilman jäsenvaltioiden vastaavia toimia siitä tulee vaikeaa.
<SPEAKER ID="241" NAME="Monica Maria Iacob-Ridzi  .-" AFFILIATION="PPE-DE">
(RO)Arvoisa puhemies, Euroopan unionin talousarvio vuodelle 2008 on käytännöllinen, tuloksellinen, ja sitä ohjaavat Euroopan unionin nykyiset kehityksen painopisteet. Koko talousarviomenettelyn ajan Euroopan parlamentti käytti valvontavaltaansa muihin toimielimiin edistäen Lissabonin strategian päätavoitteita, taloudellista kilpailukykyä ja työllisyyttä.
<P>
Euroopan parlamentti siirsi komissiolle osoitettuja varoja varaukseen toimenpideohjelmien hyväksymisjärjestelmän puutteiden takia, koska määräaikojen ylittäminen tietää rahanmenoa unionin kansalaisille. Samoin tapahtuu uusista jäsenvaltioista tulevien työntekijöiden rekrytoinnin viivästyksissä, jotka ovat aiheuttaneet huomattavia kustannuksia ja vaikuttaneet EU:n toimielinten toimintaan.
<P>
Siksi pidän erittäin tärkeänä, että, sen jälkeen kun Lissabonin sopimus on tullut voimaan, parlamentin toimivalta kasvaa huomattavasti, yhteispäätösmenettelystä tulee pääsääntö ja parlamentin veto-oikeus talousarvion hyväksymisessä ulotetaan myös maatalouteen.
<P>
Ratkaisun löytyminen Euroopan unionin suurten teknologiahankkeiden eli Galileon ja Euroopan innovaatio- ja teknologiainstituutin rahoitukseen johtaa merkittävään tukeen tutkimukselle ja kehitykselle. Meidän on kuitenkin varmistettava, että EU:n tuki jaetaan tasaisesti ja ettei se syvennä jo olemassa olevaa teknologista ja tiedollista kehityskuilua jäsenvaltioiden välillä. Vaikka maatalouden marginaalin käyttö onkin tekninen ratkaisu kyseisten ohjelmien rahoitukseen, ei siitä saa tulla sääntöä. Maatalouden ei pitäisi olla ala, jonka kohtalosta päätetään etukäteen ja jonka varoja ohjataan säännöllisesti muualle. Olen todella iloinen tuesta, jota annoitte kouluissa käytettävää maitoa koskevan ohjelman rahoituksen lisäämiselle ja sen laajentamiselle muihin tuotteisiin.
<P>
Lopuksi totean, että Euroopan unionin kasvava osallistuminen koulutukseen yleisesti ja erityisesti apurahojen ja jatkuvien koulutusohjelmien lisääminen ovat erittäin tärkeitä. Siitä syystä kiitän teitä tuesta tarkistuksille, jotka koskevat talousarvion merkittävää kasvua tällä alalla ensi vuonna.
<SPEAKER ID="242" NAME="Margaritis Schinas" AFFILIATION="PPE-DE">
(EL) Arvoisa puhemies, tämän vuoden talousarvio on selvä todiste siitä, että yhteisön menetelmä toimii. Tänä vuonna olemme osoittaneet lisäarvon, jota Euroopan unioni voi tarjota ratkaistessaan monimutkaisia ongelmia alkuperäisten suunnitelmien epäonnistuessa.
<P>
Sitä osoittaa Galileon huikea menestys mutta myös tapa, jolla pystyimme tarjoamaan Frontexille uutta, tarpeellista rahoitusta uusiin haasteisiin vastaamiseksi, ja pilottisuunnitelmat sekä Euroopan innovaatio- ja teknologiainstituutti. Lyhyesti sanottuna Euroopan unioni osoittaa, että se voi tarjota yhteisön ratkaisuja laajamittaisiin, monimutkaisiin ongelmiin, joissa muut ovat epäonnistuneet.
<P>
Se on ensimmäinen, myönteinen viesti. On kuitenkin myös toinen, kielteinen viesti, joka liittyy talousarvion lukujen laajempaan suuntaukseen: se, että käytämme tänä vuonna ensi vuotta varten 0,95 prosenttia yhteisön BKT:stä ei vaikuta minusta hyvältä uutiselta. Olen kuullut, että jotkut parlamentin jäsenet pitävät sitä menestyksenä. Minusta se ei sitä ole. Se osoittaa, että käytämme nyt 27 jäsenvaltion kanssa yhtä paljon rahaa kuin silloin, kun jäsenvaltioita oli 15. Tämäntasoiset talousarviot eivät vastaa EU:n kunnianhimoisia tavoitteita. Tämän vuoden menestyksen pohjalta meidän olisi alettava valmistautua tuleviin määrärahoihin hyvissä ajoin, ja olen iloinen, että sitä koskevat keskustelut on jo aloitettu.
<P>
Haluan lopettaa henkilökohtaiseen huomautukseen: torstaina kun äänestämme talousarviosta, tulee vuosi siitä, kun Loyola de Palacio - tämän suuren eurooppalaisen hankkeen arkkitehti - kuoli. Hän oli suuri eurooppalainen, suuri nainen, joka käynnisti tämän prosessin, jonka menestyksekkäästä päätöksestä äänestämme torstaina. Uskon, että poliitikolle, joka puhuu työnsä kautta, ei voi olla parempaa muistomerkkiä.
<SPEAKER ID="243" NAME="Simon Busuttil" AFFILIATION="PPE-DE">
(MT) Kiitos, herra puhemies. Yksi kohdista, joista parlamentti ja neuvosto ovat sopineet, on Frontexin talousarvion asteittainen lisääminen - itse asiassa se on kaksinkertaistettu. Haluaisin todeta, että talousarvion ensimmäisen käsittelyn jälkeen ja ennen toista käsittelyä, jossa se tällä viikolla hyväksytään, parlamentin kansalaisoikeuksien sekä oikeus- ja sisäasioiden valiokunnalla oli perusteellinen keskustelu Frontexin johtajan kanssa, ja siinä keskustelimme ja meille annettiin yksityiskohtainen esitys viraston työohjelmasta tulevana vuonna. Arvoisa puhemies, kyseinen esitys vakuutti meidät siitä, että teemme oikein lisätessämme viraston talousarviota ja että tulevan vuoden lisäresursseilla virasto on tehokkaampi kuin tähän saakka. Viraston johtaja antoi meille myös yksityiskohdat useista uusista tehtävistä, jotka toteutetaan ensi vuoden aikana unionin ulkorajoilla - maalla, ilmassa sekä merellä. Merellä suoritettavien tehtävien alalla meille tuotti suurta tyydytystä nähdä, että Frontexin toiminta lisääntyy huomattavasti merirajoilla, erityisesti Välimeren keskiosassa mutta myös itäisellä Välimerellä, jossa olemme havainneet viime aikoina ongelmien kasvavan huomattavasti. Samalla tehtävät jatkuvat myös Kanarian saarten ympäristössä. Arvoisa puhemies, olen varma siitä, että kyseisten maiden asukkaat ovat tyytyväisiä Frontexin suurempaan läsnäoloon niiden auttamiseksi siirtolaistulvan hallitsemisessa. Tiedämme kaikki, että siirtolaistulva on suuri huoli kyseisten maiden asukkaille. He arvostavat siksi päätöksiä, jotka olemme tehneet talousarviosta. Olen varma siitäkin, että tällä talousarviolla lähetämme järjestäytyneen rikollisuuden verkostolle, joka hyötyy siirtolaisten salakuljetuksesta, selvän viestin että heidän toimintaansa ei enää suvaita. Kiitos.
<SPEAKER ID="244" NAME="Emanuel Santos" LANGUAGE="PT">
Arvoisa puhemies, olen kuunnellut huolellisesti parlamentin jäsenten puheita ja minun on sanottava, että, vaikka alussa ilmaisinkin tyytyväisyyteni saavutettuun menestykseen, minulla on nyt sitäkin enemmän syytä olla erittäin tyytyväinen sekä omasta että neuvoston puolesta tulokseen, jonka olemme onnistuneet saavuttamaan yhdessä.
<P>
Haluan lisätä, että tulokset antavat meille syyn olla tyytyväinen mutta ne antavat myös arvovaltaa toimielimillemme: Euroopan parlamentille, neuvostolle ja komissiolle. Unionin kansalaisten silmissä olemme osoittaneet yhteisen tahdon ja yhteisen tavoitteen rakentaa edelleen Euroopan unionia, jossa on nyt 27 jäsenvaltiota, rauhan, demokratian, vapauden, oikeuden ja myös hyvinvoinnin alueena. Minun on käytettävä hyväkseni tämä tilaisuus ilmaista voimakas toiveeni, että hyväksyttävä talousarvio pannaan asianmukaisesti täytäntöön ja että myös ne hankkeet, joita kyseiset neuvottelut koskevat, pannaan asianmukaisesti täytäntöön. Paljon kiitoksia kaikille neuvostolle osoitetuista jalomielisistä sanoista. Paljon kiitoksia, arvoisa puhemies.
<SPEAKER ID="245" NAME="Puhemies">
(PL) Keskustelu on päättynyt.
<P>
Äänestys toimitetaan torstaina.
<P>
Kirjalliset kannanotot (142 artikla)
<SPEAKER ID="246" NAME="Alexander Stubb  " AFFILIATION="PPE-DE">
kirjallinen.-(FI) On syytä onnitella parlamentin esittelijöitä onnistuneesta budjetista:komission budjetin osalta Kyösti Virrankoskea ja parlamentin sekä muiden instituutioiden osalta Ville Itälää.
<P>
Tulos on historiallinen.Rakenne- ja koheesiorahastot saavat nyt ensi kertaa suurimman siivun budjetista.Tämä heijastaa muutoksia komission prioriteeteissa.Vanhastaan tuttua on budjetin suuruus, vajaa 1 prosentti bruttokansantuotteesta, mikä merkitsee noin 120,3 miljardia euroa vuodelle 2008.
<P>
Budjetti katsoo myös tulevaisuuteen, tuloksena 3,4 miljardia euroa Galileo-satelliittinavigointijärjestelmälle ja 309 miljoonaa euroa Euroopan teknologiainstituutille (EIT).Myös yhteiseen ulko- ja turvallisuuspolitiikkaan satsattiin lisää.Tämä on erinomaisen tärkeää uskottavan kansainvälisen roolin vahvistamisen kannalta.
<P>
Parlamentin osalta Ville Itälä on pitänyt hyvin esillä budjettikurin ja yhteisten varojen vastuullisen käytön merkitystä.
<P>
Näin ollen pidän syntynyttä budjettia erinomaisena.

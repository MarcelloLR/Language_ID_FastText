<CHAPTER ID="006-02">
2. Darfur (äänestys) 
<P>
- Päätöslauselmaesitys
<P>
- Ennen äänestystä:
<SPEAKER ID="076" NAME="Josep Borrell Fontelles" AFFILIATION="PSE">
(ES) Arvoisa puhemies, päätöslauselma tuotiin täysistuntoon työjärjestyksen 91 artiklan nojalla kiireellisenä, ilman keskustelua. Asia on todellakin kiireellinen, ja omasta puolestani sekä niiden viiden jäsenen puolesta, jotka viettivät viisi päivää Darfurissa, haluan lyhyesti korostaa sitä, miksi asia on kiireellinen.
<P>
Darfur on tällä hetkellä alue, jolla ei ole lakia, jossa kaikki käyvät sotaa kaikkia vastaan. Tässä tiivistyvät aikamme suurimmat ongelmat: keskusalueiden ja syrjäseutujen välinen konflikti, etniset konfliktit, eri ryhmien välisen kilpailutilanteen poliittinen hyödyntäminen ja kenties maailman ensimmäinen ilmastonmuutoksen aiheuttama sota.
<P>
Asia on kuitenkin kiireellinen, koska tilanne pahenee entisestään, ja jos tämä jatkuu, humanitaarisen työn tekijät eivät enää kykene tekemään työtään. Kahden ja puolen miljoonan ihmisen henki on riippuvainen tästä työstä, sillä heidät ruokitaan päivittäin näiden työntekijöiden ponnistelujen ja osittain Euroopan unionin rahan avulla.
<P>
Jos turvallisuustilanne ei parane vuoden loppuun mennessä, saatamme havaita, että kaksi miljoonaa ihmistä on jätetty oman onnensa nojaan autiomaahan, ja tästä voi seurata suurin humanitaarinen kriisi maailmassa koskaan.
<P>
Arvoisa puhemies, hyvät kollegat, tämän vuoksi on tärkeää, että Yhdistyneiden kansakuntien joukot, joita olemme niin monta kertaa pyytäneet lähetettäviksi Darfuriin, lopultakin menevät sinne nyt, kun Sudanin hallitus ei sitä vastusta. Sudanin hallitus ei vastusta tätä enää. Nyt se suostuu tähän. Sudanin hallituksen mukaan joukkojen olisi mentävä sinne mahdollisimman pian, sillä hallitus ei enää kykene - jos se nyt on koskaan halunnutkaan - takaamaan vähäisintäkään turvallisuutta.
<P>
Janjaweedeja ei ole riisuttu aseista. Aivan päinvastoin. Sudanin hallitus ei tule lisäämään turvallisuutta Darfurissa. Jos haluamme välttää täydellisen humanitaarisen kriisin, meidän on painostettava varmistaaksemme, että joukot menevät sinne mahdollisimman pian.
<P>
Koska paikan päälle siirtyminen kestää kuitenkin vähintään vuoden, meidän on tuettava Afrikan unionia ja varmistettava ainakin se, että sotilaille maksetaan palkkaa, sillä tietänette, että olemme käyttäneet joukkojen tukemiseen enemmän rahaa kuin humanitaariseen apuun.
<P>
Arvoisa puhemies, tässä syyt sille, miksi asia on kiireellinen.
<P>
(Suosionosoituksia)
<SPEAKER ID="077" NAME="Puhemies">
Paljon kiitoksia, Josep Borrell, sekä mietinnöstä että uupumattomasta sitoumuksestanne.

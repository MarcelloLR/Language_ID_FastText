<CHAPTER ID="005">
Äänestykset
<SPEAKER ID="101" NAME="Puhemies">
(FR) Ensimmäiseksi minulla on ilo kertoa Euroopan parlamentille, että Liettuan parlamentti ratifioi tänä aamuna perustamissopimuksen.
<P>
(Suosionosoituksia)
<P>
Esityslistalla on seuraavana äänestykset.
<P>
(Äänestysten tulokset ja niiden kulkua koskevat yksityiskohdat: ks. pöytäkirja.)
<P>
- Ennen äänestystä
<SPEAKER ID="102" NAME="Jens-Peter Bonde" AFFILIATION="IND/DEM">
(EN) Arvoisa puhemies, äänestän tänään viimeisen kerran Euroopan parlamentissa. Huomisesta lähtien Tanskan JuniBevaegelsenia edustaa Hanne Dahl. Kiitän kaikkia jäseniä perustuslakeja ja kansanäänestyksiä koskevista hyvistä väittelyistä ja hyvästä yhteistyöstä, jota teimme avoimuuden puolesta.
<P>
Olemme onnistuneet avaamaan komission salaisen puhelinluettelon. Komission asialistat ja pöytäkirjat ovat saatavilla verkossa. Pian saamme tietää, kuka antaa komissiolle neuvoja ja kuka saa tukia. Tällaiset saavutukset olivat mahdollisia vain puoluerajat ylittävän yhteistyön ansiosta.
<P>
Yhteensä 23 hallitusta, joka ainut parlamentin jäsen ja kaikki Euroopan parlamentin jäsenet yhtä lukuun ottamatta allekirjoittivat yleissopimukseen sisältyvän hyvin yksinkertaisen ehdotuksen avoimuusmenettelyn muuttamisen puolesta. Kaiken on oltava avointa ja selkeää, ellei ole kyse poikkeustapauksesta.
<P>
Kiitän teitä myös tuesta useille tarkistuksille, jotka koskivat fluorattuja kasvihuonekaasuja, ilmastoa, torjunta-aineita ja juomavettä, liikennettä ja ekologisten makkaroiden nitraattipitoisuutta.
<P>
Toinen toiveeni on, että virkamiehet eivät enää säädä lakeja suljettujen ovien takana. Pyydän varmistamaan, että parlamentti hyväksyy kaikki EU:n säädökset julkisessa äänestyksessä.
<P>
Hyvät kollegat, kiitos 29 vuodesta yhteisessä edustajakokouksessa...
<P>
(DA)...ja kiitos tanskalaisille äänestäjille, jotka tekivät sen mahdolliseksi!

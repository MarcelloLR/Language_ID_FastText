<CHAPTER ID="018">
EY:n ja Mauritiuksen välinen lyhytaikaista oleskelua koskeva viisumivapaussopimus - EY:n ja Seychellien välinen lyhytaikaista oleskelua koskeva viisumivapaussopimus - EY:n ja Barbadosin välinen lyhytaikaista oleskelua koskeva viisumivapaussopimus - EY:n ja Saint Kitts ja Nevisin välinen lyhytaikaista oleskelua koskeva viisumivapaussopimus - EY:n ja Antigua ja Barbudan välinen lyhytaikaista oleskelua koskeva viisumivapaussopimus - EY:n ja Bahaman välinen lyhytaikaista oleskelua koskeva viisumivapaussopimus (keskustelu) 
<SPEAKER ID="110" NAME="Puhemies">
(FR) Esityslistalla on seuraavana yhteiskeskustelu
<P>
Simon Busuttilin kansalaisvapauksien sekä oikeus- ja sisäasioiden valiokunnan puolesta laatima mietintö ehdotuksesta neuvoston päätökseksi Euroopan yhteisön ja Mauritiuksen tasavallan välisen lyhytaikaista oleskelua koskevan viisumivapaussopimuksen tekemiseksi - C7-0015/2009 -,
<P>
Simon Busuttilin kansalaisvapauksien sekä oikeus- ja sisäasioiden valiokunnan puolesta laatima mietintö ehdotuksesta neuvoston päätökseksi Euroopan yhteisön ja Seychellien tasavallan välisen lyhytaikaista oleskelua koskevan viisumivapaussopimuksen tekemiseksi - C7-0012/2009 -,
<P>
Simon Busuttilin kansalaisvapauksien sekä oikeus- ja sisäasioiden valiokunnan puolesta laatima mietintö ehdotuksesta neuvoston päätökseksi Euroopan yhteisön ja Barbadosin välisen lyhytaikaista oleskelua koskevan viisumivapaussopimuksen tekemiseksi - C7-0017/2009 -,
<P>
Simon Busuttilin kansalaisvapauksien sekä oikeus- ja sisäasioiden valiokunnan puolesta laatima mietintö ehdotuksesta neuvoston päätökseksi Euroopan yhteisön ja Saint Kitts ja Nevisin välisen lyhytaikaista oleskelua koskevan viisumivapaussopimuksen tekemiseksi - C7-0013/2009 -,
<P>
Simon Busuttilin kansalaisvapauksien sekä oikeus- ja sisäasioiden valiokunnan puolesta laatima mietintö ehdotuksesta neuvoston päätökseksi Euroopan yhteisön ja Antigua ja Barbudan välisen lyhytaikaista oleskelua koskevan viisumivapaussopimuksen tekemiseksi - C7-0016/2009 -,
<P>
Simon Busuttilin kansalaisvapauksien sekä oikeus- ja sisäasioiden valiokunnan puolesta laatima mietintö ehdotuksesta neuvoston päätökseksi Euroopan yhteisön ja Bahaman liittovaltion välisen lyhytaikaista oleskelua koskevan viisumivapaussopimuksen tekemiseksi - C7-0014/2009 -,
<SPEAKER ID="111" NAME="Simon Busuttil" LANGUAGE="MT">
Huolimatta istuntosalissa tuntuvasta koleudesta tämä aihe käsittelee maita, jotka voivat kerskua korkeilla lämpötiloilla, ja se onkin ihanteellisempi tilanne. Nämä mietinnöt koostuvat itse asiassa sopimuksesta, joka tarjoaa lyhytaikaista oleskelua koskevan viisumin Euroopan unionin sekä uuden kuuden eri maan välillä, ja ne ovat Mauritiuksen tasavalta, Seychellien tasavalta, Barbados, Saint Kitts ja Nevis, Bahaman liittovaltio sekä Antigua ja Barbuda.
<P>
Viisumivapautta sovelletaan niihin Euroopan unionin kansalaisiin, jotka matkustavat näihin maihin, ja päinvastoin, eli näiden maiden kansalaisiin, jotka matkustavat Euroopan unioniin. Se on voimassa enintään kolme kuukautta kuuden kuukauden mittaisen ajanjakson aikana. Viisumivapaus kattaa kaikki henkilöryhmät, jolla tarkoitetaan sekä tavallisia ihmisiä että diplomaatteja, jotka matkustavat eri syistä. Tämä koskee erityisesti lukuisia turisteja, jotka ovat Euroopan unionin kansalaisia ja jotka matkustavat näihin kuuteen maahan lomalle, ja näin ollen helpotamme heidän tilannettaan huomattavasti.
<P>
Tämän sopimuksen ulkopuolelle jäävät kuitenkin ne, jotka matkustavat työ- ja ansiotarkoituksissa. Olemme sisällyttäneet näihin mietintöihin ehdon, jossa todetaan, että jokainen näistä kolmansista maista voi keskeyttää sopimuksen soveltamisen tai irtisanoa sopimuksen kaikkien Euroopan yhteisön jäsenvaltioiden osalta pikemmin kuin jättää yksittäisiä maita sopimuksen ulkopuolelle. Tämä tehtiin tasavertaisen kohtelun takaamiseksi kaikille Euroopan unionin kansalaisille ja sen lisäksi osoituksena yhteenkuuluvuudesta. Toisaalta Euroopan unioni toimii samoin, mikä tarkoittaa, että Euroopan yhteisö voi myös keskeyttää sopimuksen soveltamisen tai irtisanoa sen kaikkien jäsenvaltioidensa osalta. Euroopan unioni tai mikä tahansa näistä maista voi joko keskeyttää koko sopimuksen tai sen osan soveltamisen yleiseen järjestykseen tai kansalliseen turvallisuuden tai kansanterveyden suojaamiseen, laittomaan maahanmuuttoon tai toisen sopimuspuolen palauttamaan viisumipakkoon liittyvistä syistä. Arvoisa puhemies, ennen kaikkea haluan selventää, että ennen kuin näistä mietinnöistä äänestettiin valiokunnissa, pyysimme Euroopan komissiolta lupauksen siitä, että täydellinen vastavuoroisuus taattaisiin. Tämä luvattiin meille. Tämä oli meistä ratkaiseva periaate. Nämä maat takaavat täydellisen vastavuoroisuuden viisumivaatimustensa poistamisessa, ja me voimme toimia samoin. Näin ollen poistamme viisumivaatimukset molemmin puolin. Sopimus on saavutettu vaatimusten pohjalta, ja jälleen kerran se osoittaa selkeästi, miten Euroopan unioni kykenee neuvottelemaan yksimielisesti kansainvälisissä yhteyksissä ja osoittamaan yhteenkuuluvuutta kaikkia maita kohtaan. Päätän puheenvuoroni toteamalla vielä kerran, että tämä on osoitus Euroopan unionin kyvystä avata ovensa kansalaisille kaikkialla maailmassa.
<SPEAKER ID="112" NAME="Jacques Barrot" LANGUAGE="FR">
Arvoisa puhemies, olen hyvin kiitollinen jäsen Busuttilille hänen erinomaisesta mietinnöstään.
<P>
Kuusi EU:n ulkopuolista maata - Antigua ja Barbuda, Bahama, Barbados, Mauritius, Saint Kitts ja Nevis ja Seychellit - siirrettiin viisumipakkoluettelosta asetuksen (EY) N:o 539/2001 mukaiseen viisumivapausluetteloon 21 päivänä joulukuuta 2006 annetun uuden asetuksen (EY) N:o 1932/2006 nojalla, jossa vahvistettiin, että nämä maat täyttivät asetuksessa säädetyt vaatimukset.
<P>
Asetuksella säädeltiin viisumivapauden täytäntöönpanoa näiden maiden kansalaisten osalta sen jälkeen, kun sopimus kahdenvälisestä viisumisopimuksesta saatiin päätökseen, ja se tuli voimaan Euroopan yhteisön ja kunkin näistä maiden välillä.
<P>
Kuten jäsen Busuttil totesi, oli tärkeää taata täydellinen vastavuoroisuus, koska aikaisemmin jotkut näistä maista asettivat edelleen viisumivaatimuksen yhden tai useamman jäsenvaltion kansalaisille.
<P>
Caricomin eli Karibian yhteismarkkinoiden maiden useisiin Euroopan unionin jäsenvaltioihin soveltaman tilapäisen viisumijärjestelmän vuoksi kriketin maailmanmestaruuskilpailujen aikana viralliset neuvottelut viisumivapaudesta aloitettiin vasta heinäkuussa 2008.
<P>
Voidakseen varmistaa, että kansalaiset voivat hyötyä viisumivapaudesta mahdollisimman pian, komissio ehdotti 28. toukokuuta 2009 allekirjoitettujen sopimusten tilapäistä soveltamista, ja siitä lähtien niitä on sovellettu tilapäisesti, kunnes sopimusten viralliseen loppuunsaattamiseen tarvittavat menettelyt saadaan päätökseen.
<P>
Vastavuoroisuusperiaatteen mukaan viisumivapaus kattaa kaikki henkilöryhmät - henkilöt, joilla on tavallinen passi, diplomaattipassi, virkapassi tai virkamatkapassi - jotka matkustavat eri tarkoituksissa, lukuun ottamatta henkilöitä, joiden matkan tarkoituksena on työskentely korvausta vastaan.
<P>
Kuten jäsen Busuttil totesi, jotta tasavertainen kohtelu toteutuisi kaikkien EU:n kansalaisten kohdalla, sopimukset sisältävät ehdon, että nämä kuusi EU:n ulkopuolista maata voivat keskeyttää sopimuksen soveltamisen tai irtisanoa sopimuksen vain kaikkien Euroopan yhteisön jäsenvaltioiden osalta, ja vastaavasti yhteisö voi keskeyttää sopimuksen soveltamisen tai irtisanoa sopimuksen vain kaikkien jäsenvaltioiden osalta.
<P>
Tästä on kysymys. Olen kiitollinen parlamentille ja jäsen Busuttilille hänen tekemästään yhteistyöstä. Yhteistyö tukee tätä aloitetta, jonka myötä kansalaisten on näin ollen helpompi matkustaa. Lisään vielä, että tässä hieman vilpoisessa parlamentin istuntosalissa voimme ennemmin tai myöhemmin haaveilla matkustavamme kaikkiin näihin uskomattomiin maihin, kuten Seychelleille ja Bahamalle.
<SPEAKER ID="113" NAME="Marie-Christine Vergiat" LANGUAGE="FR">
Arvoisa puhemies, Euroopan yhtyneen vasemmiston konfederaatioryhmä / Pohjoismaiden vihreä vasemmisto kannattaa Euroopan unionin sopimuksia näiden kuuden maan kanssa, jotka ovat todellakin unelmakohteita, arvoisa komission varapuheenjohtaja Barrot.
<P>
Kuten ilmoititte meille, näiden sopimusten myötä näiden kuuden maan kansalaiset ja vastaavasti EU:n kansalaiset voivat tulevaisuudessa saada vapauden lyhytaikaista oleskelua koskevasta viisumivaatimuksesta. Tämä koskee ainakin eräitä heistä, koska sopimuksen soveltamisalan ulkopuolelle jäävät ne, jotka haluavat työskennellä tai harjoittaa toimintaa korvausta vastaan työntekijänä tai palveluntarjoajana lyhyen ajanjakson. Tämä tarkoittaa, että viisumivapauden ulkopuolelle jäävät ovat muun muassa liikemiehiä ja -naisia, urheilijoita ja taiteilijoita - ainakin silloin, kun toiminta on tilapäistä - toimittajia sekä harjoittelijoita.
<P>
Meidän ei kannata nyt olla liian pikkutarkkoja, vaan suhtautukaamme myönteisesti tähän edistysaskeleeseen, koska tunnemme kaikki hallinnolliset muodollisuudet, joita suurlähetystömme suorittavat voidakseen myöntää viisumit eteläisen pallonpuoliskon maiden kansalaisille.
<P>
Hyvät kuulijat, olen varma, että olette kaikki - ainakin vasemmalla istuvat - kuulleet näistä taiteilijoista, joita estetään osallistumasta festivaaleille, tai urheilijoista, jotka eivät voi osallistua kilpailuihin. Me GUE/NGL-ryhmässä kannatamme kaikkien lyhytaikaisten viisumien poistamista. Ne ovat vastoin ihmisten vapaan liikkuvuuden periaatetta ja sysäävät näiden maiden kansalaiset noidankehään, jossa he ensin tekevät hakemuksen lyhytaikaisesta viisumista, ja kun he ovat saaneet sen, he eivät palaa kotimaahansa, koska he pelkäävät, etteivät enää saa uutta viisumia. Vastavuoroisesti omissa maissamme ryhdymme ankariin toimenpiteisiin lyhytaikaisia viisumeja varten, ja noidankehä on valmis. Tämä jopa johtaa todellisiin perheiden hajoamisiin maissamme asuvien maahanmuuttajien ja heidän alkuperämaassaan asuvien perheidensä välillä. Näin ollen katsomme, että nämä sopimukset ovat myönteinen edistysaskel toisenlaisessa maahanmuuttopolitiikassa, jonka mukaan miehet ja naiset voisivat liikkua yhtä vapaasti kuin pääoma ja tavarat.
<P>
Arvoisa komission jäsen, on kuitenkin yksi pieni epäselvyys, yksi tekninen epäselvyys. Huomasimme, että englannin termi "valid passport" (voimassa oleva passi) oli käännetty ranskaksi termillä "passeport ordinaire" (tavallinen passi), mutta mielestämme kyse ei ole samasta asiasta. Sen vuoksi olisimme iloisia, jos kohtaa selvennettäisiin, koska mielestämme oikea käännös olisi "passeport en cours de validité" (voimassa oleva passi).
<P>
Olimme myös yllättyneitä - sana "yllättynyt" on kenties kohtelias tapa ilmaista asia - siitä, että näitä sopimuksia ei sovelleta Ranskan syrjäisimpiin alueisiin, kun niitä kuitenkin sovelletaan Portugalin syrjäisimpiin alueisiin.
<SPEAKER ID="114" NAME="Carlos Coelho" AFFILIATION="PPE">
(PT) Haluan antaa tukeni Simon Busuttilin mietinnölle, jossa tuetaan Euroopan komission aloitetta, ja esitän kolme pientä näkökohtaa. Ensinnäkin tähän päätökseen, jolla helpotetaan liikkumista, sisältyy ajatus "Fortress Europesta", jota emme hyväksy. Toiseksi emme lennätä ovia auki sattumanvaraisesti. Kuten varapuheenjohtaja Barrot muistutti meille, avaamme ne tiettyjen sääntöjen mukaan. Kuten hän totesi, nämä maat ovat noudattaneet sääntöjä, ja ne voidaan poistaa viisumipakkoluettelosta.
<P>
Katson, että on tärkeää omaksua eurooppalainen lähestymistapa ja välttää "valikoimasta parhaita" maita niin, että jotkut hyväksytään ja toiset suljetaan pois. Joko koko Euroopan alue hyväksytään tai sitten ei. Lopuksi totean, että kuten Simon Busuttil ja varapuheenjohtaja Barrot korostivat, vastavuoroisuuden takaaminen on keskeistä näissä sopimuksissa. Emme voi pyytää Eurooppaa tuosta vaan avaamaan oviaan muille maille, jos nämä maat eivät avaa omia oviaan Euroopalle. Tämä asia taataan laajalti näissä sopimuksissa.
<SPEAKER ID="115" NAME="Jacques Barrot" LANGUAGE="FR">
Arvoisa puhemies, haluan ensimmäiseksi kiittää jäsen Vergiat'ta ja kertoa hänelle, että hän on täysin oikeassa - oikea termi on todellakin "passeports en cours de validité" - ja toiseksi totean, että tämä tilaisuus on sellainen, jonka toivomme jatkuvan niin kauan kuin mahdollista.
<P>
Mielestäni myös jäsen Coelho teki asian selväksi jäsen Busuttilin puheenvuoron jälkeen siitä, että meidän on oltava hyvin tiukkoja vastavuoroisuusasiassa ja että tarvitsemme myös todellista eurooppalaista yhteenkuuluvuutta. Emme voi jättää yhtä jäsenvaltiota sen varaan, että viisumit otetaan uudelleen käyttöön. Kaikkien jäsenvaltioiden ja unionin on osoitettava todellista yhteenkuuluvuutta.
<P>
Osoitan jälleen kerran kiitollisuuttani jäsen Busuttilille siitä, että hän tunnisti ongelman selkeästi ja että hän tarjosi meille näin parlamentin tuen.
<SPEAKER ID="116" NAME="Simon Busuttil" LANGUAGE="MT">
Haluan yksinkertaisesti kiittää kaikkia niitä, jotka ovat käyttäneet tätä asiaa koskevan puheenvuoron. Tämä koska yhtä lailla kollegojani kuin Euroopan komission varapuheenjohtaja Jacques Barrot'ta. Jos minun pitäisi tehdä yhteenveto tämän toimielimen poliittisesta sanomasta yhdellä ilmauksella, se olisi tietenkin vastavuoroisuuden periaate. Se on meille tärkeä asia. Sillä on suuri merkitys edessämme olevan sopimuksen kannalta aivan samoin kuin sopimukset kolmansien maiden kanssa ovat keskeisiä. Komission varapuheenjohtaja tietää, että on useita kolmansia maita, jotka eivät edelleenkään noudata vastavuoroisuusperiaatetta kaikkien Euroopan unionin jäsenvaltioiden kohdalla. Yhdysvallat on yksi niistä, ja se on hiljattain sisällyttänyt lukuisia maita viisumivapausohjelmaan mutta jättänyt meidät sen ulkopuolelle. Brasilia, jonka kanssa olemme hiljattain käyneet neuvotteluja, on toinen esimerkkitapaus. Esitän vastaisuuden varalta, että aina kun sopimus saadaan päätökseen, painotamme vastavuoroisuusperiaatteen tärkeyttä. Katson, että tämäntyyppiset sopimukset voivat toimia perustana muita tulevia tapauksia varten.
<SPEAKER ID="117" NAME="Puhemies">
(FR) Yhteiskeskustelu on päättynyt.
<P>
Äänestys toimitetaan huomenna.

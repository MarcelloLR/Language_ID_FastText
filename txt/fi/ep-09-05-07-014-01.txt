<CHAPTER ID="014-01">
1. Iran: Roxana Saberin tapaus
<SPEAKER ID="294" NAME="Laima Liucija Andrikien" AFFILIATION="PPE-DE">
(EN) Arvoisa puhemies, ehdotukseni on, että sanat "Iranin viranomaisia" 3 kohdan alussa pitäisi korvata sanoilla "muutoksenhakutuomioistuinta 12. toukokuuta 2009". Silloin 3 kohta kuuluisi näin: "kehottaa muutoksenhakutuomioistuinta 12. toukokuuta 2009 pidettävässä istunnossaan vapauttamaan Roxana Saberin...".
<SPEAKER ID="296" NAME="Marios Matsakis" LANGUAGE="EN">
Arvoisa puhemies, sen jälkeen, kun tästä yhteisestä päätöslauselmaesityksestä oli sovittu ja se oli toimitettu, saatiin uutisia vielä uudesta häpeällisen julmasta tapauksesta, joka koski Iranin kansalaisen kuoliaaksi kivittämistä.
<P>
Siksi ajattelimme, että olisi asianmukaista lisätä 7 kohtaan seuraava: "vaatii tässä yhteydessä, että Iranin islamilaisen tasavallan viranomaiset lakkauttavat kiireellisesti kivittämiskäytännön; tuomitsee päättäväisesti hiljattain tapahtuneen Vali Azadin teloituksen kivittämällä ja ilmaisee vakavan huolensa teloitettavaksi tuomittujen Mohammad Ali Navid Khamamin ja Ashraf Kalhorin tuomioiden täytäntöönpanosta;". Ymmärrän, että muiden ryhmien edustajat hyväksyvät tämän.

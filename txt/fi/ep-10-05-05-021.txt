<CHAPTER ID="021">
Sähköajoneuvot (keskustelu) 
<SPEAKER ID="517" NAME="Puhemies">
(ES) Esityslistalla on seuraavana neuvoston ja komission julkilausumat sähköajoneuvoista.
<SPEAKER ID="518" NAME="Diego López Garrido" LANGUAGE="ES">
Arvoisa puhemies, hyvät parlamentin jäsenet, arvoisa komission jäsen, komission varapuheenjohtaja Tajani, kuten tiedätte, maailmanlaajuinen talous- ja rahoituskriisi on vaikuttanut huomattavasti koko EU:n teollisuuteen, ja tässä äärimmäisen ankarassa koko taloutta ja myös teollisuutta koskevassa ympäristössä katsomme, että EU:n ensisijainen tavoite on säilyttää kasvu ja työllisyys.
<P>
Tänään olemme kuulleet hyviä uutisia komission ennusteessa siitä, että elpymistä on tapahtumassa koko Euroopan unionissa. Vaikka elpyminen on pientä, se on kuitenkin elpymistä, ja erityisesti se tarkoittaa teollisuustoimintaa.
<P>
Meidän mielestämme teollisuus - ja tämän osalta olen varma, että olemme samaa mieltä komission varapuheenjohtajan kanssa, koska puhuimme äskettäin tästä asiasta, ja hän on kanssamme samaa mieltä - on ja sen täytyy olla korvaamaton liikkeellepaneva voima EU:n talouden kasvun ja elpymisen taustalla. Siksi meidän on tuettava EU:n teollisuutta.
<P>
EU:n teollisuudella - toistan - voi olla johtava asema taloudessa, ja jotta niin kävisi, meidän on ensin suojeltava teollisuusrakennettame nykyiseltä ankaralta talousympäristöltä ja toiseksi meidän on parannettava EU:n teollisuuden kilpailukykyä. EU:n teollisuudelle on toisin sanoen palautettava johtajuus ja kilpailukyky maailmanmarkkinoilla; sillä on tuettava innovaatiota ja uusien tekniikoiden kehitystä. Tässä suhteessa, kuten monissa muissa asioissa, on hyvin tärkeää, että näihin haasteisiin vastataan eurooppalaisesta näkökulmasta ja että mukana on eurooppalainen painotus.
<P>
Meidän on teollisuusalalla korostettava erityisesti aloja, joilla on suurimmat vaikutus- ja kasvumahdollisuudet. Yksi niistä on epäilemättä ajoneuvoala, koska sillä on suuret mahdollisuudet teknologian siirtoon muihin toimiin, suuri vaikutus työllisyyteen, vientikapasiteettia ja kasvumahdollisuuksia. Siksi on tärkeää, että keskitymme ajoneuvoalaan, joka on komission omien lukujen mukaan ala, jossa EU työllistää 12 miljoonaa ihmistä suoraan tai välillisesti ja joka on suurin yksityinen investoija tutkimuksessa, kehityksessä ja innovaatioissa investoiden 20 miljardia euroa vuodessa.
<P>
EU:n ajoneuvokannassa, joka voi kasvaa vuoteen 2030 mennessä 270 miljoonaan ajoneuvoon, on sellaisia ajoneuvoja, joihin on kiinnitettävä huomiota niiden tavoitteiden saavuttamiseksi, joihin viittasin aiemmin. Puhumme sähköajoneuvoista, jotka ovat tärkeimpiä esimerkkejä innovatiivisista strategioista, joita tällä alalla on harkittava.
<P>
Puheenjohtajavaltio Espanja on siksi ottanut sähköajoneuvot ensisijaisena tavoitteena asialistalleen, ensisijaisena vaihtoehtoisena liikennemuotona, jotta liikennealalla voidaan vähentää riippuvuuttamme öljystä johdetuista fossiilisista polttoaineista, ja ottaa siten selkeä ja ratkaiseva askel kohti energiatehokasta ja ympäristön kannalta kestävää liikennejärjestelmää. Neuvosto katsoo, että tämän aikaansaamiseksi tarvitsemme yleistä strategiaa teknologioiden, tässä tapauksessa myös sähköteknologian, kehittämiseksi.
<P>
Neuvosto edistää siksi keskustelua mahdollisista hyväksyttävistä toimenpiteistä sähköajoneuvojen tuotannon edistämiseksi EU:n teollisuudessa, joten kävimme 8. ja 9. helmikuuta keskustelun kilpailukykyneuvoston kokouksessa San Sebastianissa. Se oli todella tiivis keskustelu, jossa määritettiin kolme keskeistä toiminta-alaa: ensinnäkin johtavien eurooppalaisten markkinoiden edistäminen sähköajoneuvojen ja niiden akkujen tuotannossa, toiseksi, sähköajoneuvojen käyttöönoton ja hyväksynnän tukeminen tavanomaisia ajoneuvoja vastaavana liikennemuotona, jolloin ne pannaan samalle tasolle tai pyritään siihen tulevaisuudessa, koska tällä hetkellä ne eivät ole samalla tasolla, ja niiden saaminen sinne vie jonkin aikaa, ja kolmanneksi edellytysten luominen sähköajoneuvojen yhtenäismarkkinoille.
<P>
Siksi sovittiin, että Euroopan komissiota kehotetaan laatimaan toimintasuunnitelma. Vastauksena tähän kehotukseen komissio - kuten varapuheenjohtaja Tajani mainitsee myöhemmin - on julkaissut eurooppalaisen puhtaiden ja energiatehokkaiden ajoneuvojen strategiansa, 27. huhtikuuta julkaistun tiedonannon, jossa puhutaan sähköteknologioista, muista tämän alan vaihtoehtoisista tekniikoista ja muista asioista. Toivoisimme, että kilpailukykyneuvostossa päästään toukokuussa joihinkin johtopäätöksiin 27. huhtikuuta esitetystä komission tiedonannosta, ja se on aikomuksemme.
<P>
Lyhyesti, katsomme, että meidän on edistettävä tämän strategian tavoitteita, ja sen puitteissa kauden 2010-2012 toimintasuunnitelman tavoitteita, jotta laajemmat toiminta-alat muutetaan 15 erityistoimeksi, joita komissio myös ehdotti, sähköajoneuvojen käyttöönottoa koskevan pohjatyön tekemiseksi.
<SPEAKER ID="519" NAME="Antonio Tajani">
komission varapuheenjohtaja. - (IT) Arvoisa puhemies, arvoisa neuvoston puheenjohtaja López Garrido, kuten puheenjohtajavaltio Espanja juuri sanoi, viime viikolla komissio, hyvät parlamentin jäsenet, antoi tiedonannon puhtaista ja energiatehokkaista ajoneuvoista, ja minulla oli ilo esitellä tämä teksti ensisijaisena aiheena itse teollisuus-, tutkimus- ja energiavaliokunnan jäsenille kuulemisessani viime keskiviikkona.
<P>
Tiedonanto koostuu kahdesta keskeisestä pilarista: ensimmäinen osa koskee perinteisten polttomoottorien kehittämistä ja toinen osa etenemissuunnitelman luomista erittäin vähän hiilidioksidipäästöjä tuottavia ajoneuvoja, vetyajoneuvoja, biopolttoainetta käyttäviä ajoneuvoja, hybridiajoneuvoja ja sataprosenttisesti sähköisiä ajoneuvoja koskevien edistyneiden tekniikoiden laajan käytön edistämiseksi ja helpottamiseksi. Juuri sähköajoneuvot ovat aiheena tämän illan keskustelussa ja päätöslauselmassa, josta tämä parlamentti valmistautuu äänestämään huomenna.
<P>
Kaikki, jotka ovat kiinnittäneet erityistä huomiota autoteollisuuteen vaikuttavaan kehitykseen, ovat kanssani samaa mieltä siitä, että sähköajoneuvojen puolesta on saatu aikaan ennennäkemätön yksimielisyys. Ratkaisevia hetkiä ovat olleet ministerineuvoston kokous San Sebastianiassa puheenjohtajavaltio Espanjan johdolla ja kansallisia ohjelmia koskevat ilmoitukset sähköistä liikkuvuutta ja moottorinäyttelyjä varten Euroopan lisäksi Detroitissa ja Pekingissä.
<P>
Tiedämme nyt, että Euroopan autonvalmistajat tuovat ensimmäiset täysin sähköiset ajoneuvot ja ladattavat hybridiajoneuvot markkinoille vuonna 2011 ja jatkavat samalla ajanmukaisempien, erittäin energiatehokkaiden perinteisten ajoneuvojen tuotantoa. Vielä tärkeämpää on kuitenkin se, että nämä puhtaat ajoneuvot eivät ole välittäjien mielenkiinnon kohteena vain näyttelyhuoneissa vaan että eurooppalaiset kuluttajat odottavat niitä innokkaasti, ja he ovat osoittaneet selkeästi suosivansa pienempiä ja ympäristön kannalta suotuisampia ajoneuvoja.
<P>
Haluan esitellä komission strategian sisällön lyhyesti parlamentille: strategiassa on yli 40 konkreettista toimenpidettä, ja haluaisin käyttää tämän tilaisuuden hyväkseni kertoakseni teille kolmesta, jotka asiaankuuluvat osapuolet ovat määritelleet ensisijaisiksi painopistealoiksi, joita komission on käsiteltävä, eli standardointi, taloudelliset kannustimet ja tutkimus.
<P>
Sähköajoneuvojen standardointi on erittäin tärkeää, jotta voidaan varmistaa, että EU:n kansalaiset voivat ladata ajoneuvonsa rajoja ylittäessään; niin sanottu yhteentoimivuus on olennaisen tärkeä vaatimus, jos kuluttajien halutaan omaksuvan täysimääräisesti uuden teknologian, ja siten sähköajoneuvojen saaminen laajoille markkinoille on taattava.
<P>
Siksi tiedonannossa edellytetään, että komissio työskentelee Euroopan standardointielinten kanssa vahvistetun standardointiprosessin nojalla antaakseen yhden ratkaisun yhteentoimivuuteen, käsitelläkseen turvallisuusriskejä ja harkitakseen älykästä latausjärjestelmää sähköajoneuvojen latureita varten. Standardin on sisällettävä nykyiset tekniset ratkaisut, ja sillä on tietysti taattava turvallisuus ja kohtuullinen kuluttajahinta.
<P>
Olen vakuuttunut siitä, että meidän on hyödynnettävä nykyinen vauhti voidaksemme päästä todelliseen yhteen eurooppalaiseen ratkaisuun, joka perustuu sisämarkkinoiden periaatteisiimme. Jos annamme tämän tilaisuuden karata käsistä, saatamme joutua moniksi vuosiksi hajanaisille markkinoille. Se olisi kielteistä kuluttajien ja eurooppalaisten yritysten kannalta, eikä se olisi myöskään viisasta lukuisten kilpailevien kansainvälisten aloitteiden takia.
<P>
Toisaalta taloudellisten kannustimien osalta, hyvät parlamentin jäsenet, monet jäsenvaltiot ovat jo ottaneet niitä käyttöön. Joissakin tapauksissa kannustimet liittyvät yksiselitteisesti sähköajoneuvoihin, kun taas muissa tapauksissa ne liittyvät mataliin hiilidioksidipäästöihin. Komissio ei tietysti aio pakottaa jäsenvaltioita tarjoamaan kannustimia, mutta se haluaa todella koordinoida tietojenvaihtoa ja ehdottaa aiheesta suuntaviivoja estääkseen juuri markkinoiden hajautumisen.
<P>
Kolmas tekijä on tutkimus: komissio aikoo ponnistella varmistaakseen, että eurooppalaisessa tutkimuksessa saavutetaan puhdasta ja erittäin energiatehokasta liikennettä koskevat tavoitteet. Sillä tuetaan tutkimusta kaikilla näillä tekniikan aloilla ja samalla järkeistetään ja yksinkertaistetaan EU:n tukien saamista koskevia menettelyjä.
<P>
Päätän puheenvuoroni korostamalla tämän strategian vaikutusta; se ulottuu paljon autoteollisuutta laajemmalle. Jaan puheenjohtajavaltio Espanjan näkemyksen: olemme täällä tutkiaksemme strategiaa eli sitä, joka on komission ehdottamassa ja neuvoston hyväksymässä EU 2020 -strategiassa, jossa teollisuus- ja yrityspolitiikka asetetaan kriisistä selviytymistä ja vaurauden luomista ja yhteiskuntiemme tulevien vuosien kehityksen edistämistä koskevan strategian ytimeen. Autoteollisuuden puolesta toteutetut toimenpiteet, joilla varmistetaan, että se voi todella olla innovatiivinen mutta että se voi myös kilpailla kansainvälisillä markkinoilla, ovat osa tätä strategiaa, jolla suojataan teollisuus mutta myös kaikki nuo pienet ja keskisuuret yritykset, jotka liittyvät tärkeään EU:n teollisuuteen, joka itse asiassa on yksi suurteollisuuden pilareista.
<P>
Katson siksi, että tämä autoteollisuuden tulevaisuudennäkymien kehittämiseksi tekemämme työ on kiitettävä aloite, ja olin iloinen kuullessani puheenjohtajavaltio Espanjan sanat, joissa komission tiedonantoa pidettiin myönteisenä. Komissio haluaa yhdessä parlamentin ja neuvoston kanssa tutkia strategiaa, jonka avulla eurooppalainen teollisuutemme, eurooppalainen yritysjärjestelmämme, voi kehittyä, koska kuten Lissabonin sopimuksessa todetaan ja kuten me kaikki uskomme, vahvat markkinat ovat paras väline vakaan sosiaalipolitiikan luomiseen.
<P>
Ilman yrityksiä ja ilman teollisuutta emme voi saada aikaan työpaikkojen suojelua tai säilyttää kansalaistemme oikeutta työhön.
<SPEAKER ID="520" NAME="Pilar del Castillo Vera" LANGUAGE="ES">
Arvoisa puhemies, arvoisa komission jäsen, arvoisa neuvoston puheenjohtaja López Garrido, tämä on keskustelu aiheesta, josta ollaan yleisesti laajasti samaa mieltä, joten se ei ole niitä keskusteluja, joissa on jyrkästi erilaisia kantoja, vaan kannat ovat pikemminkin lievästi erilaisia. Kuulimme sen neuvoston puheenjohtajan López Garrdion puheenvuorossa ja komission jäsenen puheenvuorossa, ja se näkyy päätöslauselmassa, josta äänestämme huomenna parlamentissa, kaikkien poliittisten ryhmien tukemana.
<P>
Tämän sanottuani on todettava, että ennen kuin sähköajoneuvot voivat olla täysin toimivia, ratkaistavana on paljon ongelmia, ja nyt meidän tehtävänämme on keskittyä siihen, miten voimme ratkaista nämä ongelmat mahdollisimman pian, jotta myös sähköajoneuvoista voi tulla osa koko hanketta, joka koskee kestävämpää ja tehokkaampaa energiankulutusta.
<P>
Sen osalta haluaisin korostaa yhtä mainituista asioista, joka on myös päätöslauselmassa, ja se on tutkimus. Akkujen ja lataamisen tehokkuuteen liittyy edelleen paljon perustavanlaatuisia ongelmia, ja ongelmia on myös standardoinnissa, yhteentoimivuudessa ja niin edelleen, ja niissä on vielä pitkä matka edessä.
<P>
Näiden alojen kattamiseksi mahdollisimman pian on mielestäni olennaista, kuten myös niin monissa muissa energiaan ja muihin kysymyksiin liittyvissä näkökulmissa, että ponnistukset keskitetään tutkimukseen. Se vaatii todella valtavaa ponnistusta taloudellisesta näkökulmasta sekä EU:n toimielimiltä että kansallisilta toimielimiltä.
<SPEAKER ID="521" NAME="Teresa Riera Madurell">
S&D-ryhmän puolesta. - (ES) Arvoisa puhemies, aivan ensiksi haluaisin onnitella ryhmäni puolesta puheenjohtajavaltio Espanjaa siitä, että se on aivan oikein sisällyttänyt sähköajoneuvot ensisijaisiin tavoitteisiinsa, sekä komissiota ja komission jäsentä Tajania haasteeseen vastaamisesta.
<P>
Se johtuu siitä, hyvät kollegat, että valmiudet päästä alalle sujuvasti laadukkaiden ja standardoitujen tuotteiden kanssa määrittävät tulevat johtajat markkinoilla, joilla kilpailu on erittäin kovaa.
<P>
Olemme, arvoisa komission jäsen Tajani, samaa mieltä siitä, että menestyksen saavuttamiseksi on olennaisen tärkeää, että infrastruktuurit ja latausmenetelmät ovat standardoituja. Miten kuitenkin aiotte nopeuttaa tätä standardointia estääksenne sen, että tällä kysymyksellä viivytetään sähköajoneuvojen käyttöönottoa Euroopan unionissa? Olemme samaa mieltä siitä, että on olennaisen tärkeää tukea tutkimusta ja kehitystä kustannusten vähentämiseksi ja tehokkuuden parantamiseksi, koska olemme jo merkittävästi riippuvaisia ulkoisesta teknologiasta. Haluaisimme myös tietää, mitä toimenpiteitä EU:n tasolla aiotaan toteuttaa tutkimuksen edistämiseksi, erityisesti akkujen osalta.
<P>
Päätän puheenvuoroni komission jäsenelle Tajanille osoitettuun kysymykseen. Komissiolla on tapana viitata yleisesti puhtaasti käyviin ajoneuvoihin. Sähkövoimatekniikka on kuitenkin kehittyneintä. Valmistajilla on paljon erilaisia malleja, ja ne alkavat pian saattaa niitä markkinoille. Katsotteko, että sähköajoneuvot voidaan ottaa Euroopassa käyttöön muita puhtaan käyttövoiman muotoja nopeammin? Katsotteko, että on realistista ajatella, että sähköajoneuvot ovat Euroopassa laajasti käytössä vuosiin 2015-2020 mennessä?
<SPEAKER ID="522" NAME="Jorgo Chatzimarkakis" LANGUAGE="DE">
Arvoisa puhemies, arvoisa komission jäsen, kiitos julkilausumastanne. Olen hyvin kiitollinen puheenjohtajavaltio Espanjan aloitteesta - ja tämä on nähdäkseni hyvin espanjalainen tilaisuus - hyväksyä nämä ehdotukset ja olla asiassa johtoasemassa.
<P>
Sähkövoimaan perustuvalla liikenteellä on oltava tulevaisuudessa keskeinen asema. Kuten me kaikki kuitenkin tiedämme, olemme edelleen kaukana kattavan sähkövoimaan perustuvan liikenteen aikaansaamisesta. Siksi meidän ei kuitenkaan pitäisi tehdä virhettä, että annamme sähköajoneuvoinnostuksen nousta, jos emme pysty poliittisesti luomaan sille edellytyksiä. Emme saa siksi lakata keskittymästä perinteisten liikennemuotojen parantamiseen, koska raakaöljy on luultavasti edelleen liikenteemme polttoaine vielä kauan.
<P>
Seuraava asiat ovat kuitenkin olennaisen tärkeitä.
<P>
Ensinnäkin, aivan kuten te ja kaikki muut puhujat ovat sanoneet, tarvitsemme eurooppalaista strategiaa standardien kehittämiseksi. Yhdysvallat ja Kiina tekevät yhteistyötä liitäntäjohdon avulla tapahtuvan varaamisen osalta. Emme saa jäädä siinä suhteessa jälkeen. Meidän pitäisi johtaa joukkoa eikä antaa eurooppalaisen turhamaisuuden vallita. Ovatko ranskalaiset nopeampia, vai saksalaiset vai espanjalaiset? Kaikkien meidän pitäisi vetää yhtä köyttä, ja komission pitäisi ehdottomasti johtaa sitä. Meidän on kehitettävä kustannustehokkaita, korkean suorituskyvyn akkuja.
<P>
Toiseksi, meidän on laajennettava verkostoinfrastruktuuri kattamaan kaikki alueet. Meidän osaltamme se tarkoittaa, että meidän on keskitettävä tukia koskevat vaihtoehtomme tähän kohdennetummin yhteenkuuluvuudessa, alueilla sekä maaseutualueiden kehittämisessä. Kansalaisten on voitava käyttää sähkövoimaan perustuvaa liikennettä yli rajojen, muuten he eivät käytä tällaista liikennemuotoa.
<P>
Kolmanneksi, meidän on myös otettava sähköajoneuvot huomioon hiilidioksidipäästöjä koskevissa laskelmissamme. Kantaa koskevia laskelmia tekevät autonvalmistajat eivät vielä voi ottaa sähköajoneuvoja mukaan. Meidän on voitava ottaa ne tulevaisuudessa huomioon.
<P>
Neljänneksi, meidän on annettava verohelpotuksia sähköajoneuvoille koko Euroopassa. Se koskee erityisesti akkuja, jotka ovat edelleen kallein osa. Meidän on tehtävä sen osalta tutkimusta, mutta meidän on myös yhtenäistettävä verojamme.
<SPEAKER ID="523" NAME="Michael Cramer" LANGUAGE="DE">
Arvoisa puhemies, hyvät kollegat, EU:n liikenteen osuus hiilidioksidipäästöistä on noin 30 prosenttia, ja tieliikenteen osuus on siitä suurin. Välttäminen, vaihtaminen ja parantaminen ovat siksi tämän päivän sanoja. Meidän on löydettävä ympäristön kannalta suotuisin käyttövoimatekniikka ajoneuvoille. Sähköajoneuvoihin kuuluu junia, raitiovaunuja, linja-autoja, autoja ja pyöriä. Se edellyttää kuitenkin, että enää ei saa palata vaaralliseen ydinenergiaan, minkä takia uusiutuvan energian tuotanto on ehdoton edellytys. Koko elinkaaren tuloksen on lisäksi oltava myönteinen tuotannosta käytön kautta jätteeseen ja kierrätykseen. Vain silloin me Vihreät / Euroopan vapaa allianssi -ryhmässä voimme tukea sähkövoimaan perustuvaan liikennettä.
<P>
Nykyisen autokannan korvaaminen sähköajoneuvoilla ei ratkaise ruuhkaongelmaa eikä sillä suojella ilmastoa. Autoliikenteen viisi haittaa ovat melu, saasteet, onnettomuusluvut, kustannukset ja maankäyttö. Sähköajoneuvoilla ratkaistaan enintään päästöongelma. Pelkästään käytetyn maan alue on valtava. Siksi esimerkiksi Saksa on ryhtynyt rajoittamaan betonin ja asfaltin alle päivittäin jäävän maan määrää 30 hehtaariin vuoteen 2020 mennessä. Tällä hetkellä se on 117 hehtaaria päivässä. Autojen määrää on siksi vähennettävä. Jäljellä olevia autoja sekä junia, linja-autoja, raitiovaunuja ja sähköpyöriä varten tarvitsemme ympäristön kannalta suotuisimpaa tekniikkaa. Jos se osoittautuu sähkövoimaan perustuvaksi liikenteeksi, tarvitaan eurooppalaista ja kansainvälistä standardointia.
<P>
Vihreät äänestävät tämän päätöslauselman puolesta.
<SPEAKER ID="524" NAME="Edvard Kožušník">
ECR-ryhmän puolesta. - (CS) Olen käyttänyt paljon aikaa sääntelyä ja byrokratiaa koskevan ongelman tarkasteluun kotimaassani. Useimmat luultavasti tietävät minut Prahasta Euroopan parlamenttiin Strasbourgissa tekemäni 866 kilometrin pituisen polkupyörämatkani ansiosta. Useimmat teistä eivät kuitenkaan tiedä, että Prahassa ajan sähköpyörää. En ole ympäristöaktivisti. Käytän sähköpyörää käytännöllisten syiden takia, koska se on kannattavaa, sillä on nopeampaa ajaa Prahan liikenteessä ja voin käyttää pukua. Tällä tavalla meidän minun mielestäni pitäisi lähestyä sähköajoneuvojen standardointia koskevaa kysymystä.
<P>
Minulla on kunnia olla sisämarkkina- ja kuluttajansuojavaliokunnan esittelijä standardointia ja normalisointia koskevassa Euroopan parlamentin mietinnössä. Järjestämme siitä kesäkuussa kuulemisen, johon osallistuu komission jäsen Tajani, ja olen iloinen, että hän pitää sitä tärkeänä asiana. Siellä on varmasti enemmän tilaa keskustelulle. Euroopan on nyt enemmän kuin koskaan oltava kilpailukykyinen, ja se tarvitsee innovaatioita. Standardit ovat kuitenkin vain yksi väline teollisuuden auttamiseksi. Olen itse samaa mieltä teollisuuden edustajien kanssa siitä, että Brysselin asetukset sähköajoneuvojen käyttöönotosta ovat kuolinisku. Innovaatiota koskevan paineen ei pitäisi tulla asetuksista vaan kysynnästä. Jos ajoneuvoja kehitetään määräysten mukaan, ne ovat sietämättömän kalliita, eikä kukaan osta niitä. Käyttämäni sähköpyörä on muuten tehty Kiinassa.
<SPEAKER ID="525" NAME="Marisa Matias" LANGUAGE="PT">
Arvoisa puhemies, arvoisa komission jäsen, arvoisa neuvoston puheenjohtaja López Garrido, mielestäni on todella tärkeää, että mietimme tätä sähköajoneuvoja koskevaa kysymystä ja keskustelemme siitä perusteellisesti. Monet asioista, jotka halusin mainita, on jo otettu täällä esiin. Haluan kuitenkin sanoa, että se on tärkeää, koska meidän on alusta alkaen mietittävä tätä kysymystä nykyisen kehitysmallimme puitteissa, ja sähköajoneuvoja koskeva kysymys on olennaisen tärkeä, jotta voimme miettiä uudelleen tuota mallia, joko vähentääksemme riippuvuutta fossiilisista polttoaineista tai vähentääksemme hiilidioksidipäästöjä, kuten on jo mainittu, tai saadaksemme aikaan enemmän energiatehokkuutta ja edistääksemme uusiutumattomista energialähteistä peräisin olevan energian käytön mahdollisuuksia.
<P>
Minusta näyttää kuitenkin siltä, että tässä on kaksi ehdottoman perustavanlaatuista kohtaa. Emme voi harkita mitään näistä strategioista, ellei niitä ennen kaikkea liitetä laajempaan liikennestrategiaan, joka on autoalaa laajempi ja joka sisältää muut liikennemuodot. Sen on oltava paljon kattavampi, muuten sillä ei ratkaista ongelmaa. Toinen kohta, joka on myös sangen tärkeä, on se, että meidän on otettava huomioon kriisi, jossa olemme. Tällaisissa kriisioloissa meidän on käytettävä tämä tilaisuus hyväksemme kehittääksemme ja kouluttaaksemme uudelleen työvoimaa, jotta voidaan välttää kielteiset yhteiskunnalliset vaikutukset. Emme kestä enää enempää kielteisiä yhteiskunnallisia vaikutuksia, joten kehotin, että tämä strategia laaditaan ja että sitä käsitellään yhdennetysti, kuten yritämme tehdä päätöslauselmaesityksessä, jonka ryhmänä esitämme parlamentille huomenna.
<SPEAKER ID="526" NAME="Laurence J.A.J. Stassen" AFFILIATION="NI">
(NL) Arvoisa puhemies, kun Henry Ford valmisti ensimmäisen autonsa, hän sanoi: "Autoni on saatavilla minkä tahansa värisenä kunhan se vain on musta". Asiat eivät ole muuttuneet noista ajoista paljonkaan. Auto on saatavilla missä tahansa mallissa, kunhan se on ympäristöystävällinen. Minulla ei ole mitään ympäristöystävällisyyttä vastaan, mutta näinä aikoina vasemmistopoliitikot ovat tehneet ympäristöstä liian kallista. Kuluttaja maksaa liikaa, ja maksuja sekoitetaan kaikenlaisilla hallituksen tuilla, mutta ympäristö olisi hyvin kallis ja epätaloudellinen, jos kaikki veronmaksajien maksamat tuet poistettaisiin. Nyt haluamme standardoidun sähköajoneuvon Euroopan unioniin.
<P>
Alankomaiden vapauspuolueen mielestä Euroopan unionin ei pitäisi käsitellä tätä asiaa, vaan se on pikemminkin teollisuuden asia. Sähköajoneuvo on sitä paitsi tällä hetkellä hyödytön. Akut ja niiden kesto ovat edelleen aivan liian rajallisia, ja niissä on erittäin haitallisia aineita. Jos miljoonat ihmiset alkavat pian kytkeä sähköautojaan kiinni iltaisin ladatakseen niitä, kaikki sulakkeet palavat heti ja valot sammuvat, sangen kirjaimellisesti, koska verkkomme eivät pysty selviämään kuormasta. Mikä vielä tärkeämpää, kaikki sähköautojen vaatima ylimääräinen energia on tuotettava uusilla voimalaitoksilla.
<P>
Lyhyesti, sähköajoneuvo on siten kannattamaton ja saastuttava, se luo liian raskaan taakaan verkkokapasiteetille, eikä se yleisesti näytä juuri miltään, riippumatta siitä, onko se musta vai ei. Emme siksi halua mitään eurooppalaista standardointia, emme nyt, emme koskaan.
<SPEAKER ID="527" NAME="Ivo Belet" AFFILIATION="PPE">
(NL) Arvoisa puhemies, arvoisa neuvoston puheenjohtaja, arvoisa komission jäsen, hyvät kollegat, aivan ensiksi pyytäisin, ettette kiinnittäisi huomiota edellisen puhujan uskomattoman typeriin kommentteihin. Sen sanottuani haluaisin panna merkille, että kuten neuvoston puheenjohtaja on jo sanonut, autoteollisuus on Euroopan unionin merkittävin teollisuudenala, ja se on jatkossakin uskomattoman tärkeä työnantajille, työntekijöille ja työpaikoille. Mielestäni meidän pitäisi vaihtaa sähköajoneuvoihin mahdollisimman pian, kuten komission jäsen on jo sanonut. Siksi meidän on nyt pantava täytäntöön toimintasuunnitelma, jonka te, arvoisa komission jäsen, esititte viikko sitten.
<P>
Erotan toimintasuunnitelmastanne kolme ensisijaista tavoitetta. Ensinnäkin itse työntekijät. Heille on selkeästi annettava koulutusta, jotta he voivat työskennellä uusien tekniikoiden kanssa, ja sitä olemme korostaneet vahvasti päätöslauselmassamme. Korostan tätä erityistä kysymystä teille. Pyydämme toteuttamaan huomattavan koulutusta koskevan ponnistuksen, erityisesti Euroopan sosiaalirahaston avulla.
<P>
Toiseksi, arvoisa komission jäsen ja arvoisa neuvoston puheenjohtaja, tulevaisuuden ajoneuvot ja erityisesti sähköakut. Tämä kysymys on jo mainittu täällä, mutta sitä ei voi korostaa liikaa. Meillä, Euroopan unionilla, on tavoitteena maailmanlaajuisen johtoasemaan saaminen ja ainakin kiinalaisten tahdissa pysyminen. Jos aiomme saada sen aikaan, akkutekniikan on oltava ehdoton ensisijainen painopisteala seitsemännessä ja kahdeksannessa tutkimuksen ja kehityksen puiteohjelmassa. Niissä on tehtävä hieman uudelleenjärjestelyjä, ja siihen on keskityttävä.
<P>
Kolmanneksi, latausinfrastruktuuri. Päinvastoin kuin edellinen puhuja sanoi, meidän on ensi vuoden loppuun mennessä saatava aikaan eurooppalainen standardi, ja se on sisällytetty suunnitelmaanne. Muuten jäämme jumiin hajautuneille markkinoille. Arvoisa komission jäsen, arvoisa neuvoston puheenjohtaja hyvät kollegat, meillä on ainoalaatuinen tilaisuus vauhdittaa työpaikkojen lisääntymistä Euroopassa voimakkaasti ja välttää joutumista Kiinassa tehtyjen tuotteiden ja osien hukuttamiksi. Ei ole liian myöhäistä välttää sitä.
<SPEAKER ID="528" NAME="Judith A. Merkies" AFFILIATION="S&amp;D">
(NL) Arvoisa puhemies, arvoisa komission jäsen ja arvoisa valtiosihteeri, minulla on muutamia kohtia: tekniikka, neutraliteetti, standardointi, älykäs mittaus ja raaka-aineet. Haluaisin aivan ensiksi onnitella komissiota siitä, että se on omaksunut teknologian suhteen neutraalin lähestymistavan. Tuen lähestymistapaa, koska ajoneuvojen energiatehokkuutta on säänneltävä kunnianhimoisella hiilidioksidipäästöjä koskevalla lainsäädännöllä, ja meidän on valittava vihreä teknologia. Teknologia valitsee itse. Parlamentissa on tapana jaella kohteliaisuuksia, ja teen sen sangen tyytyväisenä, mutta luvallanne, arvoisa puhemies, säästän ylistykseni seuraavaan kertaan, koska mielestäni komission on hieman myöhässä sähköajoneuvoja koskevassa standardoinnissaan. Olette puhunut latausliitännöistä, mutta yleisesti ei ole itse asiassa mainittu akkuja. Standardit ovat käytettävissä vasta vuonna 2012, ja niitä aletaan soveltaa ehkä vasta vuonna 2013. Voisinko ehdottaa, että teette parhaanne nopeuttaaksenne sitä?
<P>
Ette ole maininnut ajoneuvojen älykkäitä mittareita lainkaan, ja olette kuitenkin puhunut älykkäästä lataamisesta. Haluaisin pyytää teitä varmistamaan, että älykkäät mittarit sisällytetään seuraavaan tiedonantoonne, koska se on ainoa mahdollinen tapa hallita liikennettä ja verojen kantamista energiasta, jos siihen ilmenee tarve. Nyt, raaka-aineiden osalta olette puhunut kaikenlaisista mahdollisuuksista, mutta suoraan sanottuna, litiumia ei ole saatavilla suuressa mittakaavassa. Haluaisin siksi pyytää teitä lisäämään ponnistuksiamme ja tekemään enemmän tutkimusta löytääksenne vaihtoehtoja tälle niukasti saatavilla olevalle materiaalille.
<SPEAKER ID="529" NAME="Bogdan Kazimierz Marcinkiewicz" AFFILIATION="PPE">
(PL) Arvoisa puhemies, Euroopan unionissa tarvitaan tutkimuksen, innovatiivisen toiminnan ja investointien yhdistämisen koordinointia sähköajoneuvojen polttoainetekniikoiden kehittämisen kannustamiseksi. EU:n markkinoilla on vauhditettava akkujen lataamisinfrastruktuurin rakentamista ja myös varmistettava, että kuluttajille on taloudellisia kannustimia sähköajoneuvojen ostamiseen.
<P>
Ajoneuvojen standardointi ja niiden yleisen toimivuuden varmistaminen EU:n markkinoilla on olennaista. Puheenjohtajavaltio Espanja totesi ensisijaisissa tavoitteissaan ja erityisesti San Sebastianissa tämän vuoden helmikuussa järjestetyssä kokouksessa selkeästi, että sekä EU:ssa että maailmanlaajuisesti on kehitettävä yhtenäinen kanta. Toivon, että eurooppalaiset valmistajat osallistuvat 2020-strategian ajatusten toteuttamiseen luomalla nykyaikaisia ratkaisuja sähköajoneuvojen liittämiseksi älykkäisiin sähköverkkoihin.
<P>
Emme saa kuitenkaan unohtaa, että edessä olevat muutokset olisi otettava käyttöön tasapainoisella tavalla, asianmukaisten yhtenäistämistoimenpiteiden avulla ja käyttämällä energialähteitä, joita jo käytetään moottoriteollisuudessa, esimerkiksi propaania, butaania ja maakaasua, joissa kaikissa on ekologisia etuja. Sähköajoneuvoja, niiden merkitystä jatkuvassa hiilen vähentämistä koskevassa prosessissa ja niiden tehokkuutta on arvioitava tunnollisesti hiilidioksidipäästöjen kannalta.
<SPEAKER ID="531" NAME="Mario Pirillo" AFFILIATION="S&amp;D">
(IT) Arvoisa puhemies, hyvät kollegat, Euroopan unioni on toteuttamassa toimenpiteitä saadakseen aikaan uuden vaihtoehdon perinteisille ajoneuvoille: sähköajoneuvot. Olen kiitollinen puheenjohtajavaltio Espanjalle siitä, että se on sisällyttänyt tämän merkittävän asian poliittiseen asialistaansa. Olen myös kiitollinen komission jäsenelle Tajanille hänen esittämistään huomioista.
<P>
Monet jäsenvaltiot investoivat tällaiseen puhtaaseen teknologiaan ja edistävät sitä, mutta EU:n on selkeästi käsiteltävä uudelleen infrastruktuuria, turvallisuusstandardien määrittelyä, latausjärjestelmiä ja yhteentoimivuutta. Ajoneuvojen hiilidioksidipäästöjen vähentämisessä on jo edistytty huomattavasti, ja toivon, että innovaation avulla sähköajoneuvoista tulee pian kohtuuhintainen liikennemuoto suurelle yleisölle.
<P>
Uusien tekniikoiden tukeminen on erityisen tärkeää, kun haasteena on vähähiilisen talouden luominen. Millään luvilla ei kuitenkaan pidä rangaista perinteistä autoteollisuutta, joka on tehnyt ja tekee edelleen paljon edistääkseen kestävää liikennettä.
<SPEAKER ID="532" NAME="Maria Da Graça Carvalho" AFFILIATION="PPE">
(PT) Arvoisa puhemies, pidän äskettäistä tiedonantoa puhtaista ja tehokkaista ajoneuvoista myönteisenä. Sähköajoneuvojen saapuminen markkinoille voisi olla kilpailuetu EU:n teollisuudelle. Emme saa kuitenkaan unohtaa, että EU on tällä hetkellä maailmanjohtaja autoalalla, emmekä voi vaarantaa tätä kilpailuetua.
<P>
Kehotan siksi komissiota ja jäsenvaltioita kehittämään tarvittavia edellytyksiä sähköajoneuvojen sisämarkkinoiden luomiseksi. Haluaisin myös varoittaa siitä, että eri jäsenvaltioissa on yhtenäistettävä akkuja koskevat standardit ja yhteensopivat latauspisteet. On myös tärkeää luoda verokannustimia ja saada aikaan asianmukaiset sähkönhinnat kuluttajille. Toinen olennainen tekijä on sähköverkkojen nykyaikaistaminen. Kehotan investoimaan enemmän älykkäitä verkkoja ja akkutekniikkaa koskevaan tutkimukseen ja kehitykseen, jotta raaka-aineita voidaan hyödyntää akuissa tehokkaammin. Pyydän siksi, että tehdään kaikki voitava EU:n johtoaseman säilyttämiseksi autoteollisuudessa.
<SPEAKER ID="533" NAME="Bernd Lange" AFFILIATION="S&amp;D">
(DE) Arvoisa puhemies, arvoisa neuvoston puheenjohtaja, arvoisa komission jäsen, myös minä haluaisin kiittää puheenjohtajavaltio Espanjaa ja komissiota sähkövoimaan perustuvaa liikennettä koskevan asian ottamisesta esiin. Katson myös, että voimme käyttää sähkövoimaan perustuvaa liikennettä elvyttääksemme liikennettä koskevan talouden EU:ssa, ja meidän on tehtävä se luodaksemme arvoa ja turvataksemme työpaikat.
<P>
Käyttääkseni toista ilmaisua, meidän on kuitenkin painettava kaasua, koska sähkövoimaan perustuvaa liikennettä koskeva kysymys vaikuttaa moniin politiikan aloihin. On tietenkin kysymys standardoinnista, tekniikasta, mutta myös kysymys sähkövoimaan perustuvan liikenteen liittämisestä koko liikennejärjestelmään, koska saatamme tarvita uusia liikennemuotoja, erityisesti kaupunkialueilla. Energian on oltava uusiutuvaa, ja tarvitsemme raaka-aineita, joten se vaikuttaa myös kauppaan. Pyytäisin siksi teitä, arvoisa komission jäsen, ehkä sisällyttämään sähkövoimaan perustuvan liikenteen vielä Cars 21 -hankkeen seurantaan.
<SPEAKER ID="534" NAME="Lambert van Nistelrooij" AFFILIATION="PPE">
(NL) Arvoisa puhemies, arvoisa komission jäsen, eilen tämä sali oli täynnä kaupunginjohtajia, jotka liittyivät kaupunginjohtajien yleiskokouksen sitoutuakseen todella vähähiiliseen talouteen. Minua hämmästytti koko keskustelun ajan, että he olivat valmiita ryhtymään konkreettisiin toimiin kansalaistemme hyväksi ja noudattamaan kyseistä sitoumusta. Sähköajoneuvot ovat nyt hieno lippulaiva. Euroopalla on laadun osalta perinteitä ja mainetta. Maailmanlaajuisesta näkökulmasta, ja nyt pyytäisin, että tarkastelette Kiinan sähköajoneuvolukuja, meidän on kuitenkin todella vaihdettava suuremmalle vaihteelle, kuten komission tiedonannossa todetaan.
<P>
Kyseiset kaupunginjohtajat laativat ajatuksen älykkäistä kaupungeista. Voidaan nähdä, että sähköajoneuvojen ja yleisesti liikenteen osalta voidaan ottaa huomattava harppaus, erityisesti kaupungeissa. Näissä puitteissa akkujen, latauspisteiden ynnä muiden standardointi on todella erittäin tärkeää. Kotimaani Alankomaat on tehnyt valinnan. Olemme sanoneet "kyllä" saksalaiselle pistokkeelle. Se on eurooppalaista ajattelua, ja aiomme edetä Mennekesin kuusinapaisen pistokkeen kanssa. Meidän on todella seurattava tuota ajatusmallia ja yhdistettävä parhaat tekniikkamme.
<P>
Minulla on vielä kaksi kohtaa. Aivan ensiksi, meillä ei ole asianmukaista viestintästrategiaa. Tämä hanke on ollut aivan alusta alkaen erinomainen keino lähentää EU:ta kansalaisiinsa, ja EU voi sen avulla vahvistaa kuvaansa. Ihmiset eivät saavu äänestämään, ja mitä EU voi sille tehdä?
<P>
Itse asiassa tämä ansaitsee eurooppalaisen E-nimikkeen: EU:n sähkö. Meidän pitäisi edistää sitä, koska se antaa tällaisille hankkeillemme enemmän näkyvyyttä, ja teemme prosessissa itsestämme E-merkinnän arvoisia. Teemme työtä eurooppalaisen hankkeen puolesta, työpaikkojen säilyttämisen puolesta ja johtoaseman puolesta, joten ehkä voisimme olla tiedonannossa hieman selkeämpiä.
<SPEAKER ID="535" NAME="Antonio Cancian" AFFILIATION="PPE">
(IT) Arvoisa puhemies, arvoisa neuvoston puheenjohtaja López Garrido, hyvät kollegat, kiitos kertomuksestanne, arvoisa komission jäsen Tajani. Sähköajoneuvoja koskeva hanke alkoi vuonna 2006: kaikki toimielimet ovat samaa mieltä siitä, että se on asianmukainen hanke. Euroopan parlamentti antoi asiasta tuomionsa jo vuonna 2008, komissio antoi tiedonantonsa älykkäistä ajoneuvoista vuonna 2006 ja nyt komission jäsenemme toteuttaa vakavia ja käytännöllisiä ponnistuksia saadakseen nämä ajoneuvot käyttöön lähitulevaisuudessa. Kuuntelin pääministeri Zapateroa, kun hän esitteli ohjelmaansa, ja hän sanoi kirjaimellisesti sähköajoneuvojen olevan Espanjan kuusi kuukautta kestävän puheenjohtajakauden ensisijainen painopisteala.
<P>
Haluaisin toistaa, että kyseiseen alttiuteen on liitettävä vastaava käytännöllisyys: käyttövoimaa koskeva käytännöllisyys, laitteita koskeva käytännöllisyys, latausjärjestelmiä koskeva käytännöllisyys, sillä ne ovat tekijöitä, joita tarvitaan, jotta sähköajoneuvot toimivat nyt ja tulevaisuudessa. Sähköajoneuvoilla on se etu, että ne pystyvät pujottelemaan liikenteessä helposti, eikä niiden valmistus edellytä mitään suurta infrastruktuuria, minkä takia tämä kysymys on mielestäni strategisesti tärkeä. Pitäkää myös mielessä - pitäkää tämä mielessä, arvoisa komission jäsen - että vetypolttokennoista on olemassa prototyyppejä, ja ne ovat yhtä tärkeitä.
<P>
Nyt markkinoilla on jo hybridiautoja, ja hybridimalli toimii sekä sähkö- että vetyajoneuvoissa: vetyä ja metaania käyttävissä ajoneuvoissa, ja muissa ajoneuvoissa, joissa on perinteisiä diesel- tai bensiiniosia. Vaihtoehtoista polttoainetta käyttävät ajoneuvot ovat voittava ajatus; sen todistaa se, että niiden markkinaosuus miltei kaksinkertaistui vuonna 2008. Niiden osuus on kuitenkin edelleen vain 1,3 prosenttia kaikista rekisteröidyistä ajoneuvoista. Olemme oikealla tiellä, mutta aika alkaa loppua innovaatioilta, joilla autetaan ympäristöä ja työmarkkinoita.
<SPEAKER ID="536" NAME="Artur Zasada" AFFILIATION="PPE">
(PL) Arvoisa puhemies, arvoisa komission jäsen Tajani, haluaisin tämän päivän keskustelun puitteissa kiinnittää huomiota uuteen uhkaan, joka on kehittynyt sähkö- ja hybridiajoneuvojen levitessä. Lyhyesti sanottuna, nämä ajoneuvot ovat liian hiljaisia kaupunkioloissa.
<P>
Ristiriitaista kyllä, matala melutaso, jota voitaisiin pitää etuna, voi olla todellinen vaara lapsille ja iäkkäille ihmisille ja erityisesti sokeille. Meidän pitäisi siksi jo miettiä, miten voidaan välttää onnettomuuksia, joissa on mukana hybridiautoja, koska ainoa niiden aiheuttama melu on renkaiden ääni asfalttia vasten. Meidän on tämän vuoksi vastattava seuraaviin kysymyksiin mahdollisimman pian: pitäisikö näiden autojen pitää ääntä, ja jos pitäisi, minkälaista ääntä ja miten voimakasta sen pitäisi olla? Pitäisikö meidän jo velvoittaa valmistajat kehittämään järjestelmiä, joilla varoitetaan ajoneuvon lähestymisestä ja asentaa ne vakiona?
<SPEAKER ID="537" NAME="Puhemies">
(ES) Siirrymme nyt catch-the-eye -menettelyyn, ja selitän lyhyesti noudatettavat perusteet, jotta kukaan ei voi harmitella tai vihoitella minulle jälkeenpäin.
<P>
Meillä on esityslistalla vielä paljon asioita. Annan siksi tällä kertaa puheenvuoron viidelle jäsenelle ja annan etusijan niille teistä, jotka eivät ole vielä käyttäneet tästä asiasta tänään puheenvuoroa. Tietysti kohtelen tasapuolisesti eri poliittisia ryhmiä.
<SPEAKER ID="538" NAME="Alfredo Pallone" AFFILIATION="PPE">
(IT) Arvoisa puhemies, hyvät kollegat, puhun todella erittäin lyhyesti enkä vähiten siksi, että olen täysin samaa mieltä siitä, mitä sekä komission jäsen Tajani että neuvoston puheenjohtaja López Garrido sanoivat. Aion itse asiassa jättää täysin pitämättä valmistelemani puheenvuoron, koska, arvoisa puheenjohtaja López Garrido, olette aloittanut keskustelun, jota on kehitettävä Euroopan unionissa.
<P>
Selitän paremmin. Aion myös jättää sivuun sähköajoneuvoihin liittyvät ympäristökysymykset voidakseni puhua työllisyysongelmasta: te ja komission jäsen Tajani viittaatte siihen, että jos EU haluaa suojella itseään nousevan talouden mailta ja jos se haluaa kehittyä kansainväliseksi vertailukohdaksi, se ei voi ylenkatsoa tutkimusta ja innovaatiota.
<P>
Tämän päivän todellinen kysymys, josta Euroopan parlamentin on keskusteltava, on sen selvittäminen, minkälaisen EU:n ja minkälaiset jäsenvaltioiden väliset suhteet haluamme. Kun erityisesti valiokunnassani näen jäsenvaltioiden keskuudessa esiintyvän suuntauksen kilpailla toisiaan vastaan alentamalla verotaakkaa, sanon, että emme epäilemättä ole ymmärtäneet yhtään, mitä EU:n pitäisi puolustaa. Kiitos, arvoisa puheenjohtaja López Garrido, kiitos, arvoisa komission jäsen Tajani: tutkimuksella ja innovaatiolla Euroopan unionista voidaan todella tehdä maailmantalouden hermokeskus.
<SPEAKER ID="539" NAME="Silvia-Adriana Ţicău" AFFILIATION="S&amp;D">
(RO) Tieliikenteen osuus päästökauppajärjestelmän ulkopuolisten alojen aiheuttamista saastepäästöistä on 28 prosenttia. Nykyisen lainsäädännön mukaan autonvalmistajat saavat valmistaa enintään vuoteen 2020 mennessä vain sellaisia ajoneuvoja, joiden saastepäästöjen taso on alle 120g CO2/km. Ajoneuvovalmistajat voivat lisäksi antaa ostajille hinnanalennuksia, kun nämä korvaavat vanhat, vähemmän vihreät autot ajoneuvolla, jonka saastepäästöjen taso on matalampi.
<P>
Tämän tuloksena hybridi- tai sähköajoneuvojen kysyntä kasvoi vuonna 2009 Euroopan unionissa seitsemän prosenttia. Nämä ajoneuvot sopivat erityisesti kaupunkiajoon. Sähkö- tai hybridiajoneuvojen laaja käyttö riippuu siitä, miten laajasti niiden sähköntarjontainfrastruktuuri on katettu. Tässä suhteessa sähköajoneuvojen standardointi on olennaisen tärkeää.
<SPEAKER ID="540" NAME="João Ferreira" AFFILIATION="GUE/NGL">
(PT) Arvoisa puhemies, sähköajoneuvoihin liittyvien rajoitusten - muun muassa esimerkiksi akkujen tuotantoon liittyvä saaste, vaikeudet litiumin kaltaisten strategisten osien toimittamisessa ja ajoneuvojen rajallinen käyttöalue - takia ei ole viisasta ottaa kaupallisia tai mainontaan liittyviä riskejä.
<P>
Nämä ajoneuvot ovat kuitenkin tärkeä vaihtoehto, jota on ongelmista huolimatta harkittava asianmukaisesti. Niillä ei kuitenkaan koskaan läheskään korvata kaikkia nykyisiä, fossiilisia polttoaineita käyttäviä ajoneuvoja.
<P>
Nykyiselle autoihin perustuvalle yhteiskunnalle on siten annettu ehdollinen rangaistus. Siksi tästä alkaen on ehdottomasti lisättävä kaikenlaisen julkisen ja yleisen liikenteen käyttöä ja antaa ne kaikkien saataville, erityisesti sähköä käyttävissä muodoissa: maan päällä ja alla kulkevat rautatiet, raskaat ja kevyet ajoneuvot, pikaraitiovaunut, johdinautot ja niin edelleen. Lyhyellä ja pitkällä aikavälillä autojen - jopa sähköautojen - on tyydyttävä täydentävään ja ylimääräiseen asemaan perheiden erityistarpeiden täyttämisessä.
<SPEAKER ID="541" NAME="Jaroslav Paška" AFFILIATION="EFD">
(SK) Sähköajoneuvoja pidetään yhtenä tapana täyttää tiukat ympäristönsuojelunormit, koska ne eivät aiheuta päästöjä.
<P>
Monet autonvalmistajat sekä Euroopassa että Aasiassa ovat jo saattaneet päätökseen näiden ajoneuvojen kehittämisen ja ne ovat valmiita tuomaan ne markkinoille. Näiden ajoneuvojen laajemman jakelun kuitenkin estää sellaisten standardien puuttuminen, joilla määritellään perusteet yhteisille latausasemille, eikä ole myöskään laitteita ja ohjelmistoja, joilla eri valmistajien Eurooppaan tuomia ajoneuvoja voitaisiin ladata tehokkaasti ja nopeasti näiden asemien verkoissa, joka olisi mahdollisimman tiheä. Kun Euroopan komission tutkii, harkitsee ja tekee valmisteluja, japanilaiset ystävämme tekevät ankarasti töitä. Tokiossa on perustettu sähköajoneuvojen valmistajien liitto, joka jo laatii yhteisiä standardeja näille ajoneuvoille ja tarjoutuu myös tekemään yhteistyötä eurooppalaisten valmistajien kanssa.
<P>
Jotta sähköajoneuvoille voitaisiin luoda edellytykset mahdollisimman pian, kehotan siksi komissiota yhdistämään voimat japanilaisten valmistajien kanssa mahdollisimman pian ja edistämään aktiivisesti sähköajoneuvojen käyttöä koskevien yleismaailmallisten standardien käyttöönottoa.
<SPEAKER ID="542" NAME="Izaskun Bilbao Barandica" AFFILIATION="ALDE">
(ES) Arvoisa puhemies, EU 2020 -strategia ja sähköajoneuvo. Innovaatio ja kilpailukyky ovat itsessään tietoa. Monet alueet ovat edellä valtioita, joihin ne kuuluvat, innovaatiopolitiikkansa vauhdissa ja tehokkuudessa.
<P>
Baskina olen ylpeä voidessani kertoa teille, että viisi vuotta sitten aloimme rakentaa autoteollisuuden analyysikeskusta. Nyt siinä on mukana yli 50 yritystä, jotka osallistuvat tutkimukseen, kehitykseen ja innovaatioon koko Euroopan sähkövoimaan perustuvan liikenteen osalta.
<P>
Baskimaassa on myös yhteenliittymä, jonka edustajat ovat kertoneet kokemuksistaan tälle parlamentille. Hiriko, kaupunkiajoon suunniteltu modulaarinen sähköajoneuvo. Tämä kaikki lähti julkisen ja yksityisen sektorin kumppanuudesta ja alueellisesta tuesta, mikä tarkoittaa, että Espanja, joka on vasta viime hetkellä tullut mukaan tähän ponnistukseen, pystyi sisällyttämään nämä saavutukset ohjelmaansa ja järjestämään innovaatiohuippukokouksensa Baskimaassa.
<P>
Alueiden ja niiden tiedon merkityksen pitäisi kerta kaikkiaan olla keskeistä, jos haluamme rakentaa osallistuvampaa ja tehokkaampaa EU:ta. Siten tässä päätöslauselmassa - jota tuemme - tulevaisuudelle asettamamme haasteet on helpompi toteuttaa.
<SPEAKER ID="543" NAME="Diego López Garrido" LANGUAGE="ES">
Arvoisa puhemies, haluaisin kiittää arvoisia jäseniä, jotka ovat kiittäneet neuvoston puheenjohtajavaltion Espanjan aloitetta siitä, että sähköajoneuvojen tukemisesta tehdään sen puheenjohtajakauden ensisijainen tavoite.
<P>
Haluaisin kiittää myös esittelijöitä, jotka ovat osallistuneet päätöslauselmaesitykseen, josta äänestetään tässä parlamentissa huomenna, ja joista jotkut ovat käyttäneet tilaisuuden puhua. Heitä ovat Teresa Riera Madurell, Pilar del Castillo Vera, Michael Cramer ja Marisa Matias. Olen hyvin kiitollinen heidän puheenvuoroistaan, joissa muun muassa tehtiin selväksi, että tämä on Euroopan unionin strateginen tavoite, vaikka he ovat myös varoittaneet sähköajoneuvojen valmistukseen ja niiden laajaan joukkotuotantoon edelleen liittyvistä ongelmista sekä siitä, että on voitava luottaa kaikkien poliittisten ja taloudellisten sidosryhmien tukeen. Izaskun Bilbao Barandica on juuri viitannut alueisiin keskeisenä tekijänä sähköajoneuvojen kehittämisessä.
<P>
Olen vakuuttunut siitä, että Euroopan unionin on otettava kaikki nämä tekijät huomioon tulevaisuudessa.
<P>
Siksi haluaisin panna merkille jotakin, jota pidän perusteluna sähköajoneuvojen puolesta. Viittaan kuitenkin lopuksi myös vaikeuksiin tai esteisiin, jotka meidän on mielestäni ylitettävä.
<P>
Eduista puheen ollen katson, että sähköajoneuvoissa on kaksi keskeistä näkökulmaa, jotka tarjoavat huomattavia etuja. Yksi on tekniikka ja toinen on energia.
<P>
Tekniikan osalta sähköajoneuvotekniikkaa on jo olemassa. Se toimii nyt. Ajoneuvovalmistajat itse asiassa mainostavat jo yli 90:ä eri sähköajoneuvomallia, jotka saadaan markkinoille suhteellisen pikaisesti.
<P>
Ja on myös niin, että samalla meidän on hyväksyttävä, että joitakin näistä tekniikoista on kehitettävä täysimääräisesti, koska niissä on nyt edelleen joitakin rajoitteita, esimerkiksi akuissa, latauksessa tai varoituksessa, jonka Artur Zasada antoi meille melun puutteesta ja vaaroista, joita se voi aiheuttaa jalankulkijoille. Mielestäni on erittäin tärkeää ottaa hänen näkemyksensä huomioon.
<P>
Vielä tärkeämpää on se, että sähköajoneuvoissa käytettävä tekniikka on tehokkainta ja parasta ympäristölle. Sähköajoneuvotekniikan tehokkuus voi olla jopa 60 prosenttia, kun perinteisten moottorien tehokkuus on 20 prosenttia.
<P>
Lisäksi, energian osalta sähköajoneuvot auttavat meitä ehdottomasti saavuttamaan ne tavoitteet, joista puhuimme tänä iltapäivänä keskustellessamme EU 2020 -strategiasta ja ilmastonmuutoksen torjunnasta, joka tunnetaan 20/20/20-tavoitteina. Varastointivalmiuksiensa ansiosta sähköajoneuvoissa on tekniikkaa, joka auttaa lieventämään yhtä näistä ongelmista, uusiutuvien energialähteiden kielteisiä kohtia tai heikkoja kohtia. Sähköajoneuvot auttavat uusiutuvia energialähteitä, joilla on heikko kohta: ne ovat epäsäännöllisiä. Sähköajoneuvot korvaavat tämän epäsäännöllisyyden omien erityispiirteidensä ansiosta.
<P>
Ne edistävät lisäksi energiavarmuutta. Euroopassa esimerkiksi on monia maita, joilla ei ole öljyvaroja, ja sähköajoneuvoilla tämä puute voitaisiin korvata ja edistää sitä, mikä on jo myös unionin strateginen tavoite: kamppailua energiavarmuudesta, joka, kuten olemme nähneet, tekee joskus yhteiskunnistamme erittäin haavoittuvia.
<P>
Lopuksi, siitä huolimatta, näistä eduista huolimatta, sähköajoneuvot edellyttävät selkeästi, että muutamme monia valmistusjärjestelmistämme, ja myös monia tekniikoista, jotka aiemmin mainitsin, ihmisten tapoja ja energianjakeluverkkoja, ja se myös edellyttää siirtymistä uuteen viestintästrategiaan, kuten Lambert van Nistelrooj aivan oikein huomautti.
<P>
Sähköajoneuvoissa on toisin sanoen paljon etuja, mutta myös esteitä ja ongelmia on paljon, ja se tarkoittaa selkeästi, että miedän on lähestyttävä sitä myönteisesti eurooppalaisesta näkökulmasta; se tarkoittaa, että EU:n hallitusten, komission ja parlamentin, joka äänestää huomenna monista päätöslauselmista, on kiinnitettävä siihen erityistä huomiota. Siksi on niin tärkeää, että nämä unionin kolme toimielintä - neuvosto, komissio ja Euroopan parlamentti - työskentelevät yhdessä sen strategisen suunnan osalta, joka niiden pitäisi omaksua sähköajoneuvojen osalta.
<SPEAKER ID="544" NAME="Antonio Tajani">
komission varapuheenjohtaja. - (IT) Arvoisa puhemies, hyvät parlamentin jäsenet, mielestäni puheenjohtajavaltio on asettanut asianmukaisesti sähköajoneuvostrategian laajaan - laajempaan - kehykseen, joka liittyy sähköajoneuvojen lisäksi autoteollisuuden kehittämiseen ja suojeluun EU:n teollisuuspolitiikan puitteissa. Tällä tavalla se tarkastelee, miltä teollisuus, teollisuuden kehitys ja työpaikkojen luominen näyttävät tulevina vuosikymmeninä.
<P>
Siksi tämä päätös, jota komissio tukee, on suunnattu - sellaisen kaksiosaisen strategian nojalla, josta ei varmasti jätetä pois ankaria ponnistuksia vähentää perinteisten ajoneuvojen hiilidioksidipäästöjä - kahdelle alalle: polttomoottoriautoihin, joita on parannettava, ja tekniikkaan ja tutkimukseen, koska kuten Izaskun Bilbao Barandica ja Alfredo Pallone sanoivat, on vain oikein, että keskitymme tekniikkaan ja tutkimukseen, jos haluamme selvitä maailmanmarkkinoiden haasteesta. Emme voi olettaa, että EU:n autoteollisuus on kilpailukykyinen, jos innovaation ja tutkimuksen alalla ei ryhdytä tehokkaisiin toimiin: kaikki parlamentin aloitteet ja tuki tällä alalla ovat siksi erittäin tervetulleita.
<P>
Sähköajoneuvon valitseminen ei tarkoita muiden vaihtoehtojen sulkemista pois: Sanon tämän Antonio Cancianille, joka korosti hybridiautojen ja vetyautojen merkitystä. Sähköajoneuvot ovat merkittävä resurssi, ja ne ovat jo saaneet laajaa tukea ja saavuttaneet myönteisiä tuloksia. Monet jäsenvaltiot itse asiassa valitsevat ne. Toistan kuitenkin - koska olen myös kuullut joidenkin Euroopan parlamentin jäsenten vastustavan tämän illan keskustelun aiheena olevia sähköajoneuvoja koskevaa periaatetta -että sähköajoneuvot ovat poikkeuksellinen mahdollisuus mutta eivät ainoa mahdollisuus, koska tavoitteemme on luoda EU:n teollisuus, joka on kilpailukykyisempi kansainvälisillä markkinoilla, ja vähentää liikennejärjestelmän saasteita ja hiilidioksidipäästöjä, mukaan luettuna kaupunkiliikennejärjestelmä. Haluaisin huomauttaa Lambert van Nistelrooijille, että parlamentin viime vaalikauden aikana Euroopan komissio esitteli kaupunkeja koskevan toimintasuunnitelman, jossa kiinnitetään erityistä huomiota sähköiseen liikenteeseen tässä suhteessa.
<P>
Kilpailukykyisen sähköajoneuvon valmistaminen teettää tietenkin paljon työtä. Joku otti esiin kysymyksen standardoinnista: komission asiakirjassa unionin standardointielimille on jo annettu vuonna 2010 tehtäväksi kehittää ensi vuoteen mennessä sähköajoneuvojen latausjärjestelmiä koskeva yhteinen eurooppalainen standardi. Olemme jo vastanneet näihin huoliin, aivan kuten olemme vastanneet, kollegion hyväksymässä asiakirjassa, Judith A. Merkiesin raaka-aineista ilmaisemiin huoliin. Hän ja muut Euroopan parlamentin jäsenet, jotka ovat puhuneet keskustelun aikana akuista, ottivat esiin kysymyksen litiumista. Juuri siksi, että komissio tunnustaa ongelman, se on päättänyt sisällyttää toimintaohjelmaansa - ja puhuimme tästä myös äskettäisessä kokouksessa Judith A. Merkiesin kanssa - tiedonannon raaka-aineita koskevasta ongelmasta, joka on meille ensisijainen.
<P>
Jotkut Euroopan parlamentin jäsenet - Ivo Belet, Marisa Matias - mainitsivat työllisyysongelman, mutta monet muut Euroopan parlamentin jäsenet puhuivat työntekijöiden uudelleenkouluttamisesta, koska jos aiomme saada autoteollisuuteen teollisuusjärjestelmän, joka on erittäin innovatiivinen ja jossa keskitytään sähköajoneuvojen lisäksi muunnetun polttomoottorin kehittämiseen - vähemmän saastuttaviin polttomoottoreihin mutta myös muihin vaihtoehtoihin - meidän on keskityttävä myös työntekijöiden uudelleenkoulutukseen, koska tavoitteenamme on Lissabonin sopimuksen noudattaminen, ja siinä markkinoita pidetään parhaana välineenä sosiaalipolitiikan luomiseen.
<P>
Joidenkin jäsenten esiin nostamia huolia on kuitenkin jo käsitelty komission tiedonannon tekstissä, jossa sanotaan yksiselitteisesti, että komissio haluaa osoittaa varoja Euroopan sosiaalirahastosta työntekijöiden uudelleenkoulutusta ja ammatillista täydennyskoulutusta koskeviin konkreettisiin hankkeisiin juuri siksi, että myös he voivat olla olennaisia tämän innovaation toteuttamisessa, millä pitäisi lisätä EU:n kilpailukykyä.
<P>
Mielestäni EU:lla on strategia. Laurence J.A.J. Stassen vastusti sähköajoneuvoja: ne ovat mahdollisuus, mutta markkinat päättävät lopulta. Vaihtoehtona on myös olla ostamatta sähköajoneuvoja; kukaan ei pakota eurooppalaisia ostamaan niitä. Artur Zasada kuitenkin esitti toisen ongelman, joka koskee liikenneturvallisuutta: markkinoinnin osalta meidän on epäilemättä arvioitava kaikin mahdollisin tavoin sekä melusaasteeseen että saastuttaviin aineisiin liittyviä tulevia ongelmia sekä autonvalmistuksen ja romuttamisen täysimääräistä vaikutusta ympäristöön. Olemme selittäneet tämän ongelman selkeästi ja olemme itse asiassa vakuuttuneita siitä, että sähköajoneuvojen avulla voimme edistyä, myös turvallisuuden alalla. Meidän on kuitenkin annettava alan valmistajille konkreettiset suuntaviivat, jotta saastuttamattoman sähköajoneuvon valmistaminen on todella mahdollista.
<P>
Olen yrittänyt vastata melkein kaikkiin Euroopan parlamentin jäsenten esittämiin kysymyksiin, ja vastaan myös Bernd Langelle, joka mainitsi Cars 21 -hankkeen. Komission hyväksymässä ja sen jälkeen parlamentille ja neuvostolle esitetyssä tiedonannossa todetaan yksiselitteisesti, muutamalla viimeisellä sivulla, että elvytämme mielellämme Cars 21 -hankkeen korkean tason ryhmän. Viimeksi mainittu oli poikkeuksellinen tilaisuus työskennellä sidosryhmien kanssa, ja sen on pysyttävä sellaisena, erityisesti, koska katsomme - samoin kuin puheenjohtajavaltio Espanja ja suurin osa Euroopan parlamentin jäsenistä, arvoisa puhemies, jotka ovat käyttäneet puheenvuoron tässä keskustelussa - että autoteollisuus on poikkeuksellinen resurssi, jota on ehdottomasti sopeutettava ja joissakin tapauksissa rakennetta on uudistettava mutta jolla on poikkeukselliset mahdollisuudet ja joka on EU:n teollisuus- ja yritysjärjestelmän kruununjalokivi.
<P>
Siksi me kaikki olemme sitoutuneet varmistamaan - ja tämän illan keskustelu todistaa sen - että tämän teollisuudenalan kilpailukyky voi parantua. Olemme kilpailukykyisempiä, jos keskitymme innovaatioon ja tutkimukseen. Mielestäni se, että olemme päättäneet sitoutua sähköajoneuvoihin, on myös hyvä tapa varmistaa, että EU:n teollisuus voi olla kilpailukykyinen maailmanmarkkinoilla.
<SPEAKER ID="545" NAME="Puhemies">
(ES) Olen vastaanottanut yhden työjärjestyksen 115 artiklan 5 kohdan mukaisesti käsiteltäväksi jätetyn päätöslauselmaesityksen kuudelta poliittiselta ryhmältä .
<P>
Keskustelu on päättynyt.
<P>
Äänestys toimitetaan huomenna.
<P>
Kirjalliset lausumat (149 artikla)
<SPEAKER ID="546" NAME="Elena Băsescu  " LANGUAGE="RO">
Ilmastonmuutos huomioon ottaen vihreät ajoneuvot tarjoavat tehokkaan tavan vähentää hiilidioksidipäästöjä. Niiden kehittäminen on kuitenkin sisällytettävä osaksi kestävää liikennettä koskevaa tulevaa politiikkaa. Romania haluaisi ottaa kotimaisilla markkinoillaan sähköautot asteittain käyttöön. Sen takia pääministeri Emil Bloc päätti äskettäin perustaa ministeriöidenvälisen ryhmän laatimaan kansallista strategiaa sähköautojen valmistamisesta. Tanskan tai Israelin kaltaisissa maissa on asennettu ja koekäytetty latausasemia, jotka otetaan virallisesti käyttöön vuoden 2011 loppuun mennessä. Lisäksi Ranskan, Espanjan ja Irlannin hallitukset myöntävät tukia kaikille, jotka haluavat ostaa tällaisen ajoneuvon. Tällä hetkellä sähköajoneuvojen hinnat ovat korkeita, koska ne määritellään pääosin akun hinnan mukaan.
<P>
Sähköautojen valmistamisen tukemiseksi Euroopan unionissa latausinfrastruktuurit ja -tekniikat on standardoitava rajatylittävän sähkövoimaan perustuvan liikenteen edistämiseksi. Komission on sen osalta tarjottava taloudellista tukea jäsenvaltioille. Vihreät ajoneuvot tarjoavat merkittäviä etuja. Niillä autetaan torjumaan ilmastonmuutosta, vähennetään EU:n riippuvuutta öljystä ja autetaan saavuttamaan EU 2020 -strategian tavoitteet. Siksi meidän pitäisi mielestäni kannustaa sähköajoneuvojen käyttöä.
<SPEAKER ID="547" NAME="Sergio Berlato  " LANGUAGE="IT">
Komissio antoi huhtikuussa tiedonannon puhtaista ja energiatehokkaista ajoneuvoista eli EU:n strategiasta matalien hiilidioksidi- ja saastepäästöjen kannalta "puhtaiden ja tehokkaiden" ajoneuvojen kehittämisen ja sitä seuraavan laajan käytön kannustamiseksi.
<P>
Viimeaikaisten arvioiden mukaan vuonna 2020 sähköajoneuvojen osuus markkinoista on 1-2 prosenttia, niitä on toisin sanoen alle neljä prosenttia kaikista ajoneuvoista: ajoneuvojen enemmistön voimanlähteenä ovat tulevaisuudessakin selkeästi polttomoottorit, ja niitä on rankaisemisen sijaan tuettava, kun niitä parannetaan. Siksi huomio pitäisi mielestäni kiinnittää tiettyihin tämän EU:n teollisuudenalan etua koskeviin tekijöihin: infrastruktuurin standardointiprosessia koskevaan johtoasemaan erityisesti aikataulujen osalta suhteessa kilpailijoihimme - Kiinaan, Yhdysvaltoihin, Japaniin, Koreaan - ja siihen, että estetään liialliset toimenpiteet, joilla pyritään tarjoamaan kannustimia sähköajoneuvoille saatavilla olevien varojen, kaupunkiliikenteen ja julkisten hankintojen alalla.
<P>
Jos edistämme yksinomaan sähköajoneuvoja, vähennämme itse asiassa todennäköisesti perinteisten tai vaihtoehtoisten (metaani tai biokaasu) polttomoottoriajoneuvojen laajaa käyttöä ja vääristämme siten sisämarkkinoita ja heikennämme autoteollisuuden kilpailukykyä.
<SPEAKER ID="548" NAME="António Fernando Correia De Campos  " LANGUAGE="PT">
Komissio on juuri antanut puhtaista ja energiatehokkaista ajoneuvoista tiedonannon, jossa annetaan puolueeton mielipide sähköajoneuvoista eikä anneta ensisijaista asemaa millekään käytettävässä olevalle vaihtoehdolle riippumatta siitä, ovatko ne hybridi- tai vetyajoneuvoja. Neuvoston epävirallisessa kokouksessa San Sebastianissa helmikuussa kuitenkin sovittiin, että EU:lla on oltava yhteinen strategia sähköajoneuvoista. Se tarkoittaa, että komission on asetettava tärkeysjärjestykseen ne ongelmat, jotka ajoneuvojen valmistamisessa edelleen on ratkaistava, kuten akkujen kustannukset, tarve tehdä enemmän tutkimusta ja kehitystä ominaisuuksien parantamiseksi ja, tärkeimpänä kaikista, sähköajoneuvojen ja latauspisteiden yhtenäistäminen sekä maailmanlaajuisesti että Euroopassa, markkinoiden korkeatasoisen kilpailukyvyn varmistamiseksi, jotta sähköajoneuvot voivat kilpailla perinteisten polttomoottorien kanssa tasapuolisin toimintaedellytyksin. Haluaisin muistuttaa komissiota siitä, että tätä varten on asetettava tärkeysjärjestykseen taloudelliset varat erityisesti siksi, että sähköajoneuvoilla on puolellaan lisäetu, koska niillä on erinomaiset varastointivalmiudet, joita muilla vaihtoehdoilla ei ole, koska se on välttämätöntä energiariippumattomuutemme takia.
<SPEAKER ID="549" NAME="Petru Constantin Luhan  " AFFILIATION="PPE">
kirjallinen. - (RO) Sähköajoneuvojen käyttäminen tarjoaa monia merkittäviä etuja kestävälle liikenteelle. Voimme mainita muutamia: hiilidioksidipäästöjen vähentäminen ja ilmanlaadun parantuminen, riippuvuuden vähentäminen tuoduista fossiilisista polttoaineista ja sähköajoneuvojen lisääntynyt tehokkuus verrattuna muihin liikennetekniikoihin.
<P>
EU:n kilpailijat maailmalla investoivat hiilidioksidipäästöjen vähentämistä koskevien uusien tekniikoiden tutkimukseen ja kehittämiseen, ja ne käynnistävät ohjelmia, joilla tuetaan siirtymistä vihreään tieliikenteeseen. Jotta EU:n autoteollisuus voi säilyttää maailmanlaajuisen kilpailukykynsä ja varmistaa, että sillä on merkittävä asema vihreissä teknologioissa, Euroopan unionin on luotava sopivat puitteet innovatiivisten teknologioiden edistämiselle, tutkimuksen kannustamiselle ja sellaisen infrastruktuurin kehittämiselle, jota tarvitaan tukemaan siirtymistä mataliin hiilivaroihin ja päästöihin perustuvaan tehokkaaseen talouteen.
<P>
Tuen Euroopan komission tätä koskevia toimenpiteitä ja pidän myönteisenä EU:n sähköajoneuvojen nopeiden latausasemien perustamista vuoteen 2011 mennessä edistävän suunnitelman julkaisemista sekä siihen sovellettavia yhteisiä teknisiä standardeja ja turvallisuusstandardeja.
<SPEAKER ID="789" NAME="Marian-Jean Marinescu  " LANGUAGE="RO">
Siirtymisestä kestävään ja energiatehokkaaseen liikennejärjestelmään on tullut EU:n ensisijainen tavoite ilmastonmuutoksen ja polttoaineen heilahtelevien hintojen takia. Sähköajoneuvojen kehittäminen Euroopassa perinteisten ajoneuvojen korvaamiseksi on toteuttamiskelpoinen ratkaisu, ja siinä on entistä enemmän markkinapotentiaalia. Sen aikaansaamiseksi jäsenvaltioiden on sovitettava toimiaan yhteen, jotta ne voivat päättää eurooppalaisesta standardista esimerkiksi lataukseen ja energian varastointiin käytettäviä järjestelmiä varten, mukaan luettuna älykkäät verkot ja ajoneuvossa olevat mittausjärjestelmät ja yhteentoimivuus. EU:n on annettava enemmän tukea tutkimukselle ja innovaatiolle ja parannettava erityisesti akku- ja moottoritekniikkaa sekä tarjottava kannustimia sähköajoneuvojen valmistamiselle. Kehotan Euroopan komissiota toteuttamaan konkreettisia toimenpiteitä, jotta se voi ennakoida autoalan ja toimitusketjun muutoksia ja tukea tämän kansallisen politiikan yhtenäistämistä. EU:n on aika parantaa liikennealan kilpailukykyä leikkaamalla valmistajien kehityskustannuksia ja vähentämällä asteittain tieliikenteestä johtuvia hiilidioksiditasoja.
<SPEAKER ID="550" NAME="Daciana Octavia Sârbu  " AFFILIATION="S&amp;D">
kirjallinen. - (EN) Pidän myönteisenä komission äskettäistä strategiaa puhtaista ja energiatehokkaista ajoneuvoista, ja erityisesti uutta keskittymistä sähköajoneuvoihin biopolttoaineiden sijasta osana siirtymistä vihreämpään liikenteeseen. Aivan kuten biopolttoaineet ovat kiistanalaisia eivätkä ongelmattomia, sähköajoneuvoissa on kuitenkin merkittäviä haasteita, jotka on selvitettävä ennen kuin niistä tulee realistinen vaihtoehto Euroopan kansalaisille ja ennen kuin niistä saadaan todellisia ympäristöhyötyjä. Sähkövoiman lisääntyvään kysyntään liikenteessä on vastattava vähähiilisillä lähteillä, jos näiden autojen ympäristöön liittyvät mahdollisuudet halutaan hyödyntää täysimääräisesti. Olen huolissani siitä, että EU ei kehitä näitä lähteitä riittävästi vastatakseen kysyntään, joka johtuu sähköliikenteen käytön lisääntymisestä. Sitä on käsiteltävä osana EU:n energiastrategiaa, kun siirrymme vähähiiliseen talouteen ja pienempään riippuvuuteen kolmansien maiden öljyvaroista. On myös otettava käyttöön standardoitujen latauspisteiden verkosto, ja kannustan komissiota ja jäsenvaltioita tekemään työtä, jotta tällä standardoidulla infrastruktuurilla voidaan tehdä sähköajoneuvoista käyttökelpoisia kuluttajille ja autonvalmistajille. Jos näihin keskeisiin haasteisiin voidaan vastata, voimme odottaa vähähiilistä, vähän saastuttava liikennettä ja kaikkia siihen liittyviä hyötyjä ympäristölle ja ihmisten terveydelle.

<CHAPTER ID="003">
Edellisen istunnon pöytäkirjan hyväksyminen
<SPEAKER ID="008" NAME="Puhemies">
(PL) Pöytäkirja 25. maaliskuuta 2010 järjestetystä istunnosta ja hyväksytyt asiakirjat on asetettu saataville tarkastelua varten. Pöytäkirja on hyväksytty.
<SPEAKER ID="009" NAME="Francesco Enrico Speroni" AFFILIATION="EFD">
(IT) Arvoisa puhemies, muistitte Venäjällä tapahtuneiden hyökkäyksien uhreja.
<P>
Terroristihyökkäyksiä on tapahtunut aivan äskettäin myös Irakissa, Afganistanissa ja Pakistanissa, jotka ovat Venäjän tavoin Euroopan unionin ulkopuolisia valtioita. Mielestäni on syytä muistaa näitäkin uhreja.
<SPEAKER ID="010" NAME="Puhemies">
(PL) Hyvä jäsen Speroni, olette oikeassa. Olen samaa mieltä. Näiden johdantosanojen myötä viittaamme Euroopan parlamentissa myös tällaisiin tapahtumiin, joita sattuu kaikkialla maailmassa. Muistamme kaikkia uhreja syvästi pahoitellen. Ilmaisemme osanottomme uhrien perheille ja ystäville sekä niille valtioille, joissa tällaisia välikohtauksia on tapahtunut. Kyse oli kuitenkin poikkeustapauksesta, koska tällaisia hyökkäyksiä ei ole tapahtunut varsinaisesti Venäjällä pitkään aikaan. Tästä syystä mainitsin sen. Hyvä jäsen Speroni, olette kuitenkin aivan oikeassa. On syytä muistaa, että tällaisia valitettavia tapauksia sattuu viikoittain kaikkialla maailmassa. Tästä syystä työmme Euroopassa, Euroopan unionissa, on niin mielekästä, ja tästä syystä voimme iloita siitä, että monet näistä ongelmista on voitu ratkaista yhteisössämme, vaikka kaikkia niistä ei olekaan vielä ratkaistu. Hyvä jäsen Speroni, kiitän teitä siitä, että huomautitte minulle tästä. Paljon kiitoksia.

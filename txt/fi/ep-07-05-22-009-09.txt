<CHAPTER ID="009-09">
9. Yhteispäätösmenettelyyn sovellettavat käytännön menettelytavat (äänestys)
<P>
- Leinenin mietintö
<P>
- Ennen äänestystä:
<SPEAKER ID="117" NAME="Jo Leinen " AFFILIATION="PSE">
esittelijä. - (DE) Arvoisa puhemies, hyvät parlamentin jäsenet, yhteispäätösmenettely on tämän parlamentin tärkein väline. Neuvoston ja komission kanssa tehtävällä uudella sopimuksella tästä menettelystä tehdään huomattavasti avoimempi ja tehokkaampi. Joistakin yksityiskohdista olemme täysin samaa mieltä ministerineuvoston kanssa.
<P>
Haluan tässä yhteydessä kiittää lämpimästi jäseniä Roth-Behrendt, Vidal-Quadras ja Trakatellis, jotka ovat yli vuoden ajan neuvotelleet neuvoston ja komission kanssa, sekä jäsen Daulia, joka on valvonut koko prosessia. Tämän uuden sopimuksen avulla olemme edistyneet huomattavasti yhteispäätösmenettelyä koskevassa kysymyksessä.

<CHAPTER ID="010">
Tervetulotoivotukset
<SPEAKER ID="485" NAME="Puhemies">
(FR) Arvoisa komission jäsen, ennen kuin annan teille puheenvuoron, haluan ensin toivottaa Euroopan parlamentin puolesta tervetulleiksi Indonesian tasavallan neuvoa-antavan kansankokouksen valtuuskunnan jäsenet, jotka ovat juuri istuutuneet yleisölehterille.
<P>
Haluan toivottaa hyvin lämpimästi tervetulleeksi koko valtuuskunnan, jota johtaa neuvoa-antavan kansankokouksen varapuheenjohtaja tohtori Lukman Hakim Saifuddin.
<P>
Indonesia on EU:n keskeinen kumppani Kaakkois-Aasiassa. Se on Kaakkois-Aasian valtioiden liiton (ASEAN) tärkeä jäsenvaltio, jonka kanssa Euroopan unioni allekirjoitti marraskuussa 2009 kumppanuus- ja yhteistyösopimuksen ja joka toimii tällä hetkellä ASEANin puheenjohtajavaltiona.
<P>
Indonesian parlamentin ja Euroopan parlamentin suhteet ovat erinomaiset. Euroopan parlamentin valtuuskunta vieraili Indonesiassa vain muutama kuukausi sitten. Olemme siksi hyvin iloisia voidessamme toivottaa tänään tervetulleeksi ystävämme ja kollegamme Indonesian parlamentista. Toivomme, että vierailustanne tulee hedelmällinen ja hyödyllinen.
<P>
(Suosionosoituksia)

<CHAPTER ID="005-07">
7. Ihmisoikeusraportti 2007 ja EU:n ihmisoikeuspolitiikka (
<P>
- Ennen tarkistuksesta 3 toimitettua äänestystä
<SPEAKER ID="119" NAME="Hannes Swoboda" LANGUAGE="DE">
Arvoisa puhemies, haluaisin vain antaa seuraavan ilmoituksen ryhmäni puolesta: haluamme peruuttaa tarkistuksen 3. Näkemyksemme on edelleen se, että väkivallattomuus ei valitettavasti aina ole riittävä keino ihmisoikeuksien kunnioittamisen varmistamiseksi - palauttaisin tässä yhteydessä mieliin Kosovon ja Darfurin - mutta sen ei pitäisi merkitä, että vastustamme väkivallattomuuden periaatetta. Siksi haluamme peruuttaa tarkistuksemme. Äänestämme PPE-DE-ryhmän esittämän tarkistuksen puolesta ja jatkamme sen pohjalta.
<P>
- Ennen tarkistuksesta 7 toimitettua äänestystä
<SPEAKER ID="121" NAME="Marco Cappato" LANGUAGE="IT">
Arvoisa puhemies, hyvät kollegat, halusin kiittää sosialidemokraattien ryhmän jäsentä Hannes Swobodaa tämän tarkistuksen peruuttamisesta yksinkertaisuuden vuoksi sekä hänen antamastaan selvennyksestä, jonka mukaan ehdotus ei ole niin sanotusti ainoa väline.
<P>
Haluan esittää PPE-DE-ryhmän käsiteltäväksi jättämään tarkistukseen suullisen tarkistuksen, jonka tavoitteena on myös yksinkertaistaminen. Kohdan alkuosa kuuluisi seuraavasti: ”katsoo, että väkivallattomuus on asianmukaisin keino”, ja loppuosa jäisi ennalleen. Pyytäisin myös, että sana ”non-violence” (väkivallattomuus) kirjoitettaisiin yhteen kaikissa kielitoisinnoissa, koska kyse ei ole pelkästään kielteisestä ilmauksesta, joka tarkoittaa väkivallan puuttumista, vaan myönteisen toiminnan ilmauksesta, kuten Dalai Lama, Gandhi ja muut historian merkkihenkilöt ovat meille opettaneet.
<P>
(Parlamentti hyväksyi suullisen tarkistuksen.)
<P>
- Ennen 23 kohdasta toimitettua äänestystä
<SPEAKER ID="123" NAME="Hélène Flautre" AFFILIATION="Verts/ALE">
(FR) Arvoisa puhemies, ehdotan suullista tarkistusta 23 kohtaan esittelijän suostumuksella. Tarkistus kuuluu seuraavasti:
<P>
(EN) ”toteaa huolestuneena, että viimeisen toimintavuoden aikana kyseinen uusi elin ei ole osoittanut uskottavuuttaan, mutta korostaa jälleen kerran, että UNCHRC:llä on ratkaisevan tärkeä asema YK:n toimintarakenteessa kokonaisuudessaan”.
<P>
(Parlamentti hyväksyi suullisen tarkistuksen.)

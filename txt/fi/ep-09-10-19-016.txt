<CHAPTER ID="016">
Minuutin puheenvuorot poliittisesti tärkeistä asioista
<SPEAKER ID="029" NAME="Puhemies">
(PL) Esityslistalla on seuraavana minuutin puheenvuorot poliittisesti tärkeistä aiheista.
<SPEAKER ID="030" NAME="Arturs Krišjānis Kariņš" AFFILIATION="PPE">
(LV) Arvoisa puhemies, koko Euroopan unioni tuntee maailman talouskriisin vaikutukset, mutta taantuman vaikutukset ovat olleet kaikkein vakavimmat Baltian maissa. Näille maille ulospääsytie talouskriisistä liittyy läheisesti siirtymiseen kokonaan euron käyttöön. Vaikka Baltian maiden valuutat on vuodesta 2005 lähtien sidottu euroon, Maastrichtin virallisten kriteerien vuoksi ne eivät edelleenkään voi liittyä kokonaan euroalueeseen. Sen vuoksi Baltian maat kärsivät Euroopan keskuspankin alhaisen korkotason politiikasta, joka nosti etualalle lainat ja kiinteistökuplat, mutta ne eivät kuitenkaan voi hyötyä valuutan vakauden todellisista eduista. Kehotan teitä tekemään poliittisen päätöksen, jotta euro voidaan ottaa käyttöön Baltian maissa poikkeuksellisesti. Näiden maiden pienet talousjärjestelmät eivät ole uhka euroalueelle. Alueen uhkana on epävakaus, jos nämä maat jäävät euroalueen ulkopuolelle. Kiitos tarkkaavaisuudestanne.
<SPEAKER ID="031" NAME="Alexander Mirsky" AFFILIATION="S&amp;D">
(LV) Hyvät parlamentin jäsenet, arvoisa puhemies, haluaisin kiinnittää huomionne Latvian tasavallassa vallitsevaan hyvin vaaralliseen taloustilanteeseen. Maassa on parhaillaan suunnitteilla sulkea 50 prosenttia maan sairaaloista. Joillakin alueilla työttömyysaste on 25 prosenttia. Latgalessa 50 prosenttia työntekijöistä on lomautettu. Poliiseista 30 prosenttia, opettajista 30 prosenttia ja lääkäreistä 30 prosenttia on menettänyt työpaikkansa. Verouudistukset, joilla on tarkoitus nostaa veroja, johtavat maan talouden täydelliseen luhistumiseen. Tässä tilanteessa sen sijaan, että Latvialle tarjotaan tukea, sille tarjotaan lainoja, joiden vuoksi maassa on tehtävä entistä enemmän leikkauksia hyvin pieneen budjettiin. Asiat ovat edenneet niin pitkälle, että jotkut Ruotsin ministereistä kirjaimellisesti kiristävät Latvian hallitusta ja vaativat sille osoitetun rahoituksen supistamista. Kaikki tämä on johtanut sosiaaliseen räjähdykseen..
<SPEAKER ID="032" NAME="Luigi de Magistris" AFFILIATION="ALDE">
(IT) Arvoisa puhemies, hyvät parlamentin jäsenet, mielestäni parlamentin pitäisi olla hyvin huolestunut YK:n elintarvike- ja maatalousjärjestön viimeisimmästä raportista.
<P>
Kun jotkut Euroopan unionin jäsenvaltioiden hallituksista ja aivan hiljattain Italian hallitus pitävät maahanmuuttoa edelleen rikoksena ja rikkovat turvapaikkaoikeutta ja kieltävät umpimähkäisesti maahanmuuttajilta maahan pääsyn, mielestäni meidän on tehtävä entistä tiiviimpää yhteistyötä, koska on häpeällistä, että FAOn kuvaamaan köyhyyden taso säilyy edelleen muuttumattomana Afrikassa, Lähi-idässä ja Aasiassa. Yhteistyö ei tarkoita sellaisten hyödyttömien hankkeiden käynnistämistä, jotka vain tarjoavat liiketoimintamahdollisuuksia samoille vanhoille yrityksille, vaan se tarkoittaa näiden maiden auttamista siten, että ne vapauttavat itsensä.
<P>
Toinen häpeällinen asia, jota parlamentin on käsiteltävä, liittyy veden yksityistämiseen. Tämä on käytäntö, jota eräät EU:n jäsenvaltioiden hallituksista harjoittavat. Vesi on kaikille kuuluva luonnonvara, välttämätön luonnonvara, eikä monikansallisia yhtiöitä hyödyttävä kulutushyödyke.
<SPEAKER ID="033" NAME="Karima Delli" AFFILIATION="Verts/ALE">
(FR) Arvoisa puhemies, puheenvuoroni koskee työolojen huononemista Euroopassa.
<P>
Nykyään miltei puolet työssäkäyvistä ihmisistä maailmassa ansaitsee alle kaksi Yhdysvaltojen dollaria päivässä. Orjuuden uhreiksi joutuneita ihmisiä on edelleen 12,3 miljoonaa, ja yli 200 miljoonaa lasta pakotetaan tekemään töitä. Euroopassa työtä tekevien köyhien määrä kasvaa päivä päivältä, ja joka vuosi Kansainvälinen työjärjestö ilmoittaa 160 000 kuolemantapauksesta, joiden syynä on ehkäisytoimien puuttuminen.
<P>
Tässä yhteydessä haluaisin korostaa vastuutamme kaikkia niitä ihmisiä kohtaan, joilta on viety työpaikka ja sosiaaliset oikeudet ja jotka työskentelevät kelvottomissa oloissa. Korostan vastuuta myös niitä kohtaan, joilla on henkisiä ja fyysisiä kärsimyksiä, jotka ajautuvat joskus tekemään itsemurhan tai jotka ovat työolojen aiheuttamien syöpäsairauksien tai kroonisten sairauksien uhreja. On aika irtautua opista, joka määrää ajaa meidät entistä lujemmin töitä, lopettaa juoksu voittojen perässä ja tehdä loppu lyhyen aikavälin kilpailemisesta. Kohtuulliseen työhön liittyvän oikeuden ja työlainsäädännön vahvistamisen on oltava yksi unionin tärkeimmistä painopisteistä seuraavan 10 vuoden aikana.
<SPEAKER ID="034" NAME="Janusz Wojciechowski" AFFILIATION="ECR">
(PL) Arvoisa puhemies, elintarvike- ja maatalousjärjestö esitteli hiljattain raportin, jossa se esittää, että maailman elintarviketuotannon on kasvettava vähintään 70 prosenttia vuoteen 2050 mennessä tai muuten ihmiskunta joutuu kohtaamaan nälänhädän uhan. Tämä vahvistaa ilmiselvän totuuden. Tiedämme hyvin, että ihmisten määrä maailmassa kasvaa entisestään, kun taas käytettävissä olevan viljelyskelpoisen maan määrä laskee. Samanaikaisesti Euroopan unionin maatalouspolitiikka perustuu siihen, että markkinaperiaatteista huolehtimisen ja maatalouden kilpailukyvyn parantamisen varjolla maataloustuotantoa supistetaan järjestelmällisesti miltei kaikilla sen aloilla. Tässä mielessä maailman suuntaukset ja tällainen politiikka saattavat osoittautua vaarallisiksi ja aiheuttaa nälkää ei niin kaukaisessa tulevaisuudessa.
<P>
Katson, että Euroopan unionin on tehtävä perusteellinen muutos maatalouden ja siihen liittyvien ongelmien poliittisessa lähestymistavassa. Meidän on todellakin huolehdittava maanosamme elintarviketurvallisuudesta. Enää ei pidä harjoittaa maatalouden rajoittamiseen tähtääviä toimia, koska ne ovat lyhytnäköisiä ja vailla mielikuvitusta.
<SPEAKER ID="035" NAME="Bairbre de Brún" AFFILIATION="GUE/NGL">
(GA) Arvoisa puhemies, näihin aikoihin kolme vuotta sitten Yhdistyneen kuningaskunnan hallitus antoi sitoumuksen, että se antaisi lakiesityksen iirin kielestä iirin kielen suojelemista ja kehittämistä varten Pohjois-Irlannissa. Lainsäädäntö, jolla suojellaan iirinkielisten oikeuksia, on tärkeä osa rauhan- ja sovitteluprosessia.
<P>
Tämän vuoksi iirin kielen olisi saatava sama lakisääteinen suoja kuin Etelä-Irlannissa, Skotlannissa ja Walesissa käytettävät alkuperäiskielet.
<P>
Kolme vuotta on kulunut, eikä lainsäädäntöä ole edelleenkään saatu aikaan.
<P>
Arvoisa puhemies, antaisin arvoa sille, jos voisitte keskustella Belfastissa toimivan toimeenpanevan elimen kanssa monikielisyyden yleisestä merkityksestä ja vaikutuksesta.
<P>
Yksitoista vuotta Pitkänperjantain sopimuksen allekirjoittamisesta ja kolme vuotta St Andrewsin sopimuksen allekirjoittamisesta pidämme erittäin tärkeänä sitä, että iirin kieltä koskeva laki toteutetaan iirinkielisten oikeuksien normalisoimiseksi Pohjois-Irlannissa.
<SPEAKER ID="036" NAME="Puhemies">
(PL) Kiitos. Pyydän teitä esittämään asiaa koskevan kirjallisen pyynnön.
<SPEAKER ID="037" NAME="John Bufton" AFFILIATION="EFD">
(EN) Arvoisa puhemies, Wales on tällä hetkellä suurin EU:n rahoituksen edunsaaja ajanjakson 2007-2013 rakennerahasto-ohjelman mukaisesti. Raha kohdistetaan suurelta osin kestävän talouskasvun kehittämiseen ja työpaikkojen luomiseen. Länsi-Wales ja Laaksot saa eniten tukea nykyisistä rakennerahastoista, mikä onkin aivan oikein.
<P>
Monet pitävät Yhdistynyttä kuningaskuntaa vauraana asuinpaikkana. Vain harvat ihmiset tietävät, mikä on todellisuus Walesin köyhyyden ja työttömyyden tasosta. Laaksot ovat tuhoutuneet, kun toimintansa ovat joutuneet lopettamaan sellaiset suuret teollisuusyritykset, jotka olivat joskus yhtenäisten uutterien yhteisöjen tärkein koossa pitävä voima. Nyt kaivokset on suljettu. Niiden paikalle kasvaneet tehtaat ulkoistavat toimintojaan ulkomaille. Yhteisöt, jotka saivat nauttia hyvästä työllisyystilanteesta, ovat menettäneet työpaikkansa lisäksi myös päämäärän ja johonkin kuulumisen tunteensa.
<P>
Kun yhä useampi maa jonottaa pääsyä Euroopan unioniin, olen huolestunut siitä, että Wales joutuu seuraamaan, miten sen kipeästi tarvitsema tuki ohjataan uusiin jäsenvaltioihin. Kehotan komissiota ja neuvostoa varmistamaan, että Wales saa tarkoituksenmukaista tukea vahvojen siirtymäkauden järjestelyjen kautta, kun nykyinen rakennerahastojakso päättyy vuonna 2013.
<SPEAKER ID="038" NAME="Franz Obermayr" AFFILIATION="NI">
(DE) Arvoisa puhemies, poikkeuksellisen vaarallinen Temelínin ydinvoimala, jossa on sattunut jo 127 onnettomuutta vuodesta 2000 lähtien, sijaitsee hyvin lähellä kotipaikkaani Ylä-Itävallassa, ja toinen sijaitsee lähellä Wieniä Mochovcessä Slovakian tasavallassa. Yhdessä ne muodostavat epämiellyttävän yhdistelmän Neuvostoaikaista suunnittelua ja amerikkalaista tekniikkaa. Oikeudellisesta näkökulmasta koko asia on ongelmallinen, koska ympäristövaikutusarvioita ei suoriteta Euroopan lainsäädännön mukaisesti kummassakaan maassa. Oikeuskäsittelyjen osapuolilla ei ole minkäänlaista mahdollisuutta saada lopullisesta päätöksestä uutta tuomioistuinkäsittelyä. Tämä on yhteisön ympäristövaikutusten arviointia koskevan direktiivin 10 artiklan vastaista.
<P>
Haluan käyttää tilaisuutta hyväkseni ja vedota yhteisöön, jotta se vastustaisi päättäväisesti tätä rakennushanketta.
<SPEAKER ID="039" NAME="Georgios Papastamkos" AFFILIATION="PPE">
(EL) Arvoisa puhemies, kun otetaan huomioon Dohan kierroksen neuvotteluiden uudelleen aloittaminen ja tehostaminen sekä lähestyvä WTO:n ministerikonferenssi, joka on määrä pitää Genevessä marraskuun lopussa, vaadimme perusteellisempaa keskustelua komission kanssa, jotta voisimme yhdessä päättää Euroopan unionin neuvotteluasemasta Lissabonin sopimuksen täytäntöönpanon valossa. Maatalousalaa koskevissa kysymyksissä vaadimme komissiota myös noudattamaan neuvottelumandaattiaan täydellisesti, ja vaadimme, että se ei sisällytä tekemiinsä tarjouksiin uutta uudistusta eikä tarkemmin ottaen mene vuoden 2013 uudistuksen edelle. Toisin sanoen emme halua yhteisen maatalouspolitiikan ennenaikaista uudistusta, joka tuodaan takaoven kautta tai sanellaan korkealta.
<SPEAKER ID="040" NAME="Alajos Mészáros" AFFILIATION="PPE">
(HU) Arvoisa puhemies, on kiitettävää, jos poliitikko haluaa saavuttaa mahdollisimman hyvät edut omalle kotimaalleen. Me kaikki toimimme näin samalla, kun pidämme mielessä äänestäjiemme edut. Tällaisia etuja ei voida kuitenkaan saavuttaa niin, että toiminta vahingoittaa toista ihmistä, eivätkä ne voi missään tapauksessa olla kiristyksen tulos.
<P>
Tšekin tasavallan presidentti Václav Klaus on hämmästyttänyt meidät kaikki taktiikallaan torjua Lissabonin sopimus. Tämä mies, joka aloitti poliittisen uransa uudistajana, on nyt alkanut esittää vaatimuksia, jotka ovat häpeäksi sekä hänelle itselleen että hänen maalleen. Mielestäni on tuomittavaa liittää Lissabonin sopimuksen allekirjoittaminen Benešin asetusten koskemattomuuteen. Vuonna 1945 hyväksytyt Benešin asetukset koskivat kollektiivisen rangaistuksen periaatetta, joka on vieras Euroopan oikeusjärjestykselle. Näiden lakien nojalla miljoonilta viattomilta kansalaisilta peruttiin heidän kansalaisuutensa, ja heidät karkotettiin väkisin synnyinmaastaan vain siksi, että heidän äidinkielensä oli saksa tai unkari.
<P>
Euroopan oikeusjärjestyksen mukaan emme voi suvaita ihmisoikeuksien ja henkilökohtaisen vapauden rikkomista missään tilassa tai muodossa. Tätä Václav Klaus meiltä kuitenkin nyt vaatii.
<SPEAKER ID="041" NAME="Chrysoula Paliadeli" AFFILIATION="S&amp;D">
(EL) Arvoisa puhemies, hiljattain sattunut kansalaisjärjestö "Kreikan vapaaehtoiset" puheenjohtajan Athanasios Lerounisin kidnappaus on viimeisin kidnappausten sarjasta Pakistanin ja Afganistanin välillä olevalla kaoottisella alueella, jossa oleskelee Puolan, Yhdistyneen kuningaskunnan, Espanjan, Kiinan ja Kanadan kansalaisia, ja heistä useimmat eivät ole säästyneet kuolemalta. Myös Kafiristaniksi, joka tarkoittaa uskottomien maata, kutsutun alueen asukkaat taistelevat periaatteidensa, perinteidensä ja tapojensa puolesta vihamielisessä ympäristössä, joka joutuu asteittain valtauksen kohteeksi.
<P>
Athanasios Lerounis ja hänen ryhmänsä ovat tehneet tehokkaasti työtä Kalashin heimon kanssa noin 15 vuoden ajan, ja he ovat tuona aikana onnistuneet parantamaan tämän eristetyn yhteisön elinoloja.
<P>
Vetoamme Euroopan parlamenttiin, jotta se käyttäisi valtaansa ja auttaisi pelastamaan vapaaehtoisen, joka on omistanut suuren osan aikuisajan elämästään ymmärtääkseen Keski-Aasiassa asuvaa yhteisöä, joka uhkaa hävitä.
<SPEAKER ID="042" NAME="Harlem Désir" AFFILIATION="S&amp;D">
(FR) Arvoisa puhemies, hyvät kuulijat, kaksi jäsenvaltiota, Ranska ja Yhdistynyt kuningaskunta, ovat ilmoittaneet aikomuksestaan lähettää Afganistaniin pakolaisia, jotka tulivat Eurooppaan yrittääkseen pelastaa henkensä.
<P>
En usko, että voimme edelleen vetäytyä syrjään heidän elämäänsä kohdistuvan vakavan uhan edessä. Brittiläinen sanomalehti The Guardian raportoi lokakuussa, että jotkut Australiasta karkotetut afganistanilaispakolaiset oli surmattu heidän palattuaan kotimaahansa.
<P>
Olen sitä mieltä, että kaikki tämä on täysin vastoin kaikkia kansainvälisiä sitoumuksiamme.
<P>
Euroopan komissio totesi itse kesäkuussa 2008 esittämässään toimintasuunnitelmassa, että laittoman maahanmuuton vähentämiseksi tarkoitettujen oikeutettujen toimien ei pitäisi johtaa siihen, että pakolaisilta evätään mahdollisuus suojaan Euroopan unionissa. Yhdistyneiden Kansakuntien pakolaisvaltuutettu on myös varoittanut Euroopan unionia siitä, ettei se yrittäisi millään tavoin aliarvioida Geneven yleissopimusta ja muita suojeluvälineitä, joiden tarkoituksena on varmistaa, ettei Afganistanin pakolaisia karkoteta Afganistaniin.
<P>
Lukuisat Euroopan parlamentin jäsenet, jotka edustavat neljää eri ryhmää, ovat allekirjoittaneet tämän suuntaisen vetoomuksen. Arvoisa puhemies, vetoan teihin, jotta keskustelisitte Euroopan komission, Yhdistyneen kuningaskunnan ja Ranskan kanssa. Lisäksi totean, että parlamentin on otettava tämä asia käsiteltäväksi, jotta voisimme estää, ettei tällaista turvapaikkaoikeuteen kohdistuvaa rikosta tehtäisi.
<SPEAKER ID="043" NAME="Ramon Tremosa I Balcells" AFFILIATION="ALDE">
(EN) Arvoisa puhemies, haluan arvostella ankarasti katalaanin kielen rajoituksia Espanjan valtiossa. Tarkemmin ottaen viittaan Valencian yhteisön itsenäiseen hallintoon, joka sulki vuonna 2007 toistinasemat La Carrasqueta ja Mondúver. Eräitä muita toistinasemia suljetaan tulevien kuukausien aikana.
<P>
Nämä toistinasemat mahdollistavat Katalonian television näkyvyyden Valencian alueella. Valencian itsenäinen hallinto toimii audiovisuaalisia mediapalveluja koskevan direktiivin vastaisesti. Direktiivissä taataan televisiosisällön vapaa liikkuvuus Euroopan maiden välillä. EU:n rajojen sisällä vallitsee kulttuurin vapaus, mutta Espanjan valtion sisällä se ei toteudu Katalonian television kohdalla. Halusin jakaa tämän surullisen ristiriidan kaikkien teidän kanssa tänä iltapäivänä.
<SPEAKER ID="044" NAME="Angelika Werthmann" AFFILIATION="NI">
(DE) Arvoisa puhemies, hyvät parlamentin jäsenet, "samasta työstä sama palkka" on vuonna 1957 allekirjoitetun Euroopan yhteisön perustamissopimuksen sisältämä periaate. Tämä periaate on edelleen ajankohtainen, koska siitä huolimatta, että yhä useampi nainen työskentelee johtavassa asemassa, ilmiselviä tuloeroja on edelleen. On käsittämätöntä, että naisille maksetaan alhaisempaa palkkaa samasta työstä, erityisesti saman vaatimustason työstä, ainoastaan sen vuoksi, että he ovat naisia eivätkä miehiä. Nykyaikaisen demokraattisen yhteiskunnan edun olisi oltava kiistaton ja itsestään selvä kaikille, kun se noudattaa täydellisestä tätä periaatetta, jota meidän olisi pikemmin kutsuttava vaatimukseksi. Siksi olen sitä mieltä, että on tärkeää toimia nykyisten lakien ja palkan avoimuuden parantamiseksi. Yksi pieni esimerkki on Itävalta, jossa tuloero on noin 28 prosenttia.
<SPEAKER ID="045" NAME="Raül Romeva i Rueda" AFFILIATION="Verts/ALE">
(ES) Arvoisa puhemies, haluan tuomita tapahtuman, jollaista ei ole ennen sattunut kuningas Mohammed VI:n kymmenvuotisen valtakauden aikana Marokossa. Kysymys on siitä, että Marokon sotilastuomioistuin on asettanut syytteeseen seitsemän Saharan itsenäistä aktivistia siitä, että he tekivät yhteistyötä vihollisen kanssa. Syyte voi johtaa heille langetettavaan kuolemanrangaistukseen.
<P>
Tällaista ei ole tapahtunut sitten kuningas Hassan II valtakauden. Siviilihenkilöä ei ole koskaan viety syytettyjen penkille sotilastuomioistuimessa. Tämä tarkoittaa sitä, että sortotoimet kiihtyvät jälleen kerran Espanjan entisessä siirtomaassa.
<P>
Kun Euroopan unioni hätkähdyttää vaikenemisellaan ja tekee itsestään yhtä syyllisen, vielä vakavampaa on Espanjan hallituksen vaikeneminen, koska etupäässä sitä on syytettävä Länsi-Saharan nykyisestä tilanteesta, joka johtuu alueen hylkäämisestä.
<P>
Kysymykseni on näin ollen hyvin suora: onko tämä se Marokon hallinto, jonka kanssa haluamme erityissuhteen? Onko tämä se hallinto, jonka kanssa haluamme luoda ystävyyden ja keskinäisen kunnioituksen suhteen? Miten monta kertaa voimme ja meidän on vielä vaiettava sen edessä, mitä Länsi-Saharassa tapahtuu?
<P>
Näinkö he aikovat ratkaista ongelmat, jotka koskettavat nyt koko maan kansaa? Mielestäni juuri nyt ja näiden neuvottelujen puitteissa meidän olisi annettava selkeä ja päättäväinen vastaus tähän tilanteeseen.
<SPEAKER ID="046" NAME="Petru Constantin Luhan" AFFILIATION="PPE">
(RO) Euroopan unionilla on 1 636 rajapistettä, jotka on nimetty rajatarkastusasemiksi EU:n alueelle tuloa varten, ja joka vuosi rajanylityksiä tehdään noin 900 miljoonaa. Olen itse asiassa kotoisin alueelta, joka sijaitsee Euroopan unionin ulkorajalla, ja olen hyvin tietoinen niistä ongelmista, joita tulliviranomaiset joutuvat kohtaamaan. Tästä syystä olen sitä mieltä, että meidän on käsiteltävä tätä kysymystä äärimmäisen vakavasti ja tarkistettava Frontex-viraston valtuudet.
<P>
Frontex on nykyään lukuisien ongelmien kourissa. Esimerkkinä mainittakoon, että jäsenvaltioiden on osallistuttava entistä aktiivisemmin yhteistyön tekemiseen Euroopan unionin ulkorajoilla. Entistä enemmän huomiota on kiinnitettävä myös yhteistyöhön kolmansien maiden kanssa, jotka ovat useissa tapauksissa laittoman maahanmuuton alkuperämaita tai kauttakulkumaita. Tukholman ohjelma tosiasiallisesti auttaa vahvistamaan Frontexin toimintaa, jotta tämä virasto voisi toimia avainasemassa osana tulevaisuuden integroitua mekanismia, jolla valvotaan EU:n rajoja.
<SPEAKER ID="047" NAME="Artur Zasada" AFFILIATION="PPE">
(PL) Arvoisa puhemies, kun otetaan huomioon, että pohjoisesta etelään kulkevan rahdin määrä kasvaa koko ajan, ja se, että liikennekäytäviä on riittämätön määrä, haluan korostaa Keski-Euroopan liikennekäytävän, CETC-tien 65 merkitystä. Se kattaa maantien, sisämaan vesiväylän ja rautatiekuljetuksen alueella, joka yhdistää Baltian meren Adrianmereen ja joka kulkee Ruotsista Puolan, Tšekin tasavallan, Slovakian, Unkarin ja Kroatian halki.
<P>
Käytävä voisi toimia aluekehityksen akselina koko sen alueen laajuudelta, jonka halki se kulkee. Se olisi täysin sopusoinnussa eri liikennemuotojen käyttöä koskevien periaatteiden kanssa, ja sillä olisi tasapainoinen vaikutus luonnonympäristöön. Se auttaisi vauhdittamaan sosiaalista ja taloudellista kehitystä suuressa osassa Euroopan unionia, kun kaupankäynnin nopeus ja määrät lisääntyisivät Baltian meren alueen maiden sekä Välimeren maiden ja Adrianmeren alueen välillä.
<P>
Velvollisuuteni Euroopan parlamentin jäsenenä mutta myös asiantuntijana, joka on ollut tekemisissä kuljetusalan kanssa vuosia, on pyytää tukea CETC-hankkeelle. Se on todellakin sen arvoinen, että se otettaisiin mukaan nykyiseen yleiseurooppalaisten liikennekäytävien TNT-verkkoon.
<SPEAKER ID="048" NAME="Sylvie Guillaume" AFFILIATION="S&amp;D">
(FR) Arvoisa puhemies, sen jälkeen, kun "viidakon" leirintäalue purettiin Calais'ssa viime syyskuun lopussa, haluan tässä yhteydessä arvostella ankarasti pakolaisten Ranskan ja Yhdistyneen kuningaskunnan järjestämää pakolaisten väkisin lähettämistä takaisin Afganistaniin, täydellisen kaaoksen keskellä elävään maahan.
<P>
Hetki sitten puhuneen kollegani jäsen Désirin tavoin minäkin vetoan Euroopan komissioon, jotta se painostaisi jäsenvaltioita lopettamaan näiden ihmisten elämän vaarantamisen, kun ne pakottavat heidät palaamaan Afganistaniin.
<P>
Tiedämme, että nämä maahan tulleet ihmiset eivät voi anoa turvapaikkaa Ranskassa Dublin II -asetuksen nojalla, koska heidät todennäköisesti karkotetaan Kreikkaan tai Italiaan, jossa säilöönotto-olot ovat hirvittävät ja mahdollisuudet siitä, että heidän turvapaikka-anomuksensa hyväksytään, ovat vähäiset.
<P>
Ainoa vaikutus, joka "viidakkoleirin" purkamisella on ollut, on se, että näiden suojelun tarpeessa olevien siirtolaisten kokemasta tragediasta on tullut entistäkin traumaattisempi. Vastoin Ranskan viranomaisten asettamia tavoitteita nämä siirtolaiset ovat entistä haavoittuvammassa tilanteessa leirin sulkemisen johdosta. On entistä todennäköisempää, että heidät luovutetaan ihmiskauppiaille, jotka eivät ole vähimmässäkään määrin huolissaan heistä.
<P>
Nyt meidän on enemmän kuin koskaan muistettava, että turvapaikkajärjestelmän uskottavuus on vaarassa, mikäli sen avulla ei onnistuta suojelemaan suojelua tarvitsevia ihmisiä.
<SPEAKER ID="049" NAME="Proinsias De Rossa" AFFILIATION="S&amp;D">
(EN) Arvoisa puhemies, suhtaudun myönteisesti siihen, että Yhdistyneiden Kansakuntien ihmisoikeusneuvosto tukee Goldstonen raportin suosituksia ja niiden sisältämää vetoomusta tehdä loppu Gazan laittomasta saarrosta, joka aiheuttaa niin paljon ihmiskärsimystä. Ehdotan, että asiaa käsittelevät parlamentin valiokunnat selvittävät nyt viipymättä, mihin toimiin Euroopan unionin olisi ryhdyttävä varmistaakseen, että Goldstonen suosituksia noudatetaan tehokkaasti.
<P>
Olin järkyttynyt siitä, että neljä unionin jäsenvaltiota - Italia, Alankomaat, Unkari ja Slovakia - äänestivät tätä ihmisoikeusneuvoston päätöslauselmaa vastaan. Ihmisoikeudet ja kansainvälinen oikeus eivät ole valinnaisia ylimääräisiä asioita, joita joko puolustetaan tai laiminlyödään asiaan liittyvien poliittisten etujen perusteella. Kaikkien jäsenvaltioidemme on puolustettava kansainvälistä oikeutta ja ihmisoikeutta ilman pelkoa tai jonkin eduksi, tai muuten oma uskottavuutemme horjuu oikeudenmukaisuutta edistävänä voimana maailmassa samoin kuin rehellisenä rauhan neuvottelukumppanina Lähi-idässä.
<P>
Lopuksi haluaisin pyytää teitä vaatimaan, että Lissabonin sopimuksen hengessä komissio tai neuvosto ei allekirjoittaisi uusia sopimuksia Israelin kanssa tulevalla viikolla.
<SPEAKER ID="050" NAME="Tomasz Piotr Poręba" AFFILIATION="ECR">
(PL) Arvoisa puhemies, Venäjän ja Valko-Venäjän armeijoiden Länsi-2009- ja Laatokka-2009-sotaharjoitukset pidettiin tämän vuoden syyskuun loppupuolella. Kyseessä oli suurin Venäjän länsirajalla pidetty tämän tyyppinen tapahtuma sitten kylmän sodan. Viimeksi näin mittavat hyökkäysharjoitukset järjestettiin vuonna 1981 kylmän sodan ollessa lakipisteessään. On mielenkiintoista, että Länsi-2009-vaihe aloitettiin 18. syyskuuta, joka oli miltei sama kuin Neuvostoliiton Puolaan suorittaman hyökkäyksen 70-vuotispäivä. Osa harjoituksista suoritettiin Gdańskinlahden suulla, ja asiantuntijat katsovat yleisesti, että Laatokka-2009-harjoitukset valmistelivat mahdollista hyökkäystä Baltian maihin ja Suomeen.
<P>
Venäjän federaation selkeästi vihamielisistä toimista huolimatta sekä Euroopan unioni että NATO pysyttelevät passiivisina. Ne eivät tähän päivään mennessä ole työstäneet puolustusstrategiaa idästä tulevan maahanhyökkäyksen varalta, koska osa NATOn eurooppalaisista jäsenvaltioista katsoo kysymyksen olevan poliittisesti liian arka.
<P>
EU:n ja Venäjän välisen lähestyvän huippukokouksen vuoksi sekä mainitsemieni tosiasioiden pohjalta olen esittänyt asiaa koskevan kysymyksen Euroopan unionin neuvostolle.
<SPEAKER ID="051" NAME="Gabriel Mato Adrover" AFFILIATION="PPE">
(ES) Arvoisa puhemies, sopimuksia olisi noudatettava, ja sääntöjen olisi velvoitettava kaikkia yhdenvertaisesti. Vaikka tämä toteamus tuntuu itsestäänselvyydeltä, todellisuudessa se ei ole itsestäänselvyys, kun puhumme Euroopan unionin ja Marokon välisestä assosiaatiosopimuksesta, joka sisältää tasaisesti säännönvastaisuuksia, kuten Euroopan petostentorjuntavirasto on todennut.
<P>
Espanjan tomaatinviljelijät eritoten Kanariansaarilla elävät vaikeita aikoja, ja heille on tärkeää, että sopimusta noudatetaan, mutta lisäksi he haluavat tietää, mitä komissio suunnittelee tekevänsä sen uuden sopimuksen kanssa, josta käydään edelleen neuvotteluja. Kysymys kuuluu, onko tomaattien etuushintaan tarjottu korostusta ja jos on, niin millä ehdoin, ja aiotaanko tulohintajärjestelmää muuttaa uusien rikkomusten välttämiseksi tulevaisuudessa. Lisäksi kysytään, aiotaanko eurooppalaisilta tuottajilta vaadittavia kasvien terveysedellytyksiä tiukentaa.
<P>
Lisäksi totean, että samalla, kun keskustelemme sopimuksista, myös banaanintuottajat käyvät neuvotteluja ja joissakin tapauksissa kahdenvälisiä neuvotteluja kolmansien maiden kanssa. Niihin liittyy paljon huolta, koska tällaisilla neuvotteluilla saattaa olla peruuttamattomia seurauksia, mikäli niissä ei noudateta korvaavia toimia.
<P>
Kummassakin tapauksessa komissio ei voi hylätä tuottajiaan, emmekä voi antaa sen tapahtua.
<SPEAKER ID="052" NAME="Françoise Castex" AFFILIATION="S&amp;D">
(FR) Arvoisa puhemies, haluaisin kiinnittää huomionne Mohammed Othmanin pidätykseen. Hän on 33-vuotias ihmisoikeusaktivisti ja väkivallattoman kansalaisyhteiskunnan Israeliin kohdistuvan boikotteja, investoinneista pidättymistä ja sanktioita ajavan kampanjan tukija.
<P>
Israelin viranomaiset pidättivät Mohammed Othamnin 22. syyskuuta. Siitä lähtien Israelin armeija on toistuvasti pidentänyt hänen säilöönottoaikaansa. Sotilastuomarin on määrä päättää hänen vangitsemisestaan tiistaina 20. lokakuuta, toisin sanoen huomenna.
<P>
Arvoisa puhemies, Euroopan parlamentin puolesta pyydän teitä ryhtymään toimiin ja varmistamaan, että tämä ihmisoikeusaktivisti, jonka ainoa rikos on ajatukseen liittyvä rikos, vapautetaan.
<P>
Tällä viikolla myönnämme Saharovin palkinnon. Surullista on, että emme voi antaa Saharovin palkintoa kaikille ihmisoikeusaktivisteille, mutta tarjotkaamme heille ainakin tukemme silloin, kun heidän vapautensa on vaarassa.
<SPEAKER ID="053" NAME="Róża, Gräfin von Thun Und Hohenstein" AFFILIATION="PPE">
(PL) Arvoisa puhemies, puhun tänään kulttuuri- ja koulutusvaliokunnan jäsenenä sekä sisämarkkina- ja kuluttajansuojavaliokunnan jäsenenä. Tässä tehtävässä vaadin jatkuvia, kokonaisvaltaisia kuulemisia ja tehokkaita toimia asiassa, joka liittyy kirjojen digitalisointiin ja Googlen merkitykseen. Emme voi sallia sitä, että koko markkina-alueemme, kaikki, mitä olemme tällä alalla saavuttaneet Euroopassa, on yhden yrityksen hallinnassa. Meidän on kehitettävä hyviä oikeudellisia välineitä, joilla voidaan suojella tekijöiden ja kustantajien etuja, ja Euroopan unionin on toimittava tässä yhdessä muiden kanssa, erityisesti Yhdysvaltojen, mutta myös muiden maiden kanssa nykyisessä globalisoituneessa maailmassa.
<P>
Puhumme eurooppalaisesta kirjallisuudesta, kulttuuristamme ja identiteetistämme. Meidän on kehitettävä näitä asioita ja toimittava yhdessä suojellaksemme niitä. Kyse on eurooppalaisista tekijöistämme ja eurooppalaisista kustantajistamme. Digitalisoinnin ongelma on niin tärkeä asia, ettei siitä voi päättää vain Atlantin toisella puolella. Meidän on yhdessä luotava asiaa koskeva lainsäädäntö, ja meidän on yhdessä osoitettava suurta mielenkiintoa asiaan.
<SPEAKER ID="054" NAME="Cătălin Sorin Ivan" AFFILIATION="S&amp;D">
(RO) Nämä päivät ovat ratkaisevan tärkeitä Moldovan tasavallan demokraattiselle kehitykselle. Uuden parlamentin suorittamaa uuden presidentin valintaa, jonka oli määrä tapahtua 23. lokakuuta, lykättiin vastaehdokkaiden puutteen vuoksi. Jälleen kerran kommunistinen puolue pyrkii sabotoimaan demokratiaan johtavaa tietä turvautumalla kumouksellisiin taktiikoihin olemalla esittämättä omaa ehdokasta.
<P>
Meidän velvollisuutemme on valvoa koko prosessia tiiviisti varmistaaksemme, että perustuslaillisia säännöksiä sovelletaan ja että Moldovan tasavalta läpäisee vaaleja koskevan demokraattisen testin.
<P>
Euroopan unionin on otettava demokratian lujittaminen kyseisessä maassa yhdeksi naapuruuspolitiikan painopisteeksi. Tämä voi sitten toimia esimerkkinä koko Euroopan unionin itäpuolella olevalle alueelle. Meidän velvollisuutemme on tarjota tälle demokraattiselle hallitukselle uusi mahdollisuus tarjoamalle sille sen tarvitsemaa moraalista ja teknistä tukea. Kaikkein arvostetuin merkki tuesta olisi varmasti sellaisen toteuttamiskelpoisen ratkaisun kehittäminen, jolla Moldovan tasavallan kansalaisille tarjottaisiin pääsy Euroopan unioniin.
<SPEAKER ID="055" NAME="Jelko Kacin" AFFILIATION="ALDE">
(SL) Vakavan ja huolellisen pohdinnan jälkeen Irlannin äänestäjät ovat ratifioineet Lissabonin sopimuksen kahden kolmasosan enemmistöllä. Olemme ottaneet uutisen vastaan iloisina ja ylpeinä, koska sopimus mahdollistaa unionin laajentumisen entisestään. Ainoat, jotka edelleen pohtivat päätöstään, ovat presidentti Václav Klaus ja Tšekin perustuslakituomioistuin.
<P>
Olen kotoisin entisestä Jugoslaviasta, ja minulla on muistoja Tšekkoslovakian tukemisesta, eikä pelkästään silloin, kun se pelasi jääkiekkoa Neuvostoliittoa vastaan, vaan jokaisessa tilaisuudessa ja kaikissa yhteyksissä. Niistä ajoista, jolloin Varsovan sopimuksen joukot miehittivät Tšekkoslovakian Prahan kevään aikana, olemme aina osoittaneet heille solidaarisuutta. Tässä yhteydessä me emme kuitenkaan voi eikä meidän pidä tukea heitä, koska maan tukeminen vahingoittaisi Euroopan unionia, omaa kotimaatani sekä tulevia ehdokasvaltioita.
<P>
Minun on ilmaistava huoleni julkisesti ja todettava, että emme salli sitä, että meitä kiristetään. Tästä syystä vetoan poliittisiin johtajiin ja julkiseen mielipiteeseen sekä nykyisissä että tulevissa ehdokasvaltioissa, jotta Tšekin tasavallan presidentille tehtäisiin selväksi, että hän leikittelee meidän kohtalomme ja heidän kohtalonsa kanssa. On korkea aika, että tästä leikistä tehdään loppu.
<SPEAKER ID="056" NAME="Csanád Szegedi" AFFILIATION="NI">
(HU) Arvoisa puhemies, hyvät parlamentin jäsenet, kolme vuotta sitten 23. lokakuuta 2006 kymmenet tuhannet ihmiset kokoontuivat Budapestiin juhliakseen arvokkaasti ja kunnioittaakseen vuoden 1956 Unkarin vallankumousta ja vapaustaistelua, jossa kansamme taistelivat kommunistista diktatuuria vastaan. Kolme vuotta sitten poliisin virkapukuun naamioituneet terroristit ilman minkäänlaisia henkilöllisyyttä osoittavia merkkejä käyttivät kiellettyjä aseita rauhanomaista muistojuhlaa viettävän väkijoukon hajaannuttamiseksi. Tämä tapahtui oletettavasti kommunistisen diktatuurin seuraajana toimineen puolueen poliittisesta käskystä.
<P>
Vuoden 1956 jälkeen kului 50 vuotta, kun unkarilaisten verta vuodatettiin jälleen Budapestin kaduilla. Tämän viikon perjantaina 23. lokakuuta klo 15.00 useat tuhannet ihmiset kunnioittavat jälleen vuoden 1956 tapahtumia Deákin aukiolla. Me Jobbik-puoluetta edustavat Euroopan parlamentin jäsenet yhdessä useiden muiden jäsenien, kuten Andreas Mölzerin ja Bruno Gollnischin, kanssa aiomme valvoa kyseisessä paikassa muistojuhlaan osallistuvien fyysistä turvallisuutta. Haluaisimme kuitenkin Euroopan parlamentin lähettävän paikalle tarkkailijoita, ja pyytäisin erityisesti jäsen Buzekia kiinnittämään Unkarin poliisimestarien huomion siihen, että Euroopan ihmisoikeussopimusta on noudatettava.
<SPEAKER ID="057" NAME="Simon Busuttil" AFFILIATION="PPE">
(MT) Viime viikkojen aikana Jerusalemin pyhässä kaupungissa, Al Aksan alueella, on koettu lukuisia väkivaltaisia yhteenottoja. Kummatkin osapuolet osoittavat toisiaan syyttävällä sormella siitä, kenen syytä nämä väkivaltateot ovat, kuka on niiden alkuunpanija ja kuka on viime kädessä niissä vastuussa. Kuten tällä alueella usein tapahtuu, yksi välikohtaus voi nopeasti laajeta kriisiksi. Meidän ei itse asiassa pidä unohtaa, että viimeisin Palestiinan kansannousu "intifada" sattui juuri Al Aksassa tapahtuneiden yhteenottojen jälkeen. Tämänkaltaisessa tilanteessa meidän on mielestäni analysoitava velvollisuuksiamme Euroopan parlamenttina. Olemme velvoitettuja vastustamaan selkeästi kaikkia yksipuolisia toimia sekä varmistamaan, että teemme välittömästi lopun kaikista kansainvälisen oikeuden rikkomisista. Kokemus on opettanut meille, että tällaisissa tilanteissa meidän ei pidä vaieta.
<SPEAKER ID="058" NAME="Vladimír Maňka" AFFILIATION="S&amp;D">
. - (SK) Kolme ja puoli kuukautta sitten Slovakia joutui epämiellyttävän epäluottamuskampanjan kohteeksi, joka koski kansallisen kielilain muutosta.
<P>
EPP-puolueen varapuheenjohtaja Viktor Orban totesi Romaniassa heinäkuussa, että Unkarin ulkopoliittisissa toimissa tätä asiaa on käsiteltävä vakavana esimerkkinä "casus bellistä", joka käännetään sanoin "sodan syy", Viikkoa myöhemmin Unkarin etnisten vähemmistöjen entinen oikeusasiamies Jenö Kaltenbach totesi, että kaikki vähemmistöryhmät Unkarissa ovat kärsineet täydellisestä identiteetin menetyksestä. Hän totesi myös, että he eivät voi puhua omaa kieltään, eikä heillä ei ole tietoa omasta historiastaan. Entisen oikeusasiamiehen sanat eivät saaneet aikaan vähäisintäkään poliittista keskustelua tai keskustelua tiedotusvälineissä.
<P>
Kaikkein suurimmat Unkarin nationalistit eivät ole kiinnostuneita Unkarin vähemmistöjen oikeuksista, vaan ainoastaan unkarilaisvähemmistöjen oikeuksista muissa maissa. Etelä-Slovakiassa asuvat viattomat ihmiset ovat näin joutuneet näiden nationalistien panttivangeiksi, ja heidän unelmansa ovat joutuneet poliittisesti yhdistyneen Unkarin valtion panttivangeiksi.
<SPEAKER ID="059" NAME="Maria da Graça Carvalho" AFFILIATION="PPE">
(PT) Alueelliset erot ovat edelleen haaste laajentuneessa Euroopan unionissa. Tästä syystä on tärkeää, että koheesiopolitiikalla tuetaan niitä alueita ja jäsenvaltioita, jotka ovat muita vähemmän kehittyneitä. Tästä syystä olemme erittäin huolestuneita muutoksesta, joka tehtiin hiljattain Euroopan aluekehitysrahastoa ja koheesiorahastoa koskevaan yleisasetukseen Portugalin hallituksen Euroopan komissiolle tekemän ehdotuksen pohjalta.
<P>
Tällä muutoksella menojen maantieteellistä tukikelpoisuutta koskevaan yleiseen sääntöön sovelletaan poikkeuksia, ja se liittyy toimenpiteisiin, joilla on heijastusvaikutuksia, sekä tekniseen tukeen, jolloin Pohjois- ja Keski-Portugalin, Alentejon ja Azorin lähentymisalueille suunnatut varat maksetaan todellisuudessa Lissabonin alueella.
<P>
Tämä muutos saattaa rikkoa taloudellisen ja sosiaalisen yhteenkuuluvuuden periaatetta, joka on Eurooppa-hankkeen kulmakivi.
<SPEAKER ID="060" NAME="Mitro Repo" AFFILIATION="S&amp;D">
(FI) Arvoisa puhemies, kannan huolta uskonnonvapaudesta Turkissa. Turkin mahdollinen EU-jäsenyys edellyttää Kööpenhaminan kaikkien kriteereiden täyttämistä. Viime aikoina halu parantaa maan ihmisoikeus- ja uskonnonvapaustilannetta tuntuu vähentyneen maan sisäisten jännitteiden takia. Kirkkoja kohtaan tehtyjen rikosten tutkinnassa on ilmennyt myös leväperäisyyttä. Lisäksi esimerkiksi ortodoksinen kirkko ei saa vieläkään valita vapaasti patriarkkaansa kansallisuuteen katsomatta ja kirkonmiesten papillisten tunnusmerkkien julkista käyttöä pyritään yhä rajoittamaan.
<P>
Jäsenyysneuvottelujen kannalta Turkilta tulee odottaa konkreettisia toimenpiteitä, jotka osoittaisivat sen ymmärtävän ja tunnustavan eurooppalaisen kulttuuriperinnön arvon myös Turkin maaperällä. Siksi Turkin olisi pikaisesti sallittava muun muassa Halkin teologisen seminaarin toiminta ja sen tulisi palauttaa myös kirkkojen omaisuuden suoja.
<SPEAKER ID="061" NAME="George Sabin Cutaş" AFFILIATION="S&amp;D">
(RO) Euroopan komission julkaisemat tutkimukset osoittavat, että valtaosassa Euroopan unionin jäsenvaltioista nykyisen vaihtotaseen alijäämän odotetaan ylittävän 3 prosenttia BKT-rajan vuosien 2009 ja 2010 aikana. Vastaavasti vuonna 2010 27 jäsenvaltiossa julkisen velan on laskettu olevan keskimääräisesti 80 prosentin tasoa ja yli 80 prosenttia euroalueen maissa.
<P>
Itä-Euroopan maiden tapauksessa taantuman tuomia ristiriitoja on kuitenkin hillittävä Maastrichtin kriteerien noudattamiseen liittyvän velvollisuuden mukaisesti. Ristiriitaisuuksia onkin nähtävissä vakaus- ja kasvusopimuksen vaatimusten välillä euroalueen maissa, joissa alijäämät ja julkinen velka ovat kasvussa, sekä sellaisten erittäin tiukkojen ehtojen välillä, joita asetetaan euroalueeseen pyrkiville.
<P>
Sen vuoksi Maastrichtin kriteerit on mukautettava nykyiseen ympäristöön ja taloustilanteeseen, jolle ovat tyypillisiä suuret sykliset suuntaukset. Maastrichtin kriteerien mukauttaminen ja Itä-Euroopan maiden liittymisen nopeuttaminen euroalueeseen vahvistaisi Euroopan unionia ja vauhdittaisi integraatioprosessia.
<SPEAKER ID="062" NAME="Nikolaos Chountis" AFFILIATION="GUE/NGL">
(EL) Arvoisa puhemies, haluan käyttää puheenvuoron Kreikassa ja Euroopassa sattuvista työtapaturmista. Osakkeenomistajien, valvontamekanismien sekä kansallisten ja yhteisön viranomaisten puutteelliset toimet ja laiminlyönnit terveys- ja turvallisuusvaatimusten soveltamisessa ovat lainvastaisia. Kotimaani Kreikan tilastot ovat traagisia. Maassa sattui vuonna 2008 142 kuolemaan johtanutta onnettomuutta, ja niitä on sattunut yli 56 vuoden 2009 alusta lähtien.
<P>
Aikoina, jolloin ihmishenkiä menetetään, yritykset, kansalliset viranomaiset ja komissio käsittelevät asiaa varsin huolettomasti, ja käytännössä nämä rikokset jäävät rankaisematta. Näitä rikoksia tehdään voittojen vuoksi, ja France Telecom on syyllistynyt sellaisiin helmikuusta 2008 lähtien. Viime viikolla jälleen yksi vain 25-vuotias työntekijä teki itsemurhan sietämättömien työolojen vuoksi. Mitä mieltä komissio on tästä? Jos kysymys olisi ollut eri asiasta, se olisi puuttunut asiaan. Tästä syystä vetoan puhemiehistöön ja kollegoihini, jotta viettäisimme minuutin hiljaisuuden jossakin vaiheessa kolmipäiväistä täysistuntoa France Telecomin ja muiden työtapaturmien uhrien muistoksi.
<SPEAKER ID="063" NAME="Ioannis Kasoulides" AFFILIATION="PPE">
(EN) Arvoisa puhemies, viime kuussa ilmoitin parlamentille kyproslaisten sotilaiden jäännösten löytämisestä. Vuonna 1974 heidät kuvattiin, kun he olivat antautumassa Turkin armeijalle, elossa ja voimissaan. Uusien tietojen mukaan Euroopan ihmisoikeustuomioistuin on katsonut Turkin syyllistyneen raakoihin ja epäinhimillisiin toimiin mainittuun aikaan kadonneiden sotilaiden sukulaisia kohtaan, koska se ei ole tutkinut asiaa eikä ilmoittanut sukulaisille sotilaiden kohtalosta. Turkki määrättiin maksamaan näille ihmisille korvausta. Vetoan parlamenttiin, jotta se pyytäisi Turkin armeijaa toimittamaan tietonsa kadonneiden henkilöiden kohtaloa tutkivan YK:n komitealle, jotta tästä humanitaarisesta tapauksesta laadittaisiin päätöslauselma.
<SPEAKER ID="064" NAME="Rosario Crocetta" AFFILIATION="S&amp;D">
(IT) Arvoisa puhemies, hyvät kuulijat, haluan ensimmäiseksi kiittää teitä siitä, että pyysitte Belgian ja Ranskan viranomaisia tarjoamaan minulle poliisin suojelua.
<P>
Mielestäni on hyvin tärkeää voida tuntea toimielinten taholta solidaarisuutta, kun joutuu etulinjalla taistelemaan Italian mafian kaltaista ilmiötä vastaan, joka on aiheuttanut monien vuosien aikana lukuisia uhreja, ja osoitan teille sydämelliset kiitokseni. Arvoisa puhemies, mafiajärjestöt ovat kuitenkin jo jonkin aikaa olleet maailmanlaajuinen ilmiö. Kysymys ei ole pelkästään rahanpesusta, vaan mafia on pysyvästi asettunut eri Euroopan maihin, ja lisäksi mafia liittyy maahanmuuttoon.
<P>
Kun vaadin tämän vuoden 16. heinäkuuta mafiajärjestöjen tutkintavaliokunnan perustamista Eurooppaan, tavoitteenani ei ollut toimia pelkästään oman maani puolesta, vaan myös Euroopan unionin puolesta. Uskon, että mafian kaltaisiin järjestäytyneisiin rikollisjärjestöihin kohdistuva valppauden puute saattaa vaikuttaa kielteisesti kansalaisten elämänlaatuun ja turvallisuuteen sekä kehitysmekanismeihin. Arvoisa puhemies, on erikoista, olen lopettanut..
<P>
(Puhemies keskeytti puhujan.)
<SPEAKER ID="065" NAME="Puhemies">
(PL) Kiitos, Haluan kertoa pyytäneeni itsekin Brysselin viranomaisia lisäämään valppautta Euroopan parlamentin ympärillä, koska täällä sattui hiljattain valitettava välikohtaus. Brysselin viranomaiset ovat vastanneet hyvin myönteisesti Euroopan parlamentin pyyntöön, ja asiasta käydään parhaillaan keskusteluja.
<SPEAKER ID="066" NAME="Corina Creţu" AFFILIATION="S&amp;D">
(RO) Maailman ravintopäivää käsittelevä raportti osoittaa, että yksi kuudesta ihmisestä kärsii nälästä ja että aliravittujen ihmisten määrä maailmassa on ylittänyt miljardin rajan, kun taas nälänhädän vahingoittamien ihmisten määrä on noussut 100 miljoonalla vain vuodessa.
<P>
Koko tänä aikana maailman elintarvikeohjelmalle osoitettujen kansainvälisten lahjoitusten määrä on laskenut 50 prosenttia vuoteen 2008 verrattuna, mikä vaikuttaa vakavasti köyhille maille toimitetun elintarvikeavun määrään.
<P>
Euroopan unioni on toiminut johtavassa asemassa maailman nälänhädän torjumisen hyväksi. Sen asemaa vahvisti G8-maiden huippukokouksessa L'Aquilassa tehty sitoumus tarjota kaksi miljardia euroa, joka maksetaan elintarvikerahoitusvälineen miljardin euron lisäksi. Kysymys on suuresta summasta, mutta se on vielä kaukana siitä, mitä tarvittaisiin YK:n asettaman tavoitteen saavuttamiseksi: tavoitteena on puolittaa yleisestä nälästä kärsivien ihmisten määrä.
<P>
Tarvitaan laajempia poliittisia toimia, joilla saadaan kaikkien maailman suurimpien teollistuneiden maiden voimavarat käyttöön. Katson, että Marshall-suunnitelma on ehdottoman tarpeellinen, kun siihen sisältyy tarkempi ja konkreettisempi tavoite, joka on auttaa nälästä kärsiviä miljardeja kanssaihmisiämme nousemaan toimeentulorajan yläpuolelle.
<SPEAKER ID="068" NAME="Ioan Mircea Paşcu" AFFILIATION="S&amp;D">
(EN) Arvoisa puhemies, Yhdysvaltojen edellisen hallinnon ohjustorjuntahanketta, johon Eurooppa on tehty osalliseksi, moitittiin Venäjällä rajusti. Venäjä piti sitä vetona itseään vastaan, ja samoin ajattelivat eräät eurooppalaiset, jotka olivat järkyttyneitä siitä syystä, että venäläiset olivat järkyttyneitä.
<P>
Obaman hallinto pyrkii selvittämään tätä kantaa vaihtamalla puolustustoimissaan pitkän kantaman ohjusuhkan lyhyen ja keskipitkän kantaman ohjusuhkaan, jolloin lisätään Euroopan suoraa suojelua ja itse asiassa hyväksytään yhteistyö Venäjän kanssa toimittamalla tutka-asemia Kaukasukselle.
<P>
Silti jotkut eurooppalaiset vastustavat tätä hanketta, eivätkä ymmärrä sen uutta suuntausta. Venäjä ei ole vielä esittänyt kantaansa. Ainoa toiveeni on, että Euroopan kantaa ei muokata vain tämän asian perusteella, vaan toivon sen perustuvan aitoon pyrkimykseen löytää paras mahdollinen keino suojella Euroopan maaperää todelliselta uhalta. Tämän on tapahduttava yhteistyössä Yhdysvaltojen kanssa sekä Venäjän kanssa, jos se on siihen halukas.
<SPEAKER ID="069" NAME="Philip Bradbourn" AFFILIATION="ECR">
(EN) Arvoisa puhemies, viime vuonna parlamentti keskusteli koko vartaloa kuvaavan henkilöskannerin käytöstä lentoasemilla, minkä seurauksena Euroopan komissio veti pois asiaa koskevan ehdotuksensa.
<P>
Hiljattain Manchesterin lentoasemalla aloitettiin laitteen uusi koekäyttö, ja nyt saadun oikeudellisen neuvonnan mukaan näiden laitteiden käyttö alaikäisillä saattaa rikkoa lasten turvallisuutta ja suojelua koskevaa lainsäädäntöä tuottavan kuvan luonteen vuoksi. Lasten oikeuksien toimintaryhmä (ARCH) sai aikaan vastaavanlaiset toimet vuosina 2005 ja 2006, ja niiden seurauksena vartaloskannerien käyttö kiellettiin alle 18-vuotiaiden kohdalla.
<P>
Koska näiden laitteiden todellinen tarkoitus on nyt asetettu kyseenalaiseksi oikeudellisen neuvonnan myötä - osoitan sanani nyt suoraan komission jäsen Barrot'lle - eikö komission ole nyt aika määrätä, että tämänkaltaisten skannerien käyttöä ei pitäisi sallia EU:n alueella, koska kaikkialla unionin alueella matkustavien äänestäjien ei pitäisi joutua tällaisen sopimattoman ja nöyryyttävän kohtelun kohteeksi? Vaadin myös tällaisen tekniikan kieltoa maailmanlaajuisesti kaikkien EU:n kansalaisten suojelemiseksi.
<SPEAKER ID="070" NAME="László Tőkés" AFFILIATION="PPE">
(HU) Arvoisa puhemies, viime vuonna esitin vastalauseen uskonnollista fanaattisuutta ja kristittyjen vähemmistöjen vainoa vastaan, ja teen saman tänäkin vuonna. Olen kuullut viimeaikaisista kristittyjen vastaisista toimista Intiassa, Bangladeshissa, Afganistanissa, Pakistanissa ja Turkissa, joten haluan ilmaista suoraan vastustavani näitä uskonnollisen eksklusivismin nimissä suoritettuja jatkuvia julmuuksia. Yleensä niihin syyllistyvät fanaattiset muslimit ja hindut kristittyjä vastaan.
<P>
Intiassa Orissan ja Gujaratin osavaltioissa kuitenkin sekä uskontoaan harjoittavat kristityt ja muslimit joutuvat kärsimään ankarasta vainosta. Transilvaniassa Romaniassa, josta olen kotoisin, uskonnonvapaus julistettiin Tordassa vuonna 1568. Uskonnonvapaus on sekä yksilöä että yhteisöä koskeva ihmisoikeus. Jeesus sanoi: "Laupeutta minä tahdon, en uhria". Uskontomme opetusten mukaisesti vetoan Jerzy Buzekiin, ihmisoikeuksien alivaliokuntaan ja Euroopan komissioon, jotta..
<P>
(Puhemies keskeytti puhujan.)
<SPEAKER ID="071" NAME="Nessa Childers" AFFILIATION="S&amp;D">
(EN) Arvoisa puhemies, Independent Network News'n (INN), Dublinissa toimivaa ja ensiluokkaisia kotimaan ja ulkomaan uutisia valtaosalle Irlannin paikallisille radioasemille tarjoavaa uutistoimistoa uhkaava sulkeminen nostaa esiin vakavia ja oikeutettuja kysymyksiä viestintävälineiden omistajuudesta, enemmistöstä ja sääntelystä Irlannissa. Irlannin paikallisia radioasemia vaaditaan varmistamaan, että 20 prosenttia niiden uutisten sisällöstä on kotimaista ja kansainvälistä. Tätä palvelua on suurelta osin tarjonnut viime vuosina INN.
<P>
INN:n sulkemisen johdosta Communicorpin, joka on myös suurin osakkeenomistaja INN:ssä, omistamalle Newstal-asemalle on myönnetty sopimus korvaavan palvelun tarjoamisesta seuraavan puolen vuoden ajan. UTV, jonka vetäytyminen INN:stä nopeutti palvelun päättymistä, on myös ollut keskeisesti mukana toimissa korvaavan palvelun hankkimiseksi. Irlannin kansallinen lehdistöliitto on nostanut esiin tärkeitä kysymyksiä siitä, miten asianmukaista näiden kahden tahon osallistuminen prosessiin on, kun otetaan huomioon tiedotusvälineiden monipuolisuus Irlannissa. Näitä kysymyksiä on selvitettävä perusteellisesti.
<SPEAKER ID="072" NAME="Sergej Kozlík" AFFILIATION="ALDE">
(SK) Haluan esittää teille varoituksen, että Unkarin edustajat yrittävät provosoida Slovakiaa. Elokuun 21. päivänä 20 vuotta sitten Neuvostoliiton ja Unkarin armeija hyökkäsi entiseen Tšekkoslovakiaan.
<P>
Samana päivänä tänä vuonna Slovakian tasavallan kolmen vanhemman edustajan esittämistä epäilyksistä huolimatta Unkarin presidentti Sólyom valmistautui ottamaan provosoivan askeleen ja paljastamaan Unkarin kuninkaan patsaan etnisesti erilaisista ryhmistä koostuvalla Slovakian maaperällä. Nyt hän protestoi sitä, että häneltä kiellettiin pääsy Slovakiaan.
<P>
Viime viikolla Slovakiaan tekemänsä vierailun aikana Viktror Orban, Unkarin suurimman poliittisen puolueen Fideszin johtaja, pyysi unkarilaisvähemmistöä tekemään autonomiaan liittyviä aloitteita. Hän pyysi heitä laatimaan yhteisen suunnitelman unkarilaisten tulevaisuudesta Karpaattien alueella. Tämä on uusi versio Suur-Unkarin ajatuksesta. Tällaisella provokaatiolla ei ole sijaa nykyajan Euroopassa. Unkari leikkii tulella, eikä Euroopan unionin toimielinten pidä sulkea siltä silmiään.
<SPEAKER ID="073" NAME="George Becali" AFFILIATION="NI">
(RO) Haluaisin todeta, että Lissabonin sopimuksessa ei ole mitään erityismainintaa urheilusta ja etenkään jalkapallosta, jolla on valtava yhteiskunnallinen ja kulttuurinen vaikutus. Haluaisin todeta, että urheilua koskevalle EU:n politiikalle ei ole oikeudellista perustaa.
<P>
Arvoisa puhemies, todellisuudessa urheilua hallitaan kunkin urheilujärjestön laatimilla säännöillä, mutta mielestäni sopimuksessa on eriteltävä selkeästi, että urheilussa ja urheilutoimintojen organisoinnissa on noudatettava toiminnasta vastaavan urheilujärjestön sääntöjä, kun taas näihin urheilutoimintoihin liittyvässä toiminnassa on noudatettava siviilioikeudellisia sääntöjä ja lakeja.
<SPEAKER ID="074" NAME="Puhemies">
(EL) Keskustelu on päättynyt.

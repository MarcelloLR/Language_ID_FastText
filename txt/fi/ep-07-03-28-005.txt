<CHAPTER ID="005">
Tervetulotoivotukset
<SPEAKER ID="012" NAME="Puhemies">
. Haluan myös toivottaa tervetulleeksi Irakin valtuuskunnan. Minulle on suuri ilo saada toivottaa tänä iltana tervetulleeksi parlamenttiimme Irakin parlamentin viisihenkinen valtuuskunta, jonka johtajana toimii Hamid Mousa.
<P>
(Suosionosoituksia)
<P>
Irakin tilanne on meille jatkuva huolenaihe, ja sikäläisten kollegojemme vierailu tarjoaa meille tilaisuuden saada ensikäden tietoa siitä, mihin suuntaan asiat ovat siellä kehittymässä, joten tällainen vierailu on sekä tarpeellinen että tervetullut. Minulla on jo ollut tilaisuus tavata heidät eilen, ja olen varsin tietoinen niistä äärimmäisen vaikeista olosuhteista, joissa maan parlamentin jäsenet joutuvat työskentelemään. Olen varma siitä, että heidän keskustelunsa ulkoasiain valiokunnan ja muiden tämän parlamentin jäsenten kanssa olivat antoisia ja osoittautuvat hyödyllisiksi molemmille osapuolille. Luotan siihen, että käynnissä oleva perustuslain uudistaminen tarjoaa kaikille Irakin ryhmittymille mahdollisuuden saada aikaan laaja yksimielisyys keskeisimmistä kysymyksistä ja valmistella maansa tulevaisuutta.
<P>
Arvoisat vieraamme, toivon teille ja maallenne kaikkea hyvää, ja toivon, että vierailunne edistää tiiviiden parlamentaaristen suhteiden luomista Irakin parlamentin ja Euroopan parlamentin välille. Lähetän mukananne hyvän tahdon terveiset kovia kokeneelle maallenne.

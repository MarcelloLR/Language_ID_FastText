<CHAPTER ID="010">
Kyselytunti (kysymykset neuvostolle) 
<SPEAKER ID="405" NAME="Puhemies">
(EN) Esityslistalla on seuraavana kyselytunti (B6-0001/2009).
<P>
Käsittelemme neuvostolle osoitettuja kysymyksiä.
<SPEAKER ID="406" NAME="Puhemies">
(EN)
<P>
Aihe: Oikeus Venäjällä
<P>
Miten neuvoston puheenjohtajavaltio arvioi Venäjän oikeusjärjestelmää ja erityisesti oppositiopoliitikkojen, kuten Platon Lebedevin ja Mihail Hodorkovskin, vankeutta? Näiden kahden henkilön oikeuskäsittely ja vankilaolot rikkovat jo itsessään Venäjän lakia. Miten merkittäviksi nämä epäkohdat katsotaan neuvoteltaessa Venäjän kanssa kumppanuus- ja assosiaatiosopimuksesta?
<P>

<P>
Aihe: Venäjän oikeuslaitos
<P>
Venäjän oikeuslaitoksen perustavaa laatua olevat puutteet ovat yksi tärkeimmistä tekijöistä, jotka haittaavat jännitteettömien poliittisten ja taloudellisten suhteiden luomista Venäjään ja uuden kumppanuussopimuksen neuvottelemista. Miten neuvosto aikoo toimia kiirehtiäkseen esimerkiksi Jukos-oikeudenkäynnissä vangittuja Hodorkovskia, Lebedeviä ja Bahminaa koskevien ja muiden poliittisin perustein annettujen tuomioiden ja näiden tuomioiden yhtälailla lainvastaisen täytäntöönpanon oikaisemista ja tukeakseen autoritaarisista poliittisista rakenteista riippumattoman oikeuslaitoksen luomista?
<P>

<P>
Aihe: Oikeusvaltioperiaate ja oikeuslaitos Venäjällä
<P>
Arvoperusteisena yhteisönä EU:n olisi pidettävä oikeusvaltioperiaatetta ja ihmisoikeuksien kunnioittamista kulmakivinä suhteissaan kolmansiin maihin. Koska Kremlin vallanpitäjät käyttävät avoimesti Venäjän politisoitunutta oikeuslaitosta välineenään, olisi EU:n asetettava tulevissa Venäjän suhteissaan laittomuus ja korruptio asialistan kärkeen.
<P>
Viimeisimmät Khodorkovskyn, Lebedevin ja Bachminan tapaukset olivat erityisen räikeitä. Haluaisin kuulla neuvostolta, miten se aikoo reagoida tällaisiin laittomuuteen ja korruptioon perustuviin tuomioihin Venäjällä? Miten neuvosto aikoo ottaa tämän asian huomioon EU:n ja Venäjän välisissä suhteissa, ja miten se aikoo toimia saadakseen Venäjän muuttamaan oikeusjärjestelmäänsä?
<SPEAKER ID="407" NAME="Alexandr Vondra">
neuvoston puheenjohtaja. - (EN) Tiedän, että ystäväni Milan Horáček on mies, joka on jo pitkään omistautunut Venäjän ihmisoikeustilanteen seuraamiselle, ja haluan kiittää häntä siitä, koska juuri niin tämän toimielimen, tämän organisaation, pitäisi tehdä.
<P>
Tätä nimenomaista aihetta koskevaan kysymykseen haluaisin vastata vakuuttamalla hänelle, että neuvosto on aivan yhtä huolissaan oikeusvaltioperiaatteen ja demokratian toteutumisesta Venäjällä.
<P>
Neuvoston mielestä kumppanuutemme Venäjän kanssa täytyy perustua kansainvälisen oikeuden, demokratian periaatteiden ja ihmisoikeuksien kunnioittamiseen. Siksi neuvosto aikoo edelleen painostaa Venäjää täyttämään velvollisuutensa, johon se on sitoutunut Euroopan neuvoston ja tietysti myös Etyjin jäsenenä sekä EU:n kanssa tekemänsä kumppanuus- ja yhteistyösopimuksen puitteissa.
<P>
Teidän ja kolleganne mainitsemat tapaukset ovat erittäin huolestuttavia, ja neuvosto aikoo edelleen seurata tiiviisti niiden etenemistä.
<P>
Neuvosto käsittelee huolenaiheitaan säännöllisesti Venäjän kanssa käymässään poliittisessa vuoropuhelussa, erityisesti kaksi kertaa vuodessa järjestettävissä ihmisoikeuksia koskevissa kuulemistilaisuuksissa, jotka aloitettiin maaliskuussa 2005.
<P>
Kun Venäjän kanssa neuvotellaan uudesta sopimuksesta, otetaan huomioon Venäjän toimet tällä ja muilla alueilla - tämä on hyvin tärkeää - samoin kuin muilla EU:n ja Venäjän välisten suhteiden osa-alueilla.
<P>
Yksi EU:n ensisijaisista tavoitteista on ihmisoikeuksia koskevien tiukkojen määräysten saaminen mukaan parhaillaan neuvottelun kohteena olevaan uuteen kumppanuus- ja yhteistyösopimukseen neuvoston viime vuonna hyväksymien neuvotteluohjeiden mukaisesti.
<P>
Venäjän kanssa solmittavassa strategisessa kumppanuudessa, josta jotkut puhuvat, on oltava perustana yhteiset arvot. Muuten siinä ei olisi mitään järkeä. EU:n lisäksi uuden sopimuksen tarvitsee Venäjä. On ratkaisevaa, että neuvottelut ja itse sopimusteksti kuvastavat meille tärkeitä arvoja, kuten oikeusvaltioperiaatetta. Minä haluaisin puolestani todellakin korostaa, että EU:n yhtenäisyys on ehdottomasti ratkaisevan tärkeää tulosten saamiseksi tässä asiassa.
<SPEAKER ID="408" NAME="Milan Horáček" AFFILIATION="Verts/ALE">
(DE) Arvoisa puhemies, mielestäni on ongelmallista, että neuvosto on aiemmin toistuvasti sanonut meille suhteiden Venäjän kanssa olevan etusijalla mutta että nimenomaan Mihail Hodorkovskin, Platon Lebedevin ja myöskään Svetlana Bahminan tapauksissa ei ole nähtävissä minkäänlaista edistystä.
<SPEAKER ID="409" NAME="Bernd Posselt" AFFILIATION="PPE-DE">
(DE) Hyvä Alexandr Vondra, arvostan teitä paljon kokeneena ihmisoikeusaktivistina ja arvostan suuresti myös Tšekin luovuutta. Siksi haluan kysyä: Voitteko auttaa meitä löytämään uusia keinoja päästä Jukos-vankien kysymyksessä vuosikausien puheiden jälkeen lähemmäksi ratkaisua, toisin sanoen saamaan aikaan myös konkreettista toimintaa? Entä miten voimme siirtää Venäjän kanssa käytävissä neuvotteluissa painopistettä hieman enemmän ihmisoikeuskysymyksen suuntaan käytännössä?
<SPEAKER ID="410" NAME="Tunne Kelam" AFFILIATION="PPE-DE">
(EN) Arvoisa ministeri, kiitos vastauksistanne. Oletteko samaa mieltä siitä, että taloussuhteiden perusta olisi nyt myös vankempi, jos neuvosto olisi esittänyt tämän ongelman tiukasti ja vakuuttavasti Venäjälle osoittaen, että EU suhtautuu vakavasti tällaiseen pöyristyttävään oikeuden rikkomiseen?
<P>
Oletteko samaa mieltä siitä, että jos Hodorkovskin ja Lebedevin tapaukseen ei löydetä oikeudenmukaista ja avointa ratkaisua, EU ei voi odottaa myöskään Venäjän täyttävän taloudellisia sitoumuksiaan?
<SPEAKER ID="411" NAME="Alexandr Vondra">
neuvoston puheenjohtaja. - (EN) Mielestäni te ette voi odottaa meidän vaikenevan Tšekin toimiessa puheenjohtajavaltiona. Minä en vaiennut silloin, kun keskustelimme energiaturvallisuudesta, enkä silloin, kun keskustelimme Hodorkovskin tapauksesta ja muista tapauksista.
<P>
Te todennäköisesti tiedätte, että pidämme helmikuussa troikan kokouksen, jossa puheenjohtajavaltiota edustaa ulkoministeri Karel Schwarzenberg. Mainitsemissanne tapauksissa harkitsemme varmasti toimiin ryhtymistä, mutta tulosten saaminen on tietysti täysin kiinni Venäjästä. Me voimme vain luoda tietynlaisen ilmapiirin paineen säilyttämiseksi, mutta Venäjän asia on reagoida siihen.
<SPEAKER ID="412" NAME="Daniel Hannan" AFFILIATION="NI">
(EN) Toivotan ministerin tervetulleeksi istuntosaliin sekä Tšekin tasavallan puheenjohtajavaltioksi. Toivon, että jokainen parlamentin jäsen voisi sanoa samaa. Minun täytyy sanoa, että olin järkyttynyt joidenkin Tšekin pääministerille tänään osoitettujen kysymysten sävystä. Yksi kollegoistamme, Irlannin tasavallan Proinsias De Rossa, pyysi häntä perumaan huomautuksensa siitä, että Lissabonin sopimus ei ehkä olisi aivan niin erinomainen kuin jäsen De Rossa oli ajatellut, mikä kaiken muun lisäksi oli melkoinen loukkaus jäsen De Rossan oman äänestäjäkunnan enemmistöä kohtaan...
<P>
(Puhemies keskeytti puhujan.)
<SPEAKER ID="413" NAME="Puhemies">
(EN)
<P>
Aihe: Maailmankaupan vapauttaminen
<P>
Puheenjohtajavaltio Tšekin tasavalta on hahmotellut puheenjohtajavaltion www-sivuilla maailmankaupan vapauttamiseen liittyviä tavoitteitaan osana puheenjohtajakautensa prioriteetteja. Voiko puheenjohtajavaltio selventää tavoitteitaan tältä osin ja etenkin niitä toimia, joita se aikoo ehdottaa Euroopan unionin elintarviketurvallisuuden osalta?
<SPEAKER ID="414" NAME="Alexandr Vondra">
neuvoston puheenjohtaja. - (EN) Kiitän teitä tästä nimenomaisesta kysymyksestä, koska minun maani on suuri vapaakaupan ystävä. Se on taloutemme kivijalka - noin 80 prosenttia bruttokansantuotteestamme tuotetaan jollain tavalla kauppaan liittyvällä toiminnalla. Voitte siis olla varma, että puheenjohtajavaltiomme toivoo todella unionin edelleen sitoutuvan täysin tasapainoisen, kunnianhimoisen ja kattavan sopimuksen solmimiseen WTO:n Dohan kehityskierroksella. Teemme lujasti töitä sen puolesta.
<P>
Kysymykseen puheenjohtajavaltion tavoitteista maailmankaupan vapauttamiseksi vastaan, että puheenjohtajavaltio on selvästi määritellyt ensisijaisen tavoitteensa tässä asiassa neuvoston Ranskan, Tšekin ja Ruotsin puheenjohtajakausia koskevan 18 kuukauden ohjelman yhteydessä sekä omassa työohjelmassaan, joka julkaistiin viime viikolla ja jota pääministeri myös esitteli osittain täällä tänään.
<P>
Tämän ohjelman mukaan kauppapolitiikka on yhä hyvin tärkeä väline, kun halutaan käsitellä globalisaation mahdollisuuksia ja haasteita sekä edistää talouskasvua, työllisyyttä ja kaikkien EU:n kansalaisten vaurautta. Ponnisteluja avoimen, markkinasuuntautuneen ja sääntöihin perustuvan maailmankauppajärjestelmän tukemiseksi jatketaan kaikkien hyödyksi.
<P>
Kauppapolitiikassa pitäisi myös edistää unionin ympäristö- ja ilmastotavoitetta erityisesti kannustamalla laajentamaan ympäristötuotteiden ja -palvelujen kauppaa. Unioni on edelleen täysin sitoutunut tasapainoisen, kunnianhimoisen ja kattavan sopimuksen tavoitteluun WTO:n Dohan kierroksella.
<P>
Lisäksi maani on määrittänyt neuvoston puheenjohtajakaudelleen kolme painopistealuetta. Yksi niistä on Euroopan unioni maailmassa. Tässä yhteydessä maani haluaa korostaa kauppapolitiikan merkitystä keinona tukea kilpailukykyä, talouskasvua ja uusien työpaikkojen luomista EU:n uuden kauppapoliittisen "Globaali Eurooppa" -strategian sekä kasvua ja työllisyyttä koskevan tarkistetun strategian mukaisesti.
<P>
Tšekin tasavalta tukee komission pyrkimyksiä neuvotella rinnan monenvälisen järjestelmän kanssa kauppasopimuksista lupaavien kumppanien tai alueiden, kuten Korean, Intian, ASEANin, Mercosurin ja Andien yhteisön maiden ja Keski-Amerikan sekä mahdollisesti myös Kiinan, kanssa samoin kuin neuvotella vapaakauppasopimuksista EU:n lähinaapureiden, kuten Ukrainan kanssa, tai aloittaa tällaiset neuvottelut ennakkoehtojen täyttymisen jälkeen esimerkiksi Venäjän kanssa.
<P>
Puheenjohtajavaltio esittelee kaupan alaa koskevan ohjelmansa kansainvälisen kaupan valiokunnalle 20. tammikuuta 2009.
<P>
EU:n elintarviketurvallisuudesta puheenjohtajavaltio on sitä mieltä, että protektionismi ei auta turvaamaan elintarvikkeiden saantia Euroopassa ja maailmanlaajuisesti. Siksi puheenjohtajavaltio tukee maailmankaupan vapauttamista Dohan kehitysohjelman ja YMP:n uudistamista koskevien keskustelujen puitteissa EU:n maatalouden kilpailukyvyn lisäämiseksi. Se tarkoittaa vientirahastojen lakkauttamista.
<P>
Nämä tekijät, kuten avoin maailmankaupan vapauttaminen ja kilpailukykyinen maatalous, ovat myös elintarviketurvallisuuden parantamisen perusta. EU:n elintarviketurvallisuus liittyy suurelta osin elintarviketuotteiden kansainväliseen kauppaan, jonka ansiosta niitä on saatavilla kilpailukykyisillä hinnoilla ja joka tarjoaa oikeat kannustimet niille jäsenvaltioille, joissa niitä voidaan tuottaa tehokkaimmin.
<P>
Elintarviketurvallisuus ei nykyään perustu vain paikalliseen elintarviketuotantoon vaan myös maan kykyyn rahoittaa elintarviketuontia muiden tuotteiden viennillä. Tässä suhteessa useiden eri elintarvikkeita tuottavien maiden muodostama avoin, monenvälinen kauppajärjestelmä voi parhaiten taata elintarvikkeiden vakaan ja turvallisen saannin.
<SPEAKER ID="415" NAME="Mairead McGuinness" AFFILIATION="PPE-DE">
(EN) Kiitän neuvostoa yksityiskohtaisesta vastauksesta, jota minun on vielä tutkittava, vaikka en uskokaan, että olemme samaa mieltä. Haluaisin kiinnittää huomionne maailman elintarviketurvallisuutta koskevaan mietintöön, joka äänestettiin tässä parlamentissa läpi. Minä olin mietinnön esittelijä, ja siinä sanotaan aivan selvästi, että markkinat eivät takaa meille elintarviketurvallisuutta eivätkä varmasti tarjoa maanviljelijöille heidän vaatimiaan vakaita tuloja. Voisitteko siksi selventää minulle, uskotteko, että maatalouden vapaakauppa on oikea tie eteenpäin ja että se on painopistealueenne puheenjohtajakaudellanne?
<SPEAKER ID="416" NAME="Alexandr Vondra">
neuvoston puheenjohtaja. - (EN) Voin vastata teille lyhyesti - kyllä! Jos maatalous perustuisi vapaaseen kauppaan, maailmassa ei olisi nälkää.
<SPEAKER ID="417" NAME="Bernd Posselt" AFFILIATION="PPE-DE">
(DE) Arvoisa ministeri, maatalouspolitiikan sanotaan aina koskevan vain niitä kolmea prosenttia, jotka harrastavat maanviljelystä, mutta sata prosenttia meistä syö. Minä itse esimerkiksi nautin hyvästä ruoasta ja haluan tehdä täysin selväksi, että elintarviketurvallisuus on mielestäni olennaisen tärkeää. Koemme juuri nyt energiariippuvuuden ongelmat. Kannatan vapaata maailmankauppaa, mutta meidän on kyettävä ruokkimaan itsemme omasta maastamme, ja siksi meidän on säilytettävä maanviljelyrakenteemme: sitä ei voida jättää yksin markkinoiden käsiin.
<SPEAKER ID="418" NAME="Syed Kamall" AFFILIATION="PPE-DE">
(EN) Ensinnäkin olen kollegani Daniel Hannanin tavoin mielissäni siitä, että Tšekki on nyt puheenjohtajavaltiona - se on varmasti mielenkiintoinen vastakohta EU:n edelliselle puheenjohtajavaltiolle - ja pyydän jälleen kerran anteeksi joidenkin kollegojeni häpeällistä käyttäytymistä tässä istuntosalissa.
<P>
Voidaan toki hyvin sanoa, että haluamme WTO-keskustelut käyntiin, mutta meillä on ollut Intian sekä Yhdysvaltain vaalit ja Euroopan parlamentin vaalit ovat tulossa. Kun kaikki nämä vaalit ja hallintojen muutokset ovat meneillään, miten voimme todella käynnistää WTO-keskustelut?
<SPEAKER ID="419" NAME="Alexandr Vondra">
neuvoston puheenjohtaja. - (EN) Käsittääkseni olimme YMP:n uudistuksessa niiden joukossa, jotka yrittivät painostaa komissiota esittämään uusia budjettiuudistusehdotuksia, valkoisen kirjan. Yritin jopa järjestää jonkinlaisen yhteisen toimen ruotsalaisen kollegani kanssa, koska Tšekki ja Ruotsi ovat vuoden 2009 puheenjohtajavaltioita ja näkemyksemme ovat melko samanlaisia. Ei kuitenkaan ole meidän tehtävämme tehdä lainsäädäntöehdotuksia.
<P>
Sanon ystävälleni Bernd Posseltille, että meillä on samanlainen kulttuuritausta, mutta uskon sinun tietävän, että me kumpikin olemme eläviä esimerkkejä siitä, että Euroopassa ei nähdä nälkää, mistä voimme kiittää sitä, että maataloustuotteiden kauppa on kasvanut parin viime vuosikymmenen aikana. Tiedän, että markkinoilla pysyäksemme tarvitsemme myös joitakin maukkaita tuotteita, kuten baijerilaista ja tšekkiläistä olutta, mutta mielestäni vapaakauppa kuitenkin yleisesti ottaen edistää hyvinvointia sekä Euroopassa että muualla maailmassa.
<P>
(EN) Tässä on kyse YMP:stä. Neuvosto muistuttaa, että 20. marraskuuta viime vuonna pidetyssä neuvoston kokouksessa YMP:n "terveystarkastuksesta" tehdyn poliittisen sopimuksen yhteydessä annetussa neuvoston ja komission yhteisessä julistuksessa sovitaan, että neuvosto ja komissio ovat Ranskan Annecyssa 23. syyskuuta aloitettujen YMP:n tulevaisuutta vuoden 2013 jälkeen koskevien keskustelujen puitteissa sitoutuneet tutkimaan tiiviisti mahdollisuuksia kehittää suoria tukia yhteisössä ja käsittelemään suorien tukien eri tasoja eri jäsenvaltioilla niin, että se ei vaikuta haitallisesti tuon ajanjakson uuteen rahoitusnäkymään.
<P>
Voin kertoa teille, että tulevalla Tšekin puheenjohtajakaudella on tarkoitus järjestää tästä aiheesta keskustelu epävirallisessa maatalousministerien kokouksessa, joka pidetään toukokuussa Brnossa. Kollegani hallituksesta, Petr Gandalovič, on todella innokas aloittamaan keskustelun.
<P>
Tavoitteenamme on johtaa YMP:n tulevaisuudesta käytävää keskustelua, jolla pyritään tutkimaan erityisesti suoriin tukiin liittyviä maatalouspolitiikan välineitä, mikä mahdollistaisi EU:n veronmaksajilta kerättyjen ja YMP:hen käytettyjen taloudellisten resurssien syrjimättömän ja tehokkaan käytön, vahvistaisi EU:n maanviljelijöiden kilpailukykyä, parantaisi Euroopan maatalous- ja elintarvikealojen asemaa globalisoituneilla ja avoimilla maailmanmarkkinoilla, parantaisi maataloustuotteiden laatua ja maatalouden ei myytävissä olevien tuotosten tarjontaa ja edistäisi maaseudun kestävää kehitystä.
<P>
Edellä mainitun vuoropuhelun tuloksen pitäisi tasoittaa tietä - tätä haluaisin korostaa - kohti nykyaikaista YMP:tä, jonka ehdot olisivat kaikille jäsenvaltioille samat.
<SPEAKER ID="421" NAME="Puhemies">
(EN)
<P>
Aihe: Yhteisen maatalouspolitiikan tulevaisuus 2013-2020
<P>
Yhteinen maatalouspolitiikka on yksi Tšekin puheenjohtajakauden ensisijaisista teemoista. Mitä Tšekki tekee puheenjohtajakaudellaan yhteisen maatalouspolitiikan tulevaisuuden eteen?
<SPEAKER ID="422" NAME="Seán Ó Neachtain" AFFILIATION="UEN">
(GA) Arvoisa puhemies, haluaisin kiittää neuvoston puheenjohtajaa hänen vastauksistaan. Haluaisin kysyä häneltä Tšekin puheenjohtajakauden suunnitelmista antaa tukea epäsuotuisille alueille. Ymmärtääkseni lisäapua tarvitaan, ja sitä tarvitaan kipeästi Euroopan yhteisen maatalouspolitiikan kattamilla epäsuotuisilla alueilla. Haluaisin tietää, mitä puheenjohtajavaltio aikoo tehdä asialle?
<SPEAKER ID="423" NAME="Alexandr Vondra">
neuvoston puheenjohtaja. - (EN) Euroopan epäsuotuisien alueiden ongelma on yksi erityisongelmista, joista keskustellaan YMP:n yhteydessä jatkuvasti. Uskon meidän kaikkien tai lähes kaikkien olevan samaa mieltä siitä, että jos jonkinlainen uudelleenjako tehdään, meidän pitäisi siirtyä suorista tuista epäsuotuisille alueille kohdistettavaan tukeen protektionististen toimenpiteiden jatkamisen sijaan.
<P>
Keinoja ja välineitä siis on, ja me teemme varmasti komission jäsen Fischer Boelin kanssa tiivistä yhteistyötä. En ole maatalouden asiantuntija, mutta uskoisin, että teillä on mahdollisuus myös kääntyä maatalousministerimme puoleen ja keskustella tästä yksityiskohtaisesti hänen kanssaan.
<SPEAKER ID="424" NAME="Avril Doyle" AFFILIATION="PPE-DE">
(EN) Haluan toivottaa Tšekille menestystä puheenjohtajakaudelle. Toivoisin ministerin kommentoivan tšekkiläisten maanviljelijöiden ja tšekkiläisen maatalous- ja elintarvikealan tähänastisia kokemuksia yhteisestä maatalouspolitiikasta. Ovatko he siihen tyytyväisiä ja onko se aiheuttanut hyviä parannuksia nimenomaan heidän osuuteensa eri yrityksissä? Mitä mieltä he ovat - ja te Tšekin kansalaiset olette - siitä, miten yhteistä maatalouspolitiikkaa sovelletaan Tšekin tasavaltaan?
<SPEAKER ID="425" NAME="Silvia-Adriana Ţicău" AFFILIATION="PSE">
(RO) Talouskriisi aiheuttaa valitettavasti työpaikkojen menetyksiä. Ostovoima heikkenee. Elämänlaatu tarkoittaa kuitenkin myös terveellistä ruokaa.
<P>
Romaniassa on hyvin paljon maanviljelijöitä, mutta heidän maatilansa ovat pieniä. Haluaisin kysyä, millaista tukea olette ajatelleet annettavaksi pienille maataloustuottajille varsinkin uusissa jäsenvaltioissa?
<SPEAKER ID="426" NAME="Alexandr Vondra">
neuvoston puheenjohtaja. - (EN) Teillä uusissa jäsenvaltioissa on erilaiset olosuhteet. Esimerkiksi minun maassani ei ole monia pieniä maatiloja, kuten tietyissä muissa Euroopan maissa. Meillä on hyvin kilpailukykyinen maatalous ja suuria maatiloja, mutta esimerkiksi naapurimaassamme Puolassa tilanne on jonkin verran erilainen.
<P>
Tässä vastaukseni Avril Doylen kysymykseen siitä, mitä me teemme: Minun vaalipiirissäni Pohjois-Böömissä on jonkin verran maanviljelijöitä, joilla menee nyt paremmin, koska heillä on aiempaa enemmän rahaa. Niinpä maanviljelijöillä on nyt Hugo Bossin solmiot. Niin ei ollut viidestä kymmeneen vuotta sitten. Toisaalta hekin kokevat jonkinlaista epäoikeudenmukaisuutta, koska vanhojen jäsenvaltioiden ja uusien jäsenvaltioiden saamissa tuissa on eroja. Tässä on kyse järjestelmän perusoikeudesta, ja asia pitäisi korjata.
<P>
Samanaikaisesti YMP pitäisi mielestämme uudistaa. Se on ainoa keino säilyttää EU:n kilpailukyky. Niinpä meillä on monimutkainen ongelma. Koska en ole tässä asiantuntija, en voi mennä yksityiskohtiin, mutta mielestäni meidän pitäisi kyetä sopimaan ainakin peruslinjoista.
<SPEAKER ID="427" NAME="Puhemies">
(EN) Entä Silvia-Adriana Ţicăun kysymys?
<P>
Olen pahoillani, arvoisa ministeri, mutta en ole varma, vastasitteko kumpaankin kysymykseen.
<SPEAKER ID="428" NAME="Alexandr Vondra">
neuvoston puheenjohtaja. - (EN) Yritin vastata kumpaankin kysymykseen.
<SPEAKER ID="429" NAME="Puhemies">
(EN) Kyselytunti on päättynyt.
<P>
(EN) Kysymyksiin, joihin ei ajanpuutteen vuoksi voitu vastata, vastataan kirjallisesti (ks. liite).

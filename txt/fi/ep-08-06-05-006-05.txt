<CHAPTER ID="006-05">
5. Yhteisön järjestelmä laittoman, ilmoittamattoman ja sääntelemättömän kalastuksen torjumiseksi (
<P>
- Ennen äänestystä:
<SPEAKER ID="091" NAME="Marie-Hélène Aubert">
esittelijä. - (FR) Arvoisa puhemies, hyvät naiset ja herrat, kuten tiedätte, kalatalousala on tällä hetkellä vakavassa kriisissä. Syynä siihen on osin dieselin hinnan nousu, jonka vuoksi on tehtävä maailmanlaajuisia eikä pelkästään väliaikaisia ehdotuksia, sekä kalavarojen huono hoito, ylikalastus eurooppalaisilla kalastusaluksilla ja Euroopan markkinoille tiensä löytävien laittoman kalastuksen tuotteiden lisääntyminen.
<P>
Tämä erittäin houkutteleva laiton kalastus nopeuttaa kalavarojen vähenemistä sekä meriekosysteemien heikentymistä ja horjuttaa koko alaa, joka kokee tämän epäreilun kilpailun täyden voiman.
<P>
Euroopan komission ehdotus ja tämä mietintö ovat siten oleellisia osia toteutettaessa kestävää, vastuullista kalastusta, jonka ansiosta Euroopan kalastajat voivat ansaita elantonsa.
<P>
Mietintö hyväksyttiin kalatalousvaliokunnassa yksimielisesti. Tänään meidän tavoitteenamme on lähettää vahva signaali neuvostolle sekä asiassa tiiviisti mukana oleville jäsenvaltioille, joiden on tänään kannettava täysi vastuu ja toteutettava tarvittavat nopeat ja tehokkaat toimenpiteet. Luotan päättäväisyyteenne.

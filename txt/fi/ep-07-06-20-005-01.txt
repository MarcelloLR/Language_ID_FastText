<CHAPTER ID="005-01">
1. Kolmansien maiden kansalaisten oleskeluluvan yhtenäinen kaava (äänestys)
<P>
- Coelhon mietintö
<P>
- Ennen äänestystä:
<SPEAKER ID="085" NAME="Carlos Coelho " AFFILIATION="PPE-DE">
esittelijä. - (PT) Arvoisa puhemies, parlamentti hylkäsi vuonna 2003 kaksi tätä asiaa koskevaa komission aloitetta. Onnittelen komissiota siitä, että se on hyväksynyt parlamentin idean oleskelulupaa koskevan asian erottamisesta viisumeita koskevasta asiasta.
<P>
Sen lisäksi, että erilaisten sirujen käytöstä aiheutuu radiotaajuuksiin liittyviä teknisiä ongelmia, nämä ovat todellakin erillisiä asioita. Schengenin alueella käytettävän henkilöllisyystodistuksen omistaminen on yksi asia, mutta Schengenin alueen ulkopuolella käytettävän matkustusasiakirjan omistaminen on aivan eri asia. Näin kaikki Schengenin alueella laillisesti asuvat kolmannen maiden kansalaiset voidaan tunnistaa samalla tavalla.
<P>
Tästä syystä haluan onnitella komissiota siitä, että se on ehdottanut meille yhteentoimivassa muodossa toimivien kuvan ja sormenjälkien sisältävien biometristen tunnisteiden käyttöönottoa. Näiden biometristen tietojen käyttö on paras tapa ehkäistä väärän henkilöllisyyden käyttö ja henkilöllisyyden varastaminen.
<P>
Haluan kiinnittää komission huomion kuitenkin siihen, että tällaisissa asuinpaikan muutoksissa on noudatettava samoja korkeita turvallisuusvaatimuksia kuin kansallisten henkilöllisyyspapereiden myöntämisessä. Haluan myös kiinnittää komission huomion tiedon keräämistavoissa esiintyviin eroihin erityisesti lasten ja niiden ihmisten osalta, jotka eivät syystä tai toisesta pysty antamaan sormenjälkiä. Lopuksi haluan kiinnittää komission huomion tietosuojan standardeihin ja tarpeeseen laatia yksityiskohtainen luettelo viranomaisista, joilla on oikeus tutustua näihin tietoihin, ja viranomaisista, joilla on oikeus tarkistaa oleskelulupia, jotta voisimme ehkäistä arkaluonteisimpien tietojen väärinkäytön.

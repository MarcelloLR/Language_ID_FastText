<CHAPTER ID="004">
Parlamentin kokoonpano
<SPEAKER ID="013" NAME="Puhemies">
(PL) Ernst Strasser on antanut ilmoituksen, että hän luopuu Euroopan parlamentin jäsenen toimesta 24. maaliskuuta 2011 alkaen. Työjärjestyksen 4 artiklan 1 ja 3 kohdan mukaisesti parlamentti on merkinnyt asian tiedoksi ja todennut edustajantoimen vapautuneen edellä mainitusta päivästä lähtien. Hella Ranner on antanut ilmoituksen, että hän luopuu Euroopan parlamentin jäsenen toimesta 1. huhtikuuta 2011 alkaen. Työjärjestyksen 4 artiklan 1 ja 3 kohdan mukaisesti parlamentti on merkinnyt asian tiedoksi ja todennut edustajantoimen vapautuneen edellä mainitusta päivästä lähtien. Toimivaltaiset Itävallan viranomaiset ovat ilmoittaneet, että Hubert Pirker on nimitetty parlamentin jäseneksi Ernst Strasserin tilalle 31. maaliskuuta 2011 alkaen. Haluan toivottaa tervetulleeksi uuden jäsenen ja muistuttaa parlamentin jäseniä, että työjärjestyksen 3 artiklan 2 kohdan mukaisesti niin kauan kuin jäsenen valtakirjaa ei ole tarkastettu tai sitä koskevaa muistutusta ratkaistu, Hubert Pirker osallistuu parlamentin ja sen elinten istuntoihin täysin valtuuksin sillä edellytyksellä, että hän on tätä ennen ilmoittanut, ettei hänellä ole Euroopan parlamentin jäsenen tehtävän kanssa yhteensopimattomia tehtäviä.
<SPEAKER ID="014" NAME="Barry Madlener" AFFILIATION="NI">
(NL) Arvoisa puhemies, haluaisin käyttää työjärjestyspuheenvuoron jäsen Strasserista ja muista jäsenistä, jotka ovat luopuneet parlamentin edustajan toimesta korruptioepäilyjen vuoksi. Arvoisa puhemies, haluaisin kysyä teiltä, aiotteko tarkistaa, onko mahdollista keskeyttää heidän alennetun palkkansa maksu, koska olisi pöyristyttävää, että kuka tahansa korruptiosta epäilty jäisi tänne ja hänelle maksettaisiin alennettua palkkaa. Voisitteko selventää tätä asiaa?
<SPEAKER ID="015" NAME="Puhemies">
(PL) Vastaamme tähän kysymykseen myöhemmin, koska en ollut valmistautunut siihen.
<SPEAKER ID="016" NAME="Antonio Masip Hidalgo" AFFILIATION="S&amp;D">
(ES) Arvoisa puhemies, haluan esittää työjärjestyspuheenvuoron. Viittasitte aikaisemmin koko parlamentin esittämään pyyntöön, että eräs Yhdysvaltojen osavaltio antaisi elinikäisen vankeusrangaistuksen eräälle henkilölle sen sijaan, että hänelle määrätään kuolemanrangaistus.
<P>
Haluaisin esittää pyynnön, että vaikka esitämmekin tuomion muuttamista, meidän ei pitäisi käyttää ilmaisua "elinikäinen vankeusrangaistus" etenkin, kun otetaan huomioon, mitä elinikäinen vankeusrangaistus tarkoittaa Yhdysvalloissa. Mielestäni sanamuodon olisi oltava niin, että kuolemanrangaistus muutetaan "toiseksi oikeasuhtaiseksi rangaistukseksi".
<SPEAKER ID="017" NAME="Puhemies">
(PL) Kiitos. Tämä edellyttää tietenkin erillistä ja kauaskantoista keskustelua. Ratkaisun löytäminen tähän ongelmaan ei ole missään nimessä yksinkertainen asia.
<P>
Seuraava ilmoitukseni on se, että toimivaltaiset Itävallan viranomaiset ovat ilmoittaneet, että Heinz Becker on nimitetty parlamentin jäseneksi Hella Rannerin tilalle 1. huhtikuuta 2011 alkaen. Haluan toivottaa tervetulleeksi uuden jäsenen ja muistuttaa parlamentin jäseniä, että työjärjestyksen 3 artiklan 2 kohdan mukaisesti niin kauan kuin jäsenen valtakirjaa ei ole tarkastettu tai sitä koskevaa muistutusta ratkaistu, Heinz Becker osallistuu parlamentin ja sen elinten istuntoihin täysin valtuuksin sillä edellytyksellä, että hän on tätä ennen ilmoittanut, ettei hänellä ole Euroopan parlamentin jäsenen tehtävän kanssa yhteensopimattomia tehtäviä.

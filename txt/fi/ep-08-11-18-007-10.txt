<CHAPTER ID="007-10">
10. Frank Vanhecken parlamentaarisen koskemattomuuden pidättämistä koskeva pyyntö (
<P>
- Ennen äänestystä:
<SPEAKER ID="132" NAME="Bruno Gollnisch" AFFILIATION="NI">
- (FR) Arvoisa puhemies, pyyntöni perustuu työjärjestyksen 168 artiklaan. Olin kymmenen vuoden ajan työjärjestystä, valtakirjojen tarkastusta ja koskemattomuutta käsittelevän valiokunnan jäsen. Luin huolellisesti Klaus-Heiner Lehnen mietinnön, ja minun täytyy sanoa olevani - kyseisen jäsenen poliittiseen kantaan katsomatta - äimistynyt siitä, että poikkeamme nyt valiokunnan vakiintuneesta oikeuskäytännöstä, joka on ollut poliittisista syistä syytettyjen jäsenten parlamentaarisen koskemattomuuden vaaliminen.
<P>
Frank Vanheckeä syytetään kuitenkin erään julkaisun vastaavana kustantajana. Häntä syytetään artikkelista, jonka kirjoittaja tiedetään, ja Belgian lain mukaan, kuten mietinnössä myönnetään, tässä tilanteessa julkaisun vastaavaa kustantajaa ei pitäisi asettaa syytteeseen. Lisäksi syyte perustuu siihen, että artikkelissa paljastettiin hautoja häpäisseiden henkilöiden maahanmuuttajatausta. Se nostettiin belgialaisten sosialistivaltuutettujen aloitteesta.
<P>
On selvää, ja tämä, arvoisa puhemies, on viimeinen seikka, jonka haluan tuoda esiin...
<P>
(Puhemies keskeytti puhujan.)
<SPEAKER ID="133" NAME="Puhemies">
(IT) Olen pahoillani, jäsen Gollnisch, mutta tällainen äänestyskeskustelu ei ole sallittua. Annoin teille minuutin mittaisen puheenvuoron, jotta voitte valaista pyyntöänne, mutta olette puhuneet jo kauemmin, emmekä voi avata asiasta keskustelua.
<P>
(Asian palauttamista valiokuntaan koskeva pyyntö hylättiin.)

<CHAPTER ID="004">
Käsittelyjärjestys: ks. Pöytäkirja 
<SPEAKER ID="081" NAME="Richard Howitt" AFFILIATION="PSE">
(EN) Arvoisa puhemies, käyttäisin työjärjestyspuheenvuoron pyytääkseni parlamentin puhemiestä vaatimaan kiireellistä suojelua parlamentissamme 27.-28. kesäkuuta vierailleelle Kolumbian valtuuskunnalle, jonka jäsenet saivat tällä viikolla julkisen tappouhkauksen sen vuoksi, että he olivat täällä parlamentissa puolustaneet avoimesti ehdotusta poliittisten vankien vaihtamisesta humanitaarisista syistä Kolumbian selkkauksessa.
<P>
Syytökset siitä, että Kolumbian valtuuskunnan jäsenet, joihin kuuluvat Kolumbian entisen ranskalaisen presidenttiehdokkaan äiti Yolanda Pulecio de Betancourt, Kolumbian katolisen kirkon päämies Monsignor Luis Augusto Castro ja Kolumbian liberaalipuolueen pääsihteeri tohtori Jose Noe Rios, tukevat kaikki Kolumbian sissiliikettä, on mieletön, ja se asettaa valtuuskunnan vakavaan vaaraan.
<P>
Pyydän jo yksistään humanitaarisista syistä puhemiestä tekemään kaikkensa heidän turvallisuuteensa vetoamiseksi.
<P>
(Suosionosoituksia)

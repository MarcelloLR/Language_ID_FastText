<CHAPTER ID="001">
Istunnon avaaminen
<P>
(Istunto avattiin klo 10.00.)
<SPEAKER ID="005" NAME="Richard Corbett" AFFILIATION="PSE">
(EN) Arvoisa puhemies, en halua viivyttää menettelyä, mutta olen jättänyt yhdessä muiden jäsenten kanssa kirjallisen kannanoton puhemiehistön päätökseen perua täydellinen tupakointikielto Euroopan parlamentin rakennuksissa.
<P>
Olen saanut asiasta vastaavilta yksiköiltä ja nyt puhemieheltä ilmoituksen, ja niissä todetaan, ettei parlamentin sisäistä asiaa koskeva kirjallinen kannanotto ole työjärjestyksen määräysten mukainen. Työjärjestyksestä käy kuitenkin erittäin selvästi ilmi, että kirjallinen kannanotto voi koskea mitä tahansa Euroopan unionin vastuualueeseen kuuluvaa asiaa, ja tämä asia kuuluu EU:n vastuualueeseen. Pyydän näin ollen teidän kauttanne, että puhemies saattaa työjärjestyksen asianomaisen määräyksen tulkintaa koskevan asian työjärjestyksen määräysten tulkinnasta vastaavan perussopimus-, työjärjestys- ja toimielinasioiden valiokunnan käsiteltäväksi.
<SPEAKER ID="006" NAME="Puhemies">
Hyvä jäsen Corbett, teemme näin. Kaikkia työjärjestystä koskevia suosituksianne on kuunneltava eritäin tarkkaavaisesti. Noudatamme näin ollen pyyntöänne.

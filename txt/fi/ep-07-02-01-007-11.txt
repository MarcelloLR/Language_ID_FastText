<CHAPTER ID="007-11">
11. Nuorten naisten ja tyttöjen syrjintä koulutuksessa (äänestys)
<P>
- Ennen johdanto-osan G kappaleesta toimitettua äänestystä:
<SPEAKER ID="082" NAME="Zbigniew Zaleski" AFFILIATION="PPE-DE">
(DE) Arvoisa puhemies, esitän vain lyhyen huomautuksen tarkistuksesta.
<P>
(PL) Mietinnössä käsitellään niin kutsutun feminismin ja eristämisen monia kielteisiä näkökohtia, minkä vuoksi mielestäni kannattaa tuoda esiin myönteinen esimerkki. Marie Skłodowska-Curie voisi olla innostava esimerkki naisesta, äidistä, vaimosta, tutkijasta, Nobel-palkinnon saajasta ja esimerkillisestä eurooppalaisesta. Minusta on siksi yllättävää, että esittelijä Flasarová suhtautuu kielteisesti Marie Skłodowska-Curien esiintuomiseen, enkä ymmärrä, miksi. Onko kyse siitä, että nainen vastustaa toista naista? Onko tämä poliittisesti ja psykologisesti korrektia?
<P>
- Ennen muutetusta päätöslauselmaesityksestä toimitettua äänestystä:
<SPEAKER ID="085" NAME="Věra Flasarová " AFFILIATION="GUE/NGL">
esittelijä. - (CS) Arvoisa puhemies, on niin paljon naisia, jotka ovat tehneet huomattavan paljon Euroopan unionin ja Euroopan hyväksi. Näin ollen mielestäni pitäisi luetella muitakin kuin Marie Curie-Skłodowska, jota toki ihailen kovasti. Tässä mietinnössä käsitellään mielestäni asioita, jotka on mainittu täällä. Kiitos.

<CHAPTER ID="011-05">
5. Merten ja sisävesien matkustajaliikenteen harjoittajien vastuu onnettomuustapauksissa (äänestys)
<P>
- Costan mietintö
<P>
- Ennen äänestystä:
<SPEAKER ID="138" NAME="Paolo Costa " AFFILIATION="ALDE">
esittelijä. - (IT) Arvoisa puhemies, hyvät parlamentin jäsenet, käytän puheenvuoron todetakseni selvyyden vuoksi, että kehotan esittelijänä teitä kaikkia äänestämään nimenhuutoäänestyksessä kaikkea sellaista vastaan, mikä ei ole valiokunnan esittämää.
<P>
Teen näin varmistaakseni sen, ettei Euroopan unionin tarvitse puuttua asioihin seuraavan kerran, kun jollakin suurella eurooppalaisella joella tapahtuu onnettomuus, koska näin voi tapahtua, ellemme laajenna kuluttajansuojalainsäädäntöä koskemaan myös tätä alaa.
<SPEAKER ID="139" NAME="Georg Jarzembowski" AFFILIATION="PPE-DE">
(DE) Arvoisa puhemies, tämä oli varsin tiivis kuvaus ongelmasta. Sekä oma ryhmäni että toinen ryhmä katsovat, että sisävesialusten matkustajia suojeltaisiin paremmin erillisillä säännöillä, koska näitä säännöksiä, joista meidän on tarkoitus äänestää, sovelletaan meriliikenteeseen. Haluan näin ollen korostaa, että teemme matkustajien turvallisuuden eteen aivan yhtä paljon, jos esitämme tarkistuksemme ja saamme sitten niille toivottavasti enemmistön tuen.

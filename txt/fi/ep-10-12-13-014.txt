<CHAPTER ID="014">
Käsittelyjärjestys:
<SPEAKER ID="019" NAME="Puhemies">
(PL) Puheenjohtajakokouksen työjärjestyksen 137 artiklan mukaisesti torstaina 9. joulukuuta 2010 pidetyssä kokouksessa laadittu lopullinen esityslistaluonnos on jaettu.
<P>
Siihen on ehdotettu seuraavia muutoksia:
<P>
Keskiviikko
<P>
Euroopan kansanpuolueen (kristillisdemokraattien) ryhmä on pyytänyt lisäämään käsittelyjärjestykseen József Szájerin mietinnön yleisistä säännöistä ja periaatteista, joiden mukaisesti jäsenvaltiot valvovat komission täytäntöönpanovallan käyttöä.
<SPEAKER ID="020" NAME="József Szájer" AFFILIATION="PPE">
(EN) Arvoisa puhemies, olette aivan oikeassa, ryhmämme pyytää lisäämään esityslistaan täytäntöönpanosäädöksiä koskevan asetuksen. Tämä on minulle hieman kiusallista, koska pyyntö ei ole pelkästään oman ryhmäni esittämä, vaan useat muut ryhmät tukevat tätä ajatusta. Äänestimme oikeudellisten asioiden valiokunnassa yksimielisesti mietinnön sekä sen liitteenä olevien eri yhteisten sopimusten ja lausumien puolesta.
<P>
Haluaisin muistuttaa kollegoja siitä, että Lissabonin sopimus tuli voimaan vuosi sitten. Tämä säädösten täytäntöönpanoa koskevat asetus on seurausta vuoden ajan käydyistä hyvin tiukoista neuvotteluista alueella, jolla uudet delegoidut säädökset ja täytäntöönpanosäädökset ovat tälle parlamentille hyvin tärkeitä aiheita. Kun vuosi on kulunut, me voimme mielestäni harjoittaa tätä oikeutta täysimääräisesti. Siksi olisi hyvä keskustella tästä uudesta asetuksesta ja hyväksyä se.
<P>
Haluaisin myös kertoa teille, että neuvostossa oli hyvin hankala tilanne kahden määrävähemmistön kanssa - kuten kollegamme tietävät. Siksi tämä on hyvin hankala säädös, minkä vuoksi olisi mielestäni hyvä saada se läpi mahdollisimman pian. Tässä mietinnössä täyttyvät kaikki parlamentin oikeudet. Pyydän tukea kaikilta muilta ryhmiltä.
<SPEAKER ID="021" NAME="Puhemies">
(EN) Kiitos, jäsen Szájer. Saako tämä ehdotus tukea?
<SPEAKER ID="022" NAME="Hannes Swoboda" AFFILIATION="S&amp;D">
(DE) Arvoisa puhemies, me emme vastusta tämän aiheen lisäämistä esityslistalle. Haluaisin kuitenkin kiinnittää huomionne siihen, että joidenkin valiokuntien jäsenet - uskoakseni ei pelkästään minun ryhmästäni - ovat yhä epäileviä näiden nimenomaisten sääntöjen suhteen. Me tarvitsemme todellakin määräajan tarkistusten jättämiselle, jotta voimme äänestää viimeistään torstaina. Haluaisin kuitenkin sanoa, että joitakin keskusteluja on vielä käytävä, enkä voi sanoa etukäteen, äänestääkö ryhmämme puolesta vai vastaan. Keskusteluja on vielä tarkoitus käydä. Me emme kuitenkaan vastusta tämän aiheen ottamista esityslistalle.
<SPEAKER ID="023" NAME="Puhemies">
(EN) Ehdotan, että etenemme seuraavasti. Käymme keskustelun keskiviikkona, ja istunto päättyy klo 21.00. Tarkistusten jättämisen määräaika on keskiviikko klo 10.00. Äänestys toimitetaan torstaina.
<P>
(Parlamentti hyväksyi ehdotuksen.)
<SPEAKER ID="024" NAME="Catherine Trautmann" AFFILIATION="S&amp;D">
(FR) Arvoisa puhemies, minun ryhmäni haluaa itse asiassa, että kaksi Van Rompuyn työryhmän raporttia ja komission talouden ohjausjärjestelmää koskevaa kuutta lainsäädäntöpakettia koskeva suullinen kysymys palautetaan käsittelyjärjestykseen.
<P>
Ensinnäkin institutionaalisesta syystä, koska Lissabonin sopimuksen 9 artiklassa annetaan meille tämä oikeus ja toimivalta soveltaa laaja-alaista sosiaalilauseketta ja erityisesti tutkimusta kansalaisiimme vaikuttavien laajamittaisten toimenpiteiden, laajamittaisten direktiivien ja päätösten sosiaalisista vaikutuksista.
<P>
Euroopan ammatillisen yhteisjärjestön pääsihteeri John Monks on juuri kirjoittanut siitä, miten huolissaan hän on nähdessään, että säästösuunnitelmat vaikuttavat suoraan palkansaajien tuloihin, heidän palkkoihinsa ja eläkkeisiinsä. Arvoisa puhemies, poliittinen syy tämän pyynnön esittämiseen ryhmäni puolesta on se, että meidän on osoitettava, että silloin, kun keskustelemme markkinoiden sääntelystä, emme vain ilmaise mielipidettämme markkinoista vaan myös äänestämme ja annamme lainsäädäntöä kansalaistemme hyväksi.
<P>
Toivon, että parlamentti tukee näiden suullisten kysymysten palauttamista.
<SPEAKER ID="025" NAME="Puhemies">
(PL) Kuka haluaa käyttää puheenvuoron ehdotuksen puolesta? Kuka haluaa tulla puhumaan sen puolesta?
<SPEAKER ID="026" NAME="Francesco Enrico Speroni" AFFILIATION="EFD">
(IT) Arvoisa puhemies, hyvät kuulijat, mielestäni on tarkoituksenmukaista tukea kollegan esitystä juuri tämän suhteen vuoksi, joka kolmen toimielimen - neuvoston, komission ja parlamentin - välillä on oltava.
<SPEAKER ID="027" NAME="Puhemies">
(PL) Haluaako joku käyttää puheenvuoron ehdotusta vastaan? Kukaan ei näytä haluavan puhua sitä vastaan. Siirrymme siksi äänestyksiin.
<P>
(Parlamentti hyväksyi ehdotuksen.)
<P>
(PL) Nämä kaksi suullista kysymystä lisätään käsittelyjärjestykseen keskiviikkoiltapäiväksi. Keskustelu päättyy noin klo 21.00.
<P>
(Käsittelyjärjestys hyväksyttiin.)

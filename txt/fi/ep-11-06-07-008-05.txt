<CHAPTER ID="008-05">
5. Euroalueeseen kuuluvien jäsenvaltioiden välisistä ammattimaisista eurorahan maantiekuljetuksista annetun asetuksen soveltamisalan laajentaminen (
<SPEAKER ID="124" NAME="Sophie Auconie" LANGUAGE="FR">
Arvoisa puhemies, hyvät kollegat, esittelijänä ja samaa mieltä olevien poliittisten ryhmien puolesta pyydän, että kahdesta rahan kuljetusta koskevasta mietinnöstä toimitettavia äänestyksiä lykätään. Tarkoitan nyt käsiteltävää mietintöä ja mietintöä, josta on tarkoitus äänestää viidenneksi tämän jälkeen.
<P>
Lykkääminen on perusteltua menettelyyn liittyvistä syistä, ja sillä on tarkoitus varmistaa mahdollisimman hyvä yhteistyö komission ja neuvoston kanssa. Kehotan siksi teitä kaikkia kannattamaan tästä mietinnöstä ja äänestyslistalla viidentenä tämän jälkeen olevasta mietinnöstä toimitettavien äänestysten lykkäämistä.
<SPEAKER ID="125" NAME="Puhemies">
(PL) Pyydän nyt kahta lausuntoa. Pyydän lausuntoa yhdeltä henkilöltä, joka haluaa kannattaa ehdotusta. Hyvä jäsen Bowles, teillä on puheenvuoro.
<SPEAKER ID="126" NAME="Sharon Bowles" LANGUAGE="EN">
Arvoisa puhemies, haluan täsmentää, että valiokunta on pyytänyt lykkäämään äänestystä, koska tässä on tapahtunut menettelyvirhe. Coreperin (pysyvien edustajien komitea) tekstistä poistettiin johdanto-osan kappale, joka hyväksyttiin kirjallisessa kolmikantamenettelyssä ja johon ei voi siksi liittyä mitään epäilyjä. Meille on myös ilmoitettu, ettei komission oikeudellinen yksikkö hyväksy tekstiä, josta ei olla täysin yksimielisiä, vaikka yhteisymmärrys ei olekaan oikeudellisesti sitova.
<P>
Emme voi missään tapauksessa hyväksyä tätä yksipuolista muutosta ennakkotapauksena emmekä siksi aio äänestää, ennen kuin asia on selvitetty. Emme voi antaa toimielinten välisten sopimusten, yhteisten näkemysten tai muiden seikkojen rajoittaa Euroopan parlamentin toimivaltaa, joka sille on annettu perustamissopimuksessa, joten kyseisen tekstin käsittelyä ei voida jatkaa. Ennen kuin tässä asiassa edetään, on oltava myös selvää, ettei tällainen saa toistua.
<SPEAKER ID="127" NAME="Francesco Enrico Speroni" AFFILIATION="EFD">
(IT) Arvoisa puhemies, en vastusta itse ehdotusta, mutta koska hyväksymme koko viikon käsittelyjärjestyksen maanantai-iltapäivänä, ihmettelen, miksei lykkäämistä ehdotettu eilen vaan vasta tänään juuri ennen äänestystä.

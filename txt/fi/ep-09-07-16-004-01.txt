<CHAPTER ID="004-01">
1. Jäsenten nimitykset parlamentin valiokuntiin: ks. pöytäkirja
<P>

<SPEAKER ID="010" NAME="Rebecca Harms" AFFILIATION="Verts/ALE">
- (DE) Arvoisa puhemies, kuulimme eilen hyvin surullisen uutisen Groznyista Tšetšeniasta. Toimittaja Natalia Estemirova, jonka kaikki ryhmäni jäsenet tunsivat hyvin, on murhattu Tšetšeniassa. Hän löytyi kuolleena aivan Tšetšenian ja Ingušian rajan tuntumasta sen jälkeen, kun hänet oli ensin siepattu Groznyissa. Natalia Estemirova oli äärimmäisen sitoutunut työhönsä Memorial-säätiössä Tšetšeniassa. Toivomme teidän suostuvan pyyntöömme muistella tätä työhönsä vahvasti sitoutunutta toimittajaa ja uraauurtavaa Tšetšenian vapaus- ja ihmisoikeustaistelijaa viettämällä minuutin hiljaisuuden.
<P>
(Suosionosoituksia)

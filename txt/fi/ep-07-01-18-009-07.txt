<CHAPTER ID="009-07">
7. Libyassa työskennelleelle hoitohenkilökunnalle langetettu kuolemantuomio (äänestys) 
<P>
- Ennen äänestystä
<SPEAKER ID="071" NAME="Marios Matsakis" AFFILIATION="ALDE">
(EN) Arvoisa puhemies, haluan esittää muutamia pieniä korjauksia selkeyden lisäämiseksi. Ehdotan, että 2 kohdan neljännellä rivillä sanat "omalla maaperällään ja" korvataan sanoilla "kuolemanrangaistuksen poistamista omalla maaperällään ja kolmansissa maissa" ja että 8 kohdan kolmannella rivillä sanan "lasten" eteen lisätään sana "asianomaisten".
<P>
(Suullinen tarkistus hyväksyttiin.)
<P>
- Ennen 6 ja 12 kohdasta toimitettua äänestystä
<SPEAKER ID="073" NAME="Hélène Flautre" AFFILIATION="Verts/ALE">
(FR) Hyvät kollegat, Libyan hallintoa koskevia eräitä sanamuotoja on korjattava. Olemme valinneet sanamme hyvin Eurooppa-keskeisesti. Meidän olisi siis muutettava "presidentti Gaddafi" "eversti Gaddafiksi".
<P>
Haluan myös tarkentaa, että 12 kohdassa "kansalliskokous" on korvattava "kansankokouksella", koska se on oikea nimitys, ja että "hallitus" on korvattava "kansanneuvostolla". Libyan hallintoon on viitattava täsmällisesti.
<P>
(Suullinen tarkistus hyväksyttiin.)
<P>
- Äänestyksen jälkeen
<SPEAKER ID="075" NAME="Puhemies">
Vaadin tämän päätöslauselman yhteydessä jälleen kerran kaikkia vastuullisessa asemassa olevia libyalaisia säästämään näiden ihmisten hengen ja päästämään heidät vapaiksi.
<P>
(Suosionosoituksia)

<CHAPTER ID="006">
Tervetulotoivotukset
<SPEAKER ID="143" NAME="Puhemies">
(ES) Toivotan parlamentin puolesta tervetulleeksi indonesialaisen valtuuskunnan, joka on saapunut tänne osallistuakseen viidenteen parlamenttien väliseen kokoukseen meidän parlamenttimme ja Indonesian parlamentin välillä. Meille on kerrottu, että tänä aamuna pidetty kokous oli erittäin hyödyllinen ja tuottoisa. On useita asioita, joista molemmat osapuolet ovat kiinnostuneita, ja haluaisin korostaa kiinnostusta, jota Indonesian parlamenttiin kuuluvat kollegamme ovat osoittaneet työtämme kohtaan. Kiitämme teitä lämpimästi ja toivomme, että viihdytte keskuudessamme.
<P>
(Suosionosoituksia)

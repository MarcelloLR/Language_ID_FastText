<CHAPTER ID="005-06">
6. Elinten luovutus ja elinsiirrot: poliittiset toimet EU:n tasolla (
<P>
- Ennen äänestystä
<SPEAKER ID="087" NAME="Adamos Adamou" LANGUAGE="EL">
Arvoisa puhemies, hyvät naiset ja herrat, vaikka ihmisten elinten käyttäminen elinsiirtoihin on lisääntynyt tasaisesti kuluneiden vuosikymmenten aikana, luovutettuja elimiä tarvitsevien henkilöiden määrä ylittää tarjolla olevien elinten määrän. Euroopassa odotuslistoilla on yli 50 000 potilasta, ja jokaisena päivänä kuolee kymmenen elinsiirtoa odottavaa henkilöä. Meidän tehtävänämme on lähettää selkeä viesti komissiolle ja ennen kaikkea jäsenvaltioille ja hallituksillemme.
<P>
On tullut aika ryhtyä toimiin Euroopan kansalaisina. Meidän on saatava ympärillämme olevat ihmiset liikkeelle, koordinoitava toimintaa ja tiedotettava asiasta kyseisille ihmisille ja ryhdyttävä itse luovuttajiksi.
<P>
(Suosionosoituksia)
<P>
- Ennen 38 kohdasta toimitettua äänestystä
<SPEAKER ID="089" NAME="Marios Matsakis" AFFILIATION="ALDE">
(EN) Arvoisa puhemies, erittäin lyhyesti todettuna kyseessä on lyhyt tarkistus, jolla 38 kohtaa koskevan tarkistuksen 2 merkitystä vahvistetaan luovuttajien oikeuksien osalta. Tarkistuksella ilmaus ”tahtoa luovuttaa elin” korvataan ilmauksella ”yksinomaan luovuttajalle kuuluvaa valinnanvapautta luovuttaa elin”.
<P>
(Suullinen tarkistus hyväksyttiin)

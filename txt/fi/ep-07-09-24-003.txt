<CHAPTER ID="003">
Edellisen istunnon pöytäkirjan hyväksyminen: ks. pöytäkirja
<P>

<SPEAKER ID="008" NAME="Philip Claeys" AFFILIATION="ITS">
(NL) Arvoisa puhemies, vain pieni huomautus tämän viikon istuntojaksosta. Kuten tiedätte, ensimmäinen äänestyskierros vuoden 2007 Saharov-palkinnosta järjestetään pian. Ehdokkaita oli viisi. Myös ITS-ryhmä oli nimennyt ehdokkaan, Konstantinopolin ekumeenisen patriarkan. Tiedämme nyt, että patriarkkaa on painostettu luopumaan ehdokkuudesta. Tietääkseni mitään tällaista ei ole koskaan tapahtunut koko sinä aikana, kun Euroopan parlamentti on jakanut Saharov-palkintoja. Hän oli onnellinen siitä, että ryhmämme esitti hänen nimeään - Slavi Binev kysyi asiaa häneltä, ja hän suostui siihen mielihyvin. Tämä on sietämätöntä. Sikäli kun tiedän, koskaan aikaisemmin ei ole tapahtunut niin, että ketään olisi painostettu luopumaan ehdokkuudestaan vain siksi, että hänet on nimittänyt ryhmä, joka kulkee valtavirtaa vastaan. No, protestina tällaisesta skandaalista, tällaisesta salakähmäisestä poliittisesta vehkeilystä, voin kertoa teille nyt, että ITS-ryhmä ei äänestä tulevassa äänestyksessä.
<SPEAKER ID="009" NAME="Puhemies">
(DE) Philip Claeys, olen kuullut tapahtumista, joista puhutte, mutta en osaa sanoa mitään väittämienne tapahtumien sisällöstä. Tämä ei ole oikea hetki kertoa asiasta parlamentille, vaan se olisi tehtävä toisessa muodossa, jotta voimme keskustella kysymyksestä.

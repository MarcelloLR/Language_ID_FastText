<CHAPTER ID="001">
Istunnon avaaminen
<P>
(Istunto avattiin klo 10.00.)
<SPEAKER ID="005" NAME="Edward McMillan-Scott" AFFILIATION="PPE-DE">
(EN) Arvoisa puhemies, tämän puheenvuoroni tarkoituksena on pelkästään kertoa parlamentille hyviä uutisia: eilen illalla Pakistanin presidentti, joka oli vieraanamme muutamia viikkoja sitten, on lieventänyt vaalipiiriini kuuluvan Mirza-Tahir Hussainin kuolemanrangaistusta. Hussain on odottanut kuolemantuomiota 18 vuoden ajan, mutta häntä on pidetty laajalti syyttömänä häntä vastaan esitettyihin syytteisiin. Monet Euroopan parlamentin jäsenet olivat lähdössä kollegamme Karimin johdolla Pakistaniin ensi kuussa esittämään viimeisen vetoomuksen. Nyt keskitämme toimintamme luonnollisesti sen varmistamiseen, että Hussain pystyy palaamaan Leedsiin ennen joulua.
<P>
Uutinen ilahduttaa minua, ja toivon, että parlamentin puhemies antaa julkilausuman myöhemmin tänään. Tiedän, että hän on tehnyt paljon asian eteen, kuten muutkin parlamentin jäsenet.
<P>
(Suosionosoituksia)

<CHAPTER ID="004">
Parlamentaarisen koskemattomuuden puolustamista koskeva pyyntö
<SPEAKER ID="009" NAME="Puhemies">
(PL) Seuraavaksi muutama hallinnollinen ilmoitus. Jäsen de Magistris on esittänyt kaksi pyyntöä parlamentaarisen koskemattomuutensa ja erivapauksiensa puolustamiseksi Cosenzan ja Milanon tuomioistuimessa käynnissä oleviin häntä koskeviin oikeuskäsittelyihin liittyen. Jäsen Uspaskich on esittänyt pyynnön parlamentaarisen koskemattomuutensa ja erivapauksiensa puolustamiseksi Vilnan tuomioistuimessa käynnissä olevaan häntä koskevaan oikeuskäsittelyyn liittyen. Jäsen Tudor on esittänyt pyynnön parlamentaarisen koskemattomuutensa ja erivapauksiensa puolustamista koskevan pyynnön. Nämä pyynnöt lähetetään työjärjestyksen 6 artiklan 3 kohdan mukaisesti asiasta vastaavaan oikeudellisten asioiden valiokuntaan.
<SPEAKER ID="010" NAME="Sergio Paolo Francesco Silvestris" AFFILIATION="PPE">
(IT) Arvoisa puhemies, tämä ei ole työjärjestyspuheenvuoro. En vain yksinkertaisesti ymmärtänyt, mitä te juuri sanoitte.
<P>
Jos olen ymmärtänyt oikein, jäsen de Magistris on pyytänyt parlamentaarisen koskemattomuutensa puolustamista. Tässä täytyy olla jokin väärinkäsitys. Koska jäsen de Magistris on koskemattomuuden vastaisten ponnistelujen esitaistelija maassani, kyse on luultavasti väärintulkinnasta. Mielestäni ei ole todennäköistä, että jäsen de Magistris olisi pyytänyt koskemattomuutensa puolustamista. Minun on täytynyt ymmärtää asia väärin, ja siksi haluaisin jonkin selvennyksen tähän asiaan.
<SPEAKER ID="011" NAME="Puhemies">
(PL) Kuten sanoin, kyseessä oli hänen koskemattomuutensa puolustamista koskeva pyyntö. Asiasta päättää, kuten aina, valiokuntamme työjärjestyksen 6 artiklan 3 kohdan mukaisesti.

<CHAPTER ID="011-03">
3. Sierra Leonea käsittelevän erityistuomioistuimen rahoittaminen (äänestys) 
<P>
Päätöslauselma: Sierra Leonea käsittelevän erityistuomioistuimen rahoittaminen
<P>
- Ennen äänestystä:
<SPEAKER ID="168" NAME="Bernd Posselt" AFFILIATION="PPE-DE">
(DE) Arvoisa puhemies, ryhmäni oli päättänyt pyytää nimenhuutoäänestyksiä. Pyyntöä ei ole ilmeisesti toimitettu teille uuden työntekijän tekemän teknisen virheen vuoksi. Pyytäisin teitä hyväksymään nimenhuutoäänestystä koskevan pyynnön, koska ilmeisesti on tapahtunut jokin tekninen virhe.
<SPEAKER ID="169" NAME="Puhemies">
(FR) Emme aio perustaa erityistuomioistuinta työntekijäänne varten. Siten me järjestämme lopullisessa äänestyksessä nimenhuutoäänestyksen, elleivät parlamentin jäsenet vastusta sitä.
<P>
- Ennen 6 kohdasta toimitettua äänestystä:
<SPEAKER ID="170" NAME="Glyn Ford" AFFILIATION="PSE">
(EN) Kiitos. Voinko esittää 6 kohtaa koskevan suullisen tarkistuksen Vittorio Agnoletton puolesta, koska hän ei ole paikalla? Luullakseni jäsenillä on tarkistus äänestysluetteloissaan, mutta mikäli ei, se on seuraavanlainen: ”kehottaa komissiota varmistamaan erityistuomioistuimen keskeisten ja muiden toimien jatkuvan rahoituksen tulevissa Sierra Leonen kanssa toteutettavissa kansallisissa ohjelmissa; kehottaa Sierra Leonen viranomaisia pitämään siirtymäkauden oikeusjärjestelmää ja oikeusjärjestelmän itsenäisyyttä ensisijaisena tavoitteenaan”.
<P>
(Parlamentti hyväksyi suullisen tarkistuksen.)
<SPEAKER ID="172" NAME="Francesco Enrico Speroni" AFFILIATION="UEN">
(IT) Arvoisa puhemies, hyvät kollegat, olen huomannut, että äänestyksiä vastaavat kuvat ovat vaihtuneet. Minusta kuitenkin näyttää, että nimenhuutoäänestystä vastaavat kuvat ovat kaikki miespuolisia, ja koska äänestämässä on myös naisia, pyytäisin, että kuvia muutettaisiin niin, että ne vastaavat todellisuutta.
<SPEAKER ID="173" NAME="Puhemies">
(FR) Huomautus on perusteltu, mutta koska hahmoja on vain kolme, on vaikea olla oikeudenmukainen kaikkia kohtaan. Meidän on siksi katsottava hahmojen lukumäärää.

<CHAPTER ID="004">
Puhemiehen ilmoitukset
<SPEAKER ID="009" NAME="Puhemies">
(PL) Hyvät kollegat, vietimme 4. kesäkuuta kahden merkittävän tapahtuman 22. vuosipäivää. Tuona päivänä vuonna 1989 Kiinan kansantasavallan viranomaiset käsittelivät Tiananmenin aukion mielenosoittajia niin, että protestit päättyivät verilöylyyn. Me kaikki muistamme sen.
<P>
Samoin samana päivänä, 22 vuotta sitten, järjestettiin ensimmäiset osittain vapaat parlamenttivaalit Keski- ja Itä-Euroopassa, Puolassa, jossa demokraattisen opposition edustajat voittivat ja saivat miltei kaikki paikat, joista äänestettiin vapaasti. Näistä vapaasti äänestettävissä olevista paikoista demokraattisen opposition edustajat voittivat yhtä lukuun ottamatta kaikki senaatin paikat. He voittivat kaikki jäljellä olleet paikat sekä sejmissä että senaatissa.
<P>
Nämä kaksi vuosipäivää muistuttavat meitä siitä, miten paljon Eurooppa on muuttunut ja miten me eurooppalaiset pystyimme saamaan aikaan muutokset Keski- ja Itä-Euroopassa erittäin pienin menetyksin, mikä huipentui Itä- ja Länsi-Euroopan jälleenyhdistymiseen.
<P>
° ° ° °
<P>
Hyvät kollegat, annan teille nyt erittäin tärkeää tietoa. Juuri avatun istuntojakson aikana järjestetään paloharjoitus ilman etukäteisvaroitusta. Samanlainen paloharjoitus järjestetään kesäkuun Brysselin minitäysistunnossa. Teille on tiedotettu yksityiskohdista sähköpostitse. Te kaikki olette saaneet sähköpostin, jossa selitetään, mitä teidän pitäisi tehdä, kun kuulette hälytyksen. Emme tiedä, milloin hälytys annetaan, mutta meidän pitäisi tutustua ohjeisiin ja toimia niiden mukaan, kun kuulemme hälytyksen. Lähetän teille muutaman minuutin päästä muistutukseksi toisen sähköpostin, jossa on yksityiskohtaiset ohjeet siitä, mitä teidän pitäisi tehdä, kun kuulette hälytyksen, ja mitä siinä on. Kaikki nämä tiedot ovat sähköpostissa.
<P>
° ° ° °
<P>
Haluaisin myös ilmoittaa teille, että Silvana Koch-Mehrin on ilmoittanut minulle eroavansa Euroopan parlamentin varapuhemiehen toimesta 11. toukokuuta 2011 alkaen. Julistan tämän toimen vapaaksi työjärjestyksen 18 artiklan mukaisesti.

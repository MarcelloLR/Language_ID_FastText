<CHAPTER ID="014">
Tervetulotoivotukset
<SPEAKER ID="058" NAME="Puhemies">
(IT) Haluaisin ilmoittaa teille, arvoisat kollegat, että luonamme virallisella lehterillä on Malesian liittovaltion senaatin valtuuskunta, jonka toivotan lämpimästi tervetulleeksi. Valtuuskuntaa johtaa senaatin puhemies Datuk Wong Foon Meng.
<P>
Haluaisin panna merkille, että Euroopan parlamentilla ja Malesian parlamentilla on säännöllinen ja hedelmällinen suhde. Malesian yhteiskunta on elinvoimainen ja sen talous kukoistaa, ja sillä on tärkeä asema Kaakkois-Aasian valtioiden järjestössä (ASEAN). Siksi minulla ja koko parlamentilla on jälleen kerran ilo toivottaa tervetulleeksi ystävämme ja kollegamme senaatista: toivomme, että vierailunne on hyvin tuottelias.

<CHAPTER ID="007-19">
19. Torjunta-ainejäämät elintarvikkeissa ja rehuissa tai niiden pinnalla (komission täytäntöönpanovalta) (äänestys)
<P>
- Mietintö: Sturdy
<P>
- Ennen äänestystä
<SPEAKER ID="108" NAME="Siim Kallas">
komission varapuheenjohtaja. - (EN) Arvoisa puhemies, komissio kiittää Euroopan parlamenttia sen rakentavasta tuesta ja on tyytyväinen tehtyyn kompromissiin. Komissio antaa osana kompromissia seuraavan julkilausuman:
<P>
”Valvonnan käsittävän sääntelymenettelyn aikarajat annetaan päätöksen 1999/468/EY 5 a artiklan 3 ja 4 kohdassa. Poikkeaminen 3 ja 4 kohdasta voidaan sallia poikkeustapauksissa pätevästä syytä. Aikarajojen supistamisen tavoitteena valvonnan käsittävässä sääntelymenettelyssä, joka sisältyy ehdotukseen Euroopan parlamentin ja neuvoston asetukseksi torjunta-ainejäämien enimmäismääristä kasvi- ja eläinperäisissä elintarvikkeissa ja rehuissa tai niiden pinnalla annetun asetuksen (EY) N:o 396/2005 muuttamiseksi, on komissiolle siirrettyä täytäntöönpanovaltaa käytettäessä saattaa prosessi päätökseen torjunta-ainejäämien sallitun enimmäismäärän soveltamisesta hyväksymiseen alle vuodessa. Nämä muutokset ovat tarpeen, jotta asetus olisi yhdenmukainen kasvinsuojeluaineiden lupamenettelylle ehdotetun vuoden määräajan kanssa, joka sisältyy ehdotukseen Euroopan parlamentin ja neuvoston asetukseksi kasvinsuojelutuotteiden markkinoille saattamisesta.
<P>
Euroopan komissio tutkii aikarajojen supistamisen asianmukaisuuden valvonnan käsittävässä sääntelymenettelyssä sen jälkeen, kun ehdotuksessa Euroopan parlamentin ja neuvoston asetukseksi kasvinsuojeluaineiden markkinoille saattamiseksi annetusta lupamenettelystä on saatu kahden vuoden kokemus, ottaen huomioon kyseisten menettelyjen soveltamisesta saadut kokemukset Euroopan parlamentissa ja neuvostossa.”

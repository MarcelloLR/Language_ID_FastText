<CHAPTER ID="013">
Käsittelyjärjestys
<SPEAKER ID="020" NAME="Puhemies">
(DE) Puheenjohtajakokouksen työjärjestyksen 130 ja 131 artiklan mukaisesti torstaina 5. helmikuuta 2009 pitämässään kokouksessa laatima tämän istunnon lopullinen esityslistaluonnos on jaettu. Siihen on ehdotettu seuraavia muutoksia:
<P>
Keskiviikko:
<P>
Euroopan kansanpuolueen (kristillisdemokraatit) ja Euroopan demokraattien ryhmä on pyytänyt, että Herbert Reulin mietintö öljyn toimitusvarmuuteen liittyvien haasteiden ratkaisemisesta siirretään seuraavaan täysistuntoon.
<SPEAKER ID="021" NAME="Herbert Reul" LANGUAGE="DE">
Arvoisa puhemies, hyvät parlamentin jäsenet, keskustelimme tästä esityksestä pitkään ja hartaasti valiokunnassa ja saimme aikaan suuren enemmistön tukeman päätöksen, mutta eilen ja tänään on ilmennyt runsaasti mielipiteitä ja ehdotuksia, jotka johtuvat lähinnä siitä, että muut valiokunnat ovat lisänneet ylimääräisiä aiheita keskusteluun.
<P>
Minusta näyttää siltä, että olisi hyvä ajatus, jos emme tekisi päätöstä tänään, vaan että meillä olisi sen sijaan mahdollisuus myöhemmin löytää ratkaisu, jota parlamentti voisi sitten tukea. Siksi pyydän teitä hyväksymään tämän siirtämisen tänään. Kiitos.
<SPEAKER ID="022" NAME="Hannes Swoboda" LANGUAGE="DE">
Arvoisa puhemies, olemme jättäneet kaksi esitystä, joista kumpikaan ei luultavasti saa laajaa enemmistöä täällä parlamentissa. Siksi haluaisin siirtää tätä esitystä.
<P>
Arvoisa puhemies, luvallanne esitämme myös Thijs Bermanin mietinnön siirtämistä. Jos tätä esitystä ei hyväksytä sen ajoituksen myöhästymisen takia, haluaisin sanoa nyt, että huomenna esitämme mietintöä koskevan äänestyksen lykkäämistä. Kiitos.
<SPEAKER ID="023" NAME="Puhemies">
(DE) Kiitos paljon, hyvä Hannes Swoboda.
<P>
Aikooko kukaan vastustaa esitystä?
<SPEAKER ID="024" NAME="Claude Turmes" LANGUAGE="DE">
Arvoisa puhemies, ryhmäni, Vihreät / Euroopan vapaa allianssi -ryhmä, on esittänyt päätöslauselmaa, jolla on Euroopan liberaalidemokraattien ryhmän tuki ja Euroopan parlamentin sosialidemokraattisen ryhmän suuren osan tuki. Siksi katson, että Herbert Reul pyytää siirtoa pelosta, että hänen kantansa jää vähemmistöön.
<P>
Minusta on hieman outoa, että keskustelemme niin pitkään ja hartaasti ja sitten kuulemme pyyntöjä vielä yhdestä viivästyksestä. Siksi vastustamme siirtoa.
<SPEAKER ID="025" NAME="Puhemies">
(DE) Arvoisa kollegat, olette kuulleet poliittiset puitteet. Olette myös kuulleet, mitä Hannes Swobodalla oli sanottavanaan. Päätös tehdään huomenna.
<P>
(Parlamentti hyväksyy Euroopan kansanpuolueen (kristillisdemokraatit) ja Euroopan demokraattien ryhmän esityksen).
<P>
Äänestämme Hannes Swobodan esityksestä huomenna. Pyytäisin teitä kaikkia muistamaan sen tämän päivän äänestyksessä.
<P>
(Käsittelyjärjestys hyväksyttiin näin muutettuna)

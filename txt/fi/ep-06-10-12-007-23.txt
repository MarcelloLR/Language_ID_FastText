<CHAPTER ID="007-23">
23. Perusoikeusvirasto (Euroopan unionista tehdyn sopimuksen VI osastoa koskeva toiminta (äänestys) 
<P>
- Ennen äänestystä:
<SPEAKER ID="084" NAME="Magda Kósáné Kovács " AFFILIATION="PSE">
esittelijä. - (HU) Ennen äänestystä, jonka pitäisi olla hyvin selvä, joudun korjaamaan valitettavan virheen. Pyydän saada ilmoittaa kollegoilleni, että johdanto-osan 2 a kappaleen uusi sanamuoto on otettu virheellisesti mukaan äänestyksiin. Peruutin ehdotukseni, jotka koskivat perusoikeusviraston valtuuksien laajentamista siten, että ne kattaisivat myös toisen pilarin. Toisaalta taas ehdotus, jota en peruuttanut, joka on äänestysluettelossa ja jolla korvataan 3 a kappaleen teksti, on nyt tekstissä uuden numeron alla, 3 kappaleessa.
<P>
Pyydän kollegojani ottamaan tämän huomioon äänestyksissä. Arvoisa puhemies, mikäli pidätte sitä tarpeellisena, luen äänestettävän ehdotuksen lyhyen sanamuodon. Luvallanne ja yksinkertaisuuden vuoksi luen kohdan ranskaksi.
<P>
(FR) "Viraston toimivaltuudet mahdollistavat sen, että virasto ei suojele ihmisoikeuksia pelkästään terrorismiin ja järjestäytyneeseen rikollisuuteen liittyvillä aloilla, vaan myös muilla aloilla, kuten ihmiskauppa, lapsiin kohdistuvat rikokset, laiton huume- ja asekauppa sekä korruptio ja petokset, joita koskevat toimenpiteet voivat myös heikentää ihmisoikeuksien suojelun tehokkuutta ".
<P>
Arvoisa puhemies, kiitos. Esitän luonnollisesti myös pahoitteluni parlamentille.
<P>
- Ennen lopullista äänestystä:
<SPEAKER ID="087" NAME="Magda Kósáné Kovács " LANGUAGE="FR">
Arvoisa puhemies, toistan arvoisan kollegani komission varapuheenjohtajalle Frattinille osoittaman kysymyksen: aiotteko hyväksyä kaikki parlamentin juuri hyväksymät tarkistukset vai tarvitsetteko lisäaikaa joidenkin lopullisten kompromissiehdotusten esittämiseksi?
<SPEAKER ID="088" NAME="Franco Frattini" AFFILIATION="komission varapuheenjohtaja" LANGUAGE="FR">
Kuten esittelijä totesi, tarvitsemme uskoakseni hieman lisäaikaa kuullaksemme neuvostoa tästä asiasta.
<SPEAKER ID="089" NAME="Magda Kósáné Kovács " LANGUAGE="FR">
Arvoisa puhemies, hyväksyn luonnollisesti komission varapuheenjohtajan Frattinin vastauksen, ja edellä sovellettu prosessi pätee tässäkin tapauksessa.
<P>
(Parlamentti päätti lykätä äänestystä, ja asia on näin ollen palautettu asiasta vastaavaan valiokuntaan uudelleenkäsittelyä varten.)

<CHAPTER ID="007-07">
7. Yhteisöjen taloudellisten etujen suojaaminen - Petostentorjunta - Vuosikertomus 2007 (
<P>
- Ennen äänestystä
<SPEAKER ID="121" NAME="Antonio De Blasio" LANGUAGE="HU">
Minulta ei mene kahta minuuttia. Hyvät jäsenet, haluaisin kiinnittää huomionne kahteen erittäin tärkeään kohtaan mietinnössä. Mietintöjä on hiottu jo vuosikausia, mutta neuvosto ei ole ottanut niitä asialistalleen vielä kertaakaan. Minusta olisi hyvin tärkeää, että neuvosto kertoisi jäsenvaltioille tämän mietinnön sisällöstä. Se auttaisi suuresti myös neuvoston ja muiden toimielinten vastuuvapausmenettelyn onnistuneessa toiminnassa. Ehdotan siten, että neuvoston syksyisen vastuuvapausmenettelyn siirtäminen hyväksytään, jos neuvosto ottaa mietinnön asialistalleen. Tämä olisi äärimmäisen tärkeää sen varmistamiseksi, että neuvosto myös hyväksyy valmisteilla olevat asetukset ja takaa EU:n rahastojen käytön avoimuuden. Haluan kiittää vilpittömästi tämän mietinnön valmistelussa auttaneita jäseniä sekä myös varjoesittelijöitä ja ehdotetut tarkistukset jättäneitä jäseniä. Hyväksyimme tämän mietinnön yksimielisesti valiokunnassa.

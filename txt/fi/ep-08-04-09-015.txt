<CHAPTER ID="015">
Käsittelyjärjestys
<SPEAKER ID="019" NAME="Puhemies">
(DE) Puheenjohtajakokouksen työjärjestyksen 130 ja 131 artiklan mukaisesti 3. huhtikuuta 2008 pitämässään kokouksessa laatima lopullinen esityslistaluonnos on jaettu. Siihen on ehdotettu seuraavia muutoksia:
<P>
Torstai:
<P>
Euroopan parlamentin sosialistiryhmä on pyytänyt, että Euroopan oikeusasiamiehen ohjesääntöä koskevan Anneli Jäätteenmäen mietinnön käsittelyä lykätään Strasbourgissa pidettävään seuraavaan istuntojaksoon ja että äänestys toimitetaan aikaisemmin klo 11.00.
<SPEAKER ID="020" NAME="Hannes Swoboda">
PSE-ryhmän puolesta. - (DE) Arvoisa puhemies, tämä on todellakin toiveemme. Emme esitä tätä siksi, että mietintö olisi huono. Haluaisin lisäksi onnitella esittelijää ryhmämme puolesta erittäin hyvästä mietinnöstä, mutta edelleen on ratkaisematta muutama kriittinen seikka. Haluaisimme keskustella niistä rauhassa, ja se on aloitteemme syy, ja kuten puhemies juuri sanoi, jos parlamentti on samaa mieltä asiasta, me voisimme äänestää klo 11.00, mutta tämä ei ole pääasia.
<P>
Arvoisa puheenjohtaja, haluaisin muodollisesti ilmoittaa muille jäsenille tässä yhteydessä, että teen ehdotuksen - en nyt, mutta huomenna - että FYROMia tai Makedoniaa koskevan mietinnön äänestys lykättäisiin myös Strasbourgin istuntoon. Annan perusteluni asiasta huomenna, halusin vain antaa asian nyt kollegoilleni tiedoksi. Tässäkin asiassa on vain yksi pieni yksityiskohta ratkaisematta. Tämä on ryhmämme toive.
<SPEAKER ID="021" NAME="Puhemies">
(DE) Haluaisiko joku puhua tämän ehdotuksen puolesta?
<SPEAKER ID="022" NAME="Ingo Friedrich">
PPE-DE-ryhmän puolesta. - (DE) Arvoisa puhemies, katson, että jäsenen Hannes Swobodan perustelut olivat kieltämättä lyhyet, mutta ytimekkäät. Muutamaa näkökohtaa täytyy todella tarkastella, joten myös minä kannatan asian lykkäämistä.
<SPEAKER ID="023" NAME="Puhemies">
(DE) Kuka vastustaa ehdotusta?
<SPEAKER ID="024" NAME="Andrew Duff">
ALDE-ryhmän puolesta. - (EN) Arvoisa puhemies, valiokunta oli Anneli Jätteenmäen mietinnössä oikeusasiamiehen valtuuksien vahvistamisesta yhtä mieltä 19 äänellä ilman vastaääniä.
<P>
Olemme käsitelleet kysymystä jo jonkin aikaa. Minusta vaikuttaa nyt erikoiselta ja todellakin valitettavalta, että PSE- ja PPE-DE -ryhmiä on alkanut arveluttaa oikeusasiamiestä koskeva tärkeä kysymys.
<P>
Parlamentin avoimuus riippuu Euroopan oikeusasiamiehen ohjesäännön parantamisesta. Puheenjohtajavaltio edellyttää, että me käsittelemme asian pikaisesti sen loppuun saattamiseksi, ja kehotan parlamenttia ponnekkaasti jatkamaan asian käsittelyä sovitun esityslistan mukaisesti.
<P>
(Parlamentti hyväksyi Euroopan parlamentin sosialistiryhmän ehdotuksen)
<SPEAKER ID="025" NAME="Puhemies">
(DE) Käsittelyjärjestys vahvistetaan.

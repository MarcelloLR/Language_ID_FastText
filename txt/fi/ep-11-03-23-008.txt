<CHAPTER ID="008">
Parlamentin kokoonpano
<SPEAKER ID="022" NAME="Puhemies">
(PL) Euroopan parlamentin sosialistien ja demokraattien ryhmä on ilmoittanut minulle, että Adrian Severin ei ole tästä päivästä lähtien enää ryhmän jäsen. Tällä kertaa kyse on virallisesta ilmoituksesta. Perussopimus-, työjärjestys- ja toimielinasioiden valiokunta ehdotti työjärjestyksen 211 artiklan 3 kohdan mukaisesti tulkinnan 128 artiklasta, jonka otsikko on "Menettelyt Euroopan unionin tuomioistuimessa". Koko tulkinta on saatavilla, jotta voitte tarkastella sitä. Edellä mainittu tulkinta katsotaan hyväksytyksi, jos vastalauseita ei jätetä ennen 24. maaliskuuta 2011 avattavaa istuntoa. Teillä on siten aikaa huomisaamuun kello yhdeksään esittää vastalause tälle tulkinnalle. Tulkinta on pitkä, joten en aio lukea sitä. Se on kuitenkin kaikkien teidän saatavilla.
<P>
Haluaisin myös tiedottaa teille virallisesti, että jäsen Thaler on eronnut parlamentista 21. maaliskuuta 2011 lähtien. Työjärjestyksen 4 artiklan 1 ja 3 kohdan mukaisesti parlamentti on pannut merkille eron ja todennut edustajantoimen vapautuneen juuri mainitsemanani ajankohtana. Jäsen Soullie on eronnut parlamentista 24. maaliskuuta 2011 lähtien. Työjärjestyksen 4 artiklan 1 ja 3 kohdan mukaisesti parlamentti on pannut merkille eron ja todennut edustajantoimen vapautuneen juuri mainitsemanani ajankohtana. Lisäksi Ranskan toimivaltaiset viranomaiset ovat ilmoittaneet minulle, että jäsen Souillen paikan korvaa Brice Hortefeux 24. maaliskuuta 2011 lähtien. Hän on tietääkseni paikalla tänään. Oletteko istuntosalissa, Brice Hortefeux? Emme näe häntä, hän ei ole täällä.
<P>
Työjärjestyksen 3 artiklan 2 kohdan mukaan niin kauan kuin Brice Hortefeux'n valtakirjaa ei ole tarkastettu tai sitä koskevaa muistutusta ratkaistu, hän osallistuu parlamentin ja sen elinten istuntoihin ja hänellä on kaikki jäsenelle kuuluvat oikeudet edellyttäen, että hän on ensin allekirjoittanut kirjallisen ilmoituksen, jossa hän ilmoittaa, että hänellä ei ole mitään Euroopan parlamentin jäsenen tehtävän kanssa yhteensopimattomia tehtäviä. Daniel Cohn-Bendit haluaisi sanoa jotain.
<SPEAKER ID="023" NAME="Daniel Cohn-Bendit" AFFILIATION="Verts/ALE">
(FR) Arvoisa puhemies, tiedätte yhtä hyvin kuin minä, että Brice Hortefeux'n jäsenyys Euroopan parlamentissa on kyseenalaistettu oikeudellisesti. Mielestäni on pettymys, että Ranskan hallitus ei odota, että tämä tilanne tarkistetaan. Koska Brice Hortefeux ei ole ilmoittanut hyväksyntäänsä ja hän ei osallistu Strasbourgin avajaisistuntoon, hän ei voi korvata haluamaansa jäsenen paikkaa.
<P>
Sen vuoksi kehotan Euroopan kansanpuolueen (kristillisdemokraatit) ryhmää, joka väittää toimivansa niin lainmukaisella tavalla, odottamaan oikeudellista ratkaisua siitä, voiko Brice Hortefeux istua tässä salissa tai ei. Muussa tapauksessa kyse on oikeudellisesta skandaalista. On aivan kuin olisimme itse luomassa sitä.
<SPEAKER ID="024" NAME="Jean-Pierre Audy" AFFILIATION="PPE">
(FR) Arvoisa puhemies, ei ole ensimmäinen kerta, kun kollegamme Cohn-Bendit, joka kutsui presidenttiä - pääministeriä - Hugo Chavezin kaltaiseksi diktaattoriksi, halveksii demokratiaa. Brice Hortefeux valittiin Euroopan parlamentin jäseneksi kesäkuussa 2009. Tämä on kiistatonta. Hänet nimitettiin silloin sisäministeriksi. Ranskan lainsäädännön mukaan vaaleilla valittu edustaja Euroopan parlamentissa, joka aloittaa hallituksessa, voi saada takaisin paikkansa lähtiessään hallituksesta. Tämä on juuri...
<P>
(Välihuomautus Daniel Cohn-Benditiltä: "hänellä ei ollut paikkaa, ja se on ongelma, Jean-Pierre Audy")
<P>
Brice Hortefeux valittiin Euroopan parlamentin jäseneksi kesäkuussa 2009. Hyväksyttekö tämän?
<P>
Päätän puheenvuoroni, arvoisa puhemies. Perussopimusten ja lainsäädännön nojalla on kiistatonta, että jäsenvaltiot nimittävät Euroopan parlamentin jäsenensä. Brice Hortefeux valittiin vaaleilla, ja Ranskan viranomaiset esittivät oikeutetusti, että hän ottaa paikan istuntosalissa. Esittämäänne kannanottoa ei voida hyväksyä.
<SPEAKER ID="025" NAME="Joseph Daul" AFFILIATION="PPE">
(FR) Arvoisa puhemies, haluaisin vain todeta jäsen Cohn-Benditille, että jos parlamenttipaikka riitautetaan, asiasta on tehtävä ensin virallinen ehdotus. Jos sitä ei tehdä, oikeudellisten asioiden valiokunta ei voi arvioida tilannetta.
<P>
Ennen kuin puututte asiaan tällä tavalla, ehdotan, että harkitsisitte asiaa ennen kuin toimitte. Siinä kaikki.
<P>
(Välihuomautus Daniel Cohn-Benditiltä: "Kyllä, mutta hänellä ei ole ehkä paikkaa parlamentissa")
<P>
Te pyydätte minua noudattamaan lainsäädäntöä. Minä olen aina noudattanut sitä. Asia olisi jätettävä oikeudellisten asioiden valiokunnalle, joka tekee siitä päätöksensä. Se ei voi tehdä päätöstä ilman ehdotusta. Jos ehdotus ei ole lainsäädännön mukainen, oikeudellisten asioiden valiokuntaa toteaa tämän meille. Haluaisin toistaa: meidän on harkittava ennen kuin toimimme.
<SPEAKER ID="026" NAME="Sylvie Goulard" AFFILIATION="ALDE">
(FR) Arvoisa puhemies, olen täysin samaa mieltä ajatuksesta, että meidän olisi odotettava oikeudellisen arvion tuloksia. Haluaisin vain todeta yhden asian: voimme panna kotimaassamme merkille ääriliikkeiden nousun, ja tämä aiheutuu epäilemättä siitä, että yksi osa poliittista luokkaa katsoo, että valtuudet ja virat ovat heidän käytössään. Odotamme enemmän Ranskalta erityisesti Strasbourgissa toimipaikkaansa pitävän Euroopan parlamentin vuoksi.
<SPEAKER ID="027" NAME="Puhemies">
(PL) Haluaisin toistaa juuri esittämäni sanat. Niin kauan kuin Brice Hortefeux'n valtakirjaa ei ole tarkastettu tai sitä koskevaa muistutusta ratkaistu, Brice Hortefeux on Euroopan parlamentin jäsen ja hän toimii Euroopan parlamentin jäseniä koskevien sääntöjen mukaisesti. Tämä asia tarkistetaan.

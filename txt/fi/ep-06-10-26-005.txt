<CHAPTER ID="005">
Tervetulotoivotukset
<SPEAKER ID="049" NAME="Puhemies">
. Hyvät parlamentin jäsenet, ennen kuin siirrymme talousarviosta toimitettavaan äänestykseen, haluan ilmoittaa teille, että Chilen parlamentin puhemies Antonio Leal Labrín seuraa istuntoa viralliselta lehteriltä.
<P>
(Suosionosoituksia)
<P>
Puhemies Leal Labrínin seurana ovat chileläiset kansanedustajat Gonzalo Duarte Leiva ja Germán Becker Alvear. Toivotamme heidät tervetulleiksi ja kiitämme heitä vierailusta.
<SPEAKER ID="050" NAME="Bruno Gollnisch" AFFILIATION="NI">
(FR) Arvoisa puhemies, tämä on tosiaan työjärjestyspuheenvuoro ja samalla muistutus työjärjestyksen 188 artiklasta. Puhemiehistön kokouksen jälkeen saimme juuri kuulla, ettei Israelin hallitus halua Marine Le Penin osallistuvan suhteista Israeliin vastaavan valtuuskunnan käymiin poliittisiin keskusteluihin. Hän toimii kyseisen valtuuskunnan jäsenenä keskustelun, vuoropuhelun ja avoimuuden hengen mukaisesti.
<P>
Haluan kiittää jäsen Brokia täysin oikeasta asenteesta ja todeta selvin sanoin, että kun jäsen Krivine suljettiin vastaavalla tavalla pois neuvotteluista Yhdysvaltain hallituksen päätöksellä, olimme mahdollisista keskinäisistä mielipide-eroistamme huolimatta kaikki yksimielisiä siitä, ettei ole vastaanottavan hallituksen asia määritellä, millainen Euroopan parlamentin valtuuskunnan kokoonpanon tulisi olla.
<P>
Siksi rohkenenkin toivoa, että olette kaikkien Euroopan parlamentin jäsenten oikeuksien takaajana halukas tekemään tämän selväksi Israelin viranomaisille.
<SPEAKER ID="051" NAME="Martin Schulz" AFFILIATION="PSE">
(DE) Arvoisa puhemies, teidän olisi varmaankin syytä antaa puheenvuoro ensin jäsen Brokille, koska hänellä on jotakin sanottavaa asiasta. Odotan mielihyvin vuoroani ja pyydän siis saada puheenvuoron jäsen Brokin jälkeen.
<SPEAKER ID="052" NAME="Puhemies">
. Puheenjohtajakokous on päättänyt lykätä ad hoc -valtuuskunnan vierailua Libanoniin, Israeliin ja Palestiinaan, ja toivon tämän olevan tyydyttävä vastaus esitettyyn huoleen.
<P>
Kiitos että kiinnititte parlamentin huomion tähän asiaan.
<SPEAKER ID="053" NAME="Carlos Carnero González" AFFILIATION="PSE">
(ES) Arvoisa puhemies, kuten tiedätte, yritän suhtautua vakavasti puheenvuoroihini, ja koska työjärjestyksessä todetaan, että kaikkien parlamentille virallisesti toimitettavien asiakirjojen on oltava saatavilla kaikilla virallisilla kielillä, haluan huomauttaa, että olen nyt äänestämässä tarkistuksista, jotka ovat saatavilla vain kolmella kielellä: englanniksi, ranskaksi ja saksaksi. Ne ovat toki kaikki todella kunnianarvoisia kieliä, muut niin ovat kaikki muutkin.
<P>
Koska tämä saattaa aiheuttaa ongelmia jatkossa, haluan siis huomauttaa teille, ettei tätä tekstiä ole saatavilla kaikilla virallisilla kielillä. Sitä ei ole saatavilla minun äidinkielelläni.
<SPEAKER ID="054" NAME="Puhemies">
. Sihteeristöstä ilmoitetaan, että he ovat varmoja siitä, että tekstit ovat saatavilla kaikilla kielillä, myös teidän ja minun äidinkielellä. Mikäli olen ymmärtänyt oikein, ette tarkoita tekstejä, joista meidän on määrä äänestää, vaan äänestysluetteloa. Äänestysluettelo on saatavilla kolmella kielellä, kuten tavallisesti, mutta tekstit, joista meidän on määrä äänestää, ovat saatavilla kaikilla kielillä. Työjärjestystämme ei siis ole rikottu. Tarkistamme kuitenkin asian tulevia täysistuntoja silmällä pitäen.
<SPEAKER ID="055" NAME="Elmar Brok" AFFILIATION="PPE-DE">
(DE) Arvoisa puhemies, haluan torjua tuon takana istuvan ryhmän esittämät väitteet ja saaneen siitä syystä esittää pienen kommentin. Kaikkien Euroopan parlamentin jäsenten oikeudet turvataan yhtäläisesti. Jos olemme tekemässä matkaa tämäntyyppiselle alueelle, on ehdottoman tärkeää huolehtia tasapainosta, ja matkan jokainen yksityiskohta on suunniteltava ammattimaisesti.
<P>
Se, ettei matkaa ollut tällä kertaa mahdollista toteuttaa suunniteltuna ajankohtana, johtui teknisistä syistä. Teemme kuitenkin kyseisen matkan myöhemmin. Emme saa antaa Le Penin ryhmän tehdä asiasta salamyhkäisiä tulkintoja, joihin ei ole aihetta, ja haluan siis torjua heidän kommenttinsa jyrkin sanoin.
<SPEAKER ID="056" NAME="Puhemies">
. Tässä on menetelty seuraavalla tavalla: puheenjohtajakokous on teitä kuultuaan päättänyt lykätä tämän ad hoc -valtuuskunnan vierailua. Tämä on se perusperiaate, jota olemme noudattaneet. Kaikessa muussa on kysymys mielipiteistä ja tulkinnoista, ja jokaisellahan on niihin oikeus.

<CHAPTER ID="005-06">
6. Bensiinihöyryjen talteenotto moottoriajoneuvojen tankkauksen yhteydessä (
<SPEAKER ID="084" NAME="Dimitrios Papadimoulis">
esittelijä. - (EL) Arvoisa puhemies, koska keskustelua ei teknisistä syistä käyty, sallinette minun sanoa pari sanaa ennen äänestystä. Uskon, että saimme neuvoston ja komission kanssa käytyjen tiiviiden neuvottelujen seurauksena aikaan hyvän kompromissin ensimmäisessä käsittelyssä. Euroopan parlamentin myötävaikutuksella olemme jouduttaneet direktiivin soveltamista vuodella, laajentaneet soveltamisalaa huoltoasemiin asutusalueilla, vahvistaneet huoltoasemia koskevia tiedonanto- ja valvontamekanismeja sekä kansalaisten tiedonsaantia.
<P>
Tämä on muutos, jonka soveltaminen parantaa ilmakehän laatua ja rajoittaa merkittävästi kasvihuonekaasuja, jotka aiheuttavat ilmastonmuutosta. Komissio on meidän ehdotuksestamme ottanut tehtäväkseen jättää uudelleenlaaditun ehdotuksen tietyn ajan kuluttua, niin että saamme parempaa tekniikkaa, jonka avulla voimme saavuttaa entistä parempia tuloksia tulevaisuudessa.
<P>
Kaikki poliittiset ryhmät tukevat lopullista kompromissia, ja uskon, että se on merkki siitä, että olemme tehneet hyvää työtä.

<CHAPTER ID="006-05">
5. Miesten ja naisten tasa-arvoisen kohtelun soveltaminen itsenäisiin ammatinharjoittajiin (
<SPEAKER ID="171" NAME="Astrid Lulling" LANGUAGE="FR">
Arvoisa puhemies, olen samaa mieltä työllisyyden ja sosiaaliasiain valiokunnan lausunnon valmistelijan jäsen Cocilovonan kanssa siitä, että tärkeään 6 artiklaan pitäisi lisätä seuraava lauseke: "Jos jäsenvaltion lainsäädännössä ei määrätä, että itsenäinen ammatinharjoittaja on otettava sosiaaliturvajärjestelmän jäseneksi, jäsenyys voidaan myöntää pyynnöstä avustavalle puolisolle".
<P>
Selitän, mitä tarkoitan tällä. Me olemme vaatineet, että avustavien puolisoiden vakuuttaminen on pakollista samoin kuin itsenäisten ammatinharjoittajien. Jos jossain valtiossa itsenäisten ammatinharjoittajien vakuuttaminen ei kuitenkaan ole pakollista, emme voi edellyttää sitä puolisoidenkaan osalta, sillä puolisoja ei voida liittää vakuutusjärjestelmään, jota ei ole olemassa. Siksi meidän on hyväksyttävä edellä mainittu lisäkohta. Puhun tässä myös jäsen Cocilovon puolesta.

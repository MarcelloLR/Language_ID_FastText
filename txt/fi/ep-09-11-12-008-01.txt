<CHAPTER ID="008-01">
1. Kolmansien maiden kansalaiset, joita viisumivaatimus koskee tai jotka on vapautettu siitä ulkorajoja ylittäessään (
<SPEAKER ID="076" NAME="Tanja Fajon">
esittelijä. - (EN) Arvoisa puhemies, kuten eilisessä keskustelussa ilmoitettiin, Euroopan parlamentti ja neuvosto ovat sopineet yhteisestä poliittisesta julkilausumasta, jossa ne sitoutuvat viemään prosessin päätökseen mahdollisimman pian Bosnian ja Albanian osalta. Komissio tukee julkilausumaa. Haluan nyt lukea julkilausumatekstin.
<P>
"Euroopan unioni kannattaa voimakkaasti tavoitetta poistaa viisumijärjestelmä kaikkien Länsi-Balkanin maiden osalta. Euroopan parlamentti ja neuvosto tunnustavat, että entinen Jugoslavian tasavalta Makedonia, Montenegro ja Serbia täyttävät kaikki viisumivapaudelle asetetut ehdot. Siispä tarkistukset asetukseen (EY) N:o 539/2001 on voitu hyväksyä ajallaan, niin että nämä kolme maata voivat liittyä viisumivapaaseen järjestelmään joulukuun 19. päivään 2009 mennessä.
<P>
Euroopan parlamentti ja neuvosto toivovat, että myös Albania sekä Bosnia ja Hertsegovina täyttäisivät pian viisumivapauden ehdot. Siispä Euroopan parlamentti ja neuvosto kehottavat kumpaakin maata tekemään kaikkensa täyttääkseen kaikki komission tiekartassa asetetut kriteerit.
<P>
Euroopan parlamentti ja neuvosto kehottavat komissiota esittämään lainsäädäntöehdotuksen asetuksen (EY) N:o 539/2001 tarkistamisesta heti, kun se katsoo maiden täyttävän tiekartoissa asetetut kriteerit, jotta niiden kansalaisille voidaan myöntää viisumivapaus mahdollisimman pian.
<P>
Euroopan parlamentti ja neuvosto käsittelevät mahdollisimman pian ehdotusta asetuksen tarkistamisesta Albanian sekä Bosnia ja Hertsegovinan osalta."
<SPEAKER ID="077" NAME="Algirdas Šemeta">
komission jäsen. - (EN) Arvoisa puhemies, komissiosta on hienoa, että parlamentti otti tämän lainsäädäntöehdotuksen myönteisesti vastaan eilisessä täysistunnossaan. Tämän ehdotuksen hyväksymisellä on tuntuvat vaikutukset kyseisten maiden kansalaisiin.
<P>
Kuten eilen todettiin, Bosnia ja Hertsegovinaa sekä Albaniaa ei unohdeta. Komissio esittää ehdotukset viisumivaatimusten poistamisesta näiden maiden osalta mahdollisimman pian vuonna 2010, kunhan maat täyttävät tiekartassa vahvistetut ennakkoehdot.
<P>
Tältä osin komissio kannattaa neuvoston ja parlamentin yhteistä julkilausumaa.
<SPEAKER ID="078" NAME="Anna Maria Corazza Bildt" AFFILIATION="PPE">
(EN) Arvoisa puhemies, haluan vain todeta, että on ikävää, ettei puheenjohtajavaltio Ruotsi voinut lähettää tänne tänään sopivaa ministeritason edustajaa, koska sille ei ole esitetty kutsua.
<P>
Puheenjohtajavaltio Ruotsi neuvotteli yhteisestä julkilausumasta, joka on suuri poliittinen saavutus viisumivapauden alalla. Olemme tästä kiitollisuudenvelassa puheenjohtajavaltiolle, muttemme saaneet edes tilaisuutta kiittää. Pyydän kirjaamaan pöytäkirjaan, ettei neuvoston puheenjohtajavaltion edustajan poissaolo johdu siitä, etteikö puheenjohtajavaltio olisi halunnut lähettää edustajaa, vaan siitä, ettei sille ole esitetty kutsua.
<SPEAKER ID="079" NAME="Puhemies">
(IT) Hyvä jäsen Corazza Bildt, ymmärrän teitä täysin. Haluan kuitenkin selventää, että neuvosto voi osallistua kokouksiimme milloin tahansa. Sillä on siis oikeus olla täällä - se ei tarvitse kutsua.

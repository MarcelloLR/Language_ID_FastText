<CHAPTER ID="009-29">
29. Luigi de Magistrisin parlamentaarisen koskemattomuuden puolustamista koskeva pyyntö (
<SPEAKER ID="113" NAME="Sergio Paolo Francesco Silvestris" AFFILIATION="PPE">
(IT) Arvoisa puhemies, haluaisin saada lisätietoja eräästä asiasta. Haluaisin tiedustella, perustuuko pian toimitettava äänestys automaattiseen menettelyyn vai Luigi de Magistrisin erityiseen pyyntöön. Hän on vuosien varrella tunnetusti hyökännyt poliitikkojen etujen kimppuun todeten, että heidän täytyy puolustaa itseään oikeudessa eikä vain etsiä porsaanreikiä oikeuden välttämiseksi. Haluaisin siis tietää, onko Luigi de Magistris pyytänyt koskemattomuutta vai onko kyseessä automaattinen menettely.
<P>
Arvoisa puhemies, voisitteko kertoa tästä asiasta tarkemmin, koska jos Luigi de Magistris yrittää välttää oikeudenkäynnin...
<P>
(Puhemies keskeytti puhujan.)
<SPEAKER ID="114" NAME="Puhemies">
(IT) Hyvä Sergio Paolo Francesco Silvestris, saanko vastata? Tiedustelitte, onko Luigi de Magistris pyytänyt koskemattomuutta vai onko kyseessä automaattinen menettely. Kenelle esititte kysymyksenne?
<P>
Minulle on kerrottu, että Luigi de Magistris on pyytänyt koskemattomuuden puolustamista.

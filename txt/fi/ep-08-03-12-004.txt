<CHAPTER ID="004">
Puhemiehen julkilausuma
<SPEAKER ID="089" NAME="Puhemies">
(DE) Puheenjohtajakokous on pyytänyt minua antamaan ennen äänestyksiä julkilausuman panttivankien tilanteesta Kolumbiassa. Toivon tämän palauttavan rauhan ja järjestyksen menettelyymme.
<P>
Ingrid Betancourtin sieppauksesta tuli 23. helmikuuta kuluneeksi kuusi vuotta. Kansainvälisen yhteisön ja Euroopan parlamentin katseet kohdistuvat jälleen inhimilliseen tragediaan, jossa Kolumbian FARC:in 700 panttivankia ovat useita vuosia olleet epäinhimillisissä oloissa. Tämä on jälleen yksi tilaisuus vaatia heidän välitöntä vapauttamistaan humanitaarisin perustein.
<P>
(Suosionosoituksia)
<P>
Koska monien kaapattujen, myös Ingrid Betancourtin, terveydentila antaa aiheen suureen huoleen, vaadimme heidän vapauttamistaan humanitaarisin perustein sekä kansainvälisen lääkintäryhmän lähettämistä antamaan panttivangeille nopeasti lääketieteellistä apua. Olemme iloisia presidentti Uriben pyrkimyksistä käynnistää vuoropuhelu humanitaarisen ratkaisun löytämiseksi. Ilmaisemme tukemme uhreille, kaapatuille ja heidän omaisilleen.
<P>
(Parlamentin jäsenet nousivat seisomaan ja osoittivat suosiota.)

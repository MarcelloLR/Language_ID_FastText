<CHAPTER ID="009-05">
5. Burman tilanne (äänestys) 
<P>
- Päätöslauselma:
<P>
Ennen 1 kohdasta toimitettua äänestystä:
<SPEAKER ID="098" NAME="Geoffrey Van Orden" AFFILIATION="PPE-DE">
(EN) Arvoisa puhemies, koska virallisella lehterillä on läsnä Kiinan kansantasavallan kansankongressin valtuuskunta, haluaisin myös sanoa, että toivon ulkoasiainvaliokunnan varapuheenjohtajan Wang Yingfanin saavan parlamentilta erittäin vahvan viestin, että edellytämme Kiinalta lisääntyvää aktiivisuutta Burman ongelmien ratkaisemisessa.
<P>
(Jatkuvia suosionosoituksia)
<P>
Arvoisa puhemies, puhuimme tästä eilen ja tiedän, että palatessaan kotiin hän kertoo, mitä mieltä me olemme.
<P>
Saanko ajan säästämiseksi tehdä kaksi ehdotusta suullisista tarkistuksista? Burman tilanne vaihtelee hyvin nopeasti tällä hetkellä. Ensiksi ehdotan, että ensimmäisen kappaleen perään lisätään lause: ”tuomitsee jyrkästi Burman viranomaisten raakamaiset vastatoimet”.
<P>
(Suullinen tarkistus hyväksyttiin)
<P>
Ennen 3 kohdasta toimitettua äänestystä:
<SPEAKER ID="100" NAME="Geoffrey Van Orden" AFFILIATION="PPE-DE">
(EN) Arvoisa puhemies, päätöslauselmaehdotuksen 3 kohdassa sanotaan nyt näin: ”pitää kauhistuttavana rauhanomaisten mielenosoittajien surmaamista, vaatii tiukasti, että turvallisuusjoukkojen on palattava kasarmeille, ja kehottaa tunnustamaan oikeutetuiksi vaatimukset kansainvälisen lääkintäavun toimittamisesta loukkaantuneille sekä vangittujen mielenosoittajien ja muiden poliittisten vankien vapauttamisesta”.
<P>
(Jatkuvia suosionosoituksia)
<P>
(Suullinen tarkistus hyväksyttiin)
<P>
Ennen 5 kohdasta toimitettua äänestystä:
<SPEAKER ID="102" NAME="Martin Schulz" AFFILIATION="PSE">
(DE) Arvoisa puhemies, olen Geoffrey Van Ordenin ja muiden kanssa samaa mieltä - ottaen huomioon myös varapuheenjohtajan Wang Yingfanin ja valtuuskunnan läsnäolon - että parlamentin olisi annettava selvä signaali. Pyytäisimme kuitenkin tekstin 5 kohtaan seuraavanlaista tarkistusta, koska ottaen huomioon turvallisuusneuvoston viimeaikaiset tapahtumat emme ole varmoja, että teksti on laadittu riittävän huolellisesti. Haluamme olla hyvin tarkkoja, ja siksi pyydämme, että 5 kohdan sanamuotoa muutettaisiin seuraavasti:
<P>
”pyytää Kiinaa tukemaan täysin YK:n turvallisuusneuvoston lausuntoa, jossa tuomitaan raakamainen voimankäyttö”.
<P>
Nähtäväksi jää, onko veto-oikeutta jo käytetty, mutta pyydämme parlamentilta yksimielisyyttä siitä, että tarvitsemme turvallisuusneuvostolta selvästi tuomitsevan lausunnon ja että Kiinan on tuettava sitä.
<SPEAKER ID="105" NAME="Elmar Brok" AFFILIATION="PPE-DE">
(DE) Arvoisa puhemies, meidänkin ryhmämme halusi jättää suullisen tarkistuksen, mutta mielestäni voimme suostua tekemään yhteisen tarkistuksen. Kiina on tietojeni mukaan jo äänestänyt vastaan, eikä ainoastaan Kiina, vaan myös turvallisuusneuvoston toinen pysyvä jäsen, Venäjä. Tämän vuoksi hyväksyn Martin Schulzin tarkistuksen sanamuodon, jos siihen otetaan mukaan Kiina ja Venäjä.
<P>
(Suulliset tarkistukset hyväksyttiin)
<P>
(Suosionosoituksia)

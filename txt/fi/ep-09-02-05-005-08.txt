<CHAPTER ID="005-08">
8. Kauppa- ja taloussuhteet Kiinan kanssa (
<P>
- Ennen äänestystä (koskee tarkistusta 1):
<SPEAKER ID="082" NAME="Corien Wortmann-Kool" LANGUAGE="EN">
Arvoisa puhemies, haluan tehdä suullisen tarkistuksen. Tarkistukseni on lisäys 64 a kohtaan. Lisäys kuuluu seuraavasti: "silloin, kun se ei edellytä valtion asemaa, kuten esimerkiksi ILO:ssa".
<P>
Siispä 64 a kohdan viimeinen osa kuuluisi seuraavasti: "tukee Taiwanin osallistumista tarkkailijana asianomaisiin kansainvälisiin järjestöihin silloin, kun se ei edellytä valtion asemaa, kuten esimerkiksi ILO:ssa".
<P>
Pyydän kollegoiltani, etteivät he vastustaisi tätä suullista tarkistusta, sillä sosialisteille on tärkeää voida tukea tätä päätöslauselmaa, ja laaja tuki on hyvin tärkeä asia vahvan viestin antamiseksi komissiolle ja Kiinalle.

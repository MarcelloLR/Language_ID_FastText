<CHAPTER ID="005-20">
20. Euroopan parlamentille esitetty neuvoston vuosittainen selvitys yhteisen ulko- ja turvallisuuspolitiikan (YUTP) tärkeimmistä näkökohdista ja perusvalinnoista vuonna 2009 (
<SPEAKER ID="151" NAME="Giles Chichester" AFFILIATION="ECR">
(EN) Arvoisa puhemies, kun nyt nautitte vitsikkäästä ja epätavallisesta lähestymistavastanne äänestysten tarkistamista koskeviin pyyntöihin, voinko nöyrästi pyytää, että etenisitte hieman hitaammin, jotta tulkkaus pysyisi ilmoitustenne tahdissa, ja voisimme äänestää oikea-aikaisemmin. Etenette liian nopeasti ja äänestys on hieman jäljessä.
<SPEAKER ID="152" NAME="Puhemies">
(EN) Hyvä jäsen Chichester, ymmärrän huomautuksenne siten, että hyväksytte epätavallisen tapani.
<P>
Ennen alkuperäisen tekstin 33 kohdasta toimitettua äänestystä:
<SPEAKER ID="154" NAME="Gabriele Albertini" LANGUAGE="IT">
Arvoisa puhemies, minun on hyödytöntä toistaa sitä. Se esitetään äänestysselityksessä: se alkaa sanoilla "pitää tervetulleena" ja päättyy sanaan "tehokkaasti". Voitte lukea sen tekstistä.
<SPEAKER ID="156" NAME="Gabriele Albertini" LANGUAGE="IT">
Arvoisa puhemies, tässäkin tapauksessa teksti sisältyy äänestysluetteloon. Haluan vain esittää yhden huomautuksen: aiheena on Bahrainin mielenosoittajien tuomitsemisen vastustaminen ja kritiikki toimintaa kohtaan.
<SPEAKER ID="157" NAME="Puhemies">
(EN) Ei, hyvä jäsen Albertini, se on suullinen tarkistus tarkistukseen 7 45 kohdan jälkeen.
<SPEAKER ID="158" NAME="Gabriele Albertini" LANGUAGE="IT">
Arvoisa puhemies, erehdyin lukiessani tekstiä. Poistimme nimen Makedonia välttääksemme loukkaamasta joitain henkilöitä, uskoakseni myös puhemiestä.
<P>
Tämän vuoksi käytettiin vain ilmaisua entinen Jugoslavian tasavalta Makedonia. Poistimme nimen Makedonia.
<SPEAKER ID="160" NAME="Nick Griffin" AFFILIATION="NI">
(EN) Arvoisa puhemies, minun on toistettava jäsen Chichesterin aiemmin esittämä pyyntö. Tulkit pyytävät meitä äänestämään "ei" sen jälkeen, kun sanoitte "Εγκρίνεται" eli "Hyväksytään". En tiedä, vaaditaanko Euroopan parlamentin jäseniltä kreikankielentaitoa. Jos vaaditaan, olkaa hyvä ja kertokaa se meille. Jos ei, olkaa hyvä ja hidastakaa hieman vauhtia.
<SPEAKER ID="161" NAME="Puhemies">
(EN) Vastaus kysymykseen on, että Euroopan parlamentin jäseniltä vaaditaan kreikankielentaitoa.
<P>
(Suosionosoituksia ja naurua)
<P>
Olkaa hyvät ja kuunnelkaa. Voin tehdä tämän äärimmäisen hitaasti, mutta näin se menee, rakkaat kollegat, en ole muuttanut tapaani hoitaa äänestykset. Kuten tiedätte, kaikilla tulkeilla on äänestysluettelot edessään. Jos ei ole, heidän pitää hankkia sellaiset. Sillä, kuinka nopeasti tai hitaasti puhemies ilmoittaa numerot millä tahansa kielellä, ei ole merkitystä, koska tulkeilla on luettelot edessään. Yritän kuitenkin edetä hieman hitaammin, jos siitä on apua. Sopiiko tämä?
<SPEAKER ID="162" NAME="William" AFFILIATION="The Earl of) Dartmouth  (EFD">
- (EN) Arvoisa puhemies, puhutte oikein hyvää englantia, kuten olette laajasti osoittanut. Miksi sitten sinnikkäästi jatkatte tätä julkisivun ylläpitämistä ja puhuitte tarpeettomasti kreikkaa?
<P>
(Pitkään jatkuvaa melua)
<SPEAKER ID="164" NAME="Gabriele Albertini" LANGUAGE="IT">
Arvoisa puhemies, pyydän anteeksi. Voin olla väärässä, mutten muista äänestäneeni suullisesta tarkistuksesta kohtaan 68.
<P>
Jollen ole erehtynyt, jätimme välistä aiemmin mainitsemani suullisen tarkistuksen, joka koski Bahrainin hallituksen asenteen tuomitsemista. Meidän olisi äänestettävä siitä.
<SPEAKER ID="165" NAME="Puhemies">
(EN) Hyvä jäsen Albertini, vastaus on, että hyväksyimme tarkistukset 13 ja 18, joten alkuperäinen kohta, johon esititte suullista tarkistusta, poistettiin.
<P>
Ennen lopullista äänestystä:
<SPEAKER ID="166" NAME="Robert Goebbels" AFFILIATION="S&amp;D">
(EN) Arvoisa puhemies, haluan tukea jäsen Albertinia. Minusta voisimme äänestää hänen suullisesta tarkistuksestaan lisäyksenä kohtaan, josta äänestimme, koska olisi myönteistä, jos parlamentti tuomitsisi sen, mitä Bahrainissa tapahtuu, erityisesti kuolemantuomiot.
<P>
(Suosionosoituksia)
<SPEAKER ID="167" NAME="Hannes Swoboda" AFFILIATION="S&amp;D">
(EN) Arvoisa puhemies, kannatan tätä, koska sen on täytynyt olla virhe joko äänestysluetteloissamme tai äänestysmenettelyssämme, mutta yksimielisyys sen tukemisesta oli niin laajaa, että olisi outoa olla sisällyttämättä sitä.
<P>
Uskon parlamentin hyväksyvän jäsen Goebbelsin ja jäsen Albertinin ehdotuksen, jonka mukaan siitä äänestetään lisäyksenä tai erillisenä kohtana.

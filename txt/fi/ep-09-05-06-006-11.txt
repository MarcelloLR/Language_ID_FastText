<CHAPTER ID="006-11">
11. Eläinten suojelu lopettamisen yhteydessä (
<SPEAKER ID="197" NAME="Janusz Wojciechowski">
esittelijä. - (EN) Arvoisa puhemies, minulla on pari lyhyttä teknistä mutta tärkeää huomiota.
<P>
Ensinnäkin meillä on joukko maatalousvaliokunnan esittämiä tarkistuksia, muun muassa tarkistus 64. Tästä tarkistuksesta olisi toimitettava erillinen äänestys. Siinä keskitytään kansallisen asiantuntijalaitoksen perustamiseen, mikä on hyvin tärkeä osa asetusta. Maatalouskomitea on ehdottanut kansallisen asiantuntijalaitoksen perustamisvelvoitteen poistamista. Itse olen esittelijänä sitä mieltä, että tämä on ristiriidassa asetuksen yleisen logiikan kanssa. Ehdotan, että tarkistuksesta 64 toimitetaan erillinen äänestys.
<P>
Toinen huomioni koskee tarkistusta 28, jossa keskitytään kiistanalaiseen ja tunteita herättävään rituaaliteurastukseen. Tarkistuksen puolesta äänestäminen poistaa mahdollisuuden kieltää kokonaan rituaaliteurastus kansallisella tasolla. Tarkistusta 28 vastaan äänestäminen jättää mahdollisuuden kieltää rituaaliteurastus.
<P>
Kolmas huomioni koskee tarkistusta 85. Komissio on esittänyt, että eläinten kuljetukseen tiloilta ja odotteluun teurastamoilla kuluvaa aika lasketaan 24 tuntiin. Tarkistuksen 85 hyväksyminen poistaa kuljetusajan laskun. Tarkistuksen 85 torjuminen tukee komission esitystä laskea kuljetusaikaa.

<CHAPTER ID="005-18">
18. Taiteilijoiden sosiaalinen asema (äänestys)
<P>
- Gibaultin mietintö
<P>
- Ennen äänestyksiä:
<SPEAKER ID="106" NAME="Claire Gibault " AFFILIATION="ALDE">
esittelijä. - (FR) Arvoisa puhemies, hyvät kollegat, haluan todeta, että tämän mietinnön laatiminen on ollut minulle suuri ilo, ja haluan kiittää kaikkia kollegojani ja varjoesittelijöitä. Kulttuuri- ja koulutusvaliokunta hyväksyi mietinnön 7. toukokuuta yksimielisesti.
<P>
Ehdotan tänään kahta uutta tarkistusta, jotka olen laatinut aiemmin kulttuuriministereinä toimineiden etevien kollegojeni kanssa. Korostan, että jäsenvaltioille toimitetaan lopullinen versio tarkistuksiin sisältyvistä toimista vasta sitten, kun olemme saaneet tulokset komission tehtäväksi annettavasta tutkimuksesta, jota pyydän mietinnössäni. Meille tämän jälkeen toimitettavien tietojen perusteella voimme analysoida yhdessä näiden toimien etuja ja haittoja sekä tehdä tarkoituksenmukaisimman päätöksen.
<P>
Haluan todeta, että olin erittäin pöyristynyt, kun eräs vaateliaana pitämäni lobbaaja "heräsi" eilen - vaikka hänellä on ollut mietintöni jo kaksi kuukautta - ja soitti omavaltaisesti kollegoilleni pyytääkseen heitä äänestämään näitä kahta tarkistusta vastaan. Tällainen asenne ei ole mielestäni hyväksyttävä, ja toivon, ettei yksikään minua mietinnön laadinnassa tukenut henkilö anna muiden vaikuttaa toimintaansa. Tässä on mielestäni kysymys meidän Euroopan parlamentin jäsenten kunniasta, ja toivon, että luotatte minuun taitelijana ja kannatatte näitä kahta tarkistusta, jotka tuovat toivoa eurooppalaisille taiteilijoille.
<P>
(Suosionosoituksia)
<SPEAKER ID="107" NAME="Christopher Heaton-Harris" AFFILIATION="PPE-DE">
(EN) Arvoisa puhemies, kyseinen lobbaaja ei ole soittanut minulle, mutta äänestän mielihyvin näitä tarkistuksia vastaan. Ihmettelen, mihin oikeudellista yksikköä ylipäätään tarvittiin. On selvää, että molemmissa kollegani nyt ehdottamissa tarkistuksissa ylitetään Euroopan parlamentin toimivaltuudet.
<P>
Corbettin uudistuksissa, joista äänestimme edellisellä vaalikaudella, varmasti tarkoitettiin, että parlamentille esitettyihin tarkistuksiin sovelletaan jonkinlaista vaikutusten arviointia ja tervettä järkeä. Näin ei selvästikään ole tässä tapauksessa. Tässä mietinnössä vaaditaan nähdäkseni esimerkiksi eurooppalaista sähköistä sosiaaliturvakorttia, jota parlamentin ei todellakaan pidä hyväksyä tässä vaiheessa.

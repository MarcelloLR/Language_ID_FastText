<CHAPTER ID="012">
Äänestysselitykset
<P>
Suulliset äänestysselitykset
<SPEAKER ID="156" NAME="Daniel Hannan" AFFILIATION="ECR">
(EN) Arvoisa puhemies, miljardi siellä, miljardi täällä, ja kohta ei ole enää kyse pikkurahasta. Jäsenvaltioiden hallitusten kansalliset menot kalpenevat Euroopan unionin näihin apupaketteihin osoittamien varojen rinnalla. Jo pelkästään Yhdistynyt kuningaskunta on antanut Irlannille seitsemän miljardia Yhdistyneen kuningaskunnan puntaa, ja nyt sitä pyydetään antamaan vielä 4,2 miljardia Yhdistyneen kuningaskunnan puntaa Portugalille.
<P>
Seitsemän miljardia Yhdistyneen kuningaskunnan puntaa on enemmän kuin kaikki kansalliset leikkaukset, joita olemme yhteensä tehneet sosiaaliturvan alalla - ja ne on tehty sellaista politiikkaa varten, joka on nyt selvästi osoittautumassa pettymykseksi. Kun Kreikan apupaketista sovittiin alun perin, meille kerrottiin, että sillä voitaisiin estää keinottelijoita, että Kreikka ottaisi kilpailukykyisiä lainoja markkinoilla ja että lisätukea ei tarvittaisi. Nyt Kreikka on kuitenkin avoimesti neuvottelemassa maksukyvyttömyydestä ja uusista lainoista.
<P>
On selvää, että emme saa rahoja enää takaisin. On myös selvää, että rikomme lainsäädäntöä. Apupakettien myöntämistä ei sallita perustamissopimuksissa, vaan ne nimenomaisesti kielletään. Mikä pahinta, ne vahingoittavat vastaanottajavaltioita. Erään huijauksen - Ponzi-järjestelmän - nojalla hallitukset ja pankit suostuvat antamaan rahaa eurooppalaisille pankkiireille ja obligaationhaltijoille, mutta takaisinmaksu jää EU:n tavallisten veronmaksajien harteille. Irlannin ja Kreikan on nyt lainattava lisää rahaa, jotta ne voivat antaa sitä Portugalille, ja Irlannin ja Portugalin on lainattava lisää rahaa, jotta ne voivat antaa sitä Kreikalle.
<P>
Haluan lopuksi esittää lainauksen maanmieheltäni Rudyard Kiplingiltä.
<P>
"Viisas toteaisi vain: - -
<P>
Tanskalaisrahaa ei anneta,
<P>
Ja seuraukset siitä kannetaan;
<P>
Koska leikistä jälkenä on vain sorto ja häpeä,
<P>
Ja kansa joka tuhoon tuomitaan."
<SPEAKER ID="157" NAME="Ashley Fox" AFFILIATION="ECR">
(EN) Arvoisa puhemies, olemme äänestäneet varainhoitovuoden 2009 tilinpäätöksistä nyt, kun hallitukset ympäri EU:ta joutuvat toteuttamaan säästötoimenpiteitä. Menoja leikataan ja veroja nostetaan. Euroopan unionissa komissio kuitenkin vaatii joka vuosi yhä enemmän varoja, ja joka vuosi tilintarkastustuomioistuin vastaa, että varoja ei ole käytetty hyvin.
<P>
Tilintarkastustuomioistuin toteaa, että varainhoitovuoden 2009 tilinpäätöksissä, joista olemme juuri äänestäneet, on suuria virheitä. Tämän takia olen erittäin tyytyväinen siihen, että Yhdistyneen kuningaskunnan konservatiivit ja hyvät ystävämme EU:n konservatiiveissa ovat vastustaneet äänestyksessä vastuuvapauden myöntämistä näiden tilinpäätösten osalta. EU:n on pidettävä parempaa huolta veronmaksajien varoista.
<SPEAKER ID="158" NAME="Syed Kamall" AFFILIATION="ECR">
(EN) Arvoisa puhemies, kun vaalipiirini asukkaat kysyvät minulta EU:n talousarviosta, he eivät ymmärrä - etenkään näinä vaikeina aikoina - sitä, miksi käytämme niin paljon varoja. Hallituksemme joutuu tekemään leikkauksia ja vähentämään julkisia menoja, ja hallitukset eri puolilla EU:ta ovat täysin samassa tilanteessa. Miksi EU siis pyytää lisää varoja talousarvioonsa ja rahoitusnäkymiinsä, ja miksi se ei voi käyttää varojaan tehokkaasti?
<P>
Kuten kollegani Ashley Fox totesi aiemmin, EU:n varainhoitovuoden 2009 tilinpäätökset olivat täynnä virheitä. Tilinpäätöksiä ei ole hyväksytty viiteentoista vuoteen, ja vaalipiiriemme asukkaat kysyvät meiltä koko ajan, miksi emme käytä heidän varojaan paremmin. On aika laittaa parlamenttimme asiat järjestykseen. Olittepa Euroopan unionista mitä mieltä tahansa, on varmasti oikeutettua, että käytämme veronmaksajien varoja järkevämmin.
<SPEAKER ID="160" NAME="Bruno Gollnisch" AFFILIATION="NI">
(FR) Arvoisa puhemies, äänestin parlamentin talousarvion toteuttamista koskevan vastuuvapauden myöntämistä vastaan, en niinkään rahoituksellisista syistä, vaan poliittisista syistä, koska tätä parlamenttia tuskin voi kutsua oikeaksi parlamentiksi. Siellä ei puhuta asioista, siellä ei anneta mahdollisuutta keskusteluun, ei edes silloin, kun sen jäsenen perusoikeudet ovat vaakalaudalla.
<P>
Ennen kaikkea häpeän toimielintämme. Se on takertunut poliittiseen korrektiuteen. Ajatuksia ei kyseenalaisteta. Todellista ilmaisunvapautta ei ole. Kyse on konformismista. Käytämme kaiken aikamme työhön, jonka standardien ja sääntöjen yhdenmukaistamisesta vastaava tekninen virasto voisi hoitaa paljon paremmin. Muissa tapauksissa kuvittelemme olevamme Yhdistyneet Kansakunnat. Puolustatte ihmisoikeuksia Guatemalassa ja Indonesiassa - maailman niissä osissa, joissa teillä ei ole toimivaltaa. Ette kuitenkaan voi puolustaa kolleganne oikeuksia. Häpeän tätä parlamenttia. Se on turha parlamentti ja turhien ihmisten parlamentti.
<SPEAKER ID="161" NAME="Hannu Takkula" AFFILIATION="ALDE">
(FI) Arvoisa puhemies, muutama sana EU:n talousarviosta. Ensinnäkin minusta on erittäin tärkeää huolehtia siitä, että se rahankäyttö, jota Euroopan parlamentti harjoittaa, on läpinäkyvää ja avointa. Me elämme todellakin sen tyyppistä aikaa Euroopassa, että kaikki jäsenvaltiot joutuvat leikkaamaan talousarvioistaan ja elämään hyvin tarkan euron aikaa, joten myös meidän täytyy olla samassa linjassa. On erittäin tärkeää, että avoimuus ja läpinäkyvyys on kaikessa meidän toiminnassamme tärkeällä sijalla.
<P>
On kuitenkin muutamia sellaisia, sanoisinko pieniä lillukanvarsia, joista jotkut halusivat leikata, ja minun mielestäni tämän tyyppiset kulttuuripalvelut ja kulttuuripalkinnot, niin kuin LUX-palkinto esimerkiksi, joiden säästö on muutamia kymmeniä tuhansia euroja, eivät ole oikeita kohteita, koska me näemme, että kulttuuri ja luova teollisuus ovat olleet juuri nyt se kasvun lähde. Tässä suhteessa on tärkeää, että kun tehdään leikkauksia, me katsomme, että me emme leikkaa niitä lähteitä, jotka ovat kasvua tuottavia Euroopan unionin alueella, vaan mieluummin leikkaamme sellaisesta byrokratiasta, joka ei kasvua tuota.
<P>
Lopuksi toivon, että meitä parlamentin jäseniä koskeva palkkauudistus, joka on mennyt läpi, toteutuisi kaikkialla, jokaisessa Euroopan unionin jäsenvaltiossa samalla tavalla, koska ymmärsin, että tämän uudistuksen pohjana oli se, että kaikki Euroopan parlamentin jäsenet saisivat samaa palkkaa, ja tämä pitäisi myös kansallisvaltioiden ottaa huomioon omissa verotuskäytännöissään.
<SPEAKER ID="163" NAME="Jens Rohde" AFFILIATION="ALDE">
(DA) Arvoisa puhemies, emme voineet äänestää tänään täällä parlamentissa Pakistania koskevasta lopullisesta päätöslauselmasta. Haluaisin kuitenkin korostaa, että mielestäni on täysin järkevää ja oikea-aikaista auttaa Pakistania sen kohtaamassa erittäin vaikeassa tilanteessa. EU on antanut Pakistanille hätäapuna 415 miljoonaa euroa, mikä on hyvä asia. On myös myönteistä, että aiomme nyt poistaa tullimaksuja alueiden tietyiltä tärkeiltä vientituotteilta, nimittäin tekstiileiltä ja nahkalta. Teemme niin, koska kokemuksemme osoittavat, että vapaakauppa on myönteinen asia. Minun on kuitenkin todettava, että pahoittelen ja pidän tekopyhänä sitä, että teemme epämääräisiä lupauksia ja sanomme, että jos Pakistania koskevat aloitteet toimivat, emme enää jatka niitä. Otamme tulliesteet uudelleen käyttöön. Mielestäni parlamentin on tarkasteltava uudelleen sitä, miten asiaa on käsiteltävä. Siksi voi hyvinkin olla järkevää, että olemme lykänneet päätöslauselmasta toimitettavaa äänestystä.
<SPEAKER ID="164" NAME="Claudio Morganti" AFFILIATION="EFD">
(IT) Arvoisa puhemies, hyvät kollegat, vaikka äänestystä on lykätty, vastustan mietintöä vankasti, koska en halua tuhota teollisuudenalaa - tekstiiliteollisuutta - joka on aidosti edistänyt kotialueeni Toscanan kehitystä ja taloutta.
<P>
Annamme nyt luvan poistaa tullimaksut pakistanilaisilta tekstiilituotteilta. Seuraavaksi vuorossa on ehkä Intia. Kuka tietää, mihin tämä vielä johtaa. Kaikki tämä johtuu Euroopan unionin surkeasta kauppapolitiikasta. EU on tulvien jälkeen jo auttanut Pakistania lähes puolella miljardilla eurolla. Vaikuttaa siltä, että apua on osittain annettu vaarallisten, demokratian vastaisten suuntausten estämiseksi. Jos en ole täysin väärässä, kaikkien aikojen etsityin ja vaarallisin terroristi kuitenkin piileskeli juuri Pakistanissa. Eivätkö Pakistanin viranomaiset todellakaan tienneet asiasta mitään? Viime vuonna myös Veneton alueella esiintyi erittäin vakavia tulvia, jotka vahingoittivat useita paikallisia tekstiilialan yrityksiä.
<P>
Jos allekirjoitamme tämän sopimuksen, kaikki ponnistelut tuotannon käynnistämiseksi uudelleen voivat osoittautua täysin merkityksettömiksi. EU on näköjään nyt hylännyt tekstiilien tuottajat, etenkin pienimmät, ja kaikki valta on annettu suurille valmistajille - jotka ovat siirtäneet toimintansa muihin paikkoihin. Me Lega Nord -puolueessa kuitenkin taistelemme loppuun asti tämä alueillemme arvokkaan voimavaran säilyttämiseksi ja kehittämiseksi.
<SPEAKER ID="165" NAME="Paul Murphy" AFFILIATION="GUE/NGL">
(EN) Arvoisa puhemies, kuuden kuukauden kuluttua Pakistanin tulvista YK kertoi mittavasta humanitaarisesta kriisistä. Vielä kolmenkaan kuukauden kuluttua EU ja WTO eivät ole vastanneet tilanteeseen asianmukaisesti.
<P>
Äänestin sen puolesta, että Pakistanille myönnetään EU:ssa hätäapuna tullietuuksia tekstiilien ja muiden tuotteiden osalta, jotta näistä tullietuuksista ei muodostu vain pelkkää näennäistä toimenpidettä, jonka avulla Pakistanin korruptoitunut eliitti saa täytettä taskuihinsa. Kehotan puolueettomia ammattiliittoja valvomaan kasvaneita tuloja tehokkaasti, jotta varmistetaan, että varoja osoitetaan koulujen ja sairaaloiden uudelleenrakentamiseen tulvista kärsineillä alueilla.
<P>
Pakistanin työntekijöiden liitto on kertonut minulle suuresta uhasta, joka vaikuttaa Pakistanin kaikkien työntekijöiden yleiseen etuun. Vastustan tätä hallituksen häikäilemätöntä yritystä ja uhkailua sillä, että ammattiliittojen järjestäytymistä kansallisella tasolla ei enää sallita.
<SPEAKER ID="167" NAME="Alfredo Antoniozzi" AFFILIATION="PPE">
(IT) Arvoisa puhemies, Lissabonin sopimuksessa ulkomaiset suorat sijoitukset määritetään asiaksi, joka liittyy yhteiseen kauppapolitiikkaan. Euroopan unionin toiminnasta tehdyn sopimuksen 3 artiklan mukaan unionilla on yksinomainen toimivalta tässä asiassa.
<P>
Lissabonin sopimuksen voimaantulon jälkeen voimassa on edelleen huomattava määrä sopimuksia, joita jäsenvaltiot ovat tehneet kolmansien maiden kanssa ulkomaisista suorista sijoituksista. Jos haluamme estää sen, että tällaiset sopimukset häiritsevät edellä mainitussa sopimuksessa asetettujen sääntöjen soveltamista, meidän on hyväksyttävä toimintatavat ja toimenpiteet, joita Carl Schlyter esittää mietinnössään.
<P>
Nykyisten sopimusten korvaamiseksi toteutettavat toimenpiteet ovat ainoa keino varmistaa sijoittajien korkeatasoinen suojelu ja se, että niiden oikeudet tunnustetaan ja taataan tällaisten sopimusten oikeusvarmuudella. Ehdotuksessa todella toimitaan tämän mukaisesti, ja siksi olen äänestänyt sen puolesta.
<SPEAKER ID="168" NAME="Antonello Antinoro" AFFILIATION="PPE">
(IT) Arvoisa puhemies, äänestin tämän mietinnön puolesta, koska olen täysin vakuuttunut siitä, että meidän on valvottava eurooppalaisia ulkomaisia sijoituksia tämän suuren kriisin ja taloudellisen epävakauden aikana. Kun uusi sopimus tulee voimaan, vastuu sijoitusten suojelemisesta siirtyy jäsenvaltioilta unionille.
<P>
Toivon kuitenkin, että komissio antaa syyskuussa kertomuksen, jossa esitetään asiaa koskevat strategiat. Meidän on säänneltävä siirtymävaihetta, ja on erittäin tärkeää, että - hyväksymismenettelyn avulla - jäsenvaltioiden tekemiä kahdenvälisiä investointisopimuksia kunnioitetaan ja jäsenvaltioille annetaan tietyin ehdoin oikeus neuvotella uudestaan voimassa olevista kahdenvälisistä investointisopimuksista, viimeistellä lopullista hyväksymistä odottavat sopimukset ja neuvotella uusista sopimuksista.
<P>
Oikeusvarmuus on kuitenkin suhteellista, ennen kuin sijoitusten suojelujärjestelmä saatetaan päätökseen ja jäsenvaltioiden kahdenvälisille investointisopimuksille asetetaan määräajat. Tämän takia tarvitaan siirtymäkautta, jotta tätä muutosta voidaan hallita. Oikeudellisten porsaanreikien välttämiseksi sopimusten hallinta jätetään kyseisessä asetuksessa jäsenvaltioiden vastuulle.
<P>
Tämän perusteella totean uudelleen, että toivon, että komissio määrittää asianmukaiset strategiat pikaisesti.
<SPEAKER ID="170" NAME="Jens Rohde" AFFILIATION="ALDE">
(DA) Arvoisa puhemies, olemme äänestäneet tänään 46 miljoonan euron makrotaloudellisen tuen myöntämisestä Georgialle. Näitä varoja ei tietenkään myönnetä ilman ehtoja vastuullisesta taloudenhoidosta ja avoimuudesta. Tämä on tietenkin tärkeää, mutta on myös tärkeää muistaa, että varojen myöntäminen vastaa omia etujamme, koska Georgia on erittäin tärkeässä asemassa geopoliittisesti. Valtio on kohdannut kaksi kriisiä: ensimmäisenä oli Venäjän kanssa käyty sota elokuussa 2008 ja toisena maailmanlaajuinen rahoituskriisi. Valtio kärsii edelleen Venäjän asettamasta kauppasaarrosta. Onkin Euroopan unionin etujen mukaista tukea valtion länsimaisuutta kannattavaa hallitusta, joka on valmis toteuttamaan uudistuksia. Juuri niin me olemme tänään toimitetussa äänestyksessä tehneet.
<SPEAKER ID="171" NAME="Adam Bielan" AFFILIATION="ECR">
(PL) Arvoisa puhemies, Georgia on strategisesti tärkeä valtio, etenkin Euroopan unionin itäosan valtioille. Se myös osallistuu itäisen kumppanuuden ohjelmaan, jolla pyritään vahvistamaan yhteistyötä EU:n jäsenvaltioiden kanssa. Valtio pyrkii voimakkaasti toteuttamaan euroatlanttisuutta tukevaa politiikkaa.
<P>
Venäjän ja Georgian välinen konflikti elokuussa 2008 osoitti, miten tärkeää on, että tämä valtio otetaan huomioon EU:n politiikassa. Georgian talouden vahvistamiseksi myönnettävän makrotaloudellisen avun ohjelma, jota on pantu täytäntöön vuodesta 2009 lähtien, on näin ollen edelleen ratkaisevan tärkeä myönteisten poliittisten ja taloudellisten suhteiden kehittämiseksi ja myös kansallisen turvallisuuden varmistamiseksi. Tämän takia annan täyden tukeni Euroopan komission ehdotukselle, joka koskee täydentävien varojen osoittamista avustuksiin ja lainoihin, jotta Georgian rahoitustilannetta voidaan parantaa.
<P>
Kirjalliset äänestysselitykset
<SPEAKER ID="173" NAME="Luís Paulo Alves" AFFILIATION="S&amp;D">
kirjallinen. - (PT) Äänestän tämän ehdotuksen puolesta, koska olen samaa mieltä vastuuvapauden myöntämistä koskevista menettelyistä. Niissä ehdotetaan asianmukaisia määrärahoja kuhunkin otsakkeeseen.
<SPEAKER ID="173" NAME="Zigmantas Balčytis" AFFILIATION="S&amp;D">
kirjallinen. - (LT) Äänestin tämän mietinnön puolesta ja annan tukeni Euroopan parlamentin päätökselle myöntää tuomioistuimelle vastuuvapaus sen talousarvion toteuttamisesta varainhoitovuonna 2009. Tilintarkastustuomioistuin arvioi varainhoitovuotta 2009 koskevaa vuosikertomusta valmistellessaan perusteellisesti tuomioistuimen valvontajärjestelmiä ja tarkasteli myös henkilöresursseja ja muita hallintomenoja. Arvioinnin tulokset olivat pääosin myönteisiä, lukuun ottamatta huomautuksia eräästä palvelujen tarjoamisesta tehdystä sopimuksesta. Olen samaa mieltä tilintarkastustuomioistuimen ehdotuksesta siitä, että tuomioistuimen on valmisteltava ja koordinoitava hankintamenettelyjä entistä paremmin. Tuomioistuimella oli vaikeuksia pätevien konferenssitulkkien palvelukseenottamisessa. Omat rajoituksensa asetti myös tarve erilaisiin tulkkaustekniikoihin, jotta kaikkiin tulkkauspyyntöihin voitiin vastata laadullisesti ja määrällisesti. Olen esittelijän kanssa samaa mieltä siitä, että tuomioistuimen on raportoitava tästä tulevissa vuosikertomuksissaan, sillä tulkkaus on tärkeää oikeusviranomaisten asianmukaisen toiminnan varmistamiseksi.
<SPEAKER ID="173" NAME="Lara Comi" LANGUAGE="IT">
Äänestin sen puolesta, että tuomioistuimelle myönnetään vastuuvapaus varainhoitovuoden 2009 talousarvion toteuttamisesta, koska katson, että talousarvio on muodoltaan ja sisällöltään täsmällinen siksi, että tämän toimielimen työntekijät ovat tehneet erittäin hyvää työtä.
<SPEAKER ID="173" NAME="Diogo Feio" AFFILIATION="PPE">
kirjallinen. - (PT) Olen tyytyväinen erittäin kattavaan analyysiin, jonka tilintarkastustuomioistuin on tässä kertomuksessa esittänyt, ja kehotan toimielimiä vaihtamaan edelleen parhaita käytäntöjä ja tekemään tehokkaasti yhteistyötä toistensa kanssa yhdennetyn hallintajärjestelmän kehittämisen ja toteuttamisen osalta. Mietinnössä korostetaan tiettyjä näkökohtia, joita on tarkasteltava vielä uudelleen. Toivonkin, että niihin kiinnitetään asianmukaisesti huomiota. Tämän takia äänestän esittelijän päätelmien puolesta ja olen niihin tyytyväinen.
<SPEAKER ID="173" NAME="Giovanni La Via" LANGUAGE="IT">
Euroopan unionin talousarvion toteuttamiseen liittyvää varainhoidon valvontaa toteutetaan kolmella tasolla, joita ovat sisäinen valvonta kussakin toimielimessä, EU:n tilintarkastustuomioistuimen toteuttama ulkoinen valvonta ja Euroopan parlamentin toteuttama vastuuvapausmenettely. Tänään toimitetulla äänestyksellä Euroopan unionin tuomioistuimelle myönnetään vastuuvapaus sen talousarvion toteuttamisesta varainhoitovuonna 2009. Äänestin mietinnön puolesta, koska tilintarkastustuomioistuimen ja talousarvion valvontavaliokunnan tekemät tarkastukset osoittavat, että kaikki tapahtumat ovat lailliset ja asianmukaiset.
<SPEAKER ID="174" NAME="David Martin" AFFILIATION="S&amp;D">
kirjallinen. - (EN) Äänestin sen puolesta, että tuomioistuimelle myönnetään vastuuvapaus. Panen kuitenkin merkille ristiriitaiset tulokset menettelyjen nopeuttamisen osalta. Panen tyytyväisenä merkille, että tuomioistuimessa päätökseen saatujen asioiden määrä nousi (377 tuomiota ja 165 määräystä, kun vuonna 2008 vastaavat luvut olivat 333 ja 161), ja totean, että ennakkoratkaisutapauksia oli enemmän kuin koskaan aiemmin (302). Olen myös tyytyväinen siihen, että vuoden 2009 lopussa vireillä oli vähemmän asioita (741 asiaa, kun vuoden 2008 lopussa vastaava luku oli 768). Huomautan kuitenkin huolestuneena, että unionin yleisessä tuomioistuimessa ratkaistujen asioiden määrä laski vuonna 2009 ja menettelyt pitenivät kestoltaan, joten vireillä olevien asioiden suma paheni edelleen (1 178 asiaa vuonna 2008 ja 1 191 vuonna 2009), vaikka uusien asioiden määrä vuonna 2009 vähenikin (568 vireille pantua asiaa, kun vuonna 2008 määrä oli 629). Panen myös tyytyväisenä merkille, että virkamiestuomioistuimessa ratkaistiin enemmän asioita kuin koskaan aiemmin (155 asiaa) ja että menettelyjen keskimääräinen kesto laski vuoden 2008 yhteensä 17 kuukaudesta 15,1 kuukauteen.
<SPEAKER ID="174" NAME="Paulo Rangel" AFFILIATION="PPE">
kirjallinen. - (PT) Ottaen huomioon tilintarkastustuomioistuimen Euroopan unionin toiminnasta tehdyn sopimuksen 287 artiklan mukaisesti antaman tarkastuslausuman tilien luotettavuudesta sekä tilien perustana olevien toimien laillisuudesta ja asianmukaisuudesta äänestin tämän päätöksen puolesta. Päätöksellä myönnetään tuomioistuimen kirjaajalle vastuuvapaus tuomioistuimen talousarvion toteuttamisesta varainhoitovuonna 2009.
<SPEAKER ID="175" NAME="Raül Romeva i Rueda" AFFILIATION="Verts/ALE">
kirjallinen. - (EN) Myöntää tuomioistuimen kirjaajalle vastuuvapauden tuomioistuimen talousarvion toteuttamisesta varainhoitovuonna 2009.
<SPEAKER ID="176" NAME="Licia Ronzulli" AFFILIATION="PPE">
kirjallinen. - (IT) Tänään annettavalla päätöslauselmalla parlamentti myöntää tuomioistuimen kirjaajalle vastuuvapauden tuomioistuimen talousarvion toteuttamisesta varainhoitovuonna 2009. Parlamentti huomauttaa, että tilintarkastustuomioistuin arvioi varainhoitovuotta 2009 koskevaa vuosikertomusta valmistellessaan perusteellisesti tuomioistuimen, Euroopan oikeusasiamiehen ja Euroopan tietosuojavaltuutetun valvontajärjestelmiä ja tarkasteli arviota varten henkilöresursseja ja muita hallintomenoja koskevista maksutapahtumista poimittua täydentävää otosta.
<SPEAKER ID="177" NAME="Zigmantas Balčytis" AFFILIATION="S&amp;D">
kirjallinen. - (LT) Äänestin tämän mietinnön puolesta ja annan tukeni Euroopan parlamentin päätökselle myöntää tuomioistuimelle vastuuvapaus sen talousarvion toteuttamisesta varainhoitovuonna 2009. Tilintarkastustuomioistuin arvioi varainhoitovuotta 2009 koskevaa vuosikertomusta valmistellessaan perusteellisesti tuomioistuimen, Euroopan oikeusasiamiehen ja Euroopan tietosuojavaltuutetun valvontajärjestelmiä ja tarkasteli arviota varten henkilöresursseja ja muita hallintomenoja koskevista maksutapahtumista poimittua täydentävää otosta. Tilintarkastustuomioistuin huomautti, että oikeusasiamies ei ole vahvistanut väliaikaisen henkilöstön palvelukseenottoa koskevia yleisiä menettelysäännöksiä, vaikka Euroopan unionin muuta henkilöstöä koskevien palvelussuhteen ehtojen asiaa koskevan artiklan mukaan kunkin toimielimen on ne vahvistettava. Olen esittelijän kanssa samaa mieltä siitä, että tämä laiminlyönti saattaa vaikuttaa suureen osaan oikeusasiamiehen henkilöstöstä, koska suurin osa toimista on väliaikaisia. Oikeusasiamiehen on raportoitava asiassa tapahtuneesta edistyksestä vuotuisessa toimintakertomuksessaan. Tilintarkastustuomioistuimen vuosikertomuksen mukaan tarkastus ei antanut aihetta muihin merkittäviin huomautuksiin oikeusasiamiehen osalta.
<SPEAKER ID="177" NAME="Lara Comi" AFFILIATION="PPE">
kirjallinen. - (IT) Äänestin sen puolesta, että Euroopan oikeusasiamiehelle myönnetään vastuuvapaus sen talousarvion toteuttamisesta varainhoitovuonna 2009, koska toimintakertomuksen ja siitä tekemieni havaintojen perusteella katson, että kirjanpitomenettelyjä on noudatettu ja yleinen hallinta voidaan katsoa hyväksi ja että voimme tulevina vuosina kehittää niitä näkökohtia, jotka nyt katsotaan kiistanalaisiksi.
<SPEAKER ID="177" NAME="Diogo Feio" AFFILIATION="PPE">
kirjallinen. - (PT) Olen tyytyväinen tarkastuksesta esitettyihin päätelmiin tilintarkastustuomioistuimen vuosikertomuksessa. Panen myös tyytyväisenä merkille, että vuotuisen hallintosuunnitelman keskeiset tulosindikaattorit on pantu täytäntöön ja vuoden 2009 tavoitteet on saavutettu ja että oikeusasiamies on päättänyt julkaista oikeusasiamiehen taloudellisia etuja koskevan ilmoituksen ja että se julkaistaan oikeusasiamiehen verkkosivustolla. Kannatan esittelijän päätelmiä, kiitän oikeusasiamiestä laadukkaasta vuotuisesta toimintakertomuksesta ja pidän myönteisenä, että siihen on sisällytetty vuoden aikana parlamentin aiempien vastuuvapauspäätösten johdosta toteutetut toimet.
<SPEAKER ID="177" NAME="Giovanni La Via" LANGUAGE="IT">
Haluan aluksi kiittää esittelijää Crescenzio Rivelliniä hänen erinomaisesta työstään vastuuvapausmenettelyn aikana. Äänestin tänään toimitetussa äänestyksessä sen puolesta, että myönnämme vastuuvapauden Euroopan unionin yleisen talousarvion toteuttamisesta varainhoitovuonna 2009, pääluokka VIII - Euroopan oikeusasiamies. Ulkoisesta rahoituksen valvonnasta vastaava tilintarkastustuomioistuin on todennut, että talousarvion huolellisen arvioinnin perusteella se on saanut riittävät todisteet siitä, että varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset. Olen myös tyytyväinen siihen, että oikeusasiamies on päättänyt julkaista oikeusasiamiehen taloudellisia etuja koskevan ilmoituksen myös oikeusasiamiehen verkkosivustolla, ja kiitän tilintarkastustuomioistuimen tavoin oikeusasiamiestä laadukkaasta vuotuisesta toimintakertomuksesta.
<SPEAKER ID="178" NAME="David Martin" AFFILIATION="S&amp;D">
kirjallinen. - (EN) Äänestin oikeusasiamiehen vastuuvapauden myöntämisen puolesta ja panen tyytyväisenä merkille, että oikeusasiamies pystyi auttamaan vuonna 2009 lähes 77 prosentissa kanteluista ja että oikeusasiamies tutki 70 prosenttia tapauksista alle vuodessa. Panen myös tyytyväisenä merkille, että tutkimusten keskimääräinen kesto aleni yhdeksään kuukauteen (vuonna 2008 se oli 13).
<SPEAKER ID="178" NAME="Paulo Rangel" AFFILIATION="PPE">
kirjallinen. - (PT) Ottaen huomioon tilintarkastustuomioistuimen Euroopan unionin toiminnasta tehdyn sopimuksen 287 artiklan mukaisesti antaman tarkastuslausuman tilien luotettavuudesta sekä tilien perustana olevien toimien laillisuudesta ja asianmukaisuudesta äänestin tämän päätöksen puolesta. Päätöksellä myönnetään Euroopan oikeusasiamiehelle vastuuvapaus sen talousarvion toteuttamisesta varainhoitovuonna 2009.
<SPEAKER ID="179" NAME="Raül Romeva i Rueda" AFFILIATION="Verts/ALE">
kirjallinen. - (EN) Tällä myönnetään Euroopan oikeusasiamiehelle vastuuvapaus sen talousarvion toteuttamisesta varainhoitovuonna 2009.
<SPEAKER ID="180" NAME="Licia Ronzulli" AFFILIATION="PPE">
kirjallinen. - (IT) Tänään annettavalla päätöslauselmalla parlamentti myöntää Euroopan oikeusasiamiehelle vastuuvapauden sen talousarvion toteuttamisesta varainhoitovuonna 2009. Haluan korostaa, että parlamentti on tyytyväinen siihen, että oikeusasiamies pystyi auttamaan vuonna 2009 lähes 77 prosentissa kanteluista ja että oikeusasiamies tutki 70 prosenttia tapauksista alle vuodessa. Panemme tyytyväisenä merkille, että tutkimusten keskimääräinen kesto aleni yhdeksään kuukauteen (vuonna 2008 se oli 13).
<SPEAKER ID="181" NAME="Zigmantas Balčytis" AFFILIATION="S&amp;D">
kirjallinen. - (LT) Äänestin tämän mietinnön puolesta ja kannatin päätöstä vastuuvapauden myöntämisestä Euroopan tietosuojavaltuutetulle sen talousarvion toteuttamisesta varainhoitovuonna 2009. Tilintarkastustuomioistuin totesi vuosikertomuksessaan, että tarkastuksessa ei havaittu merkittäviä puutteita Euroopan tietosuojavaltuutetun osalta. Tilintarkastustuomioistuin arvioi varainhoitovuotta 2009 koskevaa vuosikertomusta valmistellessaan perusteellisesti tietosuojavaltuutetun valvontajärjestelmiä. Tässä yhteydessä se myös tarkasteli henkilöresursseja ja muita hallintomenoja koskevista maksuista poimittua täydentävää otosta. Tilintarkastustuomioistuin totesi, että tietyissä olosuhteissa Euroopan tietosuojavaltuutettu voi ehkä suorittaa virheellisiä maksuja henkilöstölle. Kannatan tilintarkastustuomioistuimen ehdotusta, jonka mukaan tietosuojavaltuutetun henkilöstöltä olisi vaadittava sopiviksi katsotuin väliajoin asiakirjoja, jotka vahvistavat henkilöstön henkilökohtaisen tilanteen, ja että tietosuojavaltuutetun olisi parannettava järjestelmäänsä, jolla se seuraa asiakirjojen tilannetta oikea-aikaisesti.
<SPEAKER ID="181" NAME="Lara Comi" AFFILIATION="PPE">
kirjallinen. - (IT) Äänestin sen puolesta, että Euroopan tietosuojavaltuutetulle myönnetään vastuuvapaus sen talousarvion toteuttamisesta varainhoitovuonna 2009, koska siitä huolimatta, että jotkut tiedot olivat kyseenalaisia eivätkä ne olleet riittävän avoimia, Euroopan tietosuojavaltuutettu on osoittanut haluavansa sitoutua täydentäviin jälkitarkastusmenettelyihin vuodesta 2011 lähtien.
<SPEAKER ID="181" NAME="Diogo Feio" AFFILIATION="PPE">
kirjallinen. - (PT) Olen tyytyväinen tilintarkastustuomioistuimen tarkastuksen päätelmiin. Tilintarkastustuomioistuimen vuosikertomuksen mukaan tarkastus ei antanut aihetta merkittäviin huomautuksiin. Olen myös tyytyväinen toimielinten valittujen jäsenten taloudellisia etuja koskevien ilmoitusten vuotuiseen julkaisemiseen niin, että niissä ilmoitetaan asianmukaiset tiedot palkkiollisista tehtävistä ja toimista tai ilmoituksenalaisesta ammatillisesta toiminnasta. Olen myös tyytyväinen siihen, että esittelijä pyytää tietosuojavaltuutettua sisällyttämään seuraavaan - varainhoitovuotta 2010 koskevaan - toimintakertomukseensa luvun, jossa annetaan selvitys toimista, joita parlamentin aikaisempien vastuuvapauspäätösten johdosta on vuoden aikana toteutettu.
<SPEAKER ID="182" NAME="David Martin" AFFILIATION="S&amp;D">
kirjallinen. - (EN) Äänestin sen puolesta, että Euroopan tietosuojavaltuutetulle myönnetään vastuuvapaus, mutta panen merkille tilintarkastustuomioistuimen havainnot, joiden mukaan tietosuojavaltuutettu ei ollut noudattanut varainhoitoasetuksen vaatimusta, jonka mukaan tarvittaessa on otettava käyttöön jälkitarkastusjärjestelmä, eikä tietosuojavaltuutetun hyväksymissä sisäisen valvonnan standardeissa myöskään määrätty, että poikkeaminen varainhoidon vakiomenettelyistä kirjataan keskusrekisteriin.
<SPEAKER ID="182" NAME="Paulo Rangel" AFFILIATION="PPE">
kirjallinen. - (PT) Ottaen huomioon tilintarkastustuomioistuimen Euroopan unionin toiminnasta tehdyn sopimuksen 287 artiklan mukaisesti antaman tarkastuslausuman tilien luotettavuudesta sekä tilien perustana olevien toimien laillisuudesta ja asianmukaisuudesta äänestin tämän päätöksen puolesta. Päätöksellä myönnetään Euroopan tietosuojavaltuutetulle vastuuvapaus sen talousarvion toteuttamisesta varainhoitovuonna 2009.
<SPEAKER ID="183" NAME="Raül Romeva i Rueda" AFFILIATION="Verts/ALE">
kirjallinen. - (EN) Tällä myönnetään Euroopan tietosuojavaltuutetulle vastuuvapaus sen talousarvion toteuttamisesta varainhoitovuonna 2009.
<SPEAKER ID="184" NAME="Licia Ronzulli" AFFILIATION="PPE">
kirjallinen. - (IT) Tänään annettavalla päätöslauselmalla parlamentti myöntää Euroopan tietosuojavaltuutetulle vastuuvapauden sen talousarvion toteuttamisesta varainhoitovuonna 2009. Haluan korostaa, että parlamentti on tyytyväinen siihen, että tilintarkastustuomioistuin arvioi varainhoitovuotta 2009 koskevaa vuosikertomustaan valmistellessaan perusteellisesti tuomioistuimen valvontajärjestelmiä.
<SPEAKER ID="185" NAME="Zigmantas Balčytis" AFFILIATION="S&amp;D">
kirjallinen. - (LT) Äänestin tämän mietinnön puolesta. Tilintarkastustuomioistuin on useiden virastojen osalta jälleen kerran kiinnittänyt Euroopan parlamentin huomion siihen, että varainhoitovuotta 2009 seuraavalle varainhoitovuodelle siirrettyjen käyttämättömien määrärahojen osuus oli suuri. Olen esittelijän kanssa samaa mieltä siitä, että kyseisten virastojen on tehostettava toimiaan voidakseen parantaa rahoituksen ja talousarvion suunnittelua. Katson myös, että virastojen menojen on oltava ennustettavissa ja että asiaan on löydettävä ratkaisu, jossa noudatetaan unionin talousarvioon sovellettavaa vuotuisuusperiaatetta. Virastojen on tiukennettava sisäisen valvonnan menettelyjään varmistaakseen, että sopimus- ja hankintamenettelyjä noudatetaan oikein. On myös tärkeää, että viraston henkilöstön ja asiantuntijoiden riippumattomuus taataan tinkimättömästi. Komission on annettava parlamentille yksityiskohtainen selvitys perusteista, joita sovelletaan, jotta voidaan varmistaa palvelukseen otetun henkilöstön riippumattomuus. Katson, että kunkin viraston on laadittava monivuotinen työohjelma sitä alaa koskevan unionin monivuotisen strategian mukaisesti, jolla virasto toimii. Monivuotinen työohjelma on tärkeä siksi, että se antaa virastolle mahdollisuuden järjestää toimintansa paremmin, toteuttaa paremman riskinarvioinnin toiminnastaan ja järjestää tehokkaalla tavalla strategiansa toteuttamisen.
<SPEAKER ID="185" NAME="Lara Comi" AFFILIATION="PPE">
kirjallinen. - (IT) Äänestin sen puolesta, että EU:n erillisvirastojen toimintaa, varainhoitoa ja valvontaa koskevan talousarvion toteuttamisesta myönnetään vastuuvapaus varainhoitovuonna 2009, koska kertomus on mielestäni puolueeton, uskottava ja riippumaton. Kriittisiä kysymyksiä korostetaan riittävästi, samoin kuin myönteisiä näkökohtia.
<P>
Jos tämäntasoisten kertomusten sisältöä noudatetaan tulevina vuosina, EU:n hallinnon laatua voidaan parantaa, mikä vie pohjan Euroopan unionia arvostelevien tahojen valituksilta.
<SPEAKER ID="185" NAME="Diogo Feio" AFFILIATION="PPE">
kirjallinen. - (PT) Viime vuosina virastojen lukumäärä on kasvanut ennätyksellisen paljon, joten erillisvirastoja käsittelevä toimielinten välinen työryhmä on erityisen tärkeä, samoin kuin tilintarkastustuomioistuimen tuleva erityiskertomus, jossa tarkastellaan virastojen suorituksia ja esitetään vertaileva analyysi niiden menoista. On tärkeää mainita lukemattomat puutteet, joita tilintarkastustuomioistuin havaitsi ja joita on karsittava pikaisesti.
<P>
Tämän takia katson esittelijän tavoin, että avoimuutta on lisättävä sekä arvioissa että sen osalta, kuka vastaa hankkeista; hankintojen hyväksymistä on tiukennettava rahoituspäätöksen ja työohjelman osalta; virheet henkilöstön työhönottamisessa on korjattava ja työhönottamisen puolueettomuutta ja avoimuutta on lisättävä; ja on pantava täytäntöön ja noudatettava sitä varainhoitoasetusta, jota virastoihin sovelletaan.
<P>
Haluan lopuksi onnitella esittelijää hänen työstään ja kehotan kaikki virastoja ottamaan hyväksytyt päätelmät huomioon.
<SPEAKER ID="185" NAME="Bruno Gollnisch" LANGUAGE="FR">
Euroopan parlamentti antaa joka vuosi EU:n erillisvirastoja koskevan mietinnön, jota käsitellään keskusteltaessa vastuuvapauden myöntämisestä talousarvion toteuttamisesta. Joka vuosi siinä todetaan samaa: tuhlausta, puutteita työhönottamisessa ja julkisissa hankintamenettelyissä, liian suuria määrärahojen siirtoja ja peruuntumisia... Ei ole tarpeen paljastaa petosta, kuten Euroopan talous- ja sosiaalikomiteassa, jotta voimme päätellä, että hallinnossa on vikaa.
<P>
Joka vuosi parlamentti kuitenkin esittää havainneensa edistymistä ja myöntää vastuuvapauden. Mikä kauheinta, se ei koskaan kyseenalaista komission toimintatapaa, jossa tehtäviä ulkoistetaan näille virastoille ja jonka tarkoituksena ei niinkään vaikuta olevan Euroopan unionin politiikan tehokas täytäntöönpano, vaan EU:n toimielinten ja elinten pienen osuuden jakaminen unionin jokaiseen suureen kaupunkiin. Toistuvaan kysymykseen siitä, ovatko nämä virastot tehokkaita ja hyödyllisiä, ei valitettavasti ole vastattu vuosienkaan jälkeen.
<P>
Ne muutamat virastot, jotka analysoivat suoritustaan, noudattavat analyysissä menettelyjä ja menetelmiä, joita niiden on käsketty noudattaa, eivätkä ne vastaa konkreettisia tuloksia. Virastoista on eniten hyötyä... itse virastoille. Tämän takia emme ole myöntäneet useille niistä vastuuvapautta ja olemme äänestäneet tyhjää niitä koskevista päätöslauselmista.
<SPEAKER ID="185" NAME="Cătălin Sorin Ivan" AFFILIATION="S&amp;D">
kirjallinen. - (EN) Äänestin erillisvirastojen toimintaa, varainhoitoa ja valvontaa koskevan Georgios Stavrakakisin mietinnön puolesta, koska siinä pääasiassa korostetaan, että virastoja on kehotettava laatimaan kattava taulukko, jossa kuvataan niiden hyväksymiskierrot sekä taloushallinnon ja toiminnallisen henkilöstön vastuut, ja päivittämään sitä säännöllisesti. Lisäksi siinä muistutetaan virastoja niiden henkilöstön ja asiantuntijoiden riippumattomuuden tinkimättömän takaamisen tärkeydestä. Lisäksi siinä kehotetaan yleisesti toteuttamaan menettelyjä entistä rakentavammin ja avoimemmin.
<SPEAKER ID="185" NAME="Giovanni La Via" AFFILIATION="PPE">
kirjallinen. - (IT) Olen tyytyväinen esittelijän Georgios Stavrakakisin ja kaikkien niiden tekemään työhön, jotka osallistuivat vastuuvapauden myöntämistä varainhoitovuonna 2009 koskevien tekstien laatimiseen. Voimme yleisesti todeta, että vuonna 2009 saavutetut tulokset ovat aiempia tuloksia parempia. On kuitenkin totta, että tilintarkastustuomioistuin havaitsi jälleen useiden virastojen kohdalla, että myös varainhoitovuonna 2009 seuraavalle varainhoitovuodelle siirrettyjen ja peruuntuneiden toimintamäärärahojen osuus oli suuri ja että siirtojen määrä oli suuri. Joissakin virastoissa on myös havaittu useita puutteita hankintamenettelyissä. Käynnissä oleva vakava talouskriisi on tietenkin otettava täysimääräisesti huomioon suoritettaessa tarkastuksia ja arviointeja, mutta on silti tärkeää korostaa, että tukien hallintaa on yleisesti parannettava.
<SPEAKER ID="186" NAME="Monica Luisa Macovei" AFFILIATION="PPE">
kirjallinen. - (EN) Äänestin vastuuvapauden myöntämistä varainhoitovuodelta 2009 - erillisvirastojen toiminta, varainhoito ja sen valvonta - koskevan mietinnön puolesta, koska on tunnustettava, että kaikkien EU:n erillisvirastojen toimintaa on kehitettävä entisestään. Varainhoitovuotta 2009 koskevassa vastuuvapausmenettelyssä on käynyt ilmi, että välittömät toimet ovat tarpeen avoimuuden ja tehokkuuden osalta. Jotta EU:n erillisvirastojen avoimuutta parannettaisiin, kaikkien 21 viraston ja komission on julkaistava luettelo kaikista sopimuksista, jotka on tehty edeltävän kolmen vuoden aikana, ja laadittava kertomus henkilöstön jäsenistä, jotka ovat vaihtaneet työpaikkaansa virastosta toiseen. Niiden on myös mahdollisimman pian sovellettava tiukempia sääntöjä eturistiriidoista.
<P>
Tulevia vastuuvapausmenettelyjä varten kunkin EU:n erillisviraston johtajan on myös annettava parlamentin saataville sisäisen tarkastusyksikön laatima kertomus. Jotta EU:n erillisvirastojen toimintaa ja menoja voidaan tehostaa entisestään, on harkittava vakavasti mahdollisuutta siihen, että toisiinsa liittyvillä aloilla toimivien erillisvirastojen johtokuntia/hallintoneuvostoja yhdistetään. Komission on myös laadittava arvio EU:n erillisvirastojen yhdistämisen toteuttamiskelpoisuudesta päällekkäisten toimien osalta.
<SPEAKER ID="187" NAME="David Martin" AFFILIATION="S&amp;D">
kirjallinen. - (EN) Äänestin tämän mietinnön puolesta, mutta olen huolissani tilintarkastustuomioistuimen havainnoista, joiden mukaan useissa erillisvirastoissa esiintyi puutteita hankintamenettelyissä. Kehotan virastoja tiukentamaan sisäisen valvonnan menettelyjään varmistaakseen, että sopimus- ja hankintamenettelyjä noudatetaan oikein. Parlamentti ei pidä hyväksyttävänä sitä, että virastot ovat jatkuvasti kykenemättömiä ottamaan käyttöön valvontajärjestelmää, jolla vältetään tai havaitaan ajoissa toistuvat virheet, jotka heikentävät viraston toimien laillisuutta ja asianmukaisuutta.
<P>
Tästä syystä kehotan virastoja
<P>
lisäämään avoimuutta sekä arvioissa että sen osalta, kuka vastaa hankkeista
<P>
tiukentamaan hankintojen hyväksymistä rahoituspäätöksen ja työohjelman osalta
<P>
varmistamaan, että poikkeukset ilmoitetaan kattavasti niiden vuotuisissa toimintakertomuksissa
<P>
varmistamaan, että mahdollisten sääntöjenvastaisuuksien osalta toteutetaan riittäviä jatkotoimia
<P>
toteuttamaan jälkitarkastuksia ja raportoimaan niistä.
<SPEAKER ID="188" NAME="Véronique Mathieu" AFFILIATION="PPE">
kirjallinen. - (FR) Äänestin vastuuvapauden myöntämistä varainhoitovuodelta 2009 - erillisvirastojen toiminta, varainhoito ja sen valvonta - koskevan mietinnön puolesta. Jos haluamme, että parlamentti toimii vakavissaan vastuuvapauden myöntäjänä, Euroopan parlamentin jäsenille on annettava kattavampia ja yksityiskohtaisempia tietoja erillisvirastojen talousarvion ja rahoituksen hallinnasta. Panemme merkille, että vastuualoja on jaettu, mutta että ne vaikuttavat myös hajanaisilta. Vaikka Euroopan komissio on edustettuna johtokunnissa/hallintoneuvostoissa, se on muistuttanut meitä Euroopan poliisiakatemian kirjanpidossa tehtyjen virheiden osalta, että virasto on "elin, joka on erillinen oikeushenkilö ja hallinnollisesti täysin itsenäinen, myös taloutensa osalta". Johtokunta tai hallintoneuvosto kuitenkin joskus siirtää yksinomaisen hallinnollisen vastuun pääjohtajalle. Euroopan parlamentti päättää vastuuvapauden myöntämisestä erillisvirastolle ulkoisen tarkastajan laatimien suhteellisen lyhyiden kertomusten perusteella ja luottaa siihen, että pääjohtaja antaa parlamentille lisätietoja. Mielestäni on ratkaisevan tärkeää, että tämä erillisvirastoista annettavia sisäisen tarkastuksen yksikön kertomuksia koskeva lainsäädännöllinen porsaanreikä tukitaan ja että asiaan ehdotetaan ratkaisua, jolla parlamentille annetaan todellista toimivaltaa.
<SPEAKER ID="189" NAME="Raül Romeva i Rueda" AFFILIATION="Verts/ALE">
kirjallinen. - (EN) Panen merkille, että tilintarkastustuomioistuin havaitsi jälleen useiden virastojen kohdalla, että varainhoitovuonna 2009 seuraavalle varainhoitovuodelle siirrettyjen ja peruuntuneiden toimintamäärärahojen osuus oli suuri. Panen myös merkille, että joissakin virastoissa kaikkien budjettikohtien määrärahoja ei ollut käytetty ja siirtojen määrä oli suuri. Kehotan kyseisiä virastoja tehostamaan toimiaan voidakseen parantaa rahoituksen ja talousarvion suunnittelua.
<SPEAKER ID="190" NAME="Zigmantas Balčytis" AFFILIATION="S&amp;D">
kirjallinen. - (LT) Äänestin tämän mietinnön puolesta ja katson, että Euroopan parlamentin on lykättävä päätöstään vastuuvapauden myöntämisestä Euroopan poliisiakatemian talousarvion toteuttamisesta varainhoitovuonna 2009. Tilintarkastustuomioistuin on jälleen kerran sisällyttänyt lausumaansa huomautuksia tilien perustana olevien toimien laillisuudesta ja asianmukaisuudesta. Poliisiakatemia rikkoo jatkuvasti varainhoitoasetuksen säännöksiä julkisten hankintojen alalla. Merkittävään osaan poliisiakatemian kokonaistalousarviosta kohdistuu sääntöjenvastaisuuksia. Tilintarkastustuomioistuin havaitsi vakavia puutteita kurssien ja seminaarien järjestämiseen liittyviin menoihin sovellettavissa hallintoa ja varainhoitoa koskevissa säännöissä. Nämä menot muodostavat merkittävän osan poliisiakatemian toimintamenoista. Katson esittelijän tavoin, että ei ole hyväksyttävää, että poliisiakatemian tarkistettu varainhoitoasetus ei koskaan tullut voimaan, mistä seurasi, että kaikki tehdyt työsopimukset olivat laittomia. Poliisiakatemian on avoimuussyistä annettava mahdollisuus perehtyä suoraan sen yksityiskohtaiseen talousarvioon, jonka on sisällettävä luettelo poliisiakatemian tekemistä sopimuksista ja hankintapäätöksistä ja joka on julkaistava poliisiakatemian verkkosivustolla.
<SPEAKER ID="190" NAME="Lara Comi" AFFILIATION="PPE">
kirjallinen. - (IT) Olen esittelijän ehdotuksen mukaisesti äänestänyt sitä vastaan, että Euroopan poliisiakatemialle myönnetään vastuuvapaus varainhoitovuodesta 2009, koska en edes itse ole vakuuttunut niistä sääntöjenvastaisista menettelyistä, joita tarkastuksen kohteena olevalla kaudella on toteutettu. Katson, että yksityiskohtaisemmat tiedot ovat tarpeen syvällisemmän ja yksityiskohtaisemman selvityksen tekemiseksi siitä, ovatko tilit asianmukaiset.
<SPEAKER ID="190" NAME="Marielle De Sarnez" LANGUAGE="FR">
Jo toisena vuonna peräkkäin emme ole voineet myöntää vastuuvapautta Euroopan poliisiakatemialle (CEPOL) varainhoitovuodelta 2009. Kyseisen erillisviraston hallinnon ongelmien määrittämisen jälkeen laadittu monivuotinen toimintasuunnitelma ei ole riittävän selvä, eikä toteutettuja toimenpiteitä esitetä valvontakertomuksessa riittävän selvästi. Akatemian suoritus oli eittämättä parempi vuonna 2010, kun sen edellinen johtaja Ulf Göransson lähti akatemian palveluksesta. Euroopan petostentorjuntavirasto ja tilintarkastustuomioistuin ovat vaatineet häntä tilille sääntöjenvastaisista ja jopa vilpillisistä menoista. Ei kuitenkaan voida hyväksyä sitä, että kyseinen, vuonna 2006 perustettu virasto ei vieläkään vastaa hyvän hallintotavan perusteita. Meidän on tarkasteltava itse CEPOLin rakennetta, koska rakenne ei selvästikään ole riittävän suuri, jotta virasto voisi toimia itsenäisesti ottaen huomioon ne monimutkaiset säännöt, joita sen on virastona noudatettava. Meidän on myös tarkasteltava sitä, miksi tämän viraston, jonka tehtävänä on järjestää koulutusseminaareja kansallisille vanhemmille poliisiviranomaisille, on saatava oma päätoimistonsa sen sijaan, että se liitettäisiin Europoliin, Haagiin sijoittautuneeseen Euroopan poliisivirastoon, jonka tehokkaisiin yksiköihin kaikki ovat tyytyväisiä.
<SPEAKER ID="190" NAME="Giovanni La Via" AFFILIATION="PPE">
kirjallinen. - (IT) Euroopan parlamentti on tällä äänestyksellä päättänyt olla myöntämättä vastuuvapautta Euroopan poliisiakatemian talousarvion toteuttamisesta varainhoitovuonna 2009 ja lykännyt päätöksen tekemistä. Päätöksemme itse asiassa perustuu tilintarkastustuomioistuimen varauksiin, jotka se sisällytti lausumaansa Euroopan poliisiakatemian talousarvion perustana olevien toimien laillisuudesta ja asianmukaisuudesta. Tämä johtui siitä, että hankintamenettelyissä ei noudatettu varainhoitoasetuksen säännöksiä. Tämän takia annan tukeni sille, että akatemiaa ja sen hallintoneuvostoa pyydetään tiedottamaan vastuuvapauden myöntävälle viranomaiselle 30. kesäkuuta 2011 mennessä kaikkien tämän menettelyn aikana esille otettujen sääntöjenvastaisuuksien ja/tai puutteellisten näkökohtien johdosta toteuttamistaan toimista ja parannuksista.
<SPEAKER ID="191" NAME="Monica Luisa Macovei" AFFILIATION="PPE">
kirjallinen. - (EN) Vastuuvapauden myöntämistä Euroopan poliisiakatemialle varainhoitovuonna 2009 koskevassa mietinnössä esitetään vastuuvapauden myöntämisen lykkäämistä. Äänestin tämän mietinnön puolesta niiden rakenteellisten ongelmien tunnustamiseksi, joista akatemia on kärsinyt jo useiden vuosien ajan.
<P>
Varainhoitovuonna 2009 lähes puolet varainhoitovuodelle 2009 siirretyistä varoista jäi käyttämättä ja 43 prosenttia varainhoitovuoden 2009 talousarviosta siirrettiin varainhoitovuodelle 2010. Euroopan tilintarkastustuomioistuin totesi, että akatemian talousarvion ohjelmasuunnittelussa ja valvonnassa esiintyy vakavia ja toistuvia puutteita. Lisäksi havaittiin, että julkisten hankintojen sääntöjä on rikottu vakavasti ja toistuvasti. Viidessä hankintamenettelyssä - joiden arvo oli yhteensä 455 111 euroa - ei ole noudatettu sääntöjä. Myös avoimuus antaa aihetta huoleen, koska henkilöstön valinnassa esiintyy edelleen sääntöjenvastaisuuksia.
<P>
En voi hyväksyä myöskään sitä, että tutkimuksia ei ole käynnistetty edellisestä johtajasta ja hänen vastuustaan niistä akatemian määrärahoista, jotka on käytetty yksityisten menojen rahoittamiseen. Tämän takia kannatan akatemian yhdistämistä Europoliin, koska se on paras keino lisätä menojen tehokkuutta ja puuttua akatemian rakenteellisiin ja toistuviin ongelmiin.
<SPEAKER ID="191" NAME="Véronique Mathieu" AFFILIATION="PPE">
kirjallinen. - (FR) Äänestin sen puolesta, että päätöstä vastuuvapauden myöntämisestä varainhoitovuonna 2009 lykätään. Tilintarkastustuomioistuin sisällytti jälleen kerran lausumaansa huomautuksia varainhoitovuoden 2009 tilien perustana olevien toimien laillisuudesta ja asianmukaisuudesta. Tilintarkastustuomioistuin etenkin määritti vakavia puutteita julkisiin hankintoihin sovellettavien varainhoitoa koskevien sääntöjen ja kurssien järjestämiseen osoitettuja varoja koskevien sääntöjen noudattamisessa. Mietinnössä pannaan merkille, että maksumäärärahoista vuodelle 2010 on siirretty määrä, joka vastaa 43:a prosenttia koko talousarviosta, mikä on vastoin vuotuisuusperiaatetta. Pyydämme erillisvirastoa tiedottamaan parlamentille toteutetuista toimenpiteistä ja parannuksista ja kehotamme tilintarkastustuomioistuinta tekemään erityisen tarkastuksen Euroopan poliisiakatemian toimintasuunnitelman täytäntöönpanosta. Ehdotan yhdessä kollegoideni kanssa, että akatemia yhdistetään Haagissa toimivaan Europoliin. Kyseenalaistan akatemian kyvyn ratkaista rakenteellisia ongelmia, jotka liittyvät sen pieneen kokoon, sekä sen sihteeristön siirtämisen Bramshilliin (70 kilometrin päähän Lontoosta) ja sen suuret hallintomenot.
<SPEAKER ID="191" NAME="Paulo Rangel" AFFILIATION="PPE">
kirjallinen. - (PT) Ottaen huomioon tilintarkastustuomioistuimen kertomuksen Euroopan poliisiakatemian varainhoitovuoden 2009 tilinpäätöksestä sekä poliisiakatemian vastaukset äänestin tämän päätöksen puolesta. Päätöksellä lykätään vastuuvapauden myöntämistä Euroopan poliisiakatemian johtajalle Euroopan poliisiakatemian talousarvion toteuttamisesta varainhoitovuonna 2009.
<SPEAKER ID="192" NAME="Raül Romeva i Rueda" AFFILIATION="Verts/ALE">
kirjallinen. - (EN) Tällä lykätään Euroopan poliisiakatemian varainhoitovuoden 2009 tilien päättämistä.
<SPEAKER ID="193" NAME="Licia Ronzulli" AFFILIATION="PPE">
kirjallinen. - (IT) Tänään annettavalla päätöslauselmalla Euroopan parlamentti lykkää päätöksen tekemistä vastuuvapauden myöntämisestä Euroopan poliisiakatemian johtajalle. Kertomuksissaan poliisiakatemian varainhoitovuosien 2006 ja 2007 tilinpäätöksestä tilintarkastustuomioistuin sisällytti lausumaansa huomautuksia tilien perustana olevien toimien laillisuudesta ja asianmukaisuudesta sillä perusteella, että hankintamenettelyt eivät olleet varainhoitoasetuksen säännösten mukaisia. Parlamentti on huolestunut etenkin siitä, että tilintarkastustuomioistuin on havainnut vakavia puutteita kurssien ja seminaarien järjestämisen kustannuksiin sovellettavissa hallintoa ja rahoitusta koskevissa säännöissä. Kyseiset kustannukset muodostavat suuren osan akatemian toimintamenoista.
<SPEAKER ID="194" NAME="Angelika Werthmann" AFFILIATION="NI">
kirjallinen. - (DE) Äänestin vastuuvapauden myöntämisen lykkäämisen puolesta. Kun otetaan huomioon Euroopan poliisiakatemian varainhoidon ikävä menneisyys, on ratkaisevan tärkeää, että asiasta tehdään yksityiskohtainen tarkastus. Tässä yhteydessä olen pettynyt siihen, että emme enää käy keskustelua akatemian - minun mielestäni järkevästä - yhdistämisestä Europoliin.
<SPEAKER ID="195" NAME="Zigmantas Balčytis" AFFILIATION="S&amp;D">
kirjallinen. - (LT) Äänestin tämän mietinnön puolesta ja hyväksyn Euroopan parlamentin tavoin vastuuvapauden myöntämisen Euroopan unionin elinten käännöskeskuksen talousarvion toteuttamisesta varainhoitovuonna 2009. Tilintarkastustuomioistuin katsoo, että varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset. Suhtaudun myönteisesti keskuksen suunnitelmaan jatkaa vuosien 2008-2012 strategian väliarviointia. Katson esittelijän tavoin, että keskuksen on kehitettävä entisestään toimintansa arviointia parantamalla sen strategisten toimien ja sen työohjelmaan sisällytettyjen toimien välisiä kytköksiä ja tarkastelemalla uudestaan toiminnan valvomiseen tarkoitettuja indikaattoreita SMART-tavoitteiden täyttämiseksi. Keskuksen on myös tehostettava toimiaan ylijäämänsä jatkuvan kasvun katkaisemiseksi.
<SPEAKER ID="195" NAME="Lara Comi" AFFILIATION="PPE">
kirjallinen. - (IT) Äänestin sen puolesta, että Euroopan unionin elinten käännöskeskukselle myönnetään vastuuvapaus sen talousarvion toteuttamisesta varainhoitovuonna 2009, koska mietinnön perusteella sen toiminta on täsmällistä, erittäin avointa ja tuloshakuista.
<SPEAKER ID="195" NAME="Diogo Feio" AFFILIATION="PPE">
kirjallinen. - (PT) Olen tyytyväinen esittelijän huomautuksiin ja olen niistä samaa mieltä. Onnittelen Euroopan unionin elinten käännöskeskusta sen tekemästä työstä. Suhtaudun myös myönteisesti keskuksen suunnitelmaan jatkaa vuosien 2008-2012 strategian väliarviointia, ja onnittelen sitä sen erinomaisesta suorituksesta, sillä se on lisännyt käännöspalveluja 41 prosentilla vuoteen 2008 verrattuna.
<SPEAKER ID="195" NAME="Giovanni La Via" AFFILIATION="PPE">
kirjallinen. - (IT) Haluan aluksi kiittää esittelijää hänen erinomaisesta työstään. Kuten tiedämme, unionin talousarvion toteuttamista valvotaan varainhoidon kannalta kolmella tasolla, joita ovat sisäinen valvonta kussakin toimielimessä, tilintarkastustuomioistuimen toteuttama ulkoinen valvonta ja Euroopan parlamentin toteuttama vastuuvapausmenettely. Tänään toimitettavalla äänestyksellä saatamme päätökseen varainhoidon valvontaan liittyvän menettelyn myöntämällä vastuuvapauden Euroopan unionin elinten käännöskeskuksen talousarvion toteuttamisesta varainhoitovuonna 2009. Keskuksen tilit ovat lailliset ja asianmukaiset. Haluan myös onnitella keskusta siitä, että se esitti tilintarkastustuomioistuimelle vertailun vuosina 2008 ja 2009 toteutetuista toimista, joten vastuuvapauden myöntävä viranomainen sai mahdollisuuden arvioida paremmin sen toimintaa eri vuosina.
<SPEAKER ID="196" NAME="David Martin" AFFILIATION="S&amp;D">
kirjallinen. - (EN) Äänestin sen puolesta, että käännöskeskukselle myönnetään vastuuvapaus. Kehotan keskusta tehostamaan toimiaan ylijäämänsä jatkuvan kasvun katkaisemiseksi. Totean, että käännöskeskuksen talousarvio on jo usean vuoden ajan ollut ylijäämäinen vastoin asetusta (EY) N:o 2965/94 ja että vuonna 2009 tätä ylijäämää oli 24 000 000 euroa, kun vuonna 2008 ylijäämä oli ollut 26 700 000 euroa, vuonna 2006 16 900 000 euroa, vuonna 2005 10 500 000 euroa ja vuonna 2004 3 500 000 euroa. Panen merkille, että ylijäämä liittyy lähinnä täsmällisyyden puutteeseen ennusteissa, jotka koskevat asiakkaiden käännöstoimeksiantojen määrää. Olen kuitenkin tyytyväinen keskuksen aloitteeseen palauttaa 11 000 000 euroa asiakkailleen vuonna 2009. Korostan myös, että vuonna 2007 keskus oli jo palauttanut asiakkailleen 9 300 000 euroa.
<SPEAKER ID="196" NAME="Paulo Rangel" AFFILIATION="PPE">
kirjallinen. - (PT) Ottaen huomioon tilintarkastustuomioistuimen kertomuksen Euroopan unionin elinten käännöskeskuksen varainhoitovuoden 2009 tilinpäätöksestä sekä käännöskeskuksen vastaukset äänestin tämän päätöksen puolesta. Kyseisellä päätöksellä Euroopan unionin elinten käännöskeskuksen johtajalle myönnetään vastuuvapaus käännöskeskuksen talousarvion toteuttamisesta varainhoitovuonna 2009.
<SPEAKER ID="197" NAME="Raül Romeva i Rueda" AFFILIATION="Verts/ALE">
kirjallinen. - (EN) Tällä myönnetään vastuuvapaus Euroopan unionin elinten käännöskeskuksen johtajalle käännöskeskuksen talousarvion toteuttamisesta varainhoitovuonna 2009.
<SPEAKER ID="198" NAME="Licia Ronzulli" AFFILIATION="PPE">
kirjallinen. - (IT) Tänään annettavalla päätöslauselmalla Euroopan parlamentti myöntää Euroopan unionin elinten käännöskeskuksen johtajalle vastuuvapauden talousarvion toteuttamisesta varainhoitovuonna 2009. Euroopan parlamentti suhtautuu myönteisesti keskuksen suunnitelmaan jatkaa vuosien 2008-2012 strategian väliarviointia. Se kuitenkin kehottaa keskusta kehittämään entisestään toimintansa arviointia parantamalla sen strategisten toimien ja sen työohjelmaan sisällytettyjen toimien välisiä kytköksiä ja tarkastelemalla uudestaan toiminnan valvomiseen tarkoitettuja indikaattoreita SMART-tavoitteiden täyttämiseksi.
<SPEAKER ID="199" NAME="Angelika Werthmann" LANGUAGE="DE">
Äänestin vastuuvapauden myöntämisen puolesta. Käännöskeskus perustettiin vuonna 1994 vastaamaan haasteisiin, joita EU:n monikielisyys on tuonut mukanaan - kyseessähän on yksi sen olennaisista ominaispiirteistä ja osoitus sen kulttuurisesta monimuotoisuudesta. Kyseinen erillisvirasto rahoittaa toimintaansa itse maksuilla, joita toimielimet/elimet suorittavat tarjotuista palveluista. Euroopan tilintarkastustuomioistuin on todennut saaneensa kohtuullisen varmuuden siitä, että varainhoitovuoden 2009 tilit ovat luotettavat ja asianmukaiset.
<SPEAKER ID="200" NAME="Zigmantas Balčytis" AFFILIATION="S&amp;D">
kirjallinen. - (LT) Äänestin tämän mietinnön ja sen puolesta, että Euroopan ammatillisen koulutuksen kehittämiskeskukselle myönnetään vastuuvapaus sen talousarvion toteuttamisesta varainhoitovuonna 2009. Tilintarkastustuomioistuin katsoo, että kehittämiskeskuksen varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset. Keskus aikoo esittää vuodeksi 2011 kaikille keskeisille operatiivisille toiminnoille Ganttin kaaviot. Näiden kaavioiden avulla voidaan esittää lyhyesti kunkin toimihenkilön hankkeen parissa käyttämä aika ja suosia menettelytapaa, jossa keskitytään tulosten saavuttamiseen. Keskus otti vuonna 2009 käyttöön tulosarviointijärjestelmän vuosien 2009-2011 keskipitkän aikavälin painopisteitään ja vuotuista työohjelmaansa varten. Tulosarviointijärjestelmän käyttöönotto auttaa keskusta hallinnoimaan ja arvioimaan toimintansa vaikuttavuutta, tehokkuutta, tuloksellisuutta ja tarkoituksenmukaisuutta. Katson esittelijän tavoin, että elimen on jatkettava toimintojen ohjelmoinnin ja seurannan parantamista ja noudatettava vuotuisuusperiaatetta. Keskuksen on myös noudatettava tiukemmin talousarvion erittely- ja seurattavuusperiaatteita.
<SPEAKER ID="200" NAME="Lara Comi" AFFILIATION="PPE">
kirjallinen. - (IT) Äänestin sen puolesta, että Euroopan ammatillisen koulutuksen kehittämiskeskukselle myönnetään vastuuvapaus sen talousarvion toteuttamisesta varainhoitovuonna 2009, koska keskus on hallinnoinut varojaan vakaasti ja aiemmin esitettyjen ennusteiden mukaisesti.
<SPEAKER ID="201" NAME="Edite Estrela" AFFILIATION="S&amp;D">
kirjallinen. - (PT) Äänestin vastuuvapauden myöntämistä Euroopan ammatillisen koulutuksen kehittämiskeskuksen talousarvion toteuttamisesta varainhoitovuonna 2009 koskevan mietinnön puolesta, koska siinä valvotaan tarkasti sitä, miten EU:n elimet käyttävät varoja. Jotta varainhoitoa voidaan tehostaa jatkossa, keskuksen on toimitettava vertailu käynnissä olevan vuoden ja sitä edeltävän vuoden aikana toteutetuista toimista, jotta vastuuvapauden myöntävällä viranomaisella on mahdollisuus arvioida paremmin keskuksen toimintaa eri vuosina.
<SPEAKER ID="201" NAME="Diogo Feio" AFFILIATION="PPE">
kirjallinen. - (PT) Olen tyytyväinen siihen, että tilintarkastustuomioistuin on ilmoittanut keskuksen vuoden 2009 tilinpäätöksen perustana olevien toimien olevan lailliset ja asianmukaiset. Onnittelen keskusta tulosarviointijärjestelmän käyttöönotosta vuonna 2009 ja muutoksista palvelukseenottomenettelyihinsä tilintarkastustuomioistuimen vuoden 2009 kertomuksessa esitettyjen huomautusten perusteella. Muutoksilla on parannettu seurattavuutta entisestään. Olen tyytyväinen esittelijän huomautuksiin ja olen niistä samaa mieltä. Onnittelen Euroopan ammatillisen koulutuksen kehittämiskeskusta sen tekemästä työstä.
<SPEAKER ID="201" NAME="Giovanni La Via" AFFILIATION="PPE">
kirjallinen. - (IT) Olen tänään toimitetussa äänestyksessä äänestänyt sen puolesta, että Euroopan ammatillisen koulutuksen kehittämiskeskukselle myönnetään vastuuvapaus sen talousarvion toteuttamisesta varainhoitovuonna 2009. Varainhoidon ulkoisesta valvonnasta vastaava tilintarkastustuomioistuin on keskuksen tilien perusteellisen arvioinnin perusteella ilmoittanut saaneensa riittävän varmuuden siitä, että varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset. Annan keskukselle tunnustusta myös siitä, että se on ensimmäinen erillisvirasto, joka suostui vapaaehtoisesti eettisten periaatteiden kokeiluluonteiseen tarkastukseen vuonna 2009.
<SPEAKER ID="202" NAME="David Martin" AFFILIATION="S&amp;D">
kirjallinen. - (EN) Äänestin sen puolesta, että Euroopan ammatillisen koulutuksen kehittämiskeskukselle myönnetään vastuuvapaus. Onnittelen keskusta tulosarviointijärjestelmän käyttöönotosta vuonna 2009 vuosien 2009-2011 keskipitkän aikavälin painopisteitään ja vuotuista työohjelmaansa varten sekä tulosindikaattoreiden puitteiden laatimisesta, jotta voidaan seurata edistymistä ja mitata tuotoksia, tuloksia ja vaikutuksia. Katson, että varsinkin tulosarviointijärjestelmän käyttöönotto auttaa keskusta hallinnoimaan ja arvioimaan toimintansa vaikuttavuutta, tehokkuutta, tuloksellisuutta ja tarkoituksenmukaisuutta. Lisäksi katson, että tähän järjestelmään voisi sisällyttää muitakin toimintoperusteisen talousarvion parannuksia ja maksumäärärahojen tiiviimmän seurannan varainhoitovuodelta toiselle tehtävien siirtojen välttämiseksi.
<SPEAKER ID="203" NAME="Raül Romeva i Rueda" AFFILIATION="Verts/ALE">
kirjallinen. - (EN) Tällä päätöksellä myönnetään vastuuvapaus Euroopan ammatillisen koulutuksen kehittämiskeskuksen johtajalle kehittämiskeskuksen talousarvion toteuttamisesta varainhoitovuonna 2009.
<SPEAKER ID="203" NAME="Paulo Rangel" AFFILIATION="PPE">
kirjallinen. - (PT) Ottaen huomioon tilintarkastustuomioistuimen kertomuksen Euroopan ammatillisen koulutuksen kehittämiskeskuksen varainhoitovuoden 2009 tilinpäätöksestä sekä kehittämiskeskuksen vastaukset äänestin tämän päätöksen puolesta. Päätöksellä myönnetään vastuuvapaus Euroopan ammatillisen koulutuksen kehittämiskeskuksen johtajalle käännöskeskuksen talousarvion toteuttamisesta varainhoitovuonna 2009.
<SPEAKER ID="204" NAME="Licia Ronzulli" AFFILIATION="PPE">
kirjallinen. - (IT) Tänään annettavalla päätöslauselmalla Euroopan parlamentti myöntää vastuuvapauden Euroopan ammatillisen koulutuksen kehittämiskeskuksen johtajalle kehittämiskeskuksen talousarvion toteuttamisesta varainhoitovuonna 2009. Euroopan parlamentti on tyytyväinen siihen, että tilintarkastustuomioistuimen mukaan keskuksen varainhoitovuoden 2009 tilien perustana olevat toimet ovat lailliset ja asianmukaiset.
<SPEAKER ID="205" NAME="Angelika Werthmann" LANGUAGE="DE">
Äänestin vastuuvapauden myöntämisen puolesta. Euroopan tilintarkastustuomioistuin vahvisti, että varainhoitovuoden 2009 tilit olivat lailliset ja asianmukaiset. Vuonna 1975 perustettu keskus tekee analyyseja ammatillisen koulutuksen järjestelmistä ja antaa tietoa alaa koskevaa politiikkaa, tutkimusta ja käytännön toimintaa varten. Sitä tarvitaan entistä kipeämmin nyt, kun koulutustaso ja myöhemmin uhkaava pätevien työntekijöiden puute herättävät huolestuneisuutta. Vain sen kaukaista toimipaikkaa Kreikassa on tarkasteltava uudelleen, koska etäisyyden takia Brysselissä on oltava yhteystoimisto.
<SPEAKER ID="206" NAME="Zigmantas Balčytis" AFFILIATION="S&amp;D">
kirjallinen. - (LT) Äänestin tämän mietinnön puolesta ja hyväksyn Euroopan parlamentin päätöksen vastuuvapauden myöntämisestä yhteisön kalastuksenvalvontaviraston talousarvion toteuttamisesta varainhoitovuonna 2009. Tilintarkastustuomioistuin katsoo, että viraston varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset. Vuonna 2010 virasto hyväksyi vuosien 2011-2015 monivuotisen työohjelman. Asiakirja on tärkeä sen varmistamiseksi, että virasto voi tehokkaalla tavalla järjestää strategiansa ja tavoitteidensa toteuttamisen. Katson esittelijän tavoin, että viraston on esitettävä vertailu vastuuvapausmenettelyn kohteena olevan vuoden ja sitä edeltävän varainhoitovuoden aikana toteutetuista toimista, jotta Euroopan parlamentilla on mahdollisuus arvioida paremmin viraston toimintaa eri vuosina. Viraston on parannettava vuotuista työohjelmaansa sisällyttämällä siihen tarkasti määritellyt ja mitattavissa olevat tavoitteet sekä toimintaperiaatteiden että operatiivisen toiminnan tasolla. Viraston on myös korjattava palvelukseenottoa koskevassa suunnittelussa ilmenneet puutteet.
<SPEAKER ID="207" NAME="Izaskun Bilbao Barandica" LANGUAGE="ES">
Äänestin sen puolesta, että yhteisön kalastuksenvalvontavirastolle myönnetään vastuuvapaus sen talousarvion toteuttamisesta varainhoitovuonna 2009. Päätökseni perustuu tilitarkastustuomioistuimen analyysiin, jossa todetaan, että toimet ovat lailliset ja asianmukaiset. Viraston toimien osalta haluan korostaa sen monivuotisen työohjelman hyväksymistä.
<SPEAKER ID="206" NAME="Lara Comi" AFFILIATION="PPE">
kirjallinen. - (IT) Äänestin sen puolesta, että yhteisön kalastuksenvalvontavirastolle myönnetään vastuuvapaus sen talousarvion toteuttamisesta varainhoitovuonna 2009, koska arvostan tilien asianmukaisuutta, selkeyttä ja avoimuutta sekä kattavaan ja realistiseen suunnitteluun perustuvaa tehokkuutta.
<SPEAKER ID="207" NAME="Diogo Feio" AFFILIATION="PPE">
kirjallinen. - (PT) Olen tyytyväinen siihen, että tilintarkastustuomioistuin ilmoittaa kertomuksessaan, että tilien perustana olevat toimet ovat lailliset ja asianmukaiset. Onnittelen yhteisön kalastuksenvalvontavirastoa siitä, että se hyväksyi vuosien 2011-2015 monivuotisen työohjelman, jonka avulla se voi järjestää strategiansa ja tavoitteidensa toteuttamisen paremmin. Onnittelen virastoa myös sisäisen tarkastuksen yksikön perustamisesta. Tämän sisäisen tarkastusmekanismin tehtävänä on avustaa ja neuvoa viraston pääjohtajaa ja johtoa.
<P>
Olen tyytyväinen esittelijän huomautuksiin ja olen niistä myös samaa mieltä. Onnittelen yhteisön kalastuksenvalvontavirastoa sen tekemästä työstä.
<SPEAKER ID="208" NAME="João Ferreira" AFFILIATION="GUE/NGL">
kirjallinen. - (PT) Yhteisen kalastuspolitiikan soveltamisen yhteydessä jäsenvaltioiden on saatava itse päättää valvonta- ja tarkastustoimenpiteiden toteuttamisesta yksinomaisella talousalueellaan. Näin ollen niille on annettava asianmukaisesti ja riittävästi tukea, mihin myös Euroopan unionin on osallistuttava.
<P>
Emme kiistä sitä, että eri jäsenvaltioiden on tehtävä enemmän yhteistyötä, yhdistettävä toimintaansa ja koordinoitava toimiaan laittoman kalastuksen valvomiseksi ja torjumiseksi. Epäilemme kuitenkin yhteisön kalastuksenvalvontaviraston perustamisesta saatuja hyötyjä, koska katsomme, että sen vastuualat ovat osittain päällekkäisiä jäsenvaltioiden vastuualojen kanssa. Kyseessä on keskittäminen, joka muista näkökohdista riippumatta ei auta valvontatoimien tehostamisessa.
<P>
Olemme myös ilmaisseet tyytymättömyytemme yhteisön kalastuksenvalvontaviraston hallintoneuvoston edustavuuteen, sen toimintamalliin ja Euroopan komission liialliseen sanavaltaan, etenkin äänestysjärjestelmässä. Haluamme myös todeta, että jos kalastuksenvalvontavirastolle myönnetään 10 100 000 euron talousarvio (varainhoitovuonna 2009), jäsenvaltioilta kielletään jo nyt mahdollisuus siihen, että EU antaisi entistä enemmän rahoitusta valvontatoimiin, kuten äskettäin esitimme parlamentille esitetyssä ehdotuksessa, jonka enemmistö valitettavasti hylkäsi.
<SPEAKER ID="209" NAME="Ilda Figueiredo" AFFILIATION="GUE/NGL">
kirjallinen. - (PT) Yhteisen kalastuspolitiikan soveltamisen yhteydessä jäsenvaltioiden on itse saatava päättää valvonta- ja tarkastustoimenpiteiden toteuttamisesta yksinomaisella talousalueellaan. Näin ollen niille on annettava asianmukaisesti ja riittävästi tukea, mihin myös Euroopan unionin on osallistuttava.
<P>
Emme kiistä sitä, että eri jäsenvaltioiden on tehtävä enemmän yhteistyötä, yhdistettävä toimintaansa ja koordinoitava toimiaan laittoman kalastuksen valvomiseksi ja torjumiseksi. Epäilemme kuitenkin yhteisön kalastuksenvalvontaviraston perustamisesta saatuja hyötyjä, koska katsomme, että sen vastuualat ovat osittain päällekkäisiä jäsenvaltioiden vastuualojen kanssa. Kyseessä on keskittäminen, joka muista näkökohdista riippumatta ei auta valvontatoimien tehostamisessa.
<P>
Olemme myös ilmaisseet tyytymättömyytemme yhteisön kalastuksenvalvontaviraston hallintoneuvoston edustavuuteen, sen toimintamalliin ja Euroopan komission liialliseen sanavaltaan, etenkin äänestysjärjestelmässä.
<P>
Haluamme myös todeta, että jos kalastuksenvalvontavirastolle myönnetään 10 100 000 euron talousarvio (varainhoitovuonna 2009), jäsenvaltioilta kielletään jo nyt mahdollisuus siihen, että EU antaisi entistä enemmän rahoitusta valvontatoimiin, kuten äskettäin esitimme parlamentille esitetyssä ehdotuksessa, jonka enemmistö valitettavasti hylkäsi.
<SPEAKER ID="209" NAME="Pat the Cope Gallagher" AFFILIATION="ALDE">
kirjallinen. - (GA) Yhteisön kalastuksenvalvontavirasto perustettiin vuonna 2005 varmistamaan, että jäsenvaltiot noudattavat yhteisen kalastuspolitiikan sääntöjä. Vigon kaupunkiin Espanjaan sijoittautunut virasto on erittäin tärkeä kalastuksen valvonnan ja jäsenvaltioiden koordinoinnin osalta. Olen tyytyväinen siihen, että virasto on hyväksynyt monivuotisen työohjelman vuosille 2011-2015, kuten Eurooppa 2020 -strategiassa on ehdotettu.
<P>
Monivuotisen työohjelman avulla voidaan edistää alueellista yhteistyötä ja resurssien jakamista yhteiskäyttösuunnitelmien nojalla, mikä lisää kustannustehokkuutta. Olen tyytyväinen tilintarkastustuomioistuimen päätökseen vastuuvapauden myöntämisestä. On selvää, että kalatalousvaliokunta, joka hyväksyi asiaa koskevan lausuntoni, on tästä samaa mieltä.
<SPEAKER ID="209" NAME="Juozas Imbrasas" AFFILIATION="EFD">
kirjallinen. - (LT) Äänestin tämän asiakirjan puolesta, koska asiasta vastaava valiokunta päätti hyväksyä Euroopan lentoturvallisuusviraston varainhoitovuoden 2009 tilien päättämisen. Tilitarkastustuomioistuin on todennut saaneensa kohtuullisen varmuuden siitä, että varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset. Viraston on kuitenkin korjattava toimien ohjelmasuunnittelussa esiintyvät puutteet, jotta talousarvion laatimisessa sovellettavat menettelyt ovat jatkossa riittävän tiukkoja ja jotta niillä poistetaan tarve määrärahojen korottamiseen ja/tai vähentämiseen eri budjettikohdissa. Virasto ei ole vielä laatinut monivuotista työohjelmaa. Tämän perusteella katson, että nämä huomautukset on otettava huomioon.
<SPEAKER ID="209" NAME="Giovanni La Via" AFFILIATION="PPE">
kirjallinen. - (IT) Sekä tilintarkastustuomioistuin että talousarvion valvontavaliokunta ovat antaneet myönteisen lausunnon yhteisön kalastuksenvalvontaviraston talousarvion toteuttamisesta. Tämän takia parlamentissa on tänään äänestyksessä päätetty myöntää vastuuvapaus talousarvion toteuttamisesta varainhoitovuonna 2009. Tehdyissä tarkastuksissa on havaittu, että viraston talousarvio on luotettava ja että perustana olevat toimet ovat lailliset ja asianmukaiset. Haluan kuitenkin huomauttaa tietyistä puutteista etenkin palvelukseenottoa koskevassa suunnittelussa. Toivonkin, että sitä kehitetään pikaisesti tulevia varainhoitovuosia koskevissa menettelyissä.
<SPEAKER ID="210" NAME="David Martin" AFFILIATION="S&amp;D">
kirjallinen. - (EN) Äänestin sen puolesta, että yhteisön kalastuksenvalvontavirastolle myönnetään vastuuvapaus. Kehotan kuitenkin viraston pääjohtajaa täyttämään kaikilta osin velvoitteensa sisällyttää vastuuvapauden myöntävälle viranomaiselle laatimaansa kertomukseen, jossa on yhteenveto sisäisen tarkastuksen kertomuksesta, kaikki annetut suositukset (myös ne, joita virasto ei mahdollisesti aio noudattaa) ja kaikki suositusten perusteella toteutetut toimet. Sen vuoksi kehotan viraston pääjohtajaa antamaan tietoja sisäisen tarkastuksen antamien neljän "erittäin tärkeän" suosituksen sisällöstä ja viraston toteuttamista toimista.
<SPEAKER ID="210" NAME="Maria do Céu Patrão Neves" AFFILIATION="PPE">
kirjallinen. - (PT) Tällä mietinnöllä myönnetään vastuuvapaus yhteisön kalastuksenvalvontaviraston varainhoitovuoden 2009 tilien perustana olevista toimista ja uusitaan vastuuvapaus, jonka Euroopan parlamentti myönsi 5. toukokuuta 2010 yhteisön kalastuksenvalvontaviraston talousarvion toteuttamisesta varainhoitovuonna 2008.
<P>
Koska tilintarkastustuomioistuin on saanut kohtuullisen varmuuden siitä, että varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset, ja koska kalatalousvaliokunnan valtuuskunta vieraili yhteisön kalastuksenvalvontavirastossa kesäkuussa 2010 ja oli erittäin tyytyväinen sen asioiden yleiseen tilaan ja etenkin yhteiskäyttösuunnitelmien toteuttamiseen, katson, että parlamentin on hyväksyttävä tämä mietintö.
<SPEAKER ID="210" NAME="Paulo Rangel" AFFILIATION="PPE">
kirjallinen. - (PT) Ottaen huomioon tilintarkastustuomioistuimen kertomuksen yhteisön kalastuksenvalvontaviraston varainhoitovuoden 2009 tilinpäätöksestä sekä kalastuksenvalvontaviraston vastaukset äänestin tämän päätöksen puolesta. Päätöksellä myönnetään vastuuvapaus yhteisön kalastuksenvalvontaviraston pääjohtajalle yhteisön kalastuksenvalvontaviraston talousarvion toteuttamisesta varainhoitovuonna 2009.
<SPEAKER ID="211" NAME="Raül Romeva i Rueda" AFFILIATION="Verts/ALE">
kirjallinen. - (EN) Tällä päätöksellä myönnetään yhteisön kalastuksenvalvontaviraston pääjohtajalle vastuuvapaus viraston talousarvion toteuttamisesta varainhoitovuonna 2009.
<SPEAKER ID="212" NAME="Licia Ronzulli" AFFILIATION="PPE">
kirjallinen. - (IT) Tämänpäiväisellä päätöslauselmalla Euroopan parlamentti myöntää yhteisön kalastuksenvalvontaviraston pääjohtajalle vastuuvapauden talousarvion toteuttamisesta varainhoitovuonna 2009. Euroopan parlamentti pitää myönteisenä sitä, että virasto hyväksyi vuosien 2011-2015 monivuotisen työohjelman, ja korostaa, että tämä asiakirja on tärkeä laatia, jotta virasto voi tehokkaalla tavalla järjestää strategiansa ja tavoitteidensa toteuttamisen.
<SPEAKER ID="213" NAME="Angelika Werthmann" LANGUAGE="DE">
Äänestin vastuuvapauden myöntämisen puolesta. Euroopan tilintarkastustuomioistuin on todennut saaneensa kohtuullisen varmuuden siitä, että varainhoitovuoden 2009 tilit ovat luotettavat. Vuonna 2010 toteutettu monivuotisen työohjelman tarkistus sekä sen talousarviomenettelyn tarkistamista koskevan aloitteen käynnistäminen ovat vakuuttaneet minut siitä, että yhteisön kalastuksenvalvontavirasto panee täytäntöön sille esitettyjä suosituksia. Viraston toiminnan osalta on todettava, että virasto - joka perustettiin vuonna 2005 - tekee tärkeää - jopa ratkaisevan tärkeää - työtä, kun otetaan huomioon vuonna 2002 asetettujen tavoitteiden saavuttamatta jääminen ja se, että yhteisen kalastuspolitiikan katsotaan tähän mennessä epäonnistuneen. Virasto on tulevina vuosina korvaamattoman tärkeä, kun otetaan huomioon se kauhistuttava tosiasia, että 88:aa prosenttia EU:n kalakannoista ylikalastetaan.
<SPEAKER ID="214" NAME="Vilija Blinkevičiūt" AFFILIATION="S&amp;D">
kirjallinen. - (LT) Äänestin tämän mietinnön puolesta ja hyväksyn Euroopan parlamentin päätöksen vastuuvapauden myöntämisestä Euroopan lentoturvallisuusviraston talousarvion toteuttamisesta varainhoitovuonna 2009. Tilintarkastustuomioistuin katsoo, että viraston varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset. Katson esittelijän tavoin, että viraston on harkittava myös Ganttin prosessikaavion käyttöönottoa kaikkien operatiivisten toimiensa suunnittelussa, jotta on mahdollista yksilöidä nopeasti kunkin toimihenkilön hankkeen parissa käyttämä aika ja suosia menettelytapaa, jossa keskitytään tulosten saavuttamiseen. Viraston on myös otettava käyttöön toimintatalousarvio, jonka rakenne on toimintoperusteinen, jotta työohjelma kytkeytyisi selkeästi rahoitusennusteisiin ja tulosten saavuttamista koskeva seuranta ja raportointi paranisivat. Viraston on esitettävä vertailu vastuuvapausmenettelyn kohteena olevan vuoden ja sitä edeltävän varainhoitovuoden aikana toteutetuista toimista, jotta Euroopan parlamentilla on mahdollisuus arvioida paremmin viraston toimintaa eri vuosina. Talousarvioon on vuosittain liitettävä selvitys edellisiltä vuosilta siirretyistä käyttämättä jääneistä määrärahoista ja selostettava, miksi varoja ei ole käytetty sekä miten ja milloin ne käytetään. Viraston henkilöstön valintamenettelyissä on edelleen puutteita, jotka vaarantavat menettelyjen avoimuuden. Myös minä katson, että viraston on ilmoitettava Euroopan parlamentille toimista, joihin se on ryhtynyt korjatakseen tilanteen ja tehdäkseen valintamenettelyt avoimemmiksi.
<SPEAKER ID="214" NAME="Lara Comi" AFFILIATION="PPE">
kirjallinen. - (IT) Äänestin sen puolesta, että Euroopan lentoturvallisuusvirastolle myönnetään vastuuvapaus sen talousarvion toteuttamisesta varainhoitovuonna 2009. Tämä johtuu siitä, että vaikka käytettävissä olevia varoja on selvästi hallittu melko kyseenalaisesti, tilintarkastustuomioistuin on katsonut, että tilit ovat luotettavat ja että tilien perustana olevat toimet ovat lailliset ja asianmukaiset. Katson myös, että viraston on otettava käyttöön entistä täsmällisempiä mekanismeja tavoitteiden asettamiseksi ja tulosten arvioimiseksi.
<SPEAKER ID="214" NAME="Diogo Feio" AFFILIATION="PPE">
kirjallinen. - (PT) Olen tyytyväinen siihen, että tilintarkastustuomioistuin ilmoittaa kertomuksessaan, että tilien perustana olevat toimet ovat lailliset ja asianmukaiset. Olen tyytyväinen esittelijän huomautuksiin ja olen niistä myös samaa mieltä. Onnittelen Euroopan lentoturvallisuusvirastoa sen tekemästä työstä.
<SPEAKER ID="214" NAME="Juozas Imbrasas" AFFILIATION="EFD">
kirjallinen. - (LT) Äänestin tämän asiakirjan puolesta, koska asiasta vastaava valiokunta päätti hyväksyä Euroopan lentoturvallisuusviraston varainhoitovuoden 2009 tilien päättämisen. Tilitarkastustuomioistuin on todennut saaneensa kohtuullisen varmuuden siitä, että varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset. Se kuitenkin oli huolissaan tarpeiden, henkilöstön ja viraston varainhoitoa koskevien säännösten välisen koordinoinnin puutteesta ja erityisesti siitä, että henkilöstön valintamenettelyt vaikeuttivat asianmukaiset pätevyysvaatimukset täyttävien henkilöiden palvelukseen ottamista. Tämän perusteella katson, että nämä huomautukset on otettava huomioon.
<SPEAKER ID="214" NAME="Giovanni La Via" AFFILIATION="PPE">
kirjallinen. - (IT) Tänään toimitetulla äänestyksellä Euroopan lentoturvallisuusvirastolle on myönnetty vastuuvapaus sen talousarvion toteuttamisesta varainhoitovuonna 2009. Unionin talousarvion toteuttamista valvotaan varainhoidon kannalta kolmella tasolla, joita ovat sisäinen valvonta kussakin toimielimessä, tilintarkastustuomioistuimen toteuttama ulkoinen valvonta ja Euroopan parlamentin toteuttama vastuuvapausmenettely. Kaikilla vastuuvapauden myöntämisestä käytävillä keskusteluilla on tietenkin omat erityiset asiayhteytensä. Tänään vastuuvapautta myönnettäessä käynnissä on talous- ja rahoituskriisi, joka on aiheuttanut joissakin jäsenvaltioissa rahoitukseen ja talousarvioon liittyviä ongelmia. Näistä olosuhteista huolimatta haluan kuitenkin ilmaista tyytyväisyyteni viraston saavuttamiin tuloksiin. Tämän takia olen äänestänyt esittelijän ehdottamalla tavalla.
<SPEAKER ID="215" NAME="Bogdan Kazimierz Marcinkiewicz" LANGUAGE="PL">
Viraston vuoden 2010 työohjelma on mielestäni hieman huolestuttava. Katson, että sitä on parannettava määrittämällä tavoitteita ja keskeisiä tulosindikaattoreita ja ottamalla käyttöön parempi resurssisuunnittelujärjestelmä. Korostan myös tarvetta parantaa hyväksyntähankkeisiin sovellettavaa seurantajärjestelmää, jotta varmistetaan, että perittävät maksut eivät koko hankkeen keston aikana poikkea merkittävästi todellisista kuluista. Loppujen lopuksi päätin äänestää sen puolesta, että Euroopan lentoturvallisuusvirastolle myönnetään vastuuvapaus sen talousarvion toteuttamisesta varainhoitovuonna 2009.
<SPEAKER ID="216" NAME="David Martin" AFFILIATION="S&amp;D">
kirjallinen. - (EN) Äänestin sen puolesta, että Euroopan lentoturvallisuusvirastolle myönnetään vastuuvapaus. Kehotan kuitenkin virastoa ottamaan käyttöön toimintatalousarvion, jonka rakenne on toimintoperusteinen, jotta työohjelma kytkeytyisi selkeästi rahoitusennusteisiin ja tulosten saavuttamista koskeva seuranta ja raportointi paranisivat. Panen merkille, että virasto laatii joka vuosi monivuotisen suunnitelman, jossa esitellään kunkin toiminnon määrärahat, ja että suunnitelmasta keskustellaan kaikkien sidosryhmien kanssa ja hallintoneuvosto hyväksyy sen. Panen myös merkille tilintarkastustuomioistuimen näkemyksen, jonka mukaan viraston toimintatalousarvion (osasto 3) rakenne perustui edelleen osittain panoksiin ja että talousarviota muutettiin päivittämättä työohjelmaa edes silloin, kun muutokset vaikuttivat merkittävästi henkilöstöresurssien ja taloudellisten resurssien kohdentamiseen.
<SPEAKER ID="216" NAME="Paulo Rangel" AFFILIATION="PPE">
kirjallinen. - (PT) Ottaen huomioon tilintarkastustuomioistuimen kertomuksen Euroopan lentoturvallisuusviraston varainhoitovuoden 2009 tilinpäätöksestä sekä lentoturvallisuusviraston vastaukset äänestin tämän päätöksen puolesta. Päätöksellä myönnetään vastuuvapaus Euroopan lentoturvallisuusviraston pääjohtajalle Euroopan lentoturvallisuusviraston talousarvion toteuttamisesta varainhoitovuonna 2009.
<SPEAKER ID="217" NAME="Raül Romeva i Rueda" AFFILIATION="Verts/ALE">
kirjallinen. - (EN) Tällä myönnetään Euroopan lentoturvallisuusviraston pääjohtajalle vastuuvapaus viraston talousarvion toteuttamisesta varainhoitovuonna 2009.
<SPEAKER ID="218" NAME="Licia Ronzulli" AFFILIATION="PPE">
kirjallinen. - (IT) Tänään annettavalla päätöslauselmalla parlamentti myöntää Euroopan lentoturvallisuusviraston pääjohtajalle vastuuvapauden viraston talousarvion toteuttamisesta varainhoitovuonna 2009. Parlamentti on tyytyväinen siihen, että tilintarkastustuomioistuin katsoi, että viraston varainhoitovuoden 2009 tilit olivat luotettavat ja että toimet olivat olennaisilta osiltaan lailliset ja asianmukaiset.
<SPEAKER ID="219" NAME="Angelika Werthmann" LANGUAGE="DE">
Äänestin vastuuvapauden myöntämisen puolesta. Euroopan tilintarkastustuomioistuin totesi, että varainhoitovuoden 2009 tilit olivat asianmukaiset, ja antoi myönteisen lausunnon myös tilien luotettavuudesta. Haluan kuitenkin käyttää tämän tilaisuuden ja korostaa, että mietinnössä kehotetaan lisäämään henkilöstön valintamenettelyn avoimuutta. Kun otetaan huomioon ne vastuulliset tehtävät, joista Euroopan lentoturvallisuusvirasto vastaa, sekä todetut vaikeudet pätevän henkilöstön löytämisessä, asiaan on kiinnitettävä huomiota asianmukaisesti.
<SPEAKER ID="220" NAME="Zigmantas Balčytis" AFFILIATION="S&amp;D">
kirjallinen. - (LT) Äänestin tämän mietinnön ja sen puolesta, että Euroopan tautien ehkäisy- ja valvontakeskukselle myönnetään vastuuvapaus sen talousarvion toteuttamisesta varainhoitovuonna 2009. Keskus on tärkeä elin vahvistettaessa ja kehitettäessä eurooppalaista tautien seurantaa, arvioitaessa tunnettuja ja uusia ihmisten terveyttä uhkaavia tartuntatauteja sekä tiedotettaessa niistä. Tilintarkastustuomioistuin katsoi saaneensa riittävän varmuuden siitä, että keskuksen varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset. Katson esittelijän tavoin, että keskuksen on esitettävä vertailu vastuuvapausmenettelyn kohteena olevan vuoden ja sitä edeltävän varainhoitovuoden aikana toteutetuista toimista, jotta Euroopan parlamentilla on mahdollisuus arvioida paremmin keskuksen toimintaa eri vuosina. Katson myös, että keskuksen valtuuksia on lisättävä, jotta unionilla olisi käytössään omat valmiudet arvioida infektion vaaran vakavuutta pandemian tapauksessa ja jotta jäsenvaltioiden välistä koordinaatiota voidaan parantaa.
<SPEAKER ID="220" NAME="Slavi Binev" LANGUAGE="BG">
Euroopan tautien ehkäisy- ja valvontakeskuksen varainhoitovuoden 2009 talousarviota korotettiin 25,3 prosenttia vuoteen 2008 verrattuna. Jos vastaavanlaisia korotuksia tehdään myös tulevina vuosina, miten voimme selvitä rahoituskriisistä, kun menomme kasvavat koko ajan? Mielestäni kyseiset 51 miljoonaa euroa olisi voitu käyttää tehokkaammin, jos ne olisi osoitettu alueellisiin tautien valvontajärjestelmiin kussakin jäsenvaltiossa. Tällä ei vain torjuttaisi tartuntatauteja, vaan myös vahvistettaisiin terveydenhuoltojärjestelmiä itse jäsenvaltioissa.
<SPEAKER ID="220" NAME="Lara Comi" LANGUAGE="IT">
Äänestin sen puolesta, että Euroopan tautien ehkäisy- ja valvontakeskukselle myönnetään vastuuvapaus talousarvion toteuttamisesta varainhoitovuonna 2009, koska esittelijä on onnistunut määrittämään suurimman ongelmat tilien avoimuuden ja täsmällisyyden osalta ja koska uskon vankasti, että tämä tärkeä ja hyödyllinen erillisvirasto toteuttaa hallintoonsa liittyviä toimia esille nostettujen alojen kehittämiseksi ilman, että sen tekemä hyvä työ menee hukkaan.
<SPEAKER ID="221" NAME="Edite Estrela" AFFILIATION="S&amp;D">
kirjallinen. - (PT) Äänestin vastuuvapauden myöntämistä Euroopan tautien ehkäisy- ja valvontakeskuksen talousarvion toteuttamisesta varainhoitovuonna 2009 koskevan mietinnön puolesta, koska siinä valvotaan tarkasti sitä, miten EU:n elimet käyttävät varoja. Mielestäni kyseessä on erittäin tärkeä elin vahvistettaessa ja kehitettäessä eurooppalaista tautien seurantaa, arvioitaessa tunnettuja ja uusia ihmisten terveyttä uhkaavia tartuntatauteja sekä tiedotettaessa niistä. Olen kuitenkin pahoillani, että vuotuisuusperiaatetta ei ole noudatettu ja että määrärahoja on siirretty seuraavalle varainhoitovuodelle runsaasti.
<SPEAKER ID="221" NAME="Diogo Feio" AFFILIATION="PPE">
kirjallinen. - (PT) Olen tyytyväinen siihen, että tilintarkastustuomioistuin ilmoittaa kertomuksessaan, että tilien perustana olevat toimet ovat lailliset ja asianmukaiset. Haluan myös huomauttaa, että keskus myötävaikutti huomattavasti toimenpiteisiin H1N1-pandemian torjumiseksi vuonna 2009, muun muassa tiettyjen influenssarokotteiden käyttöä vuoden 2009 H1N1-pandemian aikana koskevien väliaikaisten suuntaviivojen julkaisemisen avulla. Olen tyytyväinen esittelijän huomautuksiin ja olen niistä samaa mieltä. Onnittelen Euroopan tautien ehkäisy- ja valvontakeskusta sen tekemästä työstä.
<SPEAKER ID="221" NAME="Giovanni La Via" LANGUAGE="IT">
Ottaen huomioon tilintarkastustuomioistuimen lausunnon, jonka mukaan se on saanut kohtuullisen varmuuden siitä, että varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset, äänestin sen puolesta, että Euroopan tautien ehkäisy- ja valvontakeskukselle myönnetään vastuuvapaus sen talousarvion toteuttamisesta varainhoitovuonna 2009. Kaikilla vastuuvapauden myöntämisestä käytävillä keskusteluilla on tietenkin omat erityiset asiayhteytensä. Tänään käytävän keskustelun yhteydessä käynnissä on talous- ja rahoituskriisi, joka on aiheuttanut useissa jäsenvaltioissa rahoitukseen ja talousarvioon liittyviä ongelmia. Keskus on kuitenkin tehnyt erinomaista työtä vahvistettaessa ja kehitettäessä eurooppalaista tautien seurantaa, arvioitaessa tunnettuja ja uusia ihmisten terveyttä uhkaavia tartuntatauteja sekä tiedotettaessa niistä. Haluan lopuksi kiittää keskusta sen osallistumisesta vuoden 2009 H1N1-pandemian torjumiseksi toteutettuihin toimenpiteisiin.
<SPEAKER ID="222" NAME="David Martin" AFFILIATION="S&amp;D">
kirjallinen. - (EN) Äänestin sen puolesta, että Euroopan tautien ehkäisy- ja valvontakeskukselle myönnetään vastuuvapaus, ja katson, että keskuksen valtuuksia on lisättävä, jotta unionilla olisi käytössään omat valmiudet arvioida infektion vaaran vakavuutta pandemian tapauksessa ja jotta jäsenvaltioiden välistä koordinaatiota voidaan parantaa.
<SPEAKER ID="222" NAME="Paulo Rangel" AFFILIATION="PPE">
kirjallinen. - (PT) Ottaen huomioon tilintarkastustuomioistuimen kertomuksen Euroopan tautien ehkäisy- ja valvontakeskuksen varainhoitovuoden 2009 tilinpäätöksestä sekä keskuksen vastaukset äänestin tämän päätöksen puolesta. Päätöksellä myönnetään vastuuvapaus Euroopan tautien ehkäisy- ja valvontakeskuksen pääjohtajalle Euroopan tautien ehkäisy- ja valvontakeskuksen talousarvion toteuttamisesta varainhoitovuonna 2009.
<SPEAKER ID="223" NAME="Raül Romeva i Rueda" AFFILIATION="Verts/ALE">
kirjallinen. - (EN) Tällä myönnetään Euroopan tautien ehkäisy- ja valvontakeskuksen johtajalle vastuuvapaus keskuksen talousarvion toteuttamisesta varainhoitovuonna 2009.
<SPEAKER ID="224" NAME="Licia Ronzulli" AFFILIATION="PPE">
kirjallinen. - (IT) Tänään annettavalla päätöslauselmalla parlamentti myöntää Euroopan tautien ehkäisy- ja valvontakeskuksen johtajalle vastuuvapauden keskuksen talousarvion toteuttamisesta varainhoitovuonna 2009. Parlamentti kehottaa jälleen kerran keskusta esittämään tilintarkastustuomioistuimen seuraavaan kertomukseen liitettävässä taulukossa vertailun vastuuvapausmenettelyn kohteena olevan vuoden ja sitä edeltävän varainhoitovuoden aikana toteutetuista toimista, jotta vastuuvapauden myöntävällä viranomaisella on mahdollisuus arvioida paremmin keskuksen toimintaa eri vuosina.
<SPEAKER ID="225" NAME="Angelika Werthmann" LANGUAGE="DE">
Äänestin tyhjää. Euroopan tautien ehkäisy- ja valvontakeskus vastaa erittäin tärkeästä tehtävästä ja on myös osoittanut tarpeellisuutensa H1N1-pandemian torjumiseksi toteutetuilla toimenpiteillä. Odotin kuitenkin, että vastuuvapauden myöntämistä lykätään siihen asti, että mietinnössä pyydettyjen sisäisen tarkastuksen yksikön suositusten sisältö on saatavilla - sisäisen tarkastuksen yksikkö esitti yhden "erittäin tärkeän" suosituksen ja seitsemän "tärkeää" suositusta - ja keskus on esittänyt suunnitelman näiden suositusten täytäntöönpanemiseksi.
<SPEAKER ID="226" NAME="Zigmantas Balčytis" AFFILIATION="S&amp;D">
kirjallinen. - (LT) Äänestin tämän mietinnön puolesta ja hyväksyn Euroopan parlamentin päätöksen vastuuvapauden myöntämisestä Euroopan kemikaaliviraston talousarvion toteuttamisesta varainhoitovuonna 2009. Tilintarkastustuomioistuin katsoo, että viraston varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset. Katson esittelijän tavoin, että viraston on leikattava siirtojen osuutta vuotuisuusperiaatteen noudattamiseksi (virasto on siirtänyt seuraavalle varainhoitovuodelle 29 prosenttia kokonaismäärärahoista). Suhtaudun myönteisesti viraston aloitteisiin tehostaa asiakaskeskeisyyttä ja menettelyjä palautteen antamiseksi ja onnittelen virastoa siitä, että se kartoitti sidosryhmänsä näkemykset vuonna 2009 ja lisäsi teollisuudelle suunnattuja tukitoimintojaan. Viraston on myös kehitettävä edelleen hankintojensa ja talousarvionsa toteutuksen suunnittelua ja seurantaa, jotta varainhoitovuodelta toiselle tehtävien määrärahasiirtojen osuus vähenisi edelleen. On pantu merkille, että virasto on sitoutunut vähentämään käyttämättömien määrärahojen siirtämistä seuraavalle varainhoitovuodelle ja rajoittamaan siirrettävien määrärahojen määrää tasolle, joka on huomattavasti vuoden 2008 tasoa matalampi.
<SPEAKER ID="226" NAME="Slavi Binev" LANGUAGE="BG">
Mihin annamme nämä hieman yli 70 miljoonan euron määrärahat? Annammeko sen todella virastolle, jossa toimintaa viivästyttivät tilintarkastustuomioistuimen mukaan pätevän henkilöstön puute ja tietojärjestelmän täytäntöönpanoon liittyvät ongelmat? Nämä kaksi seikkaa ovat selvästi ratkaisevan tärkeitä viraston tehokkaan toiminnan kannalta tarkasteltuna. Tämä kuitenkin saa minut epäilemään sitä, voiko virasto saavuttaa tavoitteet, jotka sille on yleisesti asetettu. Äänestin vastuuvapauden myöntämistä vastaan, koska mielestäni nämä määrärahat voidaan käyttää myös tehokkaammin kuin myöntämällä ne tälle heikosti toimivalle virastolle.
<SPEAKER ID="226" NAME="Lara Comi" LANGUAGE="IT">
Äänestin sen puolesta, että Euroopan kemikaalivirastolle myönnetään vastuuvapaus sen yleisen talousarvion toteuttamisesta varainhoitovuonna 2009. Tämä johtuu siitä, että mietinnössä osoitetaan, että tämän viraston äskettäisestä perustamisesta osittain johtuvista tilien useista aukkokohdista ja puutteista huolimatta sen suoritus valvontatoimien ja varainhoidon osalta on parantunut tasaisesti.
<SPEAKER ID="226" NAME="Diogo Feio" AFFILIATION="PPE">
kirjallinen. - (PT) Euroopan kemikaalivirasto auttaa parantamaan EU:n kansalaisten elämänlaatua takaamalla kemikaalien turvallisen käytön ja edistämällä innovointia. Kun otetaan huomioon tällaisten aineiden entistä suurempi monimuotoisuus, käytön tehokkuus ja tutkimus, katson, että Euroopan kemikaalivirastosta tulee jatkossa entistä tärkeämpi toimija. Tämän takia on perusteltua tarkastella vieläkin tarkemmin sitä, mistä se saa käyttöönsä varoja.
<P>
Tilintarkastustuomioistuin on arvioinut sen varainhoitovuoden 2009 tilien luotettavuutta. Vaikuttaa siltä, että niissä ollaan pääsemässä eroon kaikista niistä jäytävistä ongelmista, joita tämäntyyppiset elimet lähes vääjäämättä kohtaavat. Toivon, että Euroopan kemikaalivirasto saavuttaa tavoitteet, joita varten se perustettiin, ja lisää talousarviokuria ja suunnitteluvalmiuksia.
<SPEAKER ID="226" NAME="Juozas Imbrasas" AFFILIATION="EFD">
kirjallinen. - (LT) Äänestin tämän asiakirjan puolesta, koska asiasta vastaava valiokunta päätti hyväksyä Euroopan kemikaaliviraston varainhoitovuoden 2009 tilien päättämisen. Tilitarkastustuomioistuin on todennut saaneensa kohtuullisen varmuuden siitä, että varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset. Tilintarkastustuomioistuin on kuitenkin kiinnittänyt huomiota toimintaa viivästyttäneisiin tietojärjestelmän täytäntöönpanoon liittyviin ongelmiin ja pätevän henkilöstön puutteeseen. Tämän perusteella katson, että nämä huomautukset on otettava huomioon.
<SPEAKER ID="226" NAME="Giovanni La Via" LANGUAGE="IT">
Euroopan unionin talousarvion toteuttamiseen liittyvää varainhoidon valvontaa toteutetaan kolmella tasolla, joita ovat sisäinen valvonta kussakin toimielimessä, Euroopan tilintarkastustuomioistuimen toteuttama ulkoinen valvonta ja Euroopan parlamentin toteuttama vastuuvapausmenettely. Tänään toimitettavalla äänestyksellä Euroopan kemikaaliviraston pääjohtajalle myönnetään vastuuvapaus viraston talousarvion toteuttamisesta varainhoitovuonna 2009. Äänestin vastuuvapauden myöntämisen puolesta, koska tilintarkastustuomioistuimen ja talousarvion valvontavaliokunnan suorittamissa tarkastuksissa havaittiin, että kaikki viraston toimet olivat täysin laillisia ja asianmukaisia. Lopuksi annan virastolle tunnustusta siitä, että se on perustanut sisäisen tarkastuksen yksikön, jonka tehtävänä on tehdä sisäisiä tarkastuksia ja neuvoa pääjohtajaa riskienhallinnassa ja valvontajärjestelmissä esittämällä riippumattomia lausuntoja ja antamalla suosituksia.
<SPEAKER ID="227" NAME="David Martin" AFFILIATION="S&amp;D">
kirjallinen. - (EN) Äänestin sen puolesta, että Euroopan kemikaalivirastolle myönnetään vastuuvapaus. Kehotan kuitenkin virastoa tiedottamaan vastuuvapauden myöntävälle viranomaiselle toimista, joita on toteutettu viraston valvontajärjestelmän parantamiseksi vahvistamalla varainhoitoprosesseja, työnkulkua, tarkastuksia, toimintasuunnitelmia ja riskinarviointeja.
<SPEAKER ID="227" NAME="Paulo Rangel" AFFILIATION="PPE">
kirjallinen. - (PT) Ottaen huomioon tilintarkastustuomioistuimen kertomuksen Euroopan kemikaaliviraston varainhoitovuoden 2009 tilinpäätöksestä sekä kemikaaliviraston vastaukset äänestin tämän päätöksen puolesta. Päätöksellä myönnetään vastuuvapaus Euroopan kemikaaliviraston pääjohtajalle Euroopan kemikaaliviraston talousarvion toteuttamisesta varainhoitovuonna 2009.
<SPEAKER ID="228" NAME="Raül Romeva i Rueda" AFFILIATION="Verts/ALE">
kirjallinen. - (EN) Tällä päätöksellä myönnetään Euroopan kemikaaliviraston pääjohtajalle vastuuvapaus viraston talousarvion toteuttamisesta varainhoitovuonna 2009.
<SPEAKER ID="229" NAME="Licia Ronzulli" AFFILIATION="PPE">
kirjallinen. - (IT) Tänään annettavalla päätöslauselmalla parlamentti myöntää Euroopan kemikaaliviraston pääjohtajalle vastuuvapauden viraston talousarvion toteuttamisesta varainhoitovuonna 2009. Parlamentti on tyytyväinen viraston aloitteisiin tehostaa asiakaskeskeisyyttä ja menettelyjä palautteen antamiseksi. Parlamentti onnittelee virastoa etenkin siitä, että se kartoitti sidosryhmänsä näkemykset vuonna 2009 ja lisäsi teollisuudelle suunnattuja tukitoimintojaan.
<SPEAKER ID="230" NAME="Angelika Werthmann" LANGUAGE="DE">
Äänestin Georgios Stavrakakisin mietinnön puolesta. Hän kehottaa mietinnössä Euroopan tilintarkastustuomioistuinta tekemään (toimintansa kannalta) uudelle Euroopan kemikaalivirastolle toiminnantarkastuksia. Saatavilla olevien tietojen perusteella suositeltiin, että virastolle myönnetään vastuuvapaus, koska virasto on jo toimittanut tietoja, joita muilta erillisvirastoilta vaaditaan vasta jatkossa (kuten liitteenä toimitettava taulukko, jossa verrataan kahden peräkkäisen varainhoitovuoden lukuja).
<SPEAKER ID="231" NAME="Zigmantas Balčytis" AFFILIATION="S&amp;D">
kirjallinen. - (LT) Äänestin tämän mietinnön ja sen puolesta, että Euroopan ympäristökeskukselle myönnetään vastuuvapaus sen talousarvion toteuttamisesta varainhoitovuonna 2009. Tilintarkastustuomioistuin katsoo, että keskuksen varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset. Keskus toimittaa riippumattomia ympäristötietoja luotettavasti kaikille unionin toimielimille ja elimille, jäsenvaltioille ja päätöksentekijöille. Katson esittelijän tavoin, että keskuksen on esitettävä vertailu vastuuvapausmenettelyn kohteena olevan vuoden ja sitä edeltävän varainhoitovuoden aikana toteutetuista toimista. Keskuksen on kehitettävä edelleen viestintämenetelmiään, jotta se saa havainnoilleen enemmän tilaa tiedotusvälineissä ja kykenee siten ruokkimaan tärkeistä ympäristökysymyksistä käytävää julkista keskustelua. Tällaisten toimenpiteiden avulla voidaan parantaa toiminnan avoimuutta ja lisätä yleistä mielenkiintoa keskuksen toimintaa kohtaan.
<SPEAKER ID="231" NAME="Slavi Binev" LANGUAGE="BG">
Miksi meidän pitäisi rahoittaa erillisvirastoja, jotka eivät pane täytäntöön sisäisen tarkastuksen yksikön suosituksia? Vuonna 2006 esitettiin 27 suositusta, joista täytäntöön on tähän mennessä pantu vain yhdeksän suositusta. Tämän perusteella katson, että Euroopan ympäristökeskus ei toimi asianmukaisesti ja että sille ei pidä enää antaa rahoitusta.
<SPEAKER ID="231" NAME="Lara Comi" LANGUAGE="IT">
Äänestin sen puolesta, että Euroopan ympäristökeskukselle myönnetään vastuuvapaus sen talousarvion toteuttamisesta varainhoitovuonna 2009, koska katson, että sen tekemä työ on näinä aikoina ratkaisevan tärkeää. Katson, että esille otetut kielteiset näkökohdat on korjattava, mutta että tässä yhteydessä ei pidä unohtaa pitkän aikavälin strategisia tavoitteita.
<SPEAKER ID="232" NAME="Edite Estrela" AFFILIATION="S&amp;D">
kirjallinen. - (PT) Äänestin vastuuvapauden myöntämistä Euroopan ympäristökeskuksen talousarvion toteuttamisesta varainhoitovuonna 2009 koskevan mietinnön puolesta, koska siinä valvotaan tarkasti sitä, miten EU:n elimet käyttävät varoja. Mielestäni kyseessä on erittäin tärkeä elin, etenkin ilmastonmuutoksen sopeutumisen, ekosysteemien arvioinnin, kestävän kulutuksen ja tuotannon sekä katastrofien torjumisen ja hallinnan osalta.
<SPEAKER ID="232" NAME="Diogo Feio" AFFILIATION="PPE">
kirjallinen. - (PT) Euroopan ympäristökeskuksen tavoitteena on antaa saataville luotettavaa ja riippumatonta tietoa ympäristöstä. Euroopan ympäristökeskuksen tehtävä on kaksiosainen: Ensinnäkin se tukee Euroopan unionin jäsenvaltioita sellaisen talouspolitiikan laatimisessa, jossa otetaan huomioon ympäristönäkökohdat ja kestävyys. Lisäksi se koordinoi ympäristötietoja Euroopan ympäristötieto- ja seurantaverkoston (Eionet) avulla.
<P>
Euroopan ympäristöviraston tarkka seuranta on perusteltua muun muassa otettaessa huomioon ympäristön tilan arviointi, ympäristöä koskevien kehityssuuntausten määrittäminen, myös sellaisten yhteiskunnallisten ja taloudellisten tekijöiden määrittäminen, joihin ympäristöpaineet perustuvat, ympäristöpolitiikan ja sen tehokkuuden valvonta sekä tulevien kehityssuuntausten ja ongelmien ennustaminen.
<SPEAKER ID="233" NAME="João Ferreira" AFFILIATION="GUE/NGL">
kirjallinen. - (PT) Esittelijä esittää joitakin havaintoja ja suosituksia, jotka on mielestämme otettava huomioon Euroopan ympäristökeskusta koskevissa talousarviomenettelyissä. Siinä kuitenkin korostetaan, että Euroopan ympäristökeskuksen palvelukseenottomenettelyissä on merkittäviä puutteita, jotka vaarantavat menettelyn avoimuuden. Tällaisia puutteita ovat etenkin seuraavat: avoimia paikkoja koskevissa ilmoituksissa ei ole mainittu varallaololuetteloon merkittävien hakijoiden enimmäismäärää, kirjallisissa kokeissa ja haastatteluissa käytetyistä kysymyksistä on päätetty vasta hakemuksen tarkastelun jälkeen, valintalautakuntien päätöksiä ei ole dokumentoitu riittävän hyvin eikä etukäteen ole määritetty vähimmäisvaatimuksia siitä, millaisia hakijoiden olisi oltava tullakseen kutsutuksi haastatteluun tai merkityksi varallaololuetteloon, eivätkä pöytäkirjat ole kattavia. Tällaiset vakavat puutteet on korjattava pikaisesti.
<P>
Euroopan ympäristökeskuksella voi ja pitäisi olla tärkeä asema Euroopan ympäristöä koskevien puolueettomien, luotettavien ja vertailtavissa olevien tietojen keräämisessä ja tietojen antamisessa saataville helposti saatavilla olevalla ja yksityiskohtaisella tavalla. On kuitenkin tärkeää pyrkiä ponnekkaasti takaamaan parempi yhteistyö, yhteydet ja koordinointi asiasta jäsenvaltioiden toimivaltaisten elinten kanssa edistämällä yhteisvaikutusta ja tiedon tehokkaampaa levittämistä.
<SPEAKER ID="233" NAME="Juozas Imbrasas" AFFILIATION="EFD">
kirjallinen. - (LT) Äänestin tämän asiakirjan puolesta, koska asiasta vastaava valiokunta on päättänyt hyväksyä Euroopan ympäristökeskuksen varainhoitovuoden 2009 tilien päättämisen. Tilintarkastustuomioistuin katsoi, että talousarviomenettelyt eivät olleet riittävän kurinalaiset, mistä aiheutui lukuisia määrärahasiirtoja, jotka koskivat suurinta osaa budjettikohdista (siirrot vastasivat kahdeksaa prosenttia keskuksen talousarviosta). Asiakirjassa pannaan erityisesti merkille, että jotkin siirroista johtivat siihen, että samat budjettikohdat vuoroin kasvoivat, vuoroin pienenivät, kun taas tietyt määrärahat jäivät käyttämättä ja ne siirrettiin vuoden aikana muihin budjettikohtiin. Tämän takia katson, että talousarvion laatimismenettelyjen on oltava entistä kurinalaisempia, koska suuri osa määrärahoista saadaan unionin tukina.
<SPEAKER ID="233" NAME="Giovanni La Via" LANGUAGE="IT">
Euroopan unionin talousarvion toteuttamiseen liittyvää varainhoidon valvontaa toteutetaan kolmella tasolla, joita ovat sisäinen valvonta kussakin toimielimessä, Euroopan tilintarkastustuomioistuimen toteuttama ulkoinen valvonta ja parlamentin toteuttama vastuuvapausmenettely. Tämänpäiväisellä äänestyksellä Euroopan ympäristökeskukselle myönnetään vastuuvapaus sen talousarvion toteuttamisesta varainhoitovuonna 2009. Äänestin vastuuvapauden myöntämisen puolesta, koska tilintarkastustuomioistuimen ja talousarvion valvontavaliokunnan suorittamissa tarkastuksissa havaittiin, että kaikki keskuksen toimet olivat täysin lailliset ja asianmukaiset. Mielestäni keskus tekee erittäin tärkeää työtä. Tuen sen äskettäisiä ponnisteluja yleisön osallistamiseksi tärkeiden ympäristökysymysten, kuten ilmastonmuutoksen, biologisen monimuotoisuuden ja luonnonvarojen hallinnan osalta.
<SPEAKER ID="234" NAME="David Martin" AFFILIATION="S&amp;D">
kirjallinen. - (EN) Äänestin sen puolesta, että Euroopan ympäristökeskukselle myönnetään vastuuvapaus sen talousarvion toteuttamisesta. Kehotan keskusta kuitenkin parantamaan vuoden loppuun mennessä niiden tietojen oikeellisuutta, jotka operatiiviset yksiköt antavat toimintaan liittyvien siirtovelkojen arvioinnin osalta.
<SPEAKER ID="234" NAME="Paulo Rangel" AFFILIATION="PPE">
kirjallinen. - (PT) Ottaen huomioon tilintarkastustuomioistuimen kertomuksen Euroopan ympäristökeskuksen varainhoitovuoden 2009 tilinpäätöksestä sekä Euroopan ympäristökeskuksen vastaukset äänestin tämän päätöksen puolesta. Päätöksellä myönnetään vastuuvapaus Euroopan ympäristökeskuksen pääjohtajalle Euroopan ympäristökeskuksen talousarvion toteuttamisesta varainhoitovuonna 2009.
<SPEAKER ID="235" NAME="Raül Romeva i Rueda" AFFILIATION="Verts/ALE">
kirjallinen. - (EN) Tällä myönnetään Euroopan ympäristökeskuksen pääjohtajalle vastuuvapaus keskuksen talousarvion toteuttamisesta varainhoitovuonna 2009.
<SPEAKER ID="236" NAME="Licia Ronzulli" AFFILIATION="PPE">
kirjallinen. - (IT) Tänään annettavalla päätöslauselmalla parlamentti myöntää Euroopan ympäristökeskuksen johtajalle vastuuvapauden keskuksen talousarvion toteuttamisesta varainhoitovuonna 2009. Parlamentti on tyytyväinen etenkin siihen, että Euroopan ympäristökeskus tarjoaa luotettavasti riippumatonta ja taattua ympäristötietoa kaikille unionin toimielimille, jäsenvaltioille ja päätöksentekijöille.
<SPEAKER ID="237" NAME="Angelika Werthmann" LANGUAGE="DE">
Äänestin vastuuvapauden myöntämisen puolesta, koska Euroopan tilintarkastustuomioistuin on todennut, että se on saanut kohtuullisen varmuuden siitä, että varainhoitovuoden 2009 tilit ovat lailliset ja asianmukaiset. Euroopan ympäristökeskus on viime vuosina tehnyt tärkeää työtä riippumattomien ja luotettavien tietojen antamiseksi ympäristön alalla. Useat EU:n kansalaiset ovat erittäin huolestuneita ympäristöstä, kuten vetoomusvaliokunnan vuosikertomuksista käy ilmi. Olen myös tyytyväinen siihen, että mietinnössä pyydetään Euroopan tilintarkastustuomioistuinta tekemään keskukselle toiminnantarkastuksia.
<SPEAKER ID="238" NAME="Zigmantas Balčytis" AFFILIATION="S&amp;D">
kirjallinen. - (LT) Äänestin tämän mietinnön puolesta ja hyväksyn Euroopan parlamentin päätöksen vastuuvapauden myöntämisestä Euroopan elintarviketurvallisuusviranomaisen talousarvion toteuttamisesta varainhoitovuonna 2009. Tilintarkastustuomioistuin katsoo, että elintarviketurvallisuusviranomaisen varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset. Katson esittelijän tavoin, että viranomaisen on parannettava jaksotettuihin määrärahoihin liittyvien talousarvioprosessien suunnittelua ja seurantaa. Viranomaisen on parannettava talousarviohallintoaan saadakseen määrärahasiirtojen suuret määrät vähenemään. Elintarviketurvallisuusviranomaisen on myös taattava, että sen tarjoama neuvonta on korkealaatuista ja riippumatonta, jotta varmistetaan unionin turvallisuusmääräysten toteutuminen ja tieteellinen huippuasiantuntemus sekä riippumattomuus kaikissa asioissa, jotka vaikuttavat suoraan tai välillisesti elintarvikkeiden ja rehujen turvallisuuteen sekä kasviensuojeluun.
<SPEAKER ID="238" NAME="Izaskun Bilbao Barandica" LANGUAGE="ES">
Äänestin tämän mietinnön puolesta, koska tilintarkastustuomioistuin on todennut saaneensa kohtuullisen varmuuden siitä, että Euroopan elintarviketurvallisuusviranomaisen varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset, ja koska parlamentti myönsi 5. toukokuuta 2010 Euroopan elintarviketurvallisuusviranomaisen toiminnanjohtajalle vastuuvapauden viranomaisen talousarvion toteuttamisesta varainhoitovuonna 2008.
<P>
Äänestin vastuuvapauden myöntämisen puolesta myös siksi, että vaikka viranomaisen on parannettava jaksotettuihin määrärahoihin liittyvien talousarvioprosessien suunnittelua ja seurantaa, olen samaa mieltä siitä, että Euroopan elintarviketurvallisuusviranomaisen on taattava, että sen tarjoama neuvonta on korkealaatuista ja riippumatonta, jotta varmistetaan unionin turvallisuusmääräysten toteutuminen ja tieteellinen huippuasiantuntemus sekä riippumattomuus kaikissa asioissa, jotka vaikuttavat suoraan tai välillisesti elintarvikkeiden ja rehujen turvallisuuteen sekä kasvinsuojeluun.
<SPEAKER ID="238" NAME="Slavi Binev" LANGUAGE="BG">
Emme voi kieltää sitä tosiasiaa, että Euroopan elintarviketurvallisuusviranomainen on kolmena peräkkäisenä vuonna - vuosina 2006, 2007 ja 2008 - siirtänyt seuraavalle varainhoitovuodelle suuren osan toimintamenoihin liittyvistä sitoumuksista. Vieläkin huolestuttavampaa on se, että tilintarkastustuomioistuin on ilmoittanut vaikeuksista kyseisen erillisviraston vuoden 2009 työohjelman täytäntöönpanossa. Tämän takia katson, että tälle erillisvirastolle ei pitäisi myöntää vastuuvapautta sen talousarvion toteuttamisesta, koska EU:n veronmaksajien varoja ei pitäisi tuhlata erillisvirastoon, joka ei selviä sille asetetuista vaatimuksista.
<SPEAKER ID="238" NAME="Lara Comi" LANGUAGE="IT">
Äänestin sen puolesta, että Euroopan elintarviketurvallisuusviranomaiselle myönnetään vastuuvapaus sen yleisen talousarvion toteuttamisesta varainhoitovuonna 2009, koska tilintarkastustuomioistuin on ilmoittanut, että tilit ovat luotettavat ja että tilien perustana olevat toimet ovat asianmukaiset ja lailliset, mutta myös koska kyseinen erillisvirasto on vapauttanut varauksestaan määrärahoja useiden tärkeiden hankkeiden toteuttamiseksi esimerkiksi infrastruktuurin, tietotekniikan kehittämisen ja tieteellisen yhteistyön alalla. Katson kuitenkin, että on tehtävä tarkastuksia tiettyjen määrärahojen käytöstä ja että varainhoitoa on parannettava, jotta määrärahasiirtojen suurta määrää saadaan vähenemään.
<SPEAKER ID="239" NAME="Edite Estrela" AFFILIATION="S&amp;D">
kirjallinen. - (PT) Äänestin vastuuvapauden myöntämistä Euroopan elintarviketurvallisuusviranomaisen talousarvion toteuttamisesta varainhoitovuonna 2009 koskevan mietinnön puolesta, koska siinä valvotaan tarkasti sitä, miten EU:n elimet käyttävät varoja. Katson, että Euroopan elintarviketurvallisuusviranomaisen on edelleen taattava tieteellinen huippuasiantuntemus ja riippumattomuus. Näin ollen on toteutettava toimenpiteitä elintarviketurvallisuusviranomaisen henkilöstön ja sen palveluksessa työskentelevien asiantuntijoiden sidonnaisuuksia koskevien ilmoitusten osalta.
<SPEAKER ID="239" NAME="Diogo Feio" AFFILIATION="PPE">
kirjallinen. - (PT) Euroopan elintarviketurvallisuusviranomaisen työ kattaa kaikki elintarvikkeiden tuotanto- ja toimitusvaiheet alkutuotannosta kuluttajille toimitettaviin elintarvikkeisiin asti, myös eläinten rehun turvallisuuden. Viranomainen kerää tietoa ja analysoi uutta tieteellistä kehitystä kaikkien elintarvikeketjuun kohdistuvien mahdollisten riskien tunnistamiseksi ja arvioimiseksi. Se voi tehdä tieteellisen arvioinnin mistä tahansa aiheesta, joka voi suoraan tai välillisesti vaikuttaa elintarviketoimitusten turvallisuuteen, myös aiheista, jotka koskevat eläinten terveyttä tai hyvinvointia ja kasvien terveyttä. Jos elintarviketurvallisuus on yksi yli 500 miljoonan kuluttajan markkinoiden tärkeimmistä vaatimuksista ja suurimmista huolenaiheista, sitä on arvioitava ja tutkittava niin, että ammattitaidon, suorituskyvyn ja puolueettomuuden tasot ovat erittäin korkeita. Unioni on edistänyt valmiutta valvoa niin sanottuja pellosta pöytään -elintarvikkeita, mutta on tärkeää tunnustaa, että tehtävää on vielä paljon.
<SPEAKER ID="239" NAME="Juozas Imbrasas" AFFILIATION="EFD">
kirjallinen. - (LT) Äänestin tämän asiakirjan puolesta, koska asiasta vastaava valiokunta päätti hyväksyä Euroopan elintarviketurvallisuusviranomaisen varainhoitovuoden 2009 tilien päättämisen. Tilitarkastustuomioistuin on todennut saaneensa kohtuullisen varmuuden siitä, että varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset.
<SPEAKER ID="239" NAME="Giovanni La Via" LANGUAGE="IT">
Haluan aluksi kiittää kaikkia mietinnön laatimiseen osallistuneita henkilöitä ja onnitella itse Euroopan elintarviketurvallisuusviranomaista, joka on tarpeiden mukaisesti tarjonnut korkealaatuista ja riippumatonta neuvontaa, jotta varmistetaan turvallisuusmääräysten toteutuminen ja tieteellinen huippuasiantuntemus sekä riippumattomuus kaikissa asioissa, jotka vaikuttavat suoraan tai välillisesti elintarvikkeiden turvallisuuteen. Valitettavasti minun on huomautettava muutamista vaikeuksista, joista tilintarkastustuomioistuin on raportoinut vuoden 2009 työohjelman toteuttamisen aikana tehtyjen tarkastusten perusteella. Tämän takia myös minä pyydän viranomaista toteuttamaan tarvittavat toimenpiteet näiden puutteiden korjaamiseksi. Kyseiset puutteet eivät kuitenkaan ole täysin syöneet varainhoitovuoden 2009 talousarvion yleistä asianmukaisuutta ja luotettavuutta.
<SPEAKER ID="240" NAME="David Martin" AFFILIATION="S&amp;D">
kirjallinen. - (EN) Äänestin sen puolesta, että Euroopan elintarviketurvallisuusviranomaiselle myönnetään vastuuvapaus. Olen kuitenkin pahoillani siitä, että jo kolmantena vuonna peräkkäin tilintarkastustuomioistuin kiinnitti huomiota siihen, että edellisiltä vuosilta siirrettyjä toimintamenoihin liittyviä sitoumuksia oli peruttava (vuodelta 2008 siirrettiin 19 prosenttia toimintamenoihin liittyvistä sitoumuksista, vuodelta 2007 siirrettiin 37 prosenttia toimintamenoihin liittyvistä sitoumuksista ja vuodelta 2006 siirrettiin 26 prosenttia toimintamenoihin liittyvistä sitoumuksista). Parlamentti kehottaa viranomaista korjaamaan tilanteen ja ilmoittamaan tilintarkastustuomioistuimelle kaikista toteutetuista toimenpiteistä.
<SPEAKER ID="240" NAME="Paulo Rangel" AFFILIATION="PPE">
kirjallinen. - (PT) Ottaen huomioon tilintarkastustuomioistuimen kertomuksen Euroopan elintarviketurvallisuusviranomaisen varainhoitovuoden 2009 tilinpäätöksestä sekä viranomaisen vastaukset äänestin tämän päätöksen puolesta. Päätöksellä myönnetään vastuuvapaus Euroopan elintarviketurvallisuusviranomaisen toiminnanjohtajalle Euroopan elintarviketurvallisuusviranomaisen talousarvion toteuttamisesta varainhoitovuonna 2009.
<SPEAKER ID="241" NAME="Raül Romeva i Rueda" AFFILIATION="Verts/ALE">
kirjallinen. - (EN) Tällä myönnetään Euroopan elintarviketurvallisuusviranomaisen toiminnanjohtajalle vastuuvapaus viranomaisen talousarvion toteuttamisesta varainhoitovuonna 2009.
<SPEAKER ID="242" NAME="Licia Ronzulli" AFFILIATION="PPE">
kirjallinen. - (IT) Tänään annettavalla päätöslauselmalla parlamentti myöntää Euroopan elintarviketurvallisuusviranomaisen toiminnanjohtajalle vastuuvapauden viranomaisen talousarvion toteuttamisesta varainhoitovuonna 2009. Parlamentti on tyytyväinen siihen, että viranomainen esitti tilintarkastustuomioistuimen vuoden 2009 kertomukseen liitetyssä taulukossa vertailun vuosina 2009 ja 2008 toteutetuista toimista, koska vastuuvapauden myöntävällä viranomaisella on nyt mahdollisuus arvioida paremmin viranomaisen toimintaa eri vuosina. Parlamentti on tyytyväinen myös siihen, että viranomainen on lisännyt aihekohtaisia julkaisujaan ja toimintapoliittisia tilannekatsauksiaan.
<SPEAKER ID="243" NAME="Angelika Werthmann" LANGUAGE="DE">
Euroopan elintarviketurvallisuusviranomaisen osalta en ole esittelijän suosituksen mukaisesti äänestänyt sen puolesta, että viranomaiselle myönnetään vastuuvapaus "käytettävissä olevien tietojen perusteella". Ilmiselvät puutteet varainhoidossa ovat yksinkertaisesti liian vakavia. Sisäisen tarkastuksen yksikkö on esittänyt avustusten hallinnoinnista 48 suositusta, joista 27 suositusta pidetään jopa "kriittisenä". Lisäksi huolestuneisuutta aiheuttavat mahdolliset eturistiriidat ja avoimuuden puute.
<SPEAKER ID="244" NAME="Zigmantas Balčytis" AFFILIATION="S&amp;D">
kirjallinen. - (LT) Äänestin tämän mietinnön ja sen puolesta, että Euroopan huumausaineiden ja niiden väärinkäytön seurantakeskuksen talousarvion toteuttamisesta varainhoitovuonna 2009 myönnetään vastuuvapaus. Tilintarkastustuomioistuin katsoo, että keskuksen varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset. Olen ilahtunut seurantakeskuksen aloitteesta huolehtia huumausaineita ja niiden väärinkäyttöä koskevasta eurooppalaisesta tietoverkosta, jonka avulla kerätään ja vaihdetaan tietoja. Verkko yhdistää kansalliset huumausainetietoverkot, jäsenvaltioissa olevat alan erityiskeskukset ja seurantakeskuksen kanssa yhteistyössä toimivien kansainvälisten järjestöjen tietojärjestelmät. Katson, että keskuksen on harkittava myös Ganttin prosessikaavion käyttöönottoa kaikkien operatiivisten toimiensa suunnittelussa, jotta on mahdollista yksilöidä nopeasti kunkin toimihenkilön hankkeen parissa käyttämä aika ja suosia menettelytapaa, jossa keskitytään tulosten saavuttamiseen. Pidän tärkeänä myös sitä, että keskus parantaa ohjelmasuunnittelua ja toimien seurantaa, jotta siirtoja seuraavalle vuodelle voidaan vähentää. Olen tyytyväinen keskuksen aloitteeseen antaa Euroopan parlamentille sisäisen tarkastuksen vuotuinen kertomus keskuksen sisäisestä tarkastuksesta, koska tämä on osoitus avoimuudesta ja hyvästä käytännöstä.
<SPEAKER ID="245" NAME="Izaskun Bilbao Barandica" LANGUAGE="ES">
Äänestin sen puolesta, että seurantakeskukselle myönnetään vastuuvapaus sen talousarvion toteuttamisesta varainhoitovuonna 2009. Kuten aiemmissa yhteyksissä, tilintarkastustuomioistuin on todennut, että sen toimet ovat lailliset ja asianmukaiset. On otettava huomioon, että parlamentti myönsi sille vastuuvapauden toukokuussa. Katson, että sen hallinnointi on ratkaisevan tärkeässä asemassa. Olinkin erittäin tyytyväinen huumausaineita ja niiden väärinkäyttöä koskevasta tietoverkosta, jonka avulla kansalliset huumausainetietoverkot ja alan erityiskeskukset voivat vaihtaa parhaita käytäntöjä. Olen tyytyväinen puitteisiin, joiden avulla toimia voidaan verrata vuosina 2009 ja 2008 toteutettuihin toimiin, koska keskuksen toiminnan lisääntymistä voidaan arvioida nyt paremmin.
<SPEAKER ID="245" NAME="Lara Comi" LANGUAGE="IT">
Äänestin sen puolesta, että Euroopan huumausaineiden ja niiden väärinkäytön seurantakeskukselle myönnetään vastuuvapaus sen yleisen talousarvion toteuttamisesta varainhoitovuonna 2009, koska se on hallinnoinut varojaan viisaasti ja odotusten mukaisesti. Kuten mietinnössä todetaan, hallintoa voidaan edelleen kehittää, etenkin kassanhallinnan ja määrärahasiirtojen analysoinnin osalta.
<SPEAKER ID="245" NAME="Diogo Feio" AFFILIATION="PPE">
kirjallinen. - (PT) Tämä seurantakeskus on erittäin tärkeässä asemassa EU:n tasolla. Sen tehtävänä on toimittaa puolueettomia, luotettavia ja verrattavissa olevia tietoja, joiden avulla Euroopan unioni ja jäsenvaltiot voivat tarkastella laaja-alaisesti huumeriippuvuuden ilmiötä ja sen seurauksia.
<P>
Tietoja koskeva kurinalaisuus tarkoittaa, että vastaavanlaista kurinalaisuutta tarvitaan kirjanpidossa. Toivon, että seurantakeskus ei vastustele sille annetun tehtävän aitoa ja täsmällistä toteuttamista ja että se samalla hoitaa varojaan parhaansa mukaan. Toivon myös, että sen keräämien tietojen avulla jäsenvaltiot voivat seurata tarkasti tämän vitsauksen syitä ja seurauksia ja määrittää keinoja ja ratkaisuja, joiden avulla asianosaiset EU:n kansalaiset voivat rikkoa riippuvuuden, joka ajaa heidän itsensä lisäksi tuhoon myös heidän perheensä.
<SPEAKER ID="245" NAME="Juozas Imbrasas" AFFILIATION="EFD">
kirjallinen. - (LT) Äänestin tämän asiakirjan puolesta, koska asiasta vastaava valiokunta päätti hyväksyä Euroopan huumausaineiden ja niiden väärinkäytön seurantakeskuksen varainhoitovuoden 2009 tilien päättämisen. Keskuksen talousarvio oli myös 2,25 prosenttia pienempi kuin vuonna 2008.
<SPEAKER ID="245" NAME="Giovanni La Via" LANGUAGE="IT">
Euroopan unionin talousarvion toteuttamiseen liittyvää varainhoidon valvontaa toteutetaan kolmella tasolla, joita ovat sisäinen valvonta kussakin toimielimessä, Euroopan tilintarkastustuomioistuimen toteuttama ulkoinen valvonta ja parlamentin toteuttama vastuuvapausmenettely. Tänään toimitetulla äänestyksellä myönnetään vastuuvapaus Euroopan huumausaineiden ja niiden väärinkäytön seurantakeskuksen talousarvion toteuttamisesta varainhoitovuonna 2009. Äänestin vastuuvapauden myöntämisen puolesta, koska tilintarkastustuomioistuin toteaa kertomuksessaan saaneensa kohtuullisen varmuuden siitä, että tilit ovat luotettavat ja että tilien perustana olevat toimet ovat lailliset ja asianmukaiset. Olen myös ilahtunut seurantakeskuksen aloitteesta perustaa huumausaineita ja niiden väärinkäyttöä koskeva eurooppalainen tietoverkko, jonka avulla kerätään ja vaihdetaan tietoja, ja huolehtia kyseisestä verkosta. Verkko yhdistää kansalliset huumausainetietoverkot, jäsenvaltioissa olevat alan erityiskeskukset ja seurantakeskuksen kanssa yhteistyössä toimivien kansainvälisten järjestöjen tietojärjestelmät.
<SPEAKER ID="246" NAME="David Martin" AFFILIATION="S&amp;D">
kirjallinen. - (EN) Äänestin sen puolesta, että Euroopan huumausaineiden ja niiden väärinkäytön seurantakeskukselle myönnetään vastuuvapaus. Pidän tässä yhteydessä myönteisenä sitä, että keskus on edelleen parantanut vuotuisia ennakkoarvioitaan tulevista käteistarpeista, ja totean, että tätä arviota päivitetään jatkuvasti ja se toimitetaan tositteena komission asiasta vastaaville yksiköille ja sillä perustellaan keskuksen neljännesvuosittain esittämää pyyntöä unionin sille myöntämän vuosittaisen avustuksen seuraavan erän maksamisesta.
<SPEAKER ID="246" NAME="Paulo Rangel" AFFILIATION="PPE">
kirjallinen. - (PT) Ottaen huomioon tilintarkastustuomioistuimen kertomuksen Euroopan huumausaineiden ja niiden väärinkäytön seurantakeskuksen tilinpäätöksestä varainhoitovuodelta 2009 sekä keskuksen vastaukset äänestin tämän päätöksen puolesta. Päätöksellä myönnetään vastuuvapaus Euroopan huumausaineiden ja niiden väärinkäytön seurantakeskuksen pääjohtajalle Euroopan huumausaineiden ja niiden väärinkäytön seurantakeskuksen talousarvion toteuttamisesta varainhoitovuonna 2009.
<SPEAKER ID="247" NAME="Raül Romeva i Rueda" AFFILIATION="Verts/ALE">
kirjallinen. - (EN) Tällä myönnetään Euroopan huumausaineiden ja niiden väärinkäytön seurantakeskuksen johtajalle vastuuvapaus keskuksen talousarvion toteuttamisesta varainhoitovuonna 2009.
<SPEAKER ID="248" NAME="Licia Ronzulli" AFFILIATION="PPE">
kirjallinen. - (IT) Tänään annettavalla päätöslauselmalla parlamentti myöntää Euroopan huumausaineiden ja niiden väärinkäytön seurantakeskuksen pääjohtajalle vastuuvapauden keskuksen talousarvion toteuttamisesta varainhoitovuonna 2009. Parlamentti on ilahtunut seurantakeskuksen aloitteesta huolehtia huumausaineita ja niiden väärinkäyttöä koskevasta eurooppalaisesta tietoverkosta, jonka avulla kerätään ja vaihdetaan tietoja. Parlamentti ottaa huomioon, että verkko yhdistää kansalliset huumausainetietoverkot, jäsenvaltioissa olevat alan erityiskeskukset ja seurantakeskuksen kanssa yhteistyössä toimivien kansainvälisten järjestöjen tietojärjestelmät.
<SPEAKER ID="249" NAME="Angelika Werthmann" LANGUAGE="DE">
Äänestin vastuuvapauden myöntämisen puolesta. Varainhoitovuoden 2009 tilit on katsottu asianmukaisiksi. Euroopan huumausaineiden ja niiden väärinkäytön seurantakeskus on toiminut varainhoidossa esimerkillisesti. Seurantakeskus on jo esittänyt taulukon, jossa verrataan varainhoitovuosia 2008 ja 2009. Siinä ei esitetä vain lukuja (jotka osoittavat, että määrärahoja on vähennetty 2,25 prosenttia vuoteen 2008 verrattuna), vaan tarkastellaan myös toteutettuja toimenpiteitä. Avoimuuden täysimääräiseksi varmistamiseksi Euroopan huumausaineiden ja niiden väärinkäytön seurantakeskus haluaa esittää sisäisen tarkastuksen yksikön koko kertomuksen.
<SPEAKER ID="250" NAME="Zigmantas Balčytis" AFFILIATION="S&amp;D">
kirjallinen. - (LT) Äänestin tämän mietinnön puolesta ja hyväksyn Euroopan parlamentin päätöksen vastuuvapauden myöntämisestä Euroopan meriturvallisuusviraston talousarvion toteuttamisesta varainhoitovuonna 2009. Tilintarkastustuomioistuin katsoo, että viraston varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset. Katson, että viraston on harkittava myös Ganttin prosessikaavion käyttöönottoa kaikkien operatiivisten toimiensa suunnittelussa, jotta on mahdollista yksilöidä nopeasti kunkin toimihenkilön hankkeen parissa käyttämä aika ja suosia menettelytapaa, jossa keskitytään tulosten saavuttamiseen. Viraston on esitettävä vertailu vastuuvapausmenettelyn kohteena olevan vuoden ja sitä edeltävän varainhoitovuoden aikana toteutetuista toimista, jotta Euroopan parlamentilla on mahdollisuus arvioida paremmin viraston toimintaa eri vuosina. Tilintarkastustuomioistuin havaitsi, että määrärahasiirtoja tehtiin vuonna 2009 jälleen huomattavan paljon. Viraston onkin parannettava suunnittelua ja seurantaa talousarvion määrärahasiirtojen määrän vähentämiseksi. Viraston on myös toteutettava toimia henkilöstön valintamenettelyissä esiintyvien puutteiden korjaamiseksi, koska ne vaarantavat menettelyjen avoimuuden.
<SPEAKER ID="251" NAME="Izaskun Bilbao Barandica" LANGUAGE="ES">
Äänestin tämän mietinnön puolesta. Tilintarkastustuomioistuin toteaa, että viraston tilit ovat luotettavat ja että tilien perustana olevat toimet ovat lailliset ja asianmukaiset. Tässä yhteydessä pidän myönteisenä sitä, että virasto on hyväksynyt viisivuotisen ohjelmansa, mutta - kuten tilintarkastustuomioistuin toteaa - sen on kuitenkin parannettava talousarvion suunnittelua ja varainhoitoa. Sen toimiin ollaan kuitenkin tyytyväisiä.
<SPEAKER ID="251" NAME="Lara Comi" LANGUAGE="IT">
Äänestin sen puolesta, että Euroopan meriturvallisuusvirastolle myönnetään vastuuvapaus sen yleisen talousarvion toteuttamisesta, koska monivuotisen ohjelman puuttumisesta ja määrärahasiirtojen vuoden 2008 huolestuttavan suuresta määrästä huolimatta virasto on osoittanut kehittäneensä hallintoaan ja tilintarkastustuomioistuin on yleisesti hyväksynyt vuotuiset tilit ja tilien perustana olevat toimet.
<SPEAKER ID="251" NAME="Diogo Feio" AFFILIATION="PPE">
kirjallinen. - (PT) Erika- ja Prestige-alusten aiheuttamat ympäristökatastrofit ovat osoittaneet, että meriturvallisuutta on parannettava EU:n tasolla. Tällä sopivasti Lissaboniin sijoittautuneella virastolla on tärkeää toimivaltaa tällä alalla, ja virastoa onkin tuettava sen vaativassa työssä. Viraston on kuitenkin pyrittävä parantamaan suunnittelu- ja seurantatoimiaan.
<SPEAKER ID="251" NAME="Giovanni La Via" LANGUAGE="IT">
Haluan aluksi kiittää esittelijää Georgios Stavrakakisia hänen erinomaisesta työstään. Äänestin tänään sen puolesta, että Euroopan meriturvallisuusvirastolle myönnetään vastuuvapaus sen talousarvion toteuttamisesta varainhoitovuonna 2009. Haluan kuitenkin kiinnittää huomiota siihen, että tilintarkastustuomioistuin on havainnut, että määrärahasiirtoja on tehty vuonna 2009 huomattavan paljon. Myös minä kehotan virastoa parantamaan suunnittelua ja seurantaa talousarvion määrärahasiirtojen määrän vähentämiseksi.
<SPEAKER ID="252" NAME="Bogdan Kazimierz Marcinkiewicz" LANGUAGE="PL">
Olen tyytyväinen Euroopan meriturvallisuusviraston tekemään työhön. Katson myös, että maaliskuussa 2010 hyväksytty viisivuotinen strategia auttaa sen toiminnassa ja sen tulevan työskentelyn kehittämisessä. Tämän takia päätin äänestää sen puolesta, että Euroopan meriturvallisuusvirastolle myönnetään vastuuvapaus sen talousarvion toteuttamisesta varainhoitovuonna 2009.
<SPEAKER ID="253" NAME="David Martin" AFFILIATION="S&amp;D">
kirjallinen. - (EN) Äänestin sen puolesta, että Euroopan meriturvallisuusvirastolle myönnetään vastuuvapaus sen talousarvion toteuttamisesta varainhoitovuonna 2009. Kehotan kuitenkin virastoa vähentämään edelleen sellaisten oikeudellisten sitoumusten määrää, jotka tehdään ennen vastaavien talousarviositoumusten tekemistä, ja muistutan virastoa siitä, että tilintarkastustuomioistuin on vuodesta 2006 raportoinut tapauksista, joissa rikotaan varainhoidon puiteasetuksen 62 artiklan 1 kohtaa. Pidän kuitenkin myönteisinä viraston pyrkimyksiä parantaa tilannetta tarjoamalla tilapäistä koulutusta ennen talousarviositoumuksia tehtävien oikeudellisten sitoumusten välttämiseksi.
<SPEAKER ID="253" NAME="Maria do Céu Patrão Neves" AFFILIATION="PPE">
kirjallinen. - (PT) Tällä mietinnöllä myönnetään vastuuvapaus Euroopan meriturvallisuusviraston talousarvion toteuttamisesta varainhoitovuonna 2009.
<P>
Koska tilintarkastustuomioistuin on saanut kohtuullisen varmuuden siitä, että varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset, katson, että parlamentin on hyväksyttävä tämä mietintö.
<P>
On kuitenkin korostettava, että tilintarkastustuomioistuin on havainnut, että määrärahasiirtoja tehtiin vuonna 2009 jälleen kerran huomattavan paljon (49 vuonna 2009, 52 vuonna 2008 ja 32 vuonna 2007). Näin ollen Euroopan meriturvallisuusviraston olisikin parannettava suunnittelua ja seurantaa määrärahasiirtojen määrän vähentämiseksi.
<P>
Euroopan meriturvallisuusviraston olisi myös hyvä esittää tilintarkastustuomioistuimen seuraavaan kertomukseen liitettävässä taulukossa vertailu vastuuvapausmenettelyn kohteena olevan vuoden ja sitä edeltävän varainhoitovuoden aikana toteutetuista toimista, jotta vastuuvapauden myöntävällä viranomaisella on mahdollisuus arvioida paremmin Euroopan meriturvallisuusviraston toimintaa eri vuosina.
<SPEAKER ID="253" NAME="Paulo Rangel" AFFILIATION="PPE">
kirjallinen. - (PT) Ottaen huomioon tilintarkastustuomioistuimen kertomuksen Euroopan meriturvallisuusviraston tilinpäätöksestä varainhoitovuodelta 2009 sekä meriturvallisuusviraston vastaukset äänestin tämän päätöksen puolesta. Päätöksellä myönnetään vastuuvapaus Euroopan meriturvallisuusviraston pääjohtajalle Euroopan meriturvallisuusviraston talousarvion toteuttamisesta varainhoitovuonna 2009.
<SPEAKER ID="254" NAME="Raül Romeva i Rueda" AFFILIATION="Verts/ALE">
kirjallinen. - (EN) Tällä myönnetään Euroopan meriturvallisuusviraston pääjohtajalle vastuuvapaus viraston talousarvion toteuttamisesta varainhoitovuonna 2009.
<SPEAKER ID="255" NAME="Licia Ronzulli" AFFILIATION="PPE">
kirjallinen. - (IT) Tänään annettavalla päätöslauselmalla parlamentti myöntää Euroopan meriturvallisuusviraston johtajalle vastuuvapauden viraston talousarvion toteuttamisesta varainhoitovuonna 2009. Parlamentti on tyytyväinen siihen, että tilintarkastustuomioistuin katsoi, että viraston varainhoitovuoden 2009 tilit olivat luotettavat ja että toimet olivat olennaisilta osiltaan lailliset ja asianmukaiset.
<SPEAKER ID="255" NAME="Dominique Vlasto" LANGUAGE="FR">
Äänestyksessä vastuuvapauden myöntämisestä Euroopan meriturvallisuusvirastolle sen talousarvion toteuttamisesta varainhoitovuonna 2009 parlamentti on voinut vahvistaa viraston hyvän hallintotavan ja määrärahojen käytön asianmukaisiin tarkoituksiin. Olen tyytyväinen tähän äänestykseen, koska se osoittaa parlamentin sitoutumisen tähän virastoon, joka on ratkaisevan tärkeässä asemassa Euroopan merien valvonnassa ja seurannassa. Kun otetaan huomioon, että merialueisiin kohdistuva paine on kasvamassa, meidän on tarkasteltava niiden käyttöä erittäin huolellisesti. Tämän takia olen erityisen ilahtunut siitä, että vuonna 2008 esittelemässäni satamavaltioiden suorittamaa valvontaa koskevassa mietinnössä esitetyt ehdotukset on otettu keskeisiksi periaatteiksi Euroopan meriturvallisuusviraston työssä. Kyseiset ehdotukset koskevat esimerkiksi laivojen tarkastamista ja erilaisten kansallisten valvontajärjestelmien koordinointia virastossa. Merialueet kuuluvat kaikille EU:n kansalaisille, ja ne ovat osa perintöämme. Kun edistämme parhaiden käytäntöjen vaihtamista, torjumme päättäväisesti merien saastumista ja laittomia toimia ja estämme onnettomuuksia, voimme hyödyntää merien kasvumahdollisuuksia vielä pitkään.
<SPEAKER ID="256" NAME="Angelika Werthmann" LANGUAGE="DE">
Myös Euroopan meriturvallisuusviraston rahoitusta leikattiin vuonna 2009 yhteensä 3,8 prosentilla. Viraston tehtävät, jotka koskevat esimerkiksi merillä tapahtuvia ympäristökatastrofeja, ovat erityisen tärkeitä, kun huomioon otetaan EU:n vesistöjen tila. Äänestin vastuuvapauden myöntämisen puolesta, koska luetellut puutteet koskevat pääosin hankintamenettelyjä ja henkilöstönvalintamenettelyjä ja Euroopan tilintarkastustuomioistuin on antanut myönteisen lausunnon varainhoitovuoden 2009 tileistä. Puutteet on kuitenkin korjattava vuonna 2010 ja kaikki sisäisen tarkastuksen yksikön "erittäin tärkeät" suositukset on pantava täytäntöön, jotta vastuuvapaus voidaan myöntää myös varainhoitovuonna 2010.
<SPEAKER ID="257" NAME="Zigmantas Balčytis" AFFILIATION="S&amp;D">
kirjallinen. - (LT) Äänestin tämän mietinnön ja sen puolesta, että Euroopan verkko- ja tietoturvaviraston talousarvion toteuttamisesta varainhoitovuonna 2009 myönnetään vastuuvapaus. Tilintarkastustuomioistuin katsoo, että viraston varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset. Katson esittelijän tavoin, että viraston on tiukennettava sisäisen valvonnan menettelyjään varmistaakseen, että sopimus- ja hankintamenettelyjä noudatetaan oikein. Viraston on myös toimitettava säännöllisesti tietoa sen hyväksymiskierroista sekä taloushallinnon henkilöstön ja toiminnallisen henkilöstön vastuualoista. Viraston henkilöstön valintamenettelyissä on edelleen puutteita, jotka vaarantavat menettelyjen avoimuuden. Viraston on puututtava tilanteeseen ja ilmoitettava Euroopan parlamentille kaikista toteutetuista toimista. Katson myös, että viraston on otettava käyttöön jälkitarkastukset ammattimaisen palveluntarjoajan avustuksella.
<SPEAKER ID="257" NAME="Izaskun Bilbao Barandica" LANGUAGE="ES">
Äänestin tämän mietinnön puolesta. Tein niin, koska tilintarkastustuomioistuin toteaa saaneensa kohtuullisen varmuuden siitä, että Euroopan verkko- ja tietoturvaviraston varainhoitovuoden 2009 tilit ovat luotettavat ja tilien perustana olevat toimet ovat lailliset ja asianmukaiset, ja koska parlamentti myönsi 5. toukokuuta 2010 Euroopan verkko- ja tietoturvaviraston pääjohtajalle vastuuvapauden viraston talousarvion toteuttamisesta varainhoitovuonna 2008. Katson kuitenkin, että viraston on lisättävä avoimuutta arvioissa ja sen osalta, kuka vastaa hankkeista, hankintamenettelyissä ja mahdollisten poikkeusten seurannassa.
<SPEAKER ID="257" NAME="Lara Comi" LANGUAGE="IT">
Äänestin sen puolesta, että Euroopan verkko- ja tietoturvavirastolle myönnetään vastuuvapaus sen talousarvion toteuttamisesta varainhoitovuonna 2009. Päätökseni perustuu tähän yksityiskohtaiseen mietintöön, jossa tarkastellaan toteutettujen menettelyjen asianmukaisuutta ja niitä erityisaloja, joilla ilmeni puutteita avoimuudessa.
<SPEAKER ID="257" NAME="Diogo Feio" AFFILIATION="PPE">
kirjallinen. - (PT) Ihmisten välisten yhteyksien virtualisoitumisen ja verkkopohjaisten foorumien entistä yleisemmän käytön takia Euroopan unionin on otettava verkkoturvallisuus yhdeksi niin sanotuista olennaisista aloista. Internetiin todella kertyy entistä enemmän tietoa. Ihmiset käyttävätkin Internetiä yhä erilaisempiin päivittäisiin toimiin. Tällaisessa tilanteessa vaara henkilötietojen suojan rikkomiseen ja kolmansien osapuolten tietojen, äänen tai kuvien laittomaan käyttämiseen on entistä suurempi. Tilintarkastustuomioistuin on katsonut, että tilit ovat luotettavat. Tilintarkastustuomioistuin kuitenkin korostaa, että tietyt muutokset ovat tarpeen.
<SPEAKER ID="257" NAME="Pat the Cope Gallagher" AFFILIATION="ALDE">
kirjallinen. - (GA) Euroopan meriturvallisuusvirasto on sen perustamisesta lähtien antanut erittäin tärkeää tukea Euroopan komissiolle ja jäsenvaltioille etenkin meriturvallisuuden ja alusten aiheuttaman pilaantumisen ehkäisemisen osalta.
<SPEAKER ID="257" NAME="Juozas Imbrasas" AFFILIATION="EFD">
kirjallinen. - (LT) Äänestin tämän asiakirjan puolesta, koska asiasta vastaava valiokunta päätti hyväksyä Euroopan verkko- ja tietoturvaviraston varainhoitovuoden 2009 tilin päättämisen. Tilintarkastustuomioistuin kuitenkin havaitsi puutteita hankintamenettelyissä - etenkin puitesopimusten määrärahat oli aliarvioitu. Viraston määrärahat vuonna 2009 olivat 3,5 prosenttia pienemmät kuin vuonna 2008. Katson, että nykyiset puutteet on korjattava.
<SPEAKER ID="257" NAME="Giovanni La Via" LANGUAGE="IT">
Euroopan unionin talousarvion toteuttamiseen liittyvää varainhoidon valvontaa toteutetaan kolmella tasolla, joita ovat sisäinen valvonta kussakin toimielimessä, Euroopan tilintarkastustuomioistuimen toteuttama ulkoinen valvonta ja Euroopan parlamentin toteuttama vastuuvapausmenettely. Tänään toimitettavalla äänestyksellä myönnetään vastuuvapaus Euroopan verkko- ja tietoturvaviraston talousarvion toteuttamisesta varainhoitovuonna 2009 ja näin ollen saatetaan varainhoitovuotta 2009 koskeva menettely päätökseen. Äänestin vastuuvapauden myöntämisen puolesta, koska tilintarkastustuomioistuin on todennut lausunnoissaan saaneensa kohtuullisen varmuuden siitä, että varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset.
<SPEAKER ID="258" NAME="David Martin" AFFILIATION="S&amp;D">
kirjallinen. - (EN) Äänestin sen puolesta, että Euroopan verkko- ja tietoturvavirastolle myönnetään vastuuvapaus. Tässä yhteydessä olen pettynyt siihen, ettei edellisvuodesta ole edistytty asiassa, joka koskee viraston isäntävaltion veroviranomaisille etukäteen maksaman 45 000 euron suuruisen arvonlisäveron palautusta. Kehotankin virastoa ilmoittamaan vastuuvapauden myöntävälle viranomaiselle, kun isäntävaltio palauttaa kyseisen summan.
<SPEAKER ID="258" NAME="Paulo Rangel" AFFILIATION="PPE">
kirjallinen. - (PT) Ottaen huomioon tilintarkastustuomioistuimen kertomuksen Euroopan verkko- ja tietoturvaviraston tilinpäätöksestä varainhoitovuodelta 2009 sekä viraston vastaukset äänestin tämän päätöksen puolesta. Päätöksellä myönnetään vastuuvapaus Euroopan verkko- ja tietoturvaviraston pääjohtajalle Euroopan verkko- ja tietoturvaviraston talousarvion toteuttamisesta varainhoitovuonna 2009.
<SPEAKER ID="259" NAME="Raül Romeva i Rueda" AFFILIATION="Verts/ALE">
kirjallinen. - (EN) Tällä myönnetään Euroopan verkko- ja tietoturvaviraston pääjohtajalle vastuuvapaus viraston talousarvion toteuttamisesta varainhoitovuonna 2009.
<SPEAKER ID="260" NAME="Licia Ronzulli" AFFILIATION="PPE">
kirjallinen. - (IT) Tänään annettavalla päätöslauselmalla parlamentti myöntää Euroopan verkko- ja tietoturvaviraston pääjohtajalle vastuuvapauden viraston talousarvion toteuttamisesta varainhoitovuonna 2009. Parlamentti korostaa, että tilintarkastustuomioistuin ilmoittaa saaneensa kohtuullisen varmuuden siitä, että varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset.
<SPEAKER ID="261" NAME="Angelika Werthmann" LANGUAGE="DE">
En äänestänyt vastuuvapauden myöntämisen puolesta. Sisäisen tarkastuksen osaston luettelemat puutteet ovat liian vakavia, ja niitä on liian paljon. Yhtenä esimerkkinä on se, että Euroopan verkko- ja tietoturvaviraston hankintojen uudelleentarkastelussa alalla havaittiin uusia puutteita. Sisäisen tarkastuksen osaston esittämät, viraston yksiköiden toiminnan tehostamista koskevat 18 suositusta on pantava kattavasti ja viipymättä täytäntöön. Koska virasto on hylännyt 18 suosituksesta viisi suositusta, vaikuttaa kuitenkin siltä, että virasto ei edes halua panna suosituksia täytäntöön.
<SPEAKER ID="262" NAME="Zigmantas Balčytis" AFFILIATION="S&amp;D">
kirjallinen. - (LT) Äänestin tämän mietinnön puolesta ja hyväksyn Euroopan parlamentin päätöksen vastuuvapauden myöntämisestä Euroopan rautatieviraston talousarvion toteuttamisesta varainhoitovuonna 2009. Tilintarkastustuomioistuin on ilmoittanut Euroopan parlamentille saaneensa riittävän varmuuden siitä, että viraston varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset. Katson esittelijän tavoin, että toiminnan harjoittaminen kahdessa toimipaikassa (Lille ja Valenciennes) aiheuttaa virastolle lisäkustannuksia. Tämän takia katson, että neuvoston on toteutettava toimia muuttaakseen päätöstä, jonka mukaan virastolla on oltava kaksi kotipaikkaa. Katson, että viraston on esitettävä vertailu vastuuvapausmenettelyn kohteena olevan vuoden ja sitä edeltävän varainhoitovuoden aikana toteutetuista toimista, jotta Euroopan parlamentilla on mahdollisuus arvioida paremmin viraston toimintaa eri vuosina. Olen tyytyväinen siihen, että virasto on tilintarkastustuomioistuimen huomautusten seurauksena pannut täytäntöön laskujen keskitetyn kirjausjärjestelmän. Tämä toimenpide on välttämätön, jotta varmistetaan, että kaikki laskut kirjataan oikea-aikaisesti, ja se myös auttaa välttämään maksujen käsittelyä koskevia viivästymisiä. Pidän myönteisenä, että virasto perusti sisäisen tarkastuksen yksikön, jonka tehtävänä on avustaa ja neuvoa pääjohtajaa ja johtoa sisäiseen valvontaan, riskinarviointiin ja sisäiseen tarkastukseen liittyvissä kysymyksissä.
<SPEAKER ID="263" NAME="Izaskun Bilbao Barandica" LANGUAGE="ES">
Äänestin sen puolesta, että Euroopan rautatievirastolle myönnetään vastuuvapaus sen talousarvion toteuttamisesta varainhoitovuonna 2009, koska parlamentti myönsi sen johtajalle vastuuvapauden toukokuussa. Katson kuitenkin - kuten esittelijä toteaa - että määrärahojen siirtoja on hallinnoitava paremmin, koska ne ovat talousarvion vuotuisuusperiaatteen vastaisia. Olen myös samaa mieltä havainnoista, joita tilintarkastustuomioistuin on esittänyt hankintamenettelyjen viivästymisistä. Olen tyytyväinen laskujen keskitetyn kirjausjärjestelmän käyttöönottoon, koska se on tarpeen laskujen käsittelyn parantamiseksi.
<SPEAKER ID="263" NAME="Lara Comi" LANGUAGE="IT">
Äänestin sen puolesta, että Euroopan rautatievirastolle myönnetään vastuuvapaus sen yleisen talousarvion toteuttamisesta varainhoitovuonna 2009, koska kuten esittelijä toteaa, se on yleisesti hallinnut resurssejaan tehokkaasti. Katson myös, että tilintarkastuksen ja varainhoidon alalla on toteutettava useita kehitystoimia, jotta siirrettyjen ja peruutettujen määrärahojen määrää voidaan vähentää, koska se on edelleen liian suuri.
<SPEAKER ID="263" NAME="Diogo Feio" AFFILIATION="PPE">
kirjallinen. - (PT) Euroopan rautateiden alalla ongelmana on kansallisten teknisten sääntöjen ja turvallisuussääntöjen erilaisuus, mikä haittaa suuresti alan kehittymistä. Viraston on kurottava tämä kuilu umpeen ja luotava yhteiset turvallisuustavoitteet. Kahden toimipaikan takia kustannukset ovat suuremmat, mikä ei ehkä ole järkevää. Useiden toimien toteuttamisen viivästymisen takia on syytä epäillä, että talousarvion vuotuisuusperiaatetta ei ole noudatettu, koska määrärahoja on siirretty varainhoitovuodelta toiselle.
<SPEAKER ID="263" NAME="Juozas Imbrasas" AFFILIATION="EFD">
kirjallinen. - (LT) Äänestin tästä asiakirjasta tyhjää, vaikka asiasta vastaava valiokunta on päättänyt hyväksyä Euroopan rautatieviraston varainhoitovuoden 2009 tilien päättämisen. Viraston määrärahat vuonna 2009 olivat 16,6 prosenttia pienemmät kuin vuonna 2008. Tilintarkastustuomioistuin on todennut saaneensa kohtuullisen varmuuden siitä, että varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset. On huolestuttavaa, että tilintarkastustuomioistuimen tarkastuksessa esitettiin huolestuneita huomautuksia hankintamenettelyjen puutteista - hankintamenettelyihin liittyneistä peruutuksista ja viivästyksistä, maksujen suorittamisessa ilmenneistä toistuvista viivästyksistä sekä työohjelmaan vuoden kuluessa tehdyistä huomattavista muutoksista. Tilintarkastustuomioistuin havaitsi puutteita käyttöomaisuusluettelon hallinnoinnissa. Panen kuitenkin merkille, että virasto vakuuttaa tilanteen korjaantuvan vuoden 2010 tileissä. Katson, että toinen esimerkki ongelmista ja kahden kotipaikan käytöstä aiheutuvista lisäkuluista on epävarmuus omaisuuserien sijainnista. Tämä on myös syynä siihen, että äänestin tyhjää.
<SPEAKER ID="263" NAME="Giovanni La Via" LANGUAGE="IT">
Tänään annetulla päätöslauselmalla parlamentti on myöntänyt Euroopan rautatieviraston johtajalle vastuuvapauden viraston talousarvion toteuttamisesta varainhoitovuonna 2009. Tarkastusmenettelyssä valitettavasti havaittiin hankintamenettelyihin liittyneitä peruutuksia ja viivästyksiä, maksujen suorittamisessa ilmenneitä toistuvia viivästyksiä sekä työohjelmaan vuoden kuluessa tehtyjä huomattavia muutoksia. Katson, että tällaisia ongelmia on vältettävä tulevina vuosina. Tässä yhteydessä olen erittäin tyytyväinen siihen, että virasto on perustanut sisäisen tarkastuksen yksikön, jonka tehtävänä on avustaa ja neuvoa sisäiseen valvontaan liittyvissä kysymyksissä.
<SPEAKER ID="264" NAME="Bogdan Kazimierz Marcinkiewicz" LANGUAGE="PL">
Äänestin sen puolesta, että Euroopan rautatievirastolle myönnetään vastuuvapaus sen talousarvion toteuttamisesta varainhoitovuonna 2009. Katson kuitenkin, että neuvoston on toteutettava toimenpiteitä viraston toisen toimipaikan lakkauttamiseksi, koska siitä aiheutuu tarpeettomia lisäkustannuksia, eikä virasto tarvitse kahta toimipaikkaa toteuttaakseen tehokkaita toimia. Olen myös huolestunut siitä, että viraston henkilöstösääntöjä ja niiden soveltamissääntöjä ei ole noudatettu.
<SPEAKER ID="265" NAME="David Martin" AFFILIATION="S&amp;D">
kirjallinen. - (EN) Äänestin sen puolesta, että Euroopan rautatievirastolle myönnetään vastuuvapaus sen talousarvion toteuttamisesta varainhoitovuonna 2009. Pidän valitettavina puutteita, jotka tilintarkastustuomioistuin havaitsi käyttöomaisuusluettelon hallinnoinnissa, mutta panen merkille, että virasto vakuuttaa tilanteen korjautuvan vuoden 2010 tileissä. Katson, että toinen esimerkki ongelmista ja kahden kotipaikan käytöstä aiheutuvista lisäkuluista on epävarmuus omaisuuserien sijainnista.
<SPEAKER ID="265" NAME="Paulo Rangel" AFFILIATION="PPE">
kirjallinen. - (PT) Ottaen huomioon tilintarkastustuomioistuimen kertomuksen Euroopan rautatieviraston tilinpäätöksestä varainhoitovuodelta 2009 sekä rautatieviraston vastaukset äänestin tämän päätöksen puolesta. Päätöksellä myönnetään vastuuvapaus Euroopan rautatieviraston pääjohtajalle Euroopan rautatieviraston talousarvion toteuttamisesta varainhoitovuonna 2009.
<SPEAKER ID="266" NAME="Raül Romeva i Rueda" AFFILIATION="Verts/ALE">
kirjallinen. - (EN) Tällä myönnetään Euroopan rautatieviraston pääjohtajalle vastuuvapaus viraston talousarvion toteuttamisesta varainhoitovuonna 2009.
<SPEAKER ID="267" NAME="Licia Ronzulli" AFFILIATION="PPE">
kirjallinen. - (IT) Tänään annettavalla päätöslauselmalla parlamentti myöntää Euroopan rautatieviraston johtajalle vastuuvapauden viraston talousarvion toteuttamisesta varainhoitovuonna 2009. Parlamentti on huolestunut siitä, että tilintarkastustuomioistuin on jälleen korostanut hankintamenettelyihin liittyneitä peruutuksia ja viivästyksiä, maksujen suorittamisessa ilmenneitä toistuvia viivästyksiä sekä työohjelmaan vuoden kuluessa tehtyjä huomattavia muutoksia.
<SPEAKER ID="268" NAME="Angelika Werthmann" LANGUAGE="DE">
Äänestin tästä asiasta tyhjää, koska toivoin, että vastuuvapauden myöntämistä olisi lykätty. Mietinnöstä käy ilmi, että vuotuisessa toimintakertomuksessa ei esitetä riittävästi tietoja henkilöstöresurssien suunnittelusta, osoittamisesta ja käytöstä. Jos selvitystä resurssien peruuntumisista ja suunnitellusta käytöstä vaaditaan vasta seuraavana vuonna, Euroopan tilintarkastustuomioistuimen huolestunutta huomautusta hankintamenettelyihin liittyvistä toistuvista peruutuksista ja viivästyksistä ei oteta täysimääräisesti huomioon.
<SPEAKER ID="269" NAME="Zigmantas Balčytis" AFFILIATION="S&amp;D">
kirjallinen. - (LT) Äänestin tämän mietinnön ja sen puolesta, että Euroopan koulutussäätiön talousarvion toteuttamisesta varainhoitovuonna 2009 myönnetään vastuuvapaus. Tilintarkastustuomioistuin on ilmoittanut Euroopan parlamentille, että säätiön varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset. Olen tyytyväinen säätiön aikomukseen parantaa ammatillisen koulutuksen järjestelmien toimintaa kumppanimaissaan ja kehittää kansainvälisten järjestöjen ja kahdenvälisten tukijoiden kanssa yhteinen menetelmä, jotta se voi hoitaa tehtävänsä paremmin. Katson, että säätiön on esitettävä vertailu vastuuvapausmenettelyn kohteena olevan vuoden ja sitä edeltävän varainhoitovuoden aikana toteutetuista toimista, jotta Euroopan parlamentilla on mahdollisuus arvioida paremmin säätiön toimintaa eri vuosina. Katson esittelijän tavoin, että säätiön on suunniteltava talousarviomenettelyt kurinalaisemmin. Näin voitaisiin välttää lukuisat määrärahasiirrot. Pidän myös myönteisenä sitä, että säätiö toimitti Euroopan parlamentille sisäisen tarkastuksen osaston laatiman säätiön sisäistä tarkastusta koskevan vuosikertomuksen.
<SPEAKER ID="269" NAME="Izaskun Bilbao Barandica" LANGUAGE="ES">
Äänestin tämän mietinnön puolesta. Tein niin, koska tilintarkastustuomioistuin toteaa saaneensa kohtuullisen varmuuden siitä, että Euroopan koulutussäätiön varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset, ja koska parlamentti myönsi 5. toukokuuta 2010 Euroopan koulutussäätiölle pääjohtajalle vastuuvapauden säätiön talousarvion toteuttamisesta varainhoitovuonna 2008. Olen samaa mieltä mietinnön sisällöstä ja korostan, että Euroopan koulutussäätiö toimitti vastuuvapauden myöntävälle viranomaiselle sisäisen tarkastuksen osaston laatiman sisäistä tarkastusta koskevan vuosikertomuksen, sillä tämä on osoitus avoimuudesta. Myös muiden virastojen olisi toimittava vastaavalla tavalla.
<SPEAKER ID="269" NAME="Lara Comi" LANGUAGE="IT">
Äänestin sen puolesta, että Euroopan koulutussäätiölle myönnetään vastuuvapaus sen talousarvion toteuttamisesta varainhoitovuonna 2009, koska - kuten mietinnössä korostetaan - tilejä ja suorituksia on yleisesti hallinnoitu laillisesti ja asianmukaisesti. Pidän kuitenkin huolestuttavana henkilöstön valintamenettelyjen puutteellista avoimuutta ja Euroopan petostentorjuntaviraston (OLAF) käynnistämää tutkimusta. Toivon, että säätiö toteuttaa asianmukaisia toimia tämän asian osalta, jotta sen toimintaa voidaan parantaa.
<SPEAKER ID="269" NAME="Diogo Feio" AFFILIATION="PPE">
kirjallinen. - (PT) Euroopan koulutussäätiön tavoitteena on edistää ammattikoulutusjärjestelmien kehittämistä vahvistamalla ammattikoulutusta koskevaa yhteistyötä ja varmistamalla tuen koordinointi. Euroopan koulutussäätiön toimet koskevat myös Euroopan unionin ehdokasvaltioita, Länsi-Balkanin, Itä-Euroopan ja Keski-Aasian valtioita sekä Välimeren alueen kumppanivaltioita. Saatavilla olevia varoja on käytettävä varovaisesti ja kurinalaisesti asioihin, jotka liittyvät ammattikoulutukseen, myös kehitysmaissa.
<SPEAKER ID="269" NAME="Juozas Imbrasas" LANGUAGE="LT">
Äänestin tämän asiakirjan puolesta, koska asiasta vastaava valiokunta on päättänyt hyväksyä Euroopan koulutussäätiön varainhoitovuoden 2009 tilien päättämisen. Huolestuneita huomautuksia on kuitenkin esitetty tilintarkastustuomioistuimen havainnoista, jotka koskevat henkilöstön valintamenettelyjen puutteellista avoimuutta, sekä siitä, että Euroopan petostentorjuntavirasto (OLAF) on puuttunut asiaan ja käynnistänyt tutkimuksen (OF/2009/0370). Kaikki puutteet on korjattava avoimuuden parantamiseksi ja kaiken epävarmuuden hälventämiseksi Euroopan koulutussäätiön toiminnan osalta.
<SPEAKER ID="269" NAME="Giovanni La Via" LANGUAGE="IT">
Ottaen huomioon tilintarkastustuomioistuimen lausunnon, jonka mukaan se on saanut kohtuullisen varmuuden siitä, että varainhoitovuoden 2009 vuotuiset tilit ovat luotettavat ja että tilien perustana olevat toimet ovat lailliset ja asianmukaiset, äänestin sen puolesta, että Euroopan koulutussäätiölle myönnetään vastuuvapaus sen talousarvion toteuttamisesta varainhoitovuonna 2009. Kaikilla vastuuvapauden myöntämisestä käytävillä keskusteluilla on tietenkin omat erityiset asiayhteytensä. Tämänpäiväisen keskustelun yhteydessä käynnissä on talous- ja rahoituskriisi, joka on aiheuttanut useissa jäsenvaltioissa rahoitukseen ja talousarvioon liittyviä ongelmia. Näistä vaikeuksista huolimatta onnittelen säätiötä siitä, että se aikoo parantaa ammatillisen koulutuksen järjestelmien toimintaa kumppanimaissaan (niin sanottu Torinon prosessi) ja samalla tarkastella perusteellisesti uudelleen palvelukseenottomenettelyjään.
<SPEAKER ID="270" NAME="David Martin" AFFILIATION="S&amp;D">
kirjallinen. - (EN) Äänestin sen puolesta, että Euroopan koulutussäätiölle myönnetään vastuuvapaus sen talousarvion toteuttamisesta varainhoitovuonna 2009. Olen tyytyväinen siihen, että säätiö toimitti vastuuvapauden myöntävälle viranomaiselle sisäisen tarkastuksen osaston laatiman säätiön sisäistä tarkastusta koskevan vuosikertomuksen. Parlamentti katsoo, että tämä on osoitus avoimuudesta ja hyvästä käytännöstä ja että kaikkien muidenkin virastojen olisi toimittava näin.
<SPEAKER ID="270" NAME="Paulo Rangel" AFFILIATION="PPE">
kirjallinen. - (PT) Ottaen huomioon tilintarkastustuomioistuimen kertomuksen Euroopan koulutussäätiön tilinpäätöksestä varainhoitovuodelta 2009 sekä koulutussäätiön vastaukset äänestin tämän päätöksen puolesta. Päätöksellä myönnetään vastuuvapaus Euroopan koulutussäätiön pääjohtajalle Euroopan koulutussäätiön talousarvion toteuttamisesta varainhoitovuonna 2009.
<SPEAKER ID="271" NAME="Raül Romeva i Rueda" AFFILIATION="Verts/ALE">
kirjallinen. - (EN) Tällä myönnetään Euroopan koulutussäätiön johtajalle vastuuvapaus säätiön talousarvion toteuttamisesta varainhoitovuonna 2009.
<SPEAKER ID="271" NAME="Angelika Werthmann" AFFILIATION="NI">
kirjallinen. - (DE) Vastuuvapaus on myönnetty. Mietinnössä todetaan myönteisesti, että vuoden 2009 talousarvio antaa oikean kuvan säätiön taloudellisesta tilanteesta. Talousarviota vähennettiin 0,5 prosenttia vuodesta 2008. Mahdollisia lisäsäästöjä voidaan tehdä lisäämällä yhteistyötä Euroopan ammatillisen koulutuksen kehittämiskeskuksen (Cedefop) kanssa. Säätiö pyrkii puuttumaan kritisoituun avoimuuden puutteeseen henkilöstön palvelukseenotossa menettelyn perusteellisen tarkistuksen avulla.
<SPEAKER ID="272" NAME="Zigmantas Balčytis" AFFILIATION="S&amp;D">
kirjallinen. - (LT) Äänestin tämän mietinnön ja sen puolesta, että Euroopan työturvallisuus- ja työterveysviraston talousarvion toteuttamisesta varainhoitovuonna 2009 myönnetään vastuuvapaus. Tilintarkastustuomioistuin on ilmoittanut Euroopan parlamentille, että viraston varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset. Katson esittelijän tavoin, että viraston on esitettävä vertailu vastuuvapausmenettelyn kohteena olevan vuoden ja sitä edeltävän varainhoitovuoden aikana toteutetuista toimista, jotta Euroopan parlamentilla on mahdollisuus arvioida paremmin viraston toimintaa eri vuosina. Pidän myönteisenä viraston aloitetta käynnistää tulevaisuuden näkymien kartoittaminen teknologisten innovaatioiden turvallisuus- ja terveysvaikutuksista vihreissä työpaikoissa vuoteen 2020 mennessä. Katson, että viraston on pienennettävä kasvanutta peruuntuneiden varojen osuutta ja tiedotettava Euroopan parlamentille toteuttamistaan toimista. Viraston on myös kiinnitettävä erityistä huomiota vielä vuoden lopussa avoinna oleviin sitoumuksiin sellaisten sitoumusmäärien purkamiseksi, joita ei tarvita kattamaan myöhempiä taloudellisia ja oikeudellisia velvoitteita.
<SPEAKER ID="272" NAME="Lara Comi" LANGUAGE="IT">
Äänestin sen puolesta, että Euroopan työturvallisuus- ja työterveysvirastolle myönnetään vastuuvapaus sen talousarvion toteuttamisesta varainhoitovuonna 2009, koska katson, että huolimatta joistakin tilintarkastustuomioistuimen havaitsemista tiettyjen varojen hallinnointiin liittyvistä puutteista ja hankintamenettelyihin liittyvistä puutteista voidaan todeta, että hallinto on yleisesti ollut asianmukaista. Tuen myös tilintarkastustuomioistuimen huomioita, jotka koskevat ohjelmasuunnittelu ja sen toimien seurannan parantamista, jotta käytettävissä olevia määrärahoja voidaan käyttää mahdollisimman tehokkaasti.
<SPEAKER ID="273" NAME="Edite Estrela" AFFILIATION="S&amp;D">
kirjallinen. - (PT) Äänestin vastuuvapauden myöntämistä Euroopan työturvallisuus- ja työterveysviraston talousarvion toteuttamisesta varainhoitovuonna 2009 koskevan mietinnön puolesta, koska siinä valvotaan tarkasti sitä, miten EU:n elimet käyttävät varoja. On korostettava vaikutuksia, joita viraston myöntämällä rahoituksella on toimenpiteisiin, jotka koskevat naisten työterveyttä ja -turvallisuutta.
<SPEAKER ID="273" NAME="Diogo Feio" AFFILIATION="PPE">
kirjallinen. - (PT) Tämä virasto vastaa työterveyttä ja työturvallisuutta koskevien hyödyllisten teknisten, tieteellisten ja taloudellisten tietojen toimittamisesta unionin viranomaisille, jäsenvaltioille ja sidosryhmille. Tiedot ovat tärkeitä työterveyteen ja työturvallisuuteen liittyvien olosuhteiden arvioimiseksi unionissa. Niiden avulla voidaan myös arvioida EU:n nykyisiä parhaita käytäntöjä tällä alalla.
<P>
Vaikka tilintarkastustuomioistuin on todennut, että viraston tilit ovat luotettavat, ja vaikka virasto on tehokkaasti koordinoinut virastojen verkostoa myönnettäessä vastuuvapautta varainhoitovuoden 2009 talousarvion toteuttamisesta, esittelijä korostaa, että se ei ole toimittanut riittävästi tietoa peräkkäisinä vuosina toteutettujen toimien vertailemiseksi. Tällaiset tiedot ovat mielestäni tärkeitä. Katsonkin, että tilintarkastustuomioistuimen seuraavaan kertomukseen on liitettävä taulukko ehdotetun mukaisesti.
<SPEAKER ID="273" NAME="Juozas Imbrasas" AFFILIATION="EFD">
kirjallinen. - (LT) Äänestin tämän asiakirjan puolesta, koska asiasta vastaava valiokunta on päättänyt hyväksyä Euroopan työturvallisuus- ja työterveysviraston varainhoitovuoden 2009 tilien päättämisen. Tilintarkastustuomioistuin havaitsi hankintamenettelyyn liittyvän säännönvastaisuuden (puitesopimuksen käyttö sen enimmäisarvon yli). Viraston määrärahat vuonna 2009 olivat 15 100 000 euroa eli ne olivat 0,6 prosenttia suuremmat kuin vuonna 2008. Katson, että Euroopan työturvallisuus- ja työterveysviraston on puututtava hankintamenettelyissä esiintyviin puutteisiin.
<SPEAKER ID="273" NAME="Giovanni La Via" LANGUAGE="IT">
Ottaen huomioon tilintarkastustuomioistuimen lausunnon, jonka mukaan se on saanut kohtuullisen varmuuden siitä, että varainhoitovuoden 2009 vuotuiset tilit ovat luotettavat ja että tilien perustana olevat toimet ovat lailliset ja asianmukaiset, äänestin sen puolesta, että Euroopan työturvallisuus- ja työterveysvirastolle myönnetään vastuuvapaus sen talousarvion toteuttamisesta varainhoitovuonna 2009. Kaikilla vastuuvapauden myöntämisestä käytävillä keskusteluilla on tietenkin omat erityiset asiayhteytensä. Tänään käytävän keskustelun yhteydessä käynnissä on talous- ja rahoituskriisi, joka on aiheuttanut useissa jäsenvaltioissa rahoitukseen ja talousarvioon liittyviä ongelmia. Näistä vaikeuksista huolimatta onnittelen virastoa - muutamista virheistä huolimatta - sen edistysaskeleista ja tehokkaasta työstä virastojen verkoston koordinaattorina varainhoitovuotta 2009 koskevassa vastuuvapausmenettelyssä.
<SPEAKER ID="274" NAME="David Martin" AFFILIATION="S&amp;D">
kirjallinen. - (EN) Äänestin sen puolesta, että Euroopan työturvallisuus- ja työterveysvirastolle myönnetään vastuuvapaus. Olen tyytyväinen viraston aloitteeseen toimittaa vastuuvapauden myöntävälle viranomaiselle sisäisen tarkastuksen laatima sisäistä tarkastusta koskeva vuosikertomus. Olen tyytyväinen viraston huomattavaan edistykseen tässä asiassa. Parlamentti antaa tunnustusta siitä, että kaikki sisäisen tarkastuksen virastolle antamat "erittäin tärkeät" suositukset pantiin riittävällä tavalla täytäntöön ja saatettiin päätökseen, lukuun ottamatta suositusta kirjanpitojärjestelmien validoinnista, joka alennettiin "tärkeäksi" sen osittaisen täytäntöönpanon vuoksi. Parlamentti kehottaakin viraston tilinpitäjää kuvaamaan kirjanpitojärjestelmänsä validointimenetelmän ja tukee ajatusta nykyisen virastojen välisen tilinpitäjien verkoston sisäisen yhteistyön kehittämisestä, jotta saataisiin aikaan yhteiset vaatimukset ja voitaisiin kehittää yhteinen menetelmä virastojen kirjanpitojärjestelmien validointiin.
<SPEAKER ID="274" NAME="Paulo Rangel" AFFILIATION="PPE">
kirjallinen. - (PT) Ottaen huomioon tilintarkastustuomioistuimen kertomuksen Euroopan työturvallisuus- ja työterveysviraston tilinpäätöksestä varainhoitovuodelta 2009 sekä viraston vastaukset äänestin tämän päätöksen puolesta. Päätöksellä myönnetään vastuuvapaus Euroopan työturvallisuus- ja työterveysviraston pääjohtajalle Euroopan työturvallisuus- ja työterveysviraston talousarvion toteuttamisesta varainhoitovuonna 2009.
<SPEAKER ID="275" NAME="Raül Romeva i Rueda" AFFILIATION="Verts/ALE">
kirjallinen. - (EN) Tällä myönnetään Euroopan työturvallisuus- ja työterveysviraston johtajalle vastuuvapaus viraston talousarvion toteuttamisesta varainhoitovuonna 2009.
<SPEAKER ID="276" NAME="Licia Ronzulli" AFFILIATION="PPE">
kirjallinen. - (IT) Tänään annettavalla päätöslauselmalla parlamentti myöntää Euroopan työturvallisuus- ja työterveysviraston johtajalle vastuuvapauden viraston talousarvion toteuttamisesta varainhoitovuonna 2009. Parlamentti pitää myönteisenä viraston aloitetta käynnistää tulevaisuuden näkymien kartoittaminen teknologisten innovaatioiden turvallisuus- ja terveysvaikutuksista "vihreissä" työpaikoissa vuoteen 2020 mennessä. Parlamentti panee myös merkille tietojen keräämisen naisten työturvallisuudesta ja -terveydestä.
<SPEAKER ID="277" NAME="Angelika Werthmann" LANGUAGE="DE">
Vastuuvapaus on myönnetty. Euroopan työturvallisuus- ja työterveysvirasto, jossa edustettuina ovat sekä työnantajat että työntekijät ja joka neuvoo yrityksiä yksinkertaisissa ja tehokkaissa tavoissa parantaa työoloja, kärsii puutteista hankintojen alalla ja talousarvion vuotuisuusperiaatteen osalta. Toisaalta virasto on jo vakuuttanut, että se kiinnittää näihin vaikeuksiin erityistä huomiota. Lisäksi se on varmistanut mahdollisemman suuren avoimuuden toimittamalla sisäistä tarkastusta koskevan vuosikertomuksen.
<SPEAKER ID="278" NAME="Zigmantas Balčytis" AFFILIATION="S&amp;D">
kirjallinen. - (LT) Äänestin tämän mietinnön ja sen puolesta, että Euratomin hankintakeskuksen talousarvion toteuttamisesta varainhoitovuonna 2009 myönnetään vastuuvapaus. Tilintarkastustuomioistuin on ilmoittanut Euroopan parlamentille, että hankintakeskuksen varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset. Hankintakeskuksella ei ole omaa talousarviota, joten se kuuluu tosiasiassa komission yhteyteen. Katson esittelijän tavoin, että tämä tilanne on ristiriidassa hankintakeskuksen perussäännön kanssa ja että siksi on perusteltua harkita, onko hankintakeskus tarpeen säilyttää nykyisessä muodossaan ja nykyisellä organisaatiorakenteella.
<SPEAKER ID="278" NAME="Lara Comi" LANGUAGE="IT">
Äänestin sen puolesta, että Euratomin hankintakeskukselle myönnetään vastuuvapaus talousarvion toteuttamisesta varainhoitovuonna 2009, koska se on hallinnoinut varojaan täsmällisesti ja huolellisesti. Katson kuitenkin, että kuten mietinnössä todetaan, keskuksen oikeudellista asemaa on tarkistettava, koska se kuuluu edelleen komission yhteyteen.
<SPEAKER ID="278" NAME="Diogo Feio" AFFILIATION="PPE">
kirjallinen. - (PT) Euroopan atomienergiayhteisö (Euratom) toimii aloilla, jotka liittyvät atomienergiaan, etenkin tutkimukseen ja suuntaviivojen laatimiseen ydinvoiman turvallisesta ja rauhanomaisesta käytöstä. Euratom halusi tämän viraston perustamisella varmistaa malmien, raaka-aineiden ja erityisten poltettavien materiaalien säännölliset ja yhdenvertaisemmat toimitukset Euroopan unionissa. Fukushiman ydinvoimalassa tapahtuneen onnettomuuden aiheuttamasta huolestuneisuudesta huolimatta ydinenergia on osa EU:n energiayhdistelmää. Jotta Euratom voi jatkaa toimintaansa, on tärkeää, että virastolle toimitetaan materiaaleja, joita se tarvitsee saavuttaakseen tavoitteensa.
<P>
Esittelijä on vahvistanut, että kyseinen erillisvirasto on itse asiassa osa Euratomia, eikä sillä ole omaa talousarviota. Tämän takia on arvioitava, onko hankintakeskus tarpeen säilyttää nykyisellä organisaatiorakenteella. En tiedä asiasta tarpeeksi, jotta voisin esittää täsmällisen kantani, mutta mielestäni tarvitsemme ratkaisun, joka aiheuttaa EU:lle vähiten kustannuksia ja joka on tehokkain ja avoimin.
<SPEAKER ID="279" NAME="Catherine Grèze" LANGUAGE="FR">
Koska Euratomin talousarvio on 5,5 miljardia euroa ja uusiutuviin energialähteisiin osoitettu talousarvio puolestaan 1,2 miljardia euroa, en periaatteesta halua myöntää vastuuvapautta Euratomin hallinnon osalta. On jo korkea aika muuttaa tätä kehityskulkua. Sen takia äänestin tästä mietinnöstä tyhjää.
<SPEAKER ID="279" NAME="Giovanni La Via" LANGUAGE="IT">
Haluan aluksi kiittää esittelijää hänen tekemästään erinomaisesta työstä. Kuten tiedämme, Euroopan unionin talousarvion toteuttamiseen liittyvää varainhoidon valvontaa toteutetaan kolmella tasolla, joita ovat sisäinen valvonta kussakin toimielimessä, Euroopan tilintarkastustuomioistuimen toteuttama ulkoinen valvonta ja Euroopan parlamentin toteuttama vastuuvapausmenettely. Tänään toimitettavalla äänestyksellä saatetaan päätökseen varainhoidon valvontamenettely myöntämällä vastuuvapaus Euratomin hankintakeskuksen talousarvion toteuttamisesta varainhoitovuonna 2009. Hankintakeskuksen tilit on katsottu laillisiksi ja luotettaviksi.
<SPEAKER ID="280" NAME="David Martin" AFFILIATION="S&amp;D">
kirjallinen. - (EN) Äänestin sen puolesta, että Euratomin hankintakeskukselle myönnetään vastuuvapaus. Tässä yhteydessä panen merkille, että hankintakeskus ei saanut vuonna 2009 avustuksia toimintansa rahoittamiseen. Komissio vastasi kaikista hankintakeskuksen menoista vuoden 2009 talousarvion toteuttamisen yhteydessä. Tilanne on ollut tällainen siitä lähtien, kun hankintakeskuksesta tehtiin virasto vuonna 2008. Hankintakeskuksella ei ole omaa talousarviota, joten se kuuluu tosiasiassa komission yhteyteen. Tämän takia on mielestäni perusteltua harkita, onko hankintakeskus tarpeen säilyttää nykyisessä muodossaan ja nykyisellä organisaatiorakenteella.
<SPEAKER ID="280" NAME="Paulo Rangel" AFFILIATION="PPE">
kirjallinen. - (PT) Ottaen huomioon tilintarkastustuomioistuimen kertomuksen Euratomin (Euroopan atomienergiayhteisön) hankintakeskuksen tilinpäätöksestä varainhoitovuodelta 2009 sekä keskuksen vastaukset äänestin tämän päätöksen puolesta. Päätöksellä myönnetään vastuuvapaus Euratomin hankintakeskuksen pääjohtajalle Euratomin hankintakeskuksen talousarvion toteuttamisesta varainhoitovuonna 2009.
<SPEAKER ID="281" NAME="Raül Romeva i Rueda" AFFILIATION="Verts/ALE">
kirjallinen. - (EN) Tällä myönnetään Euratomin hankintakeskuksen pääjohtajalle vastuuvapaus keskuksen talousarvion toteuttamisesta varainhoitovuonna 2009.
<SPEAKER ID="282" NAME="Licia Ronzulli" AFFILIATION="PPE">
kirjallinen. - (IT) Tänään annettavalla päätöslauselmalla parlamentti myöntää Euratomin hankintakeskuksen pääjohtajalle vastuuvapauden keskuksen talousarvion toteuttamisesta varainhoitovuonna 2009. Parlamentti korostaa, että tilintarkastustuomioistuin ilmoittaa saaneensa kohtuullisen varmuuden siitä, että varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset.
<SPEAKER ID="283" NAME="Angelika Werthmann" LANGUAGE="DE">
Äänestin Euratomin hankintakeskukselle myönnettävän vastuuvapauden osalta tyhjää. Kyseisen keskuksen tehtävänä on varmistaa, että Euroopan unionille toimitetaan halkeamiskelpoisia materiaaleja (niiden varastot mukaan luettuina). Mietinnön mukaan kyseisen erillisviraston nykyisessä organisaatiorakenteessa ja oikeusmuodossa on puutteita. Siksi on perusteltua harkita, onko hankintakeskus tarpeen säilyttää nykyisessä muodossaan ja nykyisellä organisaatiorakenteella. Toivon, että asiaa olisi käsitelty tarkemmin, etenkin kun huomioon otetaan ydinvoiman käytön nykyinen Euroopan laajuinen uudelleentarkastelu.
<SPEAKER ID="284" NAME="Zigmantas Balčytis" AFFILIATION="S&amp;D">
kirjallinen. - (LT) Äänestin tämän mietinnön ja sen puolesta, että Euroopan elin- ja työolojen kehittämissäätiön talousarvion toteuttamisesta varainhoitovuonna 2009 myönnetään vastuuvapaus. Tilintarkastustuomioistuin on ilmoittanut Euroopan parlamentille, että säätiön varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset. Olen tyytyväinen siihen, että keskus aikoo esittää vertailun vastuuvapausmenettelyn kohteena olevan vuoden ja sitä edeltävän varainhoitovuoden aikana toteutetuista toimista. Näin Euroopan parlamentilla on mahdollisuus arvioida paremmin säätiön toimintaa eri vuosina. Katson, että säätiön vuosien 2005-2008 työohjelman jälkiarviointi on säätiölle erittäin käyttökelpoinen väline. Tämä toimenpide antaa säätiölle hyödyllistä tietoa ja suosituksia sen tulevan ohjelmakauden haasteista. Katson esittelijän tavoin, että säätiön on kehitettävä edelleen tulosseurantajärjestelmäänsä varmistaakseen, että sen toiminnan seurannan tuloksia käytetään hyväksi hallinnon päätöksenteossa ja suunnittelussa. Katson myös, että säätiön on toteutettava toimia parantaakseen arviointiaan ja uudelleentarkastelumenettelyään hankintojen alalla, jotta tilintarkastustuomioistuimen havaitsemat arviointiin liittyvät virheet ja poikkeamat vältetään vastaisuudessa. Säätiön on myös varmistettava, että varoja käytetään vasta sitten, kun määrärahat on hyväksytty.
<SPEAKER ID="284" NAME="Lara Comi" LANGUAGE="IT">
Äänestin sen puolesta, että Euroopan elin- ja työolojen kehittämissäätiölle myönnetään vastuuvapaus sen talousarvion toteuttamisesta varainhoitovuonna 2009, koska tilintarkastustuomioistuimen suorittamissa tilien ja niiden perustana olevien toimien tarkastuksissa on todettu, että säätiö on toiminut asianmukaisesti, oikea-aikaisesti ja avoimesti. Tietyistä palvelukseenotto- ja hankintamenettelyissä esiintyneistä puutteista huolimatta katson vankasti, että toimintaa voidaan jatkossa kehittää hyvin ja että säätiö on sitoutunut tällaisten toimien toteuttamiseen.
<SPEAKER ID="285" NAME="Edite Estrela" AFFILIATION="S&amp;D">
kirjallinen. - (PT) Äänestin vastuuvapauden myöntämistä Euroopan elin- ja työolojen kehittämissäätiön (Eurofoundin) talousarvion toteuttamisesta varainhoitovuonna 2009 koskevan mietinnön puolesta, koska siinä valvotaan tarkasti sitä, miten EU:n elimet käyttävät varoja. Vaikka tilintarkastustuomioistuin on ilmoittanut, että vuotuisten tilien perustana olevat toimet ovat lailliset ja asianmukaiset, on korostettava, että Eurofoundin toimittamissa ensimmäisissä tileissä oli huomattavia aukkokohtia. Eurofoundin on lisäkoulutuksen ja -resurssien avulla jatkossa toteutettava varainhoitovuoden lopun menettelyt ja noudatettava tiliensä esittämisen määräaikoja asianmukaisesti.
<SPEAKER ID="285" NAME="Diogo Feio" AFFILIATION="PPE">
kirjallinen. - (PT) Euroopan elin- ja työolojen kehittämissäätiö (Eurofound) on unionin kolmikantainen elin, joka on perustettu vuonna 1975 edistämään parempien työ- ja elinolojen suunnittelua ja toteuttamista Euroopassa. Tarkemmin sanottuna se arvioi ja analysoi työ- ja elinoloja, antaa valtuutettuja lausuntoja ja neuvoja keskeisille toimijoille EU:n sosiaalipolitiikan alalla, edistää elämänlaadun parantamista ja antaa tietoa kehityskuluista ja kehityssuuntauksista, etenkin niistä, joilla saadaan aikaan muutoksia.
<P>
Esittelijä oli huolestunut Eurofoundin henkilöstöhallinnon avoimuudesta. Myös muut talousarviovaliokunnan jäsenet esittivät huolestuneisuutensa samasta asiasta. Mielestäni kyseiset huolenaiheet olisi syytä korjata.
<SPEAKER ID="285" NAME="Juozas Imbrasas" LANGUAGE="LT">
Äänestin tämän asiakirjan puolesta, koska asiasta vastaava valiokunta on päättänyt hyväksyä Euroopan elin- ja työolojen kehittämissäätiön varainhoitovuoden 2009 tilien päättämisen. Viraston määrärahat vuonna 2009 olivat 20 200 000 euroa eli ne olivat 3,8 prosenttia pienemmät kuin vuonna 2008. Tilintarkastustuomioistuin on kuitenkin havainnut eräässä avoimessa hankintamenettelyssä arviointiin liittyviä virheitä ja poikkeamia, jotka heikensivät menettelyn laatua. Näin ollen säätiön on toteutettava toimia parantaakseen arviointiaan ja uudelleentarkastelumenettelyjään välttääkseen tällaiset virheet vastaisuudessa. On valitettavaa, että tilintarkastustuomioistuimen oli pakko kommentoida säätiön talousarvion toteuttamista koskevaa selvitystä ja tilinpäätösasiakirjoja sekä erityisesti sitä, että säätiön esittämässä alkuperäisessä alustavassa tilinpäätöksessä oli vakavia puutteita, mikä kertoo merkittävistä heikkouksista säätiön rahoitushallinnon organisoinnissa. Katson, että tehdyt havainnot ja esitetyt huolestuneet huomautukset on otettava huomioon ja että on toteutettava asianmukaisia toimia.
<SPEAKER ID="285" NAME="Giovanni La Via" LANGUAGE="IT">
Sekä tilintarkastustuomioistuin että talousarvion valvontavaliokunta ovat antaneet myönteisen lausunnon Euroopan elin- ja työolojen kehittämissäätiön talousarvion toteuttamisesta varainhoitovuonna 2009. Tämän takia parlamentti on tänään äänestyksessä päättänyt myöntää vastuuvapauden varainhoitovuodesta 2009. Mielestäni on kuitenkin tärkeää korostaa, että tilintarkastustuomioistuin on havainnut eräässä avoimessa hankintamenettelyssä arviointiin liittyviä virheitä ja poikkeamia, jotka heikensivät menettelyn laatua. Tämän takia myös minä pyydän Euroopan elin- ja työolojen kehittämissäätiötä ryhtymään toimiin arviointi- ja uudelleentarkastelumenettelynsä parantamiseksi.
<SPEAKER ID="286" NAME="David Martin" AFFILIATION="S&amp;D">
kirjallinen. - (EN) Äänestin sen puolesta, että Euroopan elin- ja työolojen kehittämissäätiölle myönnetään vastuuvapaus sen talousarvion toteuttamisesta. Kehotan kuitenkin säätiötä huolehtimaan siitä, että määrärahat maksetaan vasta sitten, kun vastaavat käyttötarkoitukseensa sidotut tulot on siirretty säätiölle. Totean tilintarkastustuomioistuimen ilmoittaneen, että itse asiassa säätiön varainhoitoasetuksen (19 artikla) vastaisesti sen talousarviossa ei ollut erityisiä nimikkeitä käyttötarkoitukseensa sidotuista tuloista rahoitettaville ohjelmille. Huomautan lisäksi, että säätiö sitoi erään käyttötarkoitukseensa sidotuista tuloista rahoitetun ohjelman yhteydessä 184 000 euron määrän, vaikka saatujen käyttötarkoitukseensa sidottujen tulojen todellinen määrä oli ainoastaan 29 000 euroa. Pidän valitettavana, että tilintarkastustuomioistuimen oli pakko kommentoida säätiön talousarvion toteuttamista koskevaa selvitystä ja tilinpäätösasiakirjoja sekä erityisesti sitä, että säätiön esittämässä alkuperäisessä alustavassa tilinpäätöksessä oli vakavia puutteita, mikä kertoo merkittävistä heikkouksista säätiön rahoitushallinnon organisoinnissa. Pidän kuitenkin myönteisenä säätiön antamaa vahvistusta, jonka mukaan se aikoo varmistaa lisäkoulutuksen ja -resurssien avulla toteuttavansa varainhoitovuoden lopun menettelyt ja noudattavansa tiliensä esittämisen määräaikoja asianmukaisesti.
<SPEAKER ID="287" NAME="Raül Romeva i Rueda" AFFILIATION="Verts/ALE">
kirjallinen. - (EN) Tällä myönnetään Euroopan elin- ja työolojen kehittämissäätiön johtajalle vastuuvapaus säätiön talousarvion toteuttamisesta varainhoitovuonna 2009.
<SPEAKER ID="288" NAME="Licia Ronzulli" AFFILIATION="PPE">
kirjallinen. - (IT) Tänään annettavalla päätöslauselmalla parlamentti myöntää Euroopan elin- ja työolojen kehittämissäätiön johtajalle vastuuvapauden säätiön talousarvion toteuttamisesta varainhoitovuonna 2009. Parlamentti panee merkille, että tilintarkastustuomioistuin on havainnut eräässä avoimessa hankintamenettelyssä arviointiin liittyviä virheitä ja poikkeamia, jotka heikensivät menettelyn laatua. Näin ollen parlamentti kehottaa säätiötä toteuttamaan toimia parantaakseen arviointiaan ja uudelleentarkastelumenettelyjään välttääkseen tällaiset virheet vastaisuudessa.
<SPEAKER ID="289" NAME="Angelika Werthmann" LANGUAGE="DE">
Äänestin tämän vastuuvapauden myöntämisen osalta tyhjää. Mietinnössä luetellaan joukko puutteita, mutta siinä myös viitataan siihen, että Euroopan elin- ja työolojen kehittämissäätiö on vakuuttanut korjaavansa puutteet tehokkaasti. Vaikka tämä on myönteistä, vastuuvapauden myöntämisen puolesta ei voida äänestää, kun huomioon otetaan puutteiden laatu (työhönottomenettelyissä havaittiin puutteita jo vuonna 2006 ja Euroopan tilintarkastustuomioistuimelle toimitetut väliaikaiset tilit sisälsivät vakavia virheitä rahoitushallinnon organisoinnin puutteiden takia). Pätevien työntekijöiden on tehtävä tälle Dubliniin sijoittautuneelle säätiölle yksityiskohtainen tarkastus. Meidän on äänestettävä vastuuvapauden myöntämisestä vasta sen jälkeen, kun tarkastuksen perusteella on tehty tarvittavat muutokset.
<SPEAKER ID="290" NAME="Zigmantas Balčytis" AFFILIATION="S&amp;D">
kirjallinen. - (LT) Äänestin tämän mietinnön ja sen puolesta, että Eurojust-yksikön talousarvion toteuttamisesta varainhoitovuonna 2009 myönnetään vastuuvapaus. Tilintarkastustuomioistuin on ilmoittanut, että Eurojust-yksikön varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset. Pidän myönteisenä yksikön aloitetta sisällyttää vuoden 2010 suunnitelmiinsa keskeisiä tulosindikaattoreita. Katson esittelijän tavoin, että yksikön on tiedotettava Euroopan parlamentille näistä keskeisistä indikaattoreista ja niiden yhteyksistä yksikön tavoitteisiin, talousarvioon ja työohjelmaan. Sidosryhmät voisivat itse asiassa arvioida Eurojust-yksikön toimintaa paremmin, jos indikaattorit kytkettäisiin sen tavoitteisiin, talousarvioon ja työohjelmaan. On pantava merkille, että tilintarkastustuomioistuin ei ole huomauttanut määrärahasiirtojen määrästä eikä määrärahojen peruuntumisesta vuonna 2009. Olen tyytyväinen siihen, että yksikkö on toteuttanut toimia tuotteiden tai palvelujen markkina-arvon arvioimiseksi ennen hankintamenettelyn aloittamista.
<SPEAKER ID="290" NAME="Lara Comi" LANGUAGE="IT">
Äänestin sen puolesta, että Eurojust-yksikölle myönnetään vastuuvapaus sen talousarvion toteuttamisesta varainhoitovuonna 2009, koska kuten mietinnöstä käy ilmi, se on hallinnoinut varojaan erittäin hyvin ja tehnyt tämän myös erittäin avoimesti käyttämällä useita indikaattoreita sen rahoitustilanteen selvittämiseksi. Pahoittelen kuitenkin sitä, että tilintarkastustuomioistuimen on täytynyt toistuvasti esittää pyyntöjä hankintamenettelyistä ja palvelukseenottomenettelyistä, eikä pyyntöihin ole vielä annettu asianmukaista vastausta tai esitetty asianmukaista ratkaisua.
<SPEAKER ID="290" NAME="Diogo Feio" AFFILIATION="PPE">
kirjallinen. - (PT) Eurojust-yksikkö on Euroopan unionin elin, joka auttaa tutkijoita ja yleisten syyttäjien edustajia EU:n eri jäsenvaltioissa tekemään yhteistyötä rajatylittävän rikollisuuden torjumiseksi. Se on keskeisessä asemassa tietojen vaihtamisessa ja luovutusmenettelyissä. Näiden kysymysten erityisen merkityksen ja arkaluonteisuuden takia Eurojust-yksiköllä on oltava välineet, joiden avulla se voi pyrkiä saavuttamaan tavoitteet tehokkaasti, vaikka tarvittavat välineet eivät koskaan tunnu riittävän, kuten oikeudellisissa asioissa ja rikosten torjunnassa yleensä havaitaan.
<P>
Eurojust-yksikön suurimpana ongelmana vaikuttaa olevan tehokas henkilöstöhallinta. Se, että Eurojust-yksikön toimista 24 prosenttia on avoimina ja erilaisiin johtotehtäviin on valittu tehottomia työntekijöitä, herättää huolta Eurojust-yksikön toiminnan jatkuvuudesta ja tehokkuudesta.
<SPEAKER ID="290" NAME="Juozas Imbrasas" AFFILIATION="EFD">
kirjallinen. - (LT) Äänestin tästä asiakirjasta tyhjää, vaikka asiasta vastaava valiokunta on päättänyt hyväksyä Eurojust-yksikön varainhoitovuoden 2009 tilien päättämisen. Tilitarkastustuomioistuin on todennut saaneensa kohtuullisen varmuuden siitä, että varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset. Äänestin tyhjää, koska tilintarkastustuomioistuin havaitsi kolmen edellisen vuoden tavoin jälleen puutteita henkilöstön palvelukseenottomenettelyissä. Tilintarkastustuomioistuin on jälleen todennut puutteita henkilöstön palvelukseenottomenettelyjen suunnittelussa ja täytäntöönpanossa, vaikka yksikön avustukset vuonna 2009 olivat 6,4 prosenttia suuremmat kuin vuonna 2008.
<SPEAKER ID="290" NAME="Giovanni La Via" LANGUAGE="IT">
Euroopan unionin talousarvion toteuttamiseen liittyvää varainhoidon valvontaa toteutetaan kolmella tasolla, joita ovat sisäinen valvonta kussakin toimielimessä, Euroopan tilintarkastustuomioistuimen toteuttama ulkoinen valvonta ja parlamentin toteuttama vastuuvapausmenettely. Tänään toimitettavalla äänestyksellä Eurojust-yksikölle myönnetään vastuuvapaus sen talousarvion toteuttamisesta varainhoitovuonna 2009. Äänestin vastuuvapauden myöntämisen puolesta, koska tilintarkastustuomioistuimen ja talousarvion valvontavaliokunnan tekemien tarkastusten perusteella tilintarkastustuomioistuin on ilmoittanut saaneensa kohtuullisen varmuuden siitä, että varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset.
<SPEAKER ID="291" NAME="David Martin" AFFILIATION="S&amp;D">
kirjallinen. - (EN) Äänestin sen puolesta, että Eurojust-yksikölle myönnetään vastuuvapaus, ja olen tyytyväinen siihen, että yksikkö on toteuttanut toimia tuotteiden tai palvelujen markkina-arvon arvioimiseksi ennen hankintamenettelyn aloittamista. Katson, että myös muiden virastojen olisi omaksuttava tämä tärkeä käytäntö. Pidän myönteisenä myös vuotta 2009 koskevaa Eurojustin hankintasuunnitelmaa, josta oli paljon apua sen yksiköille tarjousten hallinnoinnissa. Katson, että tällaiset aloitteet parantavat tulojen ja menojen hyväksyjän ohjeistusta ja valvontaa.
<SPEAKER ID="292" NAME="Raül Romeva i Rueda" AFFILIATION="Verts/ALE">
kirjallinen. - (EN) Tällä myönnetään Eurojust-yksikön hallinnolliselle johtajalle vastuuvapaus yksikön talousarvion toteuttamisesta varainhoitovuonna 2009.
<SPEAKER ID="293" NAME="Licia Ronzulli" AFFILIATION="PPE">
kirjallinen. - (IT) Tänään annettavalla päätöslauselmalla parlamentti myöntää Eurojust-yksikön hallinnolliselle johtajalle vastuuvapauden Eurojust-yksikön talousarvion toteuttamisesta varainhoitovuonna 2009. Parlamentti panee tyytyväisenä merkille, että tilintarkastustuomioistuin ei huomauta määrärahasiirtojen määrästä eikä määrärahojen peruuntumisesta vuonna 2009, ja huomauttaa, että vastuuvapauden myöntämisen yksikön talousarvion toteuttamisesta olisi perustuttava enemmän yksikön toimintaan koko vuoden aikana.
<SPEAKER ID="294" NAME="Angelika Werthmann" LANGUAGE="DE">
En äänestänyt vastuuvapauden myöntämisen puolesta. Tämä johtuu pääasiassa siitä, että mietinnön mukaan sisäisen tarkastuksen yksikön vuonna 2008 antamista 26 suosituksesta on toteutettu vain neljä suositusta ja 15 muuta suositusta olisi pitänyt toteuttaa jo yli vuosi sitten. Tilanne on korjattava välittömästi, ennen kuin vastuuvapausmenettelyä voidaan jatkaa.
<SPEAKER ID="295" NAME="Zigmantas Balčytis" AFFILIATION="S&amp;D">
kirjallinen. - (LT) Äänestin tämän mietinnön ja sen puolesta, että Euroopan unionin jäsenvaltioiden operatiivisesta ulkorajayhteistyöstä huolehtivalle virastolle (Frontex) myönnetään vastuuvapaus sen talousarvion toteuttamisesta varainhoitovuonna 2009. Tilintarkastustuomioistuin on ilmoittanut Euroopan parlamentille, että viraston varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset. Viraston hallintoneuvosto hyväksyi kesäkuussa 2009 monivuotisen suunnitelman kaudeksi 2010-2013. Tämä monivuotinen suunnitelma on tärkeä, jotta virasto pystyy suunnittelemaan toimintansa ja arvioimaan siihen liittyvät riskit tehokkaammin. Olen tyytyväinen siihen, että virasto käynnisti vuonna 2009 tulosseurantajärjestelmän, jotta se voi tiedottaa hallintoneuvostolleen paremmin antamalla sille tietoja viraston toimien vaikutuksista. Katson myös esittelijän tavoin, että viraston on parannettava varainhoitoaan jäsenvaltioiden kulujen korvaamisen suhteen selvittämällä kyseisten jäsenvaltioiden kanssa ongelman syyt, jotta on mahdollista löytää yhdessä asianmukaiset ratkaisut.
<SPEAKER ID="295" NAME="Lara Comi" LANGUAGE="IT">
Äänestin sen puolesta, että Euroopan unionin jäsenvaltioiden operatiivisesta ulkorajayhteistyöstä huolehtivalle virastolle (Frontex) myönnetään vastuuvapaus sen talousarvion toteuttamisesta varainhoitovuonna 2009, koska - kuten mietinnössä todetaan - sen tilit ja tilien perustana olevat toimet ovat analyysien mukaan yleisesti myönteiset, asianmukaiset ja lailliset. Olen kuitenkin samaa mieltä mietinnön siitä kohdasta, jossa todetaan, että viraston on useiden puutteiden, avoimuudeltaan puutteellisten menettelyjen ja talousarviossa havaittujen siirtojen takia parannettava varainhoitoaan.
<SPEAKER ID="295" NAME="Diogo Feio" AFFILIATION="PPE">
kirjallinen. - (PT) Euroopan unionin jäsenvaltioiden operatiivisesta ulkorajayhteistyöstä huolehtivan viraston (Frontexin) tehtävänä on tukea jäsenvaltioita rajavartijoiden kouluttamisessa, myös yhteisten koulutusohjeiden laatimisessa, sekä suorittaa riskinarviointeja, valvoa ulkorajojen valvontaa ja seurantaa koskevan tutkimuksen kehittymistä, tukea jäsenvaltioita kaikissa tilanteissa, joissa ulkorajoilla tarvitaan tavallista suurempaa operationaalista ja teknistä tukea, ja antaa jäsenvaltioille tarvittavaa tukea suurissa palautusoperaatioissa.
<P>
Entistä suurempi maahanmuuttopaine unionin rajoilla ja tarve jäsenvaltioiden koordinointiin edellyttävät, että Frontexille annetaan riittävät resurssit sille annettujen tehtävien hoitamiseksi. Pidän kuitenkin esittelijän tavoin huolestuttavana sitä, että rajavalvontaviranomaisille maksetun ennakkorahoituksen kustannukset oli ilmoitettu 27 prosenttia liian suurina, kuten tilintarkastustuomioistuin on korostanut, ja että ennakot olivat liian suuria.
<SPEAKER ID="295" NAME="Juozas Imbrasas" AFFILIATION="EFD">
kirjallinen. - (LT) Äänestin tästä asiakirjasta tyhjää, vaikka asiasta vastaava valiokunta on päättänyt hyväksyä Euroopan unionin jäsenvaltioiden operatiivisesta ulkorajayhteistyöstä huolehtivan viraston (Frontexin) varainhoitovuoden 2009 tilien päättämisen. Tilitarkastustuomioistuin on todennut saaneensa kohtuullisen varmuuden siitä, että varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset. Äänestin tyhjää, koska Euroopan parlamentti on huolestunut tilintarkastustuomioistuimen määrärahasiirtoja koskevasta ilmoituksesta, koska se raportoi niistä jo vuosien 2006, 2007 ja 2008 vuosikertomuksissaan, ja pitää erityisen valitettavana varainhoitovuodelta toiselle siirrettyjen ja peruuntuneiden määrärahojen suurta määrää vuodesta 2006 lähtien. Tilintarkastustuomioistuin on myös raportoinut toisena peräkkäisenä vuonna, että virasto suoritti maksuja allekirjoittamiensa yksipuolisten avustuspäätösten perusteella, vaikka voimassa olevissa säännöissä ei mainita tällaista välinettä. Tilintarkastustuomioistuin ilmoitti, että kahdeksassa tarkastetussa tapauksessa rajavalvontaviranomaisille maksetun ennakkorahoituksen kustannukset oli ilmoitettu 27 prosenttia liian suurina. Varainhoitovuonna 2009 päätökseen vietyjen toimien osalta jouduttiin laatimaan yli 40 perintämääräystä, joilla peritään takaisin liian suuria ennakoita. Viraston määrärahat vuonna 2009 olivat lähes 28 prosenttia suuremmat kuin edellisvuonna. Katson, että tehdyt havainnot ja esitetyt huolestuneet huomautukset on otettava huomioon ja että on toteutettava asianmukaisia toimia.
<SPEAKER ID="295" NAME="Giovanni La Via" LANGUAGE="IT">
Euroopan unionin talousarvion toteuttamiseen liittyvää varainhoidon valvontaa toteutetaan kolmella tasolla, joita ovat sisäinen valvonta kussakin toimielimessä, Euroopan tilintarkastustuomioistuimen toteuttama ulkoinen valvonta ja parlamentin toteuttama vastuuvapausmenettely. Äänestin sen puolesta, että Frontexille myönnetään vastuuvapaus sen talousarvion toteuttamisesta varainhoitovuonna 2009, koska tilintarkastustuomioistuimen ja talousarvion valvontavaliokunnan tarkastuksissa on todettu, että viraston tilien perustana olevat toimet ovat täysin lailliset ja asianmukaiset.
<SPEAKER ID="296" NAME="David Martin" AFFILIATION="S&amp;D">
kirjallinen. - (EN) Äänestin sen puolesta, että Frontexille myönnetään vastuuvapaus, mutta panen merkille tilintarkastustuomioistuimen raportoineen toisena peräkkäisenä vuonna, että virasto suoritti maksuja allekirjoittamiensa yksipuolisten avustuspäätösten perusteella, vaikka voimassa olevissa säännöissä ei mainita tällaista välinettä. Totean, että vuonna 2009 maksettu määrä oli yli 28 000 000 euroa ja vuonna 2008 määrä oli 17 000 000 euroa. Olen kuitenkin tyytyväinen viraston aloitteeseen allekirjoittaa tilintarkastustuomioistuimen huomautuksen jälkeen kumppanuutta koskeva puitesopimus jäsenvaltioiden rajavalvontaviranomaisten kanssa.
<SPEAKER ID="297" NAME="Raül Romeva i Rueda" AFFILIATION="Verts/ALE">
kirjallinen. - (EN) Tällä myönnetään Euroopan unionin jäsenvaltioiden operatiivisesta ulkorajayhteistyöstä huolehtivan viraston pääjohtajalle vastuuvapaus viraston talousarvion toteuttamisesta varainhoitovuonna 2009.
<SPEAKER ID="298" NAME="Licia Ronzulli" AFFILIATION="PPE">
kirjallinen. - (IT) Tänään annettavalla päätöslauselmalla parlamentti myöntää Euroopan unionin jäsenvaltioiden operatiivisesta ulkorajayhteistyöstä huolehtivan viraston pääjohtajalle vastuuvapauden viraston talousarvion toteuttamisesta varainhoitovuonna 2009. Parlamentti korostaa, että tilintarkastustuomioistuin ilmoittaa saaneensa kohtuullisen varmuuden siitä, että varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset. Parlamentti kehottaa virastoa parantamaan varainhoitoaan jäsenvaltioiden kulujen korvaamisen suhteen selvittämällä kyseisten jäsenvaltioiden kanssa ongelman syyt, jotta on mahdollista löytää yhdessä asianmukaiset ratkaisut.
<SPEAKER ID="298" NAME="Nikolaos Salavrakos" LANGUAGE="EL">
Entistä suurempien maahanmuuttovirtojen takia Frontexin on toimittava aktiivisesti EU:n rajojen valvomiseksi. Frontexin mukaan 95 prosenttia EU:hun tulleista laittomista maahanmuuttajista on tullut Kreikan kautta. Laittoman maahanmuuttajan karkottamisesta aiheutuu 6 500 euron kustannukset. Dublin II -asetuksen nojalla vastaanottajavaltio on vastuussa karkottamisesta. EU:n ulkorajoilla sijaitsevat jäsenvaltiot kokevat kaikki maahanmuuttopainetta, ja niistä onkin tullut Euroopan "maahanmuuttoleirejä". Meidän on tuettava Frontexiä taloudellisesti ja toiminnallisesti ja tehtävä EU:n ulkorajoista entistä turvallisemmat. Tarvitsemme myös mekanismin, jolla maahanmuuttajien kokonaismäärä voidaan jakaa kaikkien jäsenvaltioiden kesken.
<SPEAKER ID="298" NAME="Dominique Vlasto" LANGUAGE="FR">
Tällä talousarvion toteuttamisesta myönnettävää vastuuvapautta koskevalla äänestyksellä hyväksytään lopullisesti EU:n Frontex-viraston menojen kasvaminen, kun kyseessä on sen tehtäväksi annettu ulkorajojemme valvonta. Talousarvion merkittävä kasvattaminen vuosina 2006-2009 oli tarpeen ja oikeutettua. Sillä vastattiin tarpeeseen vahvistaa jäsenvaltioiden koordinointia laittoman maahanmuuton torjunnassa. EU:n maahanmuuttopolitiikan ilmentymänä Frontexin on varmistettava, että sen varat käytetään konkreettisiin toimiin maahanmuuttovirtojen hallitsemiseksi. Olen tässä yhteydessä tyytyväinen tulosseurantajärjestelmän käyttöönottoon, koska se tuo viraston toimille lisää näkyvyyttä. Tämän tuloksiin suuntautuneen järjestelmän avulla voidaan vertailla eri aikoina toteutettuja toimia ja näin ollen arvioida niitä. Tämä myönteinen äänestystulos on mielestäni myös Euroopan parlamentin vankka poliittinen viesti siitä, että me tuemme EU:n maahanmuuttopolitiikkaa, joka on laadittu Ranskan puheenjohtajakauden aikana. Rajavalvonta kuului aiemmin yksinomaan jäsenvaltioiden toimivaltaan, mutta nykyisin sitä hallitaan EU:n tasolla. Tämä rajojen yhteinen hallinta on ratkaisevan tärkeä suojakeino, jonka ansiosta EU:n yhtä perusvapautta - ihmisten vapaata liikkuvuutta Schengen-alueella - voidaan noudattaa täysimääräisesti.
<SPEAKER ID="299" NAME="Angelika Werthmann" LANGUAGE="DE">
Äänestin tyhjää. Varainhoitovuoden 2009 tilien on ilmoitettu olevan olennaisin osin luotettavat. Frontex on myös käynnistänyt uusia hankkeita toimiensa, myös niiden vaikutuksen, arvioimiseksi ja henkilöstön valintamenettelyjen avoimuuden ja puolueettomuuden parantamiseksi. Euroopan tilintarkastustuomioistuin on vuonna 2009 kuitenkin havainnut puutteita, joita on korostettu joka vuosi vuodesta 2006 lähtien. Emme voi hyväksyä sitä, että näihin puutteisiin ei ole vieläkään puututtu eikä niitä ole korjattu.
<SPEAKER ID="300" NAME="Zigmantas Balčytis" AFFILIATION="S&amp;D">
kirjallinen. - (LT) Äänestin tämän mietinnön ja sen puolesta, että maailmanlaajuisen satelliittinavigointijärjestelmän (GNSS) Euroopan valvontaviranomaisen talousarvion toteuttamisesta varainhoitovuonna 2009 myönnetään vastuuvapaus. Tilintarkastustuomioistuin katsoo, että valvontaviranomaisen varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset. Pidän myönteisenä sitä, että useimmat EGNOS- ja Galileo-ohjelmiin liittyvät toiminnot ja omaisuuserät siirrettiin komissiolle joulukuussa 2009. On myös pantava merkille, että varainhoitovuoden 2009 lopullinen talousarvio ei sisältänyt tietoja viranomaisen tuloista. Puutteita havaittiin myös henkilöstön valintamenettelyissä. Erillisviraston on korjattava puutteet ja tiedotettava asiasta Euroopan parlamentille säännösten mukaisesti.
<SPEAKER ID="300" NAME="Lara Comi" LANGUAGE="IT">
Äänestin sen puolesta, että maailmanlaajuisen satelliittinavigointijärjestelmän (GNSS) Euroopan valvontaviranomaiselle myönnetään vastuuvapaus sen talousarvion toteuttamisesta varainhoitovuonna 2009, koska sen kirjanpito on asianmukaista ja esitetyt luvut katsotaan luotettaviksi. Henkilöstön alalla esiintyy kuitenkin vielä joitakin puutteita, etenkin henkilöstön valintamenettelyissä, jotka eivät ole tarpeeksi avoimia. Toivonkin, että edellä mainittu viranomainen pyrkii parantamaan tätä alaa.
<SPEAKER ID="300" NAME="Diogo Feio" AFFILIATION="PPE">
kirjallinen. - (PT) Maailmanlaajuisen satelliittinavigointijärjestelmän (GNSS) valvontaviranomaisen tehtävänä on valvoa yleisen edun hallintaa asiaan liittyvien eurooppalaisten ohjelmien yhteydessä ja toimia niiden sääntelyviranomaisena. Toimivalta Galileo-yhteisyritykseltä, joka lakkautettiin 31. joulukuuta 2006, siirrettiin sille 1. tammikuuta 2007. Asetuksella säädetään, että tämä väliaikaisesti Brysseliin sijoittautunut viranomainen vastaa muun muassa seuraavista, tällä hetkellä tarkistettavana olevista tehtävistä: Euroopan geostationaarisen navigointilisäjärjestelmän (EGNOS) toiminnasta vastaavan toimijan kanssa tehdyn, Galileo-yhteisyritykseltä perityn sopimuksen hallinta, jäsenvaltioiden toimien koordinointi järjestelmän toiminnan kannalta tarpeellisten taajuuksien osalta, yhteistyö komission kanssa ohjelmaa koskevien ehdotusten laatimiseksi, järjestelmän nykyaikaistaminen, kaikkien järjestelmän suojeluun ja turvallisuuteen liittyvien näkökohtien hallinnointi, maailmanlaajuisen satelliittinavigointijärjestelmän (GNSS) Euroopan valvontaviranomaisen turvallisuushyväksyntään liittyvä toiminta sekä eurooppalaisten GNSS-ohjelmien kehittämiseksi ja edistämiseksi tarvittavien tutkimustoimien hallinta.
<P>
Tämä luettelo toimivallasta korostaa GNSS-järjestelmän valvontaviranomaisen merkitystä ja on osoituksena vaatimuksista, joita sille on asetettu toiminnan ja menojen pitämisestä osoitetun talousarvion mukaisina ja talousarvion toteuttamista koskevien sääntöjen noudattamisesta.
<SPEAKER ID="300" NAME="Juozas Imbrasas" AFFILIATION="EFD">
kirjallinen. - (LT) Äänestin tästä asiakirjasta tyhjää, vaikka asiasta vastaava valiokunta on päättänyt hyväksyä maailmanlaajuisen satelliittinavigointijärjestelmän (GNSS) Euroopan valvontaviranomaisen varainhoitovuoden 2009 tilien päättämisen. Viranomaisen määrärahat vuonna 2009 olivat 44 400 000 euroa eli ne olivat 64 prosenttia pienemmät kuin varainhoitovuonna 2008. Äänestin tyhjää, koska parlamentti pitää valitettavana, että henkilöstön valintamenettelyissä on puutteita, jotka vaarantavat menettelyjen seurattavuuden. Menettelyistä on tehtävä avoimempia, jotta viranomaisen toimintaa koskevat epäselvyydet voidaan jatkossa poistaa.
<SPEAKER ID="300" NAME="Giovanni La Via" LANGUAGE="IT">
Tänään toimitetulla äänestyksellä parlamentti on myöntänyt maailmanlaajuisen satelliittinavigointijärjestelmän (GNSS) Euroopan valvontaviranomaisen toiminnanjohtajalle vastuuvapauden viranomaisen talousarvion toteuttamisesta varainhoitovuonna 2009. Äänestin vastuuvapauden myöntämisen puolesta, koska tilintarkastustuomioistuimen ja talousarvion valvontavaliokunnan arvioinneissa ja kertomuksissa todetaan, että ne ovat saaneet kohtuullisen varmuuden siitä, että varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset.
<SPEAKER ID="301" NAME="David Martin" AFFILIATION="S&amp;D">
kirjallinen. - (EN) Äänestin sen puolesta, että maailmanlaajuisen satelliittinavigointijärjestelmän (GNSS) Euroopan valvontaviranomaiselle myönnetään vastuuvapaus, koska tilintarkastustuomioistuin on todennut saaneensa kohtuullisen varmuuden siitä, että varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset.
<SPEAKER ID="302" NAME="Raül Romeva i Rueda" AFFILIATION="Verts/ALE">
kirjallinen. - (EN) Tällä myönnetään maailmanlaajuisen satelliittinavigointijärjestelmän (GNSS) Euroopan valvontaviranomaisen toiminnanjohtajalle vastuuvapaus viranomaisen talousarvion toteuttamisesta varainhoitovuonna 2009.
<SPEAKER ID="303" NAME="Licia Ronzulli" AFFILIATION="PPE">
kirjallinen. - (IT) Tänään annettavalla päätöslauselmalla parlamentti myöntää maailmanlaajuisen satelliittinavigointijärjestelmän (GNSS) Euroopan valvontaviranomaisen toiminnanjohtajalle vastuuvapauden viranomaisen talousarvion toteuttamisesta varainhoitovuonna 2009. Parlamentti korostaa henkilöstön valintamenettelyssä esiintyviä puutteita, jotka usein vaarantavat menettelyjen seurattavuuden. Parlamentti toteaa myös, että viranomaisen 31. maaliskuuta 2010 julkaisema lopullinen talousarvio ei sisältänyt hallintoneuvoston hyväksymää vuoden 2009 lopullista talousarviota eikä viranomaisen tuloja. Parlamentti vaatiikin viranomaista korjaamaan tilanteen ja tiedottamaan muutoksesta vastuuvapauden myöntävälle viranomaiselle.
<SPEAKER ID="304" NAME="Zigmantas Balčytis" AFFILIATION="S&amp;D">
kirjallinen. - (LT) Äänestin tämän asiakirjan ja sen puolesta, että ARTEMIS-yhteisyrityksen talousarvion toteuttamisesta varainhoitovuonna 2009 myönnetään vastuuvapaus. Tilintarkastustuomioistuin on ilmoittanut, että yhteisyrityksen varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset. Yhteisyritys on käynnistysvaiheessa, eikä se ollut pannut sisäisen valvonnan järjestelmiä ja varainhoidon tietojärjestelmiä kokonaisuudessaan täytäntöön vuoden 2009 loppuun mennessä. Nämä järjestelmät on kiireellisesti pantava täysimääräisesti täytäntöön. Vuonna 2009 yhteisyrityksen maksusitoumusmäärärahojen käyttöaste oli 81 prosenttia ja maksumäärärahojen käyttöaste 20 prosenttia. Katson esittelijän tavoin, että yhteisyritys on yhä käynnistysvaiheessa, ja ymmärrän siksi maksumäärärahojen verrattain alhaisen käyttöasteen. Katson myös, että yhteisyrityksen olisi talousarvionsa koon ja hoitamiensa tehtävien monimutkaisuuden vuoksi harkittava hallintoneuvostolle suoraan raportoivan tarkastusvaliokunnan perustamista.
<SPEAKER ID="304" NAME="Lara Comi" LANGUAGE="IT">
Äänestin sen puolesta, että ARTEMIS-yhteisyritykselle myönnetään vastuuvapaus talousarvion toteuttamisesta varainhoitovuonna 2009, koska se on hallinnoinut varojaan erittäin hyvin, vaikka se onkin virasto, joka on vielä käynnistysvaiheessa. Tämän takia katson, että toimintaa voidaan kehittää jatkossa ja että tämän varainhoitovuoden tileissä havaitut puutteet voidaan korjata.
<SPEAKER ID="304" NAME="Diogo Feio" AFFILIATION="PPE">
kirjallinen. - (PT) ARTEMIS-yhteisyritys toteuttaa yhteisen teknologia-aloitteen sulautettujen tietotekniikkajärjestelmien alalla. Tämän julkisen ja yksityisen sektorin kumppanuuden ensisijaisena tavoitteena on tukea tutkimusaloitteiden yhteisrahoitusta EU:n tasolla sekä edistää yhteistyötä alan eri toimijoiden välillä. Kuten esittelijä toteaa, se perustettiin laatimaan ja toteuttamaan tutkimusohjelma sulautettuja tietotekniikkajärjestelmiä varten tarvittavien avainteknologioiden kehittämiseksi eri sovellusaloilla Euroopan kilpailukyvyn ja kestävän kehityksen lujittamiseksi sekä uusien markkinoiden ja yhteiskunnallisten sovellusten syntymisen mahdollistamiseksi. Yritys on vielä alkuvaiheissaan. Voimmekin odottaa siltä suuria saavutuksia ja toivomme, että siihen tehdyt sijoitukset osoittautuvat kannattaviksi.
<SPEAKER ID="304" NAME="Juozas Imbrasas" AFFILIATION="EFD">
kirjallinen. - (LT) Äänestin tämän asiakirjan puolesta, koska asiasta vastaava valiokunta päätti hyväksyä ARTEMIS-yhteisyrityksen varainhoitovuoden 2009 tilien päättämisen. Tilitarkastustuomioistuin on todennut saaneensa kohtuullisen varmuuden siitä, että varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset. Yhteisyrityksen vuoden 2009 lopullinen talousarvio sisälsi 46 000 000 euroa maksusitoumusmäärärahoina ja 8 000 000 euroa maksumäärärahoina, ja maksusitoumusmäärärahojen käyttöaste oli 81 prosenttia ja maksumäärärahojen käyttöaste 20 prosenttia. Katson, että yhteisyritys on yhä käynnistysvaiheessa, ja ymmärrän siksi maksumäärärahojen verrattain alhaisen käyttöasteen.
<SPEAKER ID="304" NAME="Giovanni La Via" LANGUAGE="IT">
Sekä tilintarkastustuomioistuin että talousarvion valvontavaliokunta antoivat myönteisen lausunnon ARTEMIS-yhteisyrityksen talousarvion toteuttamisesta varainhoitovuonna 2009. Tämän takia parlamentti on tänään äänestyksessä päättänyt myöntää vastuuvapauden varainhoitovuodesta 2009. Tehdyt tarkastukset osoittavat, että yhteisyrityksen tilit ovat luotettavat ja että tilien perustana olevat toimet ovat lailliset ja asianmukaiset. Katson kuitenkin, että yhteisyrityksen on noudatettava kehotusta, jonka mukaan sen on parannettava tietotekniikan prosessien ja toimintojen dokumentointia sekä alan riskien kartoitusta ja laadittava toiminnan jatkuvuutta koskeva suunnitelma ja tietosuojapolitiikka.
<SPEAKER ID="305" NAME="David Martin" AFFILIATION="S&amp;D">
kirjallinen. - (EN) Äänestin sen puolesta, että ARTEMIS-yhteisyritykselle myönnetään vastuuvapaus, mutta katson, että yhteisyrityksen olisi talousarvionsa koon ja hoitamiensa tehtävien monimutkaisuuden vuoksi harkittava hallintoneuvostolle suoraan raportoivan tarkastusvaliokunnan perustamista.
<SPEAKER ID="306" NAME="Raül Romeva i Rueda" AFFILIATION="Verts/ALE">
kirjallinen. - (EN) Tällä myönnetään ARTEMIS-yhteisyrityksen toimitusjohtajalle vastuuvapaus yhteisyrityksen talousarvion toteuttamisesta varainhoitovuonna 2009.
<SPEAKER ID="307" NAME="Licia Ronzulli" AFFILIATION="PPE">
kirjallinen. - (IT) Tänään annettavalla päätöslauselmalla parlamentti myöntää ARTEMIS-yhteisyrityksen toimitusjohtajalle vastuuvapauden yhteisyrityksen talousarvion toteuttamisesta varainhoitovuonna 2009. Parlamentti korostaa, että yhteisyritys perustettiin vuonna 2007 laatimaan ja toteuttamaan tutkimusohjelma sulautettuja tietotekniikkajärjestelmiä varten tarvittavien avainteknologioiden kehittämiseksi eri sovellusaloilla Euroopan kilpailukyvyn ja kestävän kehityksen lujittamiseksi sekä uusien markkinoiden ja yhteiskunnallisten sovellusten syntymisen mahdollistamiseksi.
<SPEAKER ID="308" NAME="Zigmantas Balčytis" AFFILIATION="S&amp;D">
kirjallinen. - (LT) Äänestin tämän mietinnön ja sen puolesta, että Clean Sky -yhteisyrityksen talousarvion toteuttamisesta varainhoitovuonna 2009 myönnetään vastuuvapaus. Tilintarkastustuomioistuin on ilmoittanut, että yhteisyrityksen varainhoitovuoden 2009 tilit ovat luotettavat ja että tilien perustana olevat toimet ovat lailliset ja asianmukaiset. Yhteisyritys on käynnistysvaiheessa, eikä se ollut pannut sisäisen valvonnan järjestelmiä ja varainhoidon tietojärjestelmiä kokonaisuudessaan täytäntöön vuoden 2009 loppuun mennessä. Nämä järjestelmät on otettava käyttöön. Katson esittelijän tavoin, että yhteisyrityksen olisi talousarvionsa koon ja hoitamiensa tehtävien monimutkaisuuden vuoksi harkittava hallintoneuvostolle suoraan raportoivan tarkastusvaliokunnan perustamista. Katson myös, että yhteisyrityksen on kehitettävä edelleen määräyksiä, jotka koskevat osakkaaksi liittymistä ja yhteisrahoitusta. Toivon, että Clean Sky -yhteisyritys vauhdittaa jatkossa puhtaan lentoliikenneteknologian kehittämistä, validointia ja demonstrointia EU:ssa, jotta sitä voitaisiin ottaa käyttöön mahdollisimman pian.
<SPEAKER ID="308" NAME="Slavi Binev" LANGUAGE="BG">
Haluan esittää muutamia huomautuksia Clean Sky -yhteisyrityksen toiminnasta. Tämän takia en äänestänyt sen puolesta, että yhteisyritykselle myönnettäisiin vastuuvapaus sen talousarvion toteuttamisesta varainhoitovuonna 2009. Vaikka yhteisyritys on perustettu vuonna 2007, se ei ole vieläkään tehnyt Belgian kanssa sopimusta toimistotiloista, erioikeuksista ja vapauksista tai muusta tuesta. Miten mikään yritys voi toimia asianmukaisesti, jos näitä perustarpeita ei ole taattu? Ei ole yllättävää, että vuonna 2008 yhteisrahoitettuja tutkimustoimia ei toteutettu kaikilta osin vuonna 2009 ja että ennakkorahoituksesta käytettiin vain 65 prosenttia. Olen erityisen huolestunut siitä, että yhteisyritys ei ole vielä pannut sisäisen valvonnan järjestelmiä ja varainhoidon tietojärjestelmiä kokonaisuudessaan täytäntöön, mikä vaarantaa EU:n veronmaksajilta saatavien varojen käytön avoimuuden.
<SPEAKER ID="308" NAME="Lara Comi" LANGUAGE="IT">
Äänestin sen puolesta, että Clean Sky -yhteisyritykselle myönnetään vastuuvapaus sen talousarvion toteuttamisesta varainhoitovuonna 2009, koska yrityksen talousarviossa esiintyvistä useista puutteista huolimatta katson, että voimme luottaa sen tarkastustoiminnan kehittämiseen jatkossa, koska yhteisyritys on vielä käynnistysvaiheessa.
<SPEAKER ID="308" NAME="Diogo Feio" AFFILIATION="PPE">
kirjallinen. - (PT) Clean Sky -yhteisyritys perustettiin vauhdittamaan puhtaan lentoliikenneteknologian kehittämistä, validointia ja demonstrointia EU:ssa, jotta sitä voitaisiin ottaa käyttöön mahdollisimman pian. Kuten ARTEMIS-yhteisyritys, myös se on vasta käynnistysvaiheessa. Tämä ei kuitenkaan tarkoita, että menettelyjä ja käytäntöjä ei olisi jo korjattava. Tämä koskee etenkin talousarvion rakennetta, kuten esittelijä oikeutetusti korostaa.
<SPEAKER ID="308" NAME="Juozas Imbrasas" AFFILIATION="EFD">
kirjallinen. - (LT) Äänestin tämän asiakirjan puolesta, koska asiasta vastaava valiokunta on päättänyt hyväksyä Clean Sky -yhteisyrityksen varainhoitovuoden 2009 tilien päättämisen. Clean Sky -yhteisyritys perustettiin joulukuussa 2007 vauhdittamaan puhtaan lentoliikenneteknologian kehittämistä, validointia ja demonstrointia EU:ssa, jotta sitä voitaisiin ottaa käyttöön mahdollisimman pian. Yhteisyritys on käynnistysvaiheessa, eikä se ollut pannut sisäisen valvonnan järjestelmiä ja varainhoidon tietojärjestelmiä kokonaisuudessaan täytäntöön vuoden 2009 loppuun mennessä. Yhteisyrityksen vuoden 2009 lopullinen talousarvio sisälsi 91 000 000 euroa maksusitoumusmäärärahoina ja 60 000 000 euroa maksumäärärahoina. Maksusitoumusmäärärahojen käyttöaste oli 98 prosenttia ja maksumäärärahojen käyttöaste alle yksi prosenttia. Katson, että yhteisyritys on yhä käynnistysvaiheessa, ja ymmärrän siksi maksumäärärahojen verrattain alhaisen käyttöasteen.
<SPEAKER ID="308" NAME="Giovanni La Via" LANGUAGE="IT">
Sekä tilintarkastustuomioistuin että talousarvion valvontavaliokunta ovat antaneet myönteisen lausunnon Clean Sky -yhteisyrityksen talousarvion toteuttamisesta varainhoitovuonna 2009. Tämän takia parlamentti on tänään äänestyksessä päättänyt myöntää vastuuvapauden varainhoitovuodesta 2009. Tehdyt tarkastukset osoittavat, että yhteisyrityksen talousarvio on luotettava ja että perustana olevat toimet ovat lailliset ja asianmukaiset. Katson kuitenkin, että yhteisyrityksen on noudatettava kehotusta, jonka mukaan sen on pantava täysimääräisesti täytäntöön sisäisen valvonnan järjestelmät ja varainhoidon tietojärjestelmät etenkin talousarvionsa koon ja hoitamiensa tehtävien monimutkaisuuden vuoksi.
<SPEAKER ID="309" NAME="Bogdan Kazimierz Marcinkiewicz" LANGUAGE="PL">
Arvoisa puhemies, äänestin sen puolesta, että Clean Sky -yhteisyritykselle myönnetään vastuuvapaus sen talousarvion toteuttamisesta varainhoitovuonna 2009. Tiedän, että yhteisyritys on vielä käynnistysvaiheessa. Valitettavasti hankkeissa on tässä vaiheessa esiintynyt useita viivästyksiä, joten ennakkorahoituksesta on käytetty 65 prosenttia. Päätöksiä Belgiassa sijaitsevasta päätoimistosta ei vieläkään ole tehty, mikä vaikeuttaa huomattavasti Clean Sky -yhteisyrityksen tehokasta toimintaa.
<SPEAKER ID="310" NAME="David Martin" AFFILIATION="S&amp;D">
kirjallinen. - (EN) Äänestin sen puolesta, että Clean Sky -yhteisyritykselle myönnetään vastuuvapaus. Myönnän, että yhteisyritys on vielä käynnistysvaiheessa. Olen silti huolestunut siitä, että komission yhteisyrityksen puolesta vuonna 2008 ennakkorahoittamia tutkimustoimia ei toteutettu kaikilta osin vuonna 2009 ja että hankkeiden viivästymisen vuoksi 13 600 000 euron ennakkorahoituksesta käytettiin vain 8 700 000 euroa eli 65 prosenttia. Olen erityisen huolestunut siitä, että yhteisyrityksen varainhoitovuoden 2009 hyväksytyn talousarvion vahvistaminen, rakenne ja esitystapa eivät olleet Clean Sky -yhteisyrityksen perustamisesta annetun asetuksen (EY) N:o 71/2008 eivätkä yhteisyrityksen varainhoitoa koskevien säännösten mukaiset. Kehotankin yhteisyritystä pikaisesti korjaamaan tämän vakavan puutteen.
<SPEAKER ID="311" NAME="Raül Romeva i Rueda" AFFILIATION="Verts/ALE">
kirjallinen. - (EN) Tällä myönnetään Clean Sky -yhteisyrityksen toimitusjohtajalle vastuuvapaus yhteisyrityksen talousarvion toteuttamisesta varainhoitovuonna 2009.
<SPEAKER ID="312" NAME="Licia Ronzulli" AFFILIATION="PPE">
kirjallinen. - (IT) Tänään annettavalla päätöslauselmalla parlamentti myöntää Clean Sky -yhteisyrityksen toimitusjohtajalle vastuuvapauden yhteisyrityksen talousarvion toteuttamisesta varainhoitovuonna 2009. Parlamentti katsoo, että yhteisyrityksen olisi talousarvionsa koon ja hoitamiensa tehtävien monimutkaisuuden vuoksi perustettava hallintoneuvostolle suoraan raportoiva tarkastusvaliokunta.
<SPEAKER ID="313" NAME="Zigmantas Balčytis" AFFILIATION="S&amp;D">
kirjallinen. - (LT) Kannatin äänestyksessä tätä asiakirjaa ja vastuuvapauden myöntämistä innovatiivisia lääkkeitä koskevan yhteisen teknologia-aloitteen toteuttamisesta vastaavan yhteisyrityksen talousarvion toteuttamisesta varainhoitovuonna 2009. Tilintarkastustuomioistuimen toimittamien tietojen mukaan yhteisyrityksen varainhoitovuoden 2009 tilit ovat luotettavat ja tilien perustana olevat toimet ovat lailliset ja asianmukaiset. Yhteisyritys on käynnistysvaiheessa, eikä se ollut pannut sisäisen valvonnan järjestelmiä ja varainhoidon tietojärjestelmiä kokonaisuudessaan täytäntöön vuoden 2009 loppuun mennessä. Näiden järjestelmien käyttöönotto on vietävä päätökseen. Olen esittelijän kanssa samaa mieltä siitä, että yhteisyrityksen olisi kehitettävä edelleen osakkaaksi liittymistä koskevia määräyksiä sekä pantava täysimääräisesti täytäntöön sisäisen valvonnan järjestelmänsä ja varainhoidon tietojärjestelmänsä. Toivon, että innovatiivisia lääkkeitä koskevan aloitteen toteuttamisesta vastaava yhteisyritys parantaa tulevaisuudessa huomattavasti lääkekehitysprosessin toimivuutta ja tehokkuutta ja auttaa lääkealaa tuottamaan tehokkaampia ja turvallisempia innovatiivisia lääkkeitä.
<SPEAKER ID="313" NAME="Slavi Binev">
, kirjallinen. - (BG) Katson, että innovatiivisia lääkkeitä koskevan yhteisen teknologia-aloitteen toteuttamisesta vastaava yhteisyrityksen rahoituksen olisi oltava täysin lääkeyhtiöiden tai sellaisten yhteisyrityksen muiden osakkaiden vastuulla, jotka hyötyvät eniten yhteisyrityksen toiminnasta. Tästä syystä en kannata vastuuvapauden myöntämistä yhteisyrityksen talousarvion toteuttamisesta varainhoitovuonna 2009.
<SPEAKER ID="313" NAME="Lara Comi" LANGUAGE="IT">
Kannatin äänestyksessä vastuuvapauden myöntämistä innovatiivisia lääkkeitä koskevan yhteisen teknologia-aloitteen toteuttamisesta vastaavalle yhteisyritykselle, sillä kuten mietinnössä osoitetaan, tilintarkastustuomioistuin on katsonut yhteisyrityksen tilien ja niiden perustana olevien toimien olevan luotettavia. Katson kuitenkin, että vaikka tietyt puutteet ovat jossain määrin perusteltavissa, koska yhteisyritys on yhä käynnistysvaiheessa, sen olisi pantava sisäisen valvonnan järjestelmänsä täytäntöön ja toimittava jatkossa huolellisemmin ja avoimemmin.
<SPEAKER ID="313" NAME="Diogo Feio" AFFILIATION="PPE">
kirjallinen. - (PT) Yhteisyrityksen tavoitteena on parantaa huomattavasti lääkekehitysprosessin toimivuutta ja tehokkuutta, jotta lääkeala tuottaisi pitkällä aikavälillä tehokkaampia ja turvallisempia innovatiivisia lääkkeitä. Näin ollen yhteisyrityksen tavoitteiden on määrä edistää seitsemännen puiteohjelman toteutusta ja tukea lääkealan tutkimus- ja kehittämistoimintaa jäsenvaltioissa sekä seitsemänteen puiteohjelmaan assosioituneissa maissa. Sillä kannustetaan pienten ja keskisuurten yritysten osallistumista sen toimintaan sekä yksityissektorin ja yliopistojen välistä yhteisyötä. Se on yhä käynnistysvaiheessa, joten emme voi ennustaa tarkasti, miten sen talousarviota toteutetaan tulevaisuudessa. Sen olisi kuitenkin pantava täytäntöön etenkin sisäisen valvonnan järjestelmänsä ja varainhoidon tietojärjestelmänsä.
<SPEAKER ID="313" NAME="Juozas Imbrasas" AFFILIATION="EFD">
kirjallinen. - (LT) Kannatin tätä asiakirjaa, koska asiasta vastaava valiokunta päätti hyväksyä innovatiivisia lääkkeitä koskevan yhteisen teknologia-aloitteen toteuttamisesta vastaavan yhteisyrityksen tilinpäätöksen varainhoitovuodelta 2009. Tilintarkastustuomioistuin totesi saaneensa riittävän varmuuden siitä, että varainhoitovuoden 2009 tilit ovat luotettavat ja tilien perustana olevat toimet ovat lailliset ja asianmukaiset. Innovatiivisia lääkkeitä koskevan aloitteen toteuttamisesta vastaava yhteisyritys perustettiin helmikuussa 2007, ja sen tavoitteena on parantaa huomattavasti lääkekehitysprosessin toimivuutta ja tehokkuutta, jotta lääkeala voisi pitkällä aikavälillä tuottaa tehokkaampia ja turvallisempia innovatiivisia lääkkeitä. Yhteisyritys on käynnistysvaiheessa, eikä se ollut pannut sisäisen valvonnan järjestelmiä ja varainhoidon tietojärjestelmiä kokonaisuudessaan täytäntöön vuoden 2009 loppuun mennessä. Samalla yhteisyrityksen vuoden 2009 lopullinen talousarvio sisälsi 82 000 000 euroa maksusitoumusmäärärahoina ja 82 000 000 euroa maksumäärärahoina, ja maksusitoumusmäärärahojen käyttöaste oli 97 prosenttia ja maksumäärärahojen käyttöaste 1 prosentti.
<SPEAKER ID="313" NAME="Giovanni La Via" LANGUAGE="IT">
Koska tilintarkastustuomio on todennut saaneensa kohtuullisen varmuuden siitä, että varainhoitovuoden 2009 tilit ovat luotettavat ja tilien perustana olevat toimet ovat lailliset ja asianmukaiset, kannatin äänestyksessä vastuuvapauden myöntämistä innovatiivisia lääkkeitä koskevan yhteisen teknologia-aloitteen toteuttamisesta vastaavan yhteisyrityksen talousarvion toteuttamisesta varainhoitovuonna 2009. Kuten tiedämme, kaikilla vastuuvapauden myöntämistä koskevilla keskusteluilla on oma erityinen viitekehyksensä, ja tämän päivän keskustelun viitekehyksenä on talous- ja finanssikriisi, joka on aiheuttanut rahoitus- ja budjettiongelmia monille jäsenvaltioille. Tästä syystä, ja myös tehokkaamman valvonnan vuoksi, yhdyn yhteisyritykselle esitettyyn kehotukseen sisällyttää varainhoitoa koskeviin säännöksiinsä nimenomainen viittaus komission sisäisen tarkastuksen osaston toimivaltuuksiin sen sisäisenä tarkastajana.
<SPEAKER ID="314" NAME="David Martin" AFFILIATION="S&amp;D">
kirjallinen. - (EN) Kannatin äänestyksessä vastuuvapauden myöntämistä innovatiivisia lääkkeitä koskevan yhteisen teknologia-aloitteen toteuttamisesta vastaavan yhteisyrityksen talousarvion toteuttamisesta varainhoitovuonna 2009. Kehotan yhteisyritystä panemaan pikaisesti ja täysimääräisesti täytäntöön sisäisen valvonnan järjestelmänsä ja varainhoidon tietojärjestelmänsä.
<SPEAKER ID="315" NAME="Raül Romeva i Rueda" AFFILIATION="Verts/ALE">
kirjallinen. - (EN) Tällä mietinnöllä myönnetään innovatiivisia lääkkeitä koskevan yhteisen teknologia-aloitteen toteuttamisesta vastaavan yhteisyrityksen toimitusjohtajalle vastuuvapaus yhteisyrityksen talousarvion toteuttamisesta varainhoitovuonna 2009.
<SPEAKER ID="316" NAME="Licia Ronzulli" AFFILIATION="PPE">
kirjallinen. - (IT) Tämänpäiväisellä päätöslauselmalla parlamentti myöntää innovatiivisia lääkkeitä koskevan yhteisen teknologia-aloitteen toteuttamisesta vastaavan yhteisyrityksen toimitusjohtajalle vastuuvapauden yhteisyrityksen talousarvion toteuttamisesta varainhoitovuonna 2009. Parlamentti kehottaa yhteistä teknologia-aloitetta sisällyttämään varainhoitoa koskeviin säännöksiinsä nimenomaisen viittauksen komission sisäisen tarkastuksen osaston toimivaltuuksiin sen sisäisenä tarkastajana yhteisön elimiä koskevan varainhoidon puiteasetuksen mukaisesti.
<SPEAKER ID="317" NAME="Zigmantas Balčytis" AFFILIATION="S&amp;D">
kirjallinen. - (LT) Kannatin äänestyksessä tätä mietintöä ja vastuuvapauden myöntämistä SESAR-yhteisyrityksen talousarvion toteuttamisesta. Tilintarkastustuomioistuimen toimittamien tietojen mukaan SESAR-yhteisyrityksen varainhoitovuoden 2009 tilit ovat luotettavat ja tilien perustana olevat toimet ovat lailliset ja asianmukaiset. Yhteisyritys on käynnistysvaiheessa, eikä se ollut pannut sisäisen valvonnan järjestelmiä ja varainhoidon tietojärjestelmiä kokonaisuudessaan täytäntöön vuoden 2009 loppuun mennessä. Näiden järjestelmien käyttöönotto on vietävä päätökseen. Olen esittelijän kanssa samaa mieltä siitä, että yhteisyrityksen on alettava käyttää tietojen hallinnointiin integroitua järjestelmää, jonka avulla kulut voitaisiin liittää tiettyihin työosioihin ja jonka avulla olisi mahdollista yksilöidä toimintakulujen rahoituslähde. Lisäksi on tärkeää määrittää edellytykset, joilla käyttämättömät talousarvion varat voidaan siirtää seuraavalle vuodelle.
<SPEAKER ID="317" NAME="Slavi Binev">
, kirjallinen. - (BG) Yhteisyritys uuden sukupolven eurooppalaisen ilmaliikenteen hallintajärjestelmän (SESAR) kehittämiseksi on tärkeä aloite. Katson kuitenkin, että kun finanssikriisi vallitsee ja monet jäsenvaltiot ovat vaikeuksissa, meidän ei ole asianmukaista käyttää miljoonia euroja tällä tavoin.
<SPEAKER ID="317" NAME="Lara Comi" LANGUAGE="IT">
Kannatin äänestyksessä vastuuvapauden myöntämistä SESAR-yhteisyritykselle varainhoitovuodelta 2009, koska tämä äskettäin perustettu yritys on vakuuttanut tilintarkastustuomioistuimen luotettavuudestaan. Kyseisen yhteisyrityksen pyrkimykset panna täytäntöön sisäisen valvonnan järjestelmänsä ovat jo hyvin tiedossa, mutta katson, että alalla olisi toteutettava lisätoimia tilien avoimuuden ja luotettavuuden takaamiseksi.
<SPEAKER ID="317" NAME="Diogo Feio" AFFILIATION="PPE">
kirjallinen. - (PT) Tämän yhteisyrityksen tarkoituksena on nykyaikaistaa eurooppalainen ilmaliikenteen hallintajärjestelmä, ja sillä on määrä koota yhteen yhtenäisen eurooppalaisen ilmatilan ilmaliikenteen hallinnan uudistusohjelman (SESAR-hanke) puitteissa unionissa tehdyt tutkimus- ja kehitysponnistelut.
<P>
Lentoyhtiöiden palveluja yhä enemmän käyttävien Euroopan kansalaisten samoin kuin lentoyhtiöiden työntekijöiden turvallisuus edellyttää tiettyä suorituskyvyn tasoa etsittäessä parhaita ratkaisuja tämäntyyppisen liikenteen hallinnoimiseksi sekä seurattaessa ja vertailtaessa eri jäsenvaltioissa jo sovellettuja menetelmiä, jotta kaikki ottaisivat käyttöön parhaat käytännöt sekä turvalliset, taloudelliset ja innovatiiviset ratkaisut.
<P>
Kuten muutkin käynnistysvaiheessa olevat yritykset, SESAR-yhteisyritys ei vielä ole saanut sisäisen valvonnan järjestelmiään eikä varainhoidon tietojärjestelmiään täysin toimintakuntoon. Sen on tehtävä tämä mahdollisimman pian.
<SPEAKER ID="317" NAME="Juozas Imbrasas" LANGUAGE="LT">
Kannatin tätä asiakirjaa, koska asiasta vastaava valiokunta päätti hyväksyä SESAR-yhteisyrityksen tilinpäätöksen varainhoitovuodelta 2009. Tilintarkastustuomioistuin totesi saaneensa riittävän varmuuden siitä, että varainhoitovuoden 2009 tilit ovat luotettavat ja tilien perustana olevat toimet ovat lailliset ja asianmukaiset. Yhteisyrityksen vuoden 2009 lopullinen talousarvio sisälsi 325 000 000 euroa maksusitoumusmäärärahoina ja 157 000 000 euroa maksumäärärahoina, ja maksusitoumusmäärärahojen käyttöaste oli 97,1 prosenttia ja maksumäärärahojen käyttöaste 43,2 prosenttia. Tilintarkastustuomioistuin katsoi, että yhteisyritys edistyi vuonna 2009 merkittävällä tavalla valvontajärjestelmien perustamisessa, mutta piti huolestuttavana, että vuoden lopussa ei ollut käytössä varainhoitoa, talousarviota ja toimintaa koskevien tietojen hallinnointiin tarkoitettua integroitua välinettä. Yhteisyritys totesi kuitenkin vastauksessaan, että varainhoitojärjestelmät otettiin käyttöön toukokuussa 2010 Tapaukset, joissa sisäinen valvonta ei toimi asianmukaisesti, on kitkettävä pois.
<SPEAKER ID="317" NAME="Giovanni La Via" LANGUAGE="IT">
Huolimatta muutamista aukoista ja sääntöjenvastaisuuksista, jotka tilintarkastustuomioistuin havaitsi tutkiessaan ja arvioidessaan SESAR-yhteisyrityksen talousarvion toteuttamista, kannatin äänestyksessä vastuuvapauden myöntämistä varainhoitovuodelta 2009. Katson kuitenkin, että samojen virheiden välttämiseksi tulevissa menettelyissä SESAR-yhteisyrityksen olisi pantava täytäntöön sisäisen valvonnan järjestelmät ja varainhoidon tietojärjestelmät, joiden avulla kunkin varainhoitovuoden talousarviotoimia voidaan arvioida mahdollisimman luotettavasti ja tarkasti.
<SPEAKER ID="318" NAME="David Martin" LANGUAGE="EN">
Kannatin äänestyksessä vastuuvapauden myöntämistä SESAR-yhteisyrityksen talousarvion toteuttamisesta varainhoitovuonna 2009. Olen kuitenkin huolissani siitä, että tietojen hallinnointiin ei vielä joulukuussa 2009 käytetty integroitua järjestelmää, jonka avulla kulut voitaisiin liittää tiettyihin työosioihin ja jonka avulla olisi mahdollista yksilöidä toimintakulujen rahoituslähde.
<SPEAKER ID="319" NAME="Raül Romeva i Rueda" AFFILIATION="Verts/ALE">
kirjallinen. - (EN) Tällä mietinnöllä myönnetään SESAR-yhteisyrityksen pääjohtajalle vastuuvapaus yhteisyrityksen talousarvion toteuttamisesta varainhoitovuonna 2009.
<SPEAKER ID="320" NAME="Licia Ronzulli" AFFILIATION="PPE">
kirjallinen. - (IT) Tämänpäiväisellä päätöslauselmalla parlamentti myöntää SESAR-yhteisyrityksen pääjohtajalle vastuuvapauden yhteisyrityksen talousarvion toteuttamisesta varainhoitovuonna 2009. Parlamentti on tyytyväinen siihen, että tilintarkastustuomioistuimen mukaan yhteisyrityksen varainhoitovuoden 2009 tilit ovat luotettavat ja tilien perustana olevat toimet olennaisilta osiltaan lailliset ja asianmukaiset.
<SPEAKER ID="322" NAME="Sebastian Valentin Bodu" AFFILIATION="PPE">
kirjallinen. - (RO) Vastuu Euroopan parlamentin jäsenten antamista julkisista lausunnoista on ensisijaisesti niiden antajilla. Parlamentti puuttuu asiaan ja tutkii asiayhteyttä, tilannetta tai sitä, oliko julkisen lausunnon antajalla oikeus antaa se vai ei, vain poikkeustapauksissa. Näin on kuitenkin tehtävä, kun lausunnon antaja asetetaan vastuuseen ilmaisemansa ajatuksen sisällöstä. Euroopan parlamentin jäsen Luigi de Magistris on haastettu kotimaassaan oikeuteen haastattelun johdosta, jonka hän antoi eräälle italialaiselle sanomalehdelle unionissa edustettuna olevan poliittisen puolueen jäsenenä, ja tämä on sellainen poikkeuksellinen tapaus, jota Euroopan parlamentilla on velvollisuus tutkia. Kun asiaa tarkastellaan lausunnon antamista tai sen sisäpoliittisia seurauksia laajemmin, Euroopan parlamentin jäsenen oikeus ilmaista mielipiteensä on tunnustettava vapaudeksi ja siksi sitä on puolustettava.
<P>
Luigi de Magistrisin tavoin kaikki Euroopan parlamentin jäsenet nauttivat koskemattomuutta, jonka perusteella heitä ei voida alistaa tutkittavaksi tai pidättää heidän ilmaisemiensa mielipiteiden tai äänestystensä perusteella. Tässä mielessä yrityksiä estää Euroopan parlamentin jäseniä ilmaisemasta mielipiteitään yleisen edun mukaisista asioista ei voida hyväksyä demokraattisessa yhteiskunnassa.
<SPEAKER ID="322" NAME="José Manuel Fernandes" AFFILIATION="PPE">
kirjallinen. - (PT) Mietinnön aiheena on pyyntö, joka koskee jäsen Luigi de Magistrisin parlamentaarisen koskemattomuuden puolustamista Euroopan unionin erioikeuksista ja vapauksista tehdyn pöytäkirjan 8 ja 9 artiklan ja Italian tasavallan perustuslain, sellaisena kuin se on muutettuna 29. lokakuuta 1993 hyväksytyllä annetulla perustuslakia koskevalla lailla nro 3, 68 artiklan mukaisesti. Pyyntö perustuu siihen, että Euroopan parlamentin jäsen Clemente Mario Mastella haastoi de Magistrisin oikeuteen Beneventon tuomioistuimessa haastattelusta, jonka de Magistris antoi italialaiselle sanomalehdelle. Ottaen huomioon parlamentin vakiintuneen käytännön tapauksissa, joissa oikeusmenettelyt on tuotu siviili- tai hallinto-oikeuden piiriin, sekä oikeudellisten asioiden valiokunnan lausunnon äänestän jäsen de Magistrisin parlamentaarisen koskemattomuuden pidättämisen puolesta.
<SPEAKER ID="322" NAME="Juozas Imbrasas" AFFILIATION="EFD">
kirjallinen. - (LT) Kannatin tätä mietintöä, koska oikeudellisten asioiden valiokunta katsoo, että kyseistä haastattelua antaessaan Luigi de Magistris ilmaisi mielipiteensä äänestäjilleen yleisen edun mukaisesta asiasta Euroopan parlamentin jäsenen tehtäviä hoitaessaan ja harjoitti poliittista toimintaa. Demokraattisessa yhteiskunnassa ei voida hyväksyä sitä, että parlamentin jäseniä pyritään oikeustoimin estämään ilmaisemasta mielipiteitään legitiimisti yleisen edun mukaisista ja huolta aiheuttavista asioista ja kritisoimasta poliittisia vastustajiaan, ja edellä mainittu on myös jyrkässä ristiriidassa Euroopan unionin erioikeuksista ja vapauksista tehdyn pöytäkirjan 8 artiklan kanssa, joka on tarkoitettu suojelemaan jäsenten ilmaisuvapautta heidän harjoittaessaan tehtäviään Euroopan unionin toimielimiin kuuluvan parlamentin edun mukaisesti. Edellä esitettyjen seikkojen perusteella ja työjärjestyksen 6 artiklan 3 kohdan mukaisesti oikeudellisten asioiden valiokunta suosittelee jäsenen koskemattomuuden puolustamista puoltavia ja sitä vastaan esitettyjä perusteita käsiteltyään, että Euroopan parlamentti puolustaa Luigi de Magistrisin parlamentaarista koskemattomuutta.
<SPEAKER ID="323" NAME="David Martin" LANGUAGE="EN">
Kannatin tätä mietintöä, koska asiasta vastaava valiokunta katsoo, että kyseistä haastattelua antaessaan Luigi de Magistris ilmaisi mielipiteensä äänestäjilleen yleisen edun mukaisesta asiasta Euroopan parlamentin jäsenen tehtäviä hoitaessaan ja harjoitti poliittista toimintaa. Demokraattisessa yhteiskunnassa ei voida hyväksyä sitä, että parlamentin jäseniä pyritään oikeustoimin estämään ilmaisemasta mielipiteitään legitiimisti yleisen edun mukaisista ja huolta aiheuttavista asioista ja kritisoimasta poliittisia vastustajiaan, ja edellä mainittu on myös ristiriidassa Euroopan unionin erioikeuksista ja vapauksista tehdyn pöytäkirjan 8 artiklan kanssa, joka on tarkoitettu suojelemaan jäsenten ilmaisuvapautta heidän harjoittaessaan tehtäviään Euroopan unionin toimielimiin kuuluvan parlamentin edun mukaisesti.
<SPEAKER ID="323" NAME="Alexander Mirsky" AFFILIATION="S&amp;D">
kirjallinen. - (EN) Luigi de Magistris haastettiin oikeuteen herjaussyytösten perusteella. Tässä yhteydessä hän pyysi Euroopan parlamenttia suojelemaan hänen parlamentaarista koskemattomuuttaan ja erioikeuksiaan. Mietinnön mukaisesti oikeudellisten asioiden valiokunta suosittaa, että Euroopan parlamentti suojelee jäsen de Magistrisin koskemattomuutta. Äänestin mietinnön puolesta.
<SPEAKER ID="323" NAME="Maria do Céu Patrão Neves" LANGUAGE="PT">
Parlamentti on saanut pyynnön pidättää jäsen Luigi de Magistrisin koskemattomuus. Euroopan parlamentin jäsen Clemente Mario Mastella haastoi de Magistrisin oikeuteen Beneventon tuomioistuimessa haastattelusta, jonka de Magistris antoi italialaiselle sanomalehdelle ja joka julkaistiin 31. lokakuuta 2009.
<P>
Oikeudellisten asioiden valiokunta on antanut asiasta lausunnon hyväksyttyään mietinnön, jossa päätettiin olla pidättämättä de Magistrisin parlamentaarista koskemattomuutta. Jäsen de Magistrisin katsottiin kommenttinsa antaessaan hoitaneen tehtäviään Euroopan parlamentin jäsenenä. Mietinnön mukaan hän ilmaisi mielipiteensä äänestäjilleen yleisen edun mukaisesta asiasta Euroopan parlamentin jäsenen tehtäviä hoitaessaan ja harjoitti poliittista toimintaa.
<P>
Äänestin mietinnön puolesta, koska kannatan parlamentin jäsenten ilmaisunvapautta heidän hoitaessaan tehtäviään ja haluan puolustaa Euroopan parlamentin etuja toimielimenä. Haluan kuitenkin lisätä, että mielestäni yleisesti poliittisissa tehtävissä toimivien, myös parlamentin jäsenten, olisi aina puhuttava totta ja käytettävä kunnioittavaa kieltä keskustelukumppaneistaan, ja näin ei aina tapahdu.
<SPEAKER ID="324" NAME="Raül Romeva i Rueda" AFFILIATION="Verts/ALE">
kirjallinen. - (EN) Mietinnöllä puolustetaan jäsen de Magistrisin koskemattomuutta, sillä kyseistä haastattelua antaessaan Luigi de Magistris ilmaisi mielipiteensä äänestäjilleen yleisen edun mukaisesta asiasta Euroopan parlamentin jäsenen tehtäviä hoitaessaan ja harjoitti poliittista toimintaa.
<SPEAKER ID="321" NAME="Slavi Binev">
, kirjallinen. - (BG) Puolustan Bruno Gollnischin erioikeuksia ja koskemattomuutta ja katson, että hän on joutunut luonteeltaan puhtaasti poliittisen vainon kohteeksi. Hänen koskemattomuuttaan on puolustettava, jotta hän voi jatkaa tehtäviensä hoitamista Euroopan parlamentin täysivaltaisena jäsenenä. Tällaisissa tapauksissa istuntojakson aikana toimitetaan äänestys parlamentin jäsenen koskemattomuuden puolustamisesta (edellyttäen tietysti, että jäsen kuuluu johonkin suureen poliittiseen ryhmään), mikä saa minut ajattelemaan, että Euroopan parlamentissa harjoitetaan välillä kaksinaismoralismia, joka tuhoaa luottamuksen koko toimielimeen.
<SPEAKER ID="326" NAME="Anne Delvaux" LANGUAGE="FR">
Te tiedätte, kuinka sitoutunut olen demokraattisiin arvoihin... Euroopan parlamentin jäsen ja Front National -puolueen älyllinen johtaja Bruno Gollnisch on pyytänyt parlamentaarisen koskemattomuutensa puolustamista Ranskan viranomaisten soveltamien toimien yhteydessä osana oikeudellista tutkintaa Gollnischin roolista Rhône-Alpes'in alueneuvoston Front National -ryhmän puheenjohtajana ja korvausvaatimuksia, jotka Kansainvälisen rasismin ja antisemitismin vastainen liitto esitti tammikuussa 2009 rotuvihaan yllyttämisestä.
<P>
Euroopan parlamentin jäseniä koskevaa lainsäädäntöä ja menettelyjä koskevan luvun 8 artiklan mukaan Euroopan parlamentin jäseniä ei voida alistaa tutkittavaksi, pidättää tai haastaa oikeuteen heidän tehtäviään hoitaessaan ilmaisemiensa mielipiteiden tai äänestystensä perusteella. Ranskan tasavallan perustuslain 26 pykälän toisessa momentissa säädetään vastaavasti.
<P>
Nyt, kun Front National on korkealla ranskalaisissa mielipidetiedusteluissa ja kun kyseisen puolueen siirtyminen kohti valtavirtaa (sekä tiedotusvälineissä että poliittisesti) voidaan kyseenalaistaa, olen tyytyväinen siihen, että Euroopan parlamentti ei puolusta jäsen Gollnischin parlamentaarista koskemattomuutta, ja olen vaatinut sen pidättämistä, jotta tuomioistuimet voivat tehdä työnsä.
<SPEAKER ID="326" NAME="José Manuel Fernandes" LANGUAGE="PT">
Tämä mietintö koskee pyyntöä kollegamme Bruno Gollnischin etuoikeuksien ja koskemattomuuden puolustamisesta. Pyyntö esitettiin, kun Ranskan poliisi yritti pidättää hänet saattaakseen hänet Ranskan oikeusviranomaisten eteen poliittisten mielipiteiden ilmaisua koskevan tapauksen vuoksi. Tapaus koskee Kansainvälisen rasismin ja antisemitismin vastaisen liiton (LICRA) esittämää syytöstä rotuvihaan yllyttämisestä Rhône-Alpes'in alueneuvoston Front National -ryhmän, jonka puheenjohtajana Bruno Gollnisch toimi, verkkosivuillaan julkaiseman lehdistötiedotteen vuoksi. Kun otetaan huomioon parlamentin vakiintunut käytäntö ja oikeudellisten asioiden valiokunnan lausunto, yhdyn esittelijän kantaan ja äänestän sen puolesta, että jäsen Gollnischin parlamentaarinen koskemattomuus pidätetään.
<SPEAKER ID="326" NAME="Juozas Imbrasas" AFFILIATION="EFD">
kirjallinen. - (LT) Kannatin mietintöä, koska Bruno Gollnisch ei ole vedonnut Euroopan unionin erioikeuksista ja vapauksista tehdyn pöytäkirjan 8 artiklaan, joten sitä ei sovelleta tähän tapaukseen. Päättääkseen parlamentaarisen koskemattomuuden puolustamisesta tai pidättämisestä parlamentti soveltaa omia johdonmukaisia periaatteitaan. Asiasta vastaava valiokunta ei ole löytänyt todisteita riittävän vakavista ja täsmällisistä epäilyistä siitä, että syyte on nostettu asianomaisen jäsenen poliittisen toiminnan vahingoittamiseksi.
<P>
Toiseksi, tapaus ei ole osa Bruno Gollnischin poliittista toimintaa Euroopan parlamentin jäsenenä. Se koskee sen sijaan Bruno Gollnischin yksinomaan alueellis- ja paikallisluonteista toimintaa Rhône-Alpes'in aluevaltuutettuna, joka tehtävä on pidettävä erillään Euroopan parlamentin jäsenyydestä. Kolmanneksi, kun Bruno Gollnischin poliittinen ryhmä oli julkaissut Rhône-Alpes'in alueneuvostossa kyseisen raskauttavan lehdistötiedotteen, hän oli antanut selityksen, jonka mukaan tiedotteen laati Front National -puolueen alueryhmä mukaan luettuna sen päätiedottaja. Parlamentaarisen koskemattomuuden soveltamisen tällaiseen tilanteeseen katsotaan merkitsevän niiden sääntöjen soveltamisen perusteetonta laajentamista, joiden tarkoituksena on välttää sekaantuminen parlamentin toimintaan ja riippumattomuuteen. Lopuksi todettakoon, että parlamentin asemesta on toimivaltaisten oikeusviranomaisten asia päättää, kaikkia demokraattisia takuita noudattaen, missä määrin Ranskan rotuvihaan yllyttämistä koskevaa lainsäädäntöä on rikottu ja mitä oikeudellisia seuraamuksia tästä saattaisi aiheutua. Tarkasteltuaan kaikkia seikkoja oikeudellisten asioiden valiokunta suosittelee, että Euroopan parlamentti pidättää Bruno Gollnischin parlamentaarisen koskemattomuuden.
<SPEAKER ID="327" NAME="David Martin" AFFILIATION="S&amp;D">
kirjallinen. - (EN) Tarkasteltuani kyseisen jäsenen parlamentaarisen koskemattomuuden puolustamisen kannalta myönteisiä ja kielteisiä tekijöitä yhdyn oikeudellisten asioiden valiokunnan suositukseen, jonka mukaan parlamentti ei puolusta Bruno Gollnischin koskemattomuutta.
<SPEAKER ID="328" NAME="Jean-Luc Mélenchon" AFFILIATION="GUE/NGL">
kirjallinen. - (FR) Leimaamista ja vihaan yllyttämistä uskonnollisen vakaumuksen perusteella pidetään Ranskassa rikoksina, ja tämä tilanne vastaa tekijän tapaamista itse teossa. Jäsen Gollnisch antoi julkisesti tukensa pöyristyttävälle lehdistötiedotteelle. Lehdistötiedotteessa muslimit rinnastetaan roistoihin. Siinä puhutaan "islamin tunkeutumisesta ja kulttuuristen arvojemme tuhoamisesta". Bruno Gollnisch saa tilaisuuden puolustautua. Hänen koskemattomuutensa pidättäminen mahdollistaa tämän. Tästä syystä äänestän hänen parlamentaarisen koskemattomuutensa puolustamista koskevaa pyyntöä vastaan.
<SPEAKER ID="323" NAME="Maria do Céu Patrão Neves" LANGUAGE="PT">
Bruno Gollnisch on pyytänyt Euroopan parlamenttia puolustamaan hänen parlamentaarista koskemattomuuttaan Ranskan viranomaisten soveltamien, Gollnischin mukaan hänen vapauttaan rajoittavien toimien yhteydessä osana oikeudellista tutkintaa ja korvausvaatimuksia (plainte avec constitution de partie civile), jotka Kansainvälisen rasismin ja antisemitismin vastainen liitto esitti nimetöntä henkilöä vastaan 26. tammikuuta 2009 rotuvihaan yllyttämisestä. Käsittelyssä tultiin siihen johtopäätökseen, että tapaus ei ole osa Bruno Gollnischin poliittista toimintaa Euroopan parlamentin jäsenenä, vaan koskee sen sijaan yksinomaan alueellis- ja paikallisluonteista toimintaa Rhône-Alpes'in aluevaltuutettuna, johon tehtävään Bruno Gollnisch valittiin suoralla ja yleisellä vaalilla ja joka on pidettävä erillään Euroopan parlamentin jäsenyydestä. Suoritetussa tutkinnassa ei ole löydetty todisteita "fumus persecutionis" -tapauksesta eli siitä, että tarkoituksena on vahingoittaa asianomaisen jäsenen poliittista toimintaa. Kannatin äänestyksessä tätä mietintöä, jossa päätetään olla puolustamatta Bruno Gollnischin etuoikeuksia ja koskemattomuutta ja jättää toimivaltaisten oikeusviranomaisten päätettäväksi, kaikkia demokraattisia takuita noudattaen, missä määrin Ranskan rotuvihaan yllyttämistä koskevaa lainsäädäntöä on rikottu ja mitä oikeudellisia seuraamuksia tästä saattaisi aiheutua.
<SPEAKER ID="329" NAME="Raül Romeva i Rueda" AFFILIATION="Verts/ALE">
kirjallinen. - (EN) Kyseinen tapaus ei ole osa Bruno Gollnischin poliittista toimintaa Euroopan parlamentin jäsenenä, vaan koskee yksinomaan hänen alueellis- ja paikallisluonteista toimintaansa Rhône-Alpes'in aluevaltuutettuna. Näin ollen olemme päättäneet olla puolustamatta hänen koskemattomuuttaan.
<SPEAKER ID="330" NAME="Slavi Binev" LANGUAGE="BG">
Puolustan Bruno Gollnischin erioikeuksia ja koskemattomuutta ja katson, että hän on joutunut luonteeltaan puhtaasti poliittisen vainon kohteeksi. Hänen koskemattomuuttaan on puolustettava, jotta hän voi jatkaa tehtäviensä hoitamista Euroopan parlamentin täysivaltaisena jäsenenä. Tästä syystä äänestin hänen koskemattomuutensa pidättämistä vastaan.
<SPEAKER ID="331" NAME="Andrew Henry William Brons" AFFILIATION="NI">
kirjallinen. - (EN) Äänestin Bruno Gollnischin parlamentaarisen koskemattomuuden pidättämistä vastaan seuraavista syistä: 1. Uskon sananvapauteen, ja sanat, joista on kanneltu, eivät olleet yllyttämistä väkivaltaan eivätkä sopimattomia tai loukkaavia. Huomiot koskivat islamilaisten hallintojen suvaitsemattomuutta vääräuskoisina pidettyjä ihmisiä kohtaan. 2. Ennen näiden erittäin tärkeiden äänestysten (jotka koskivat yhden parlamentin jäsenen perusoikeuksia) toimittamista ei annettu mahdollisuutta keskusteluun. 3. Ehdotus pidättää Bruno Gollnischin koskemattomuus (ja myöhempi päätös sen pidättämisestä) oli epäjohdonmukainen ehdotuksen kanssa, jonka mukaan saksalainen parlamentin jäsen Elmar Brok saa säilyttää koskemattomuutensa (väitettyä) veronkiertorikosta koskevaa syytteeseen asettamista vastaan. On selvää, että syyte on yksityisen organisaation haitantekotarkoituksessa tekemä ja sillä on tarkoitus saada Bruno Gollnisch erotetuksi vaaleilla valitusta tehtävästään ja viedä hänen hyvä maineensa.
<SPEAKER ID="332" NAME="Philip Claeys" AFFILIATION="NI">
kirjallinen. - (NL) Jo se, että kollegallemme, joka on vaarassa menettää parlamentaarisen koskemattomuutensa, ei ole annettu mahdollisuutta puolustautua täysistunnossa, on riittävä syy äänestää tätä mietintöä vastaan, jossa suositellaan koskemattomuuden pidättämistä. Lisäksi on pöyristyttävää ja luonnotonta, että parlamentin jäsenet menettävät koskemattomuutensa ja heitä haastetaan oikeuteen mielipiteidensä ilmaisemisesta. Jos Euroopan parlamentti haluaa, että äänestäjät ottavat sen vakavasti jatkossa, sen on yksiselitteisesti ja tinkimättä puolustettava omien jäsentensä ja kaikkien Euroopan kansalaisten oikeutta ilmaisunvapauteen.
<SPEAKER ID="332" NAME="José Manuel Fernandes" LANGUAGE="PT">
Tämä mietintö koskee Lyonin vetoomustuomioistuimen syyttäjän Euroopan parlamentille toimittamaa pyyntöä pidättää parlamentin jäsenen Bruno Gollnischin parlamentaarinen koskemattomuus vireillä olevan rikostutkinnan johdosta, joka koskee oikeudellista tutkintaa ja korvausvaatimuksia, jotka Kansainvälisen rasismin ja antisemitismin vastainen liitto (LICRA) esitti Rhône-Alpes'in alueneuvoston Front National -ryhmän, jonka puheenjohtajana Bruno Gollnisch toimi, julkaiseman lehdistötiedotteen vuoksi. Kun otetaan huomioon parlamentin vakiintunut käytäntö ja se, että tähän tapaukseen ei ole syytä soveltaa parlamentaarista koskemattomuutta, sekä oikeudellisten asioiden valiokunnan lausunto, yhdyn esittelijän kantaan ja äänestän sen puolesta, että jäsen Gollnischin parlamentaarinen koskemattomuus pidätetään.
<SPEAKER ID="333" NAME="Nick Griffin" AFFILIATION="NI">
kirjallinen. - (EN) Äänestin Bruno Gollnischin parlamentaarisen koskemattomuuden pidättämistä vastaan seuraavista syistä: 1. Sananvapaus on yhteiskuntamme keskeinen arvo ja demokratiamme kulmakivi. Poliittisten vastustajien ei saa antaa rajoittaa sitä. Bruno Gollnischin esittämiksi väitetyt kommentit eivät olleet väkivaltaan yllyttämistä eivätkä sopimattomia tai loukkaavia. Ne koskivat islamististen hallintojen suvaitsemattomuutta uskottomia kohtaan. 2. Ennen tästä kysymyksestä toimitettuja äänestyksiä, jotka vaikuttavat yhden parlamentin jäsenen perusoikeuksiin, ei ollut mahdollista käydä keskustelua. 3. Ehdotus pidättää Bruno Gollnischin koskemattomuus (ja myöhempi päätös sen pidättämisestä) oli epäjohdonmukainen ehdotuksen kanssa, jonka mukaan saksalainen parlamentin jäsen Elmar Brok saa säilyttää koskemattomuutensa (väitettyä) veronkiertorikosta koskevaa syytteeseen asettamista vastaan.
<P>
On selvää, että syyte on yksityisen organisaation haitantekotarkoituksessa tekemä ja sillä on tarkoitus saada Bruno Gollnisch erotetuksi vaaleilla valitusta tehtävästään ja viedä hänen hyvä maineensa. Yhtä selvää on se, että parlamenttia valtaavan poliittisen korrektiuden yhä suvaitsemattomammassa ilmapiirissä jotkut parlamentin jäsenet ovat tasa-arvoisempia kuin toiset.
<SPEAKER ID="326" NAME="Juozas Imbrasas" LANGUAGE="LT">
Äänestin tämän asiakirjan puolesta, sillä ensinnäkin asiasta vastaava valiokunta ei ole löytänyt todisteita riittävän vakavista ja täsmällisistä epäilyistä siitä, että syyte on nostettu asianomaisen jäsenen poliittisen toiminnan vahingoittamiseksi.
<P>
Toiseksi, tapaus ei ole osa Bruno Gollnischin poliittista toimintaa Euroopan parlamentin jäsenenä. Se koskee sen sijaan Bruno Gollnischin yksinomaan alueellis- ja paikallisluonteista toimintaa Rhône-Alpes'in aluevaltuutettuna, joka tehtävä on pidettävä erillään Euroopan parlamentin jäsenyydestä.
<P>
Kolmanneksi, Bruno Gollnisch on antanut selvityksen hänen Rhône-Alpes'in alueneuvostossa toimivan poliittisen ryhmänsä julkaisemasta lehdistötiedotteesta. Parlamentaarisen koskemattomuuden soveltamisen tällaiseen tilanteeseen katsotaan merkitsevän niiden sääntöjen soveltamisen perusteetonta laajentamista, joiden tarkoituksena on välttää sekaantuminen parlamentin toimintaan ja riippumattomuuteen.
<P>
Lopuksi todettakoon, että parlamentin asemesta on toimivaltaisten oikeusviranomaisten asia päättää, kaikkia demokraattisia takuita noudattaen, missä määrin Ranskan rotuvihaan yllyttämistä koskevaa lainsäädäntöä on rikottu ja mitä oikeudellisia seuraamuksia tästä saattaisi aiheutua. On syytä panna merkille, että hyväksymällä päätöksen pidättää kyseisen jäsenen koskemattomuus Euroopan parlamentti antaa toimivaltaiselle kansalliselle viranomaiselle mahdollisuuden asettaa tämä henkilö vastuuseen (sillä parlamentin toimintaan ja riippumattomuuteen ei sekaannuta), eikä päätös millään muotoa merkitse jäsenen syyllisyyden vahvistamista tai kannanottoa siihen, ovatko tietyt toimet tai näkemykset riittävä tutkinnan peruste. Tarkasteltuaan kaikkia tekijöitä oikeudellisten asioiden valiokunta suosittelee, että Euroopan parlamentti pidättää Bruno Gollnischin parlamentaarisen koskemattomuuden.
<SPEAKER ID="326" NAME="Jean-Marie Le Pen" LANGUAGE="FR">
Sekä Ranskan kansalliskokouksessa että Euroopan parlamentissa tekemäni pitkän parlamentaarikon uran (27 vuotta) perusteella voin sanoa, että Euroopan parlamentin asenne Bruno Gollnischin parlamentaarisen koskemattomuuden pidättämiseen oli erityisen hirvittävä. Tämä parlamentin jäsen ei saanut käyttää puheenvuoroa puolustaakseen itseään kollegoidensa edessä, jotka sattumoisin eivät vaivautuneet perehtymään tapauksen tosiasioihin. Jos he olisivat tehneet sen, he olisivat huomanneet, että Bruno Gollnisch oli vain välillisesti vastuussa tästä asiasta ja että se liittyi hänen poliittisen mielipiteensä ilmaisemisen vapauteen. On yksi asia opettaa demokratiaa ja ihmisoikeuksien kunnioittamista; niiden kunnioittaminen omassa toimielimessä on täysin toista.
<SPEAKER ID="326" NAME="Marine Le Pen" LANGUAGE="FR">
Demokraattisessa yhteiskunnassa ei voida hyväksyä sitä, että parlamentin jäseniä pyritään tuomioistuimessa nostettavan kanteen avulla estämään ilmaisemasta mielipiteitään legitiimisti yleisen edun mukaisista ja huolta aiheuttavista asioista ja kritisoimasta poliittisia vastustajiaan, ja se on myös jyrkässä ristiriidassa Euroopan unionin erioikeuksista ja vapauksista tehdyn pöytäkirjan 8 artiklan kanssa, joka on tarkoitettu suojelemaan jäsenten ilmaisuvapautta. Kannatan varauksetta tätä mallia. Jäsen Rapkayn mielestä se koskee kuitenkin vain jäsen de Magistrisia, jota syytetään herjauksesta, mutta ei Bruno Gollnischia, joka on asetettu syytteeseen poliittisten mielipiteiden ilmaisemisesta. Tässä on kyse kaksinaismoraalista. Millä lailla se, että saamme tietää, mitä mieltä jäsen de Magistris on eräästä toisesta parlamentin jäsenestä, on enemmän yleisen edun mukaista ja demokraattisempaa kuin se, että saamme tietää, mitä mieltä Front National on Romansin kaupungin mellakoista tai joukkomaahanmuuton vaaroista? Bruno Gollnisch on menettämässä koskemattomuutensa juuri siitä syystä, että hänen vastustajansa eivät pitäneet kyseisestä lehdistötiedotteesta, vaikka se koskee laajempaa yleistä etua. Euroopan parlamentin vaaleilla valittujen edustajien ilmaisunvapauden rajat eivät saisi olla muuteltavissa eivätkä ne saisi riippua siitä, miellyttääkö henkilön naama vai ei. On arvotonta, että hyväksytte mietinnön.
<SPEAKER ID="334" NAME="David Martin" AFFILIATION="S&amp;D">
kirjallinen. - (EN) Kannatan Bruno Gollnischin koskemattomuuden pidättämistä, jotta hänet voidaan haastaa oikeuteen rotuvihaan yllyttämisestä.
<SPEAKER ID="335" NAME="Jean-Luc Mélenchon" AFFILIATION="GUE/NGL">
kirjallinen. - (FR) Leimaamista ja vihaan yllyttämistä uskonnollisen vakaumuksen perusteella pidetään Ranskassa rikoksina, ja tämä tilanne vastaa tekijän tapaamista itse teossa. Jäsen Gollnisch antoi julkisesti tukensa pöyristyttävälle lehdistötiedotteelle. Siinä muslimit rinnastetaan roistoihin. Siinä puhutaan "islamin tunkeutumisesta ja kulttuuristen arvojemme tuhoamisesta". Bruno Gollnisch saa mahdollisuuden puolustautua. Hänen koskemattomuutensa pidättäminen mahdollistaa tämän. Tästä syystä äänestän hänen parlamentaarisen koskemattomuutensa puolustamista koskevaa pyyntöä vastaan.
<SPEAKER ID="335" NAME="Andreas Mölzer" AFFILIATION="NI">
kirjallinen. - (DE) Äänestin Bruno Gollnischin koskemattomuuden pidättämistä vastaan, koska oikeudellisten asioiden valiokunnan perustelut, joissa täysistunnolle suositettiin koskemattomuuden pidättämistä, olivat täysin mielivaltaiset. Jos Bruno Gollnisch asetetaan syytteeseen Front Nationalin poliittisen toimiston kirjoittaman lehdistötiedotteen vuoksi, tätä toimintaa on luonnollisesti pidettävä osana hänen EU-tehtäviensä hoitamista. Perustelu, jonka mukaan tämä tapahtui osana hänen toimintaansa aluevaltuutettuna, ei ole pitävä, koska EU-tehtävien hoitamista ei voida pitää osa-aikaisena tai vastaavana toimintana. Esitettäisiinkö tätä samaa perustelua, jos Bruno Gollnisch olisi esittänyt saman lausunnon Euroopan parlamentin istuntojaksolla tai jossain valiokunnassa? Lisäksi koskemattomuuden pidättämisen perustana olevan lehdistötiedotteen sisältö on sataprosenttisesti ilmaisunvapauden suojelema. Jos koskemattomuutta aletaan nyt pidättää poliittisesti epämiellyttävien lausuntojen perusteella, se osoittaa taas kerran, mitä Euroopan parlamentti ajattelee todellisesta demokratiasta.
<SPEAKER ID="335" NAME="Maria do Céu Patrão Neves" LANGUAGE="PT">
Tämän mietinnön aiheena on se, että Ranskan yleinen syyttäjä on pyytänyt kollegamme Bruno Gollnischin parlamentaarisen koskemattomuuden pidättämistä, jotta nostetusta syytteestä väitetystä rotuvihaan yllyttämisestä voidaan käynnistää tutkinta ja Bruno Gollnischia vastaan voidaan tarvittaessa nostaa syyte Ranskan ensimmäisen oikeusasteen tuomioistuimessa, vetoomustuomioistuimessa ja korkeimmassa oikeudessa. Bruno Gollnischin parlamentaarisen koskemattomuuden pidättäminen liittyy väitettyyn rikokseen rotuvihaan yllyttämisestä Rhône-Alpes'in alueneuvostossa toimivan Front National -ryhmän, jonka puheenjohtajana Bruno Gollnisch toimi, 3. lokakuuta 2008 julkaiseman lehdistötiedotteen johdosta, joten tapaus koskee yksinomaan alueellis- ja paikallisluonteista toimintaa Rhône-Alpes'in aluevaltuutettuna, johon tehtävään Bruno Gollnisch valittiin suoralla ja yleisellä vaalilla ja joka on pidettävä erillään Euroopan parlamentin jäsenyydestä. Suoritetussa tutkinnassa ei ole löydetty näyttöä "fumus persecutionis" -tapauksesta eli siitä, että tarkoituksena on vahingoittaa asianomaisen jäsenen poliittista toimintaa. Kannatin äänestyksessä tätä mietintöä, jossa päätetään olla puolustamatta Bruno Gollnischin etuoikeuksia ja koskemattomuutta ja jättää toimivaltaisten oikeusviranomaisten päätettäväksi, kaikkia demokraattisia takuita noudattaen, missä määrin Ranskan rotuvihaan yllyttämistä koskevaa lainsäädäntöä on rikottu ja mitä oikeudellisia seuraamuksia tästä saattaisi aiheutua.
<SPEAKER ID="336" NAME="Raül Romeva i Rueda" AFFILIATION="Verts/ALE">
kirjallinen. - (EN) Tämä tapaus on identtinen edellisen mietinnön kanssa (katso, mutta nyt pyynnön koskemattomuuden pidättämisestä ovat tehneet Ranskan viranomaiset.
<SPEAKER ID="337" NAME="Luís Paulo Alves" LANGUAGE="PT">
Prespa-järvien vesipiiri (Prespan puistoalue) ulottuu Kreikan, entisen Jugoslavian tasavallan Makedonian ja Albanian alueille. Ensiksi mainittu on Euroopan unionin jäsenvaltio, toiseksi mainittu on ehdokasvaltio ja kolmas mahdollinen ehdokasvaltio. Albania ja entinen Jugoslavian tasavalta Makedonia ovat tehneet EU:n kanssa vakautus- ja assosiaatiosopimuksen, ja kestävän talouden ja ympäristöystävällisen infrastruktuurin kehittämiseen liittyy huomattavia työllistämismahdollisuuksia, mikä käytännössä tarkoittaa paikallisia työpaikkoja, ja tämä edistäisi Eurooppa 2020 -strategiaa. Lisäksi resurssitehokkuus, kestävä talouskehitys ja luonnonsuojelu voivat ja niiden pitäisi kulkea käsi kädessä, ja niillä olisi myös tehostettava naapurimaiden kanssa tehtävää yhteistyötä näiden yhdentämiseksi Eurooppaan. Kaikista edellä esitetyistä syistä äänestän tämän sopimusluonnoksen puolesta.
<SPEAKER ID="338" NAME="Mara Bizzotto" LANGUAGE="IT">
Kannatan hyväksynnän antamista Euroopan unionin osallistumiselle Kreikan, entisen Jugoslavian tasavallan Makedonian ja Albanian tekemään Prespan puistoalueen suojelua ja kestävää kehitystä koskevaan sopimukseen. Olen tätä mieltä, koska puisto on pinnanmuodostuksensa, luonnonominaisuuksiensa, biologisen monimuotoisuutensa ja kulttuurisen merkityksensä vuoksi kansainvälisesti huomattava luonnonalue. Kannatan myös sopimuksessa asetettuja tavoitteita ja periaatteita, jotka perustuvat luonnonvarojen kestävään käyttöön, ekosysteemien ja biologisen monimuotoisuuden suojelun painottamiseen sekä Prespa-järvien vesien saastumisen ehkäisemiseen, valvomiseen ja vähentämiseen.
<SPEAKER ID="338" NAME="Maria da Graça Carvalho" AFFILIATION="PPE">
kirjallinen. - (PT) Suhtaudun myönteisesti jäsenvaltioiden pyrkimyksiin tehdä yhteistyötä EU:n ulkopuolisten valtioiden kanssa, jotta luonnonvarojen käytöstä saataisiin kestävämpää. Näin ollen äänestän Prespan puistoalueen suojelua ja kestävää kehitystä koskevan sopimuksen tekemisen puolesta, sillä katson, että se on tärkeää niiden kolmen valtion - Kreikan, entisen Jugoslavian tasavallan Makedonian ja Albanian - kehitykselle, joiden alueelle puistoalue ulottuu. Katson myös, että tämä puistoalue on tärkeä ympäristölle, luonnonsuojelulle sekä monille myönteisille seurannaisvaikutuksille, joita tällainen yhteistyö voi synnyttää, varsinkin hyvien suhteiden vahvistamiselle Balkanin alueella.
<SPEAKER ID="338" NAME="Diogo Feio" LANGUAGE="PT">
Suhtaudun myönteisesti Euroopan unionin, Albanian ja entisen Jugoslavian tasavallan Makedonian tekemään vakautus- ja assosiaatiosopimukseen, jonka tarkoituksena on käynnistää yhteistyö kaikkien niiden valtioiden välillä, joiden alueelle Prespa-järvien vesipiiri ulottuu, ekosysteemin kattavan suojelun ja puistoalueen kestävän kehityksen varmistamiseksi. Sopimus on esimerkki unionin vesipolitiikan puitedirektiivin menestyksellisestä soveltamisesta ympäristön suojelemiseksi, alueen asukkaiden elintason parantamiseksi ja yhteistyön luomiseksi kyseisten kolmen valtion, Kreikan, Albanian ja entisen Jugoslavian tasavallan Makedonian, välille. Näin edistetään sopimuspuolten hyviä naapuruussuhteita erityisen herkällä Balkanin alueella.
<SPEAKER ID="338" NAME="José Manuel Fernandes" LANGUAGE="PT">
Tämä suositus koskee esitystä neuvoston päätökseksi Prespan puistoalueen suojelua ja kestävää kehitystä koskevan sopimuksen tekemisestä Euroopan unionin puolesta. Prespan puistoalue luokiteltiin puistoalueeksi vuonna 1977, ja se julistettiin useamman valtion alueelle ulottuvaksi suojelualueeksi Prespa-valtioiden, Kreikan, Albanian ja entisen Jugoslavian tasavallan Makedonian, 2. helmikuuta 2000 antamalla julistuksella. Euroopan unioni on tietoinen polttavasta tarpeesta suojella luonnonvaroja, ja siksi se on 1970-luvulta lähtien antanut lainsäädäntöpaketin, jonka äärimmäinen ilmentymä on vuonna 2000 annettu vesipolitiikan puitedirektiivi. Kyseisen sopimuksen tavoitteena on käynnistää EU:n ja edellä mainittujen valtioiden välinen yhteistyö alueen kestävän kehityksen edistämiseksi ja sen ekosysteemin suojelemiseksi erityisesti Prespa-järvien vesipiirin yhdennettyjen hoitosuunnitelmien avulla. Aikana, jona ilmastonmuutoksesta johtuvat katastrofit ovat lisääntymässä, onnittelen neuvostoa tästä hankkeesta ja toivon, että se saatetaan päätökseen mahdollisimman pian.
<SPEAKER ID="339" NAME="João Ferreira" AFFILIATION="GUE/NGL">
kirjallinen. - (PT) Prespa-järvien vesipiiri (Prespan puistoalue) ulottuu Kreikan, entisen Jugoslavian tasavallan Makedonian ja Albanian alueille. On äärimmäisen tärkeää perustaa lukuisten harvinaisten ja/tai kotoperäisten eläin- ja kasvilajien säilymisen kannalta tärkeä elinympäristö, joka on myös maailmanlaajuisesti uhanalaisten lintujen pesimispaikka sekä merkittävän arkeologisen perinnön ja perinteiden säilymisympäristö.
<P>
Sopimuksen avulla pyritään käynnistämään yhteistyö, jolla varmistetaan Prespan puistoalueen ekosysteemin kattava suojelu ja puistoalueen kestävä kehitys, mukaan luettuna vesipiirin yhdennettyjen hoitosuunnitelmien kehittäminen. Tämän tavoitteen saavuttamiseksi sopimuspuolet sitoutuvat toteuttamaan tarvittavat toimet erikseen tai yhteistyössä siten, että ne noudattavat täysivaltaisen yhdenvertaisuuden, alueellisen koskemattomuuden, keskinäisen hyödyn ja hyvässä uskossa toimimisen periaatteita, jotta ne voivat hoitaa Prespa-järvien vesiä, ehkäistä, valvoa ja vähentää alueen vesien saastumista, suojella alueen luonnon monimuotoisuutta, suojella maaperää, käyttää harkitusti luonnonvaroja ja vaalia kestävää kehitystä.
<P>
Tämän vuoksi äänestämme mietinnön puolesta.
<SPEAKER ID="340" NAME="Ilda Figueiredo" AFFILIATION="GUE/NGL">
kirjallinen. - (PT) Prespan puistoalue, tai Prespa-järvien vesipiiri, joka ulottuu Kreikan, entisen Jugoslavian tasavallan Makedonian ja Albanian alueille, on äärimmäisen tärkeä, jotta voidaan perustaa lukuisten harvinaisten ja/tai kotoperäisten eläin- ja kasvilajien säilymisen kannalta tärkeä elinympäristö, joka on myös maailmanlaajuisesti uhanalaisten lintujen pesimispaikka sekä merkittävän arkeologisen perinnön ja perinteiden säilymisympäristö.
<P>
Sopimuksen avulla pyritään käynnistämään yhteistyö, jolla varmistetaan Prespan puistoalueen ekosysteemin kattava suojelu ja puistoalueen kestävä kehitys, mukaan luettuna vesipiirin yhdennettyjen hoitosuunnitelmien kehittäminen.
<P>
Tämän tavoitteen saavuttamiseksi sopimusvaltiot sitoutuvat toteuttamaan tarvittavat toimet erikseen tai yhteistyössä siten, että ne noudattavat täysivaltaisen yhdenvertaisuuden, alueellisen koskemattomuuden, keskinäisen hyödyn ja hyvässä uskossa toimimisen periaatteita, jotta ne voivat hoitaa Prespa-järvien vesiä, ehkäistä, valvoa ja vähentää alueen vesien saastumista, suojella alueen luonnon monimuotoisuutta, suojella maaperää, käyttää harkitusti luonnonvaroja ja vaalia kestävää kehitystä.
<P>
Tämän vuoksi äänestämme mietinnön puolesta.
<SPEAKER ID="341" NAME="Monika Flašíková Beňová" AFFILIATION="S&amp;D">
kirjallinen. - (EN) Helmikuussa 2010 Kreikka, entinen Jugoslavian tasavalta Makedonia ja Albania tekivät Euroopan unionin läsnä ollessa ja sen osallistuttua neuvotteluihin Prespan puistoalueen suojelua ja kestävää kehitystä koskevan sopimuksen. Sopimuksen tavoitteena on varmistaa Prespan puistoalueen ja myös ekosysteemin kattava suojelu. Paitsi että järvet ja niiden ympäristö ovat ekologisesti arvokkaita, tämä alue on ainutkertainen myös pinnanmuodostuksensa, luonnonominaisuuksiensa, luonnon monimuotoisuutensa ja kulttuurisen merkityksensä vuoksi. Alue on tärkeä elinympäristö lukuisten harvinaisten ja/tai kotoperäisten eläin- ja kasvilajien säilymisen kannalta, maailmanlaajuisesti uhanalaisten lintujen pesimispaikka sekä merkittävän arkeologisen perinnön ja perinteiden säilymisympäristö. Tästä syystä oli toivottavaa saada parlamentin hyväksyntä sen varmistamiseksi, että sopimus voidaan hyväksyä.
<SPEAKER ID="341" NAME="Lorenzo Fontana" LANGUAGE="IT">
Kreikan, entisen Jugoslavian tasavallan Makedonian ja Albanian raja-alueella sijaitseva Prespa-järvien vesipiiri on merkittävä luonnonalue. Sopimuksella, joka Euroopan unionin on tarkoitus allekirjoittaa, edistetään eräitä tärkeitä tavoitteita tämän alueen ja sen ekosysteemin suojelemiseksi ja uusiutuvien energiamuotojen kestävän käytön aloittamiseksi. Tästä syystä äänestän suosituksen puolesta.
<SPEAKER ID="341" NAME="Juozas Imbrasas" AFFILIATION="EFD">
kirjallinen. - (LT) Äänestin mietinnön puolesta, koska sopimuksen tarkoituksena on käynnistää yhteistyö, jolla varmistetaan Prespan puistoalueen ekosysteemin kattava suojelu ja puistoalueen kestävä kehitys, mukaan luettuna vesipiirin yhdennettyjen hoitosuunnitelmien laatiminen kansainvälisten ja Euroopan unionin normien mukaisesti. Prespa-järvien vesipiiri (Prespan puistoalue) ulottuu Kreikan, entisen Jugoslavian tasavallan Makedonian ja Albanian alueille. Ensiksi mainittu on Euroopan unionin jäsenvaltio, toiseksi mainittu on ehdokasvaltio ja kolmas mahdollinen ehdokasvaltio. Albania ja entinen Jugoslavian tasavalta Makedonia ovat tehneet EU:n kanssa myös vakautus- ja assosiaatiosopimuksen. Prespan puistoalue on pinnanmuodostuksensa, luonnonominaisuuksiensa, luonnon monimuotoisuutensa ja kulttuurisen merkityksensä vuoksi kansainvälisesti merkittävä luonnonalue. Alue on tärkeä elinympäristö lukuisten harvinaisten ja/tai kotoperäisten eläin- ja kasvilajien säilymisen kannalta, maailmanlaajuisesti uhanalaisten lintujen pesimispaikka sekä merkittävän arkeologisen perinnön ja perinteiden säilymisympäristö.
<P>
Näiden syiden vuoksi edellä mainitut kolme maata tekivät 2. helmikuuta 2010 Prespan puistoalueen suojelua ja kestävää kehitystä koskevan sopimuksen. EU osallistui sopimuksen laatimiseen, ja myös parlamenttia pyydetään hyväksymään se. Tämän tavoitteen saavuttamiseksi sopimuspuolet sitoutuvat toteuttamaan tarvittavat toimet ja soveltamaan parhaita käytettävissä olevia tekniikoita erikseen ja yhteistyössä siten, että ne noudattavat täysivaltaisen yhdenvertaisuuden, alueellisen koskemattomuuden, keskinäisen hyödyn ja hyvässä uskossa toimimisen periaatteita.
<SPEAKER ID="342" NAME="David Martin" AFFILIATION="S&amp;D">
kirjallinen. - (EN) Suhtaudun myönteisesti Prespan puistoalueen suojelua ja kestävää kehitystä koskevaan sopimukseen. Prespan puistoalue on pinnanmuodostuksensa, luonnonominaisuuksiensa, luonnon monimuotoisuutensa ja kulttuurisen merkityksensä vuoksi kansainvälisesti merkittävä luonnonalue. Alue on tärkeä elinympäristö lukuisten harvinaisten ja/tai kotoperäisten eläin- ja kasvilajien säilymisen kannalta, maailmanlaajuisesti uhanalaisten lintujen pesimispaikka sekä merkittävän arkeologisen perinnön ja perinteiden säilymisympäristö.
<SPEAKER ID="342" NAME="Willy Meyer" LANGUAGE="ES">
Tämä mietintö käsittelee Prespa-järvien vesipiiriä, joka on pinnanmuodostuksensa, luonnonominaisuuksiensa, luonnon monimuotoisuutensa ja kulttuurisen merkityksensä vuoksi kansainvälisesti merkittävä luonnonalue. Alue on tärkeä elinympäristö lukuisten harvinaisten tai kotoperäisten eläin- ja kasvilajien säilymisen kannalta, maailmanlaajuisesti uhanalaisten lintujen pesimispaikka sekä merkittävän arkeologisen perinnön ja perinteiden säilymisympäristö. Näin ollen Kreikka, Albania ja entinen Jugoslavian tasavalta Makedonia, joiden alueille tämä luonnonalue ulottuu, ovat tekemässä sopimusta käynnistääkseen näiden järvien vesien hoitamista koskevan yhteistyön niiden saastumisen ehkäisemiseksi, valvomiseksi ja vähentämiseksi, alueen luonnon monimuotoisuuden suojelemiseksi ja sen maaperän suojelemiseksi eroosiolta, luonnonvarojen harkitun käytön edistämiseksi ja kestävän kehityksen vaalimiseksi, vieraiden eläin- ja kasvilajien istuttamisen ehkäisemiseksi sekä sellaisten ihmisen toimien sääntelemiseksi, joilla on kielteisiä vaikutuksia alueella. Olen vakuuttunut tarpeesta lisätä yhteistyötä asianomaisten osapuolten välillä siten, että ne noudattavat täysivaltaisen yhdenvertaisuuden, alueellisen koskemattomuuden, keskinäisen hyödyn ja hyvässä uskossa toimimisen periaatteita, tämän poikkeuksellisen alueen suojelemiseksi. Siitä syystä äänestän tämän sopimuksen puolesta.
<SPEAKER ID="342" NAME="Maria do Céu Patrão Neves" LANGUAGE="PT">
Tämän mietinnön perustana on esitys neuvoston päätökseksi Prespan puistoalueen, eli Prespa-järvien vesipiirin, suojelua ja kestävää kehitystä koskevan sopimuksen tekemisestä. Euroopan unionilla on jo kauan ollut sen vesistöjä suojelevaa lainsäädäntöä, nimittäin vuonna 2000 annettu vesipolitiikan puitedirektiivi, jossa asetetaan tavoitteeksi suojella kaikkia vesistöjä - jokia, järviä, pohjavesiä ja rannikkovesiä - ja jossa säädetään hallinnolliset ja poliittiset rajatylittävien yhteisten vesipiirien osalta toimien koordinoimisesta tämän tavoitteen saavuttamiseksi. Prespa-järvien vesipiiri (Prespan puistoalue) ulottuu Kreikan, entisen Jugoslavian tasavallan Makedonian ja Albanian alueille. Entinen Jugoslavian tasavalta Makedonia on ehdokasvaltio, ja Albania on mahdollinen ehdokasvaltio. Tästä syystä on tarpeen tehdä kansainvälinen sopimus vesipolitiikan puitedirektiivin tavoitteiden saavuttamiseksi, toisin sanoen tämän alueen biologisen monimuotoisuuden ja ekosysteemipalvelujen suojelemiseksi. Kannatin äänestyksessä tätä mietintöä, jonka ympäristön, kansanterveyden ja elintarvikkeiden turvallisuuden valiokunta oli aiemmin hyväksynyt yksimielisesti.
<SPEAKER ID="342" NAME="Paulo Rangel" AFFILIATION="PPE">
kirjallinen. - (PT) Prespa-järvien vesipiiri ulottuu Kreikan, entisen Jugoslavian tasavallan Makedonian ja Albanian alueille. Koska alue on ekologisesti kiistämättömän arvokas biologisen monimuotoisuuden lähde ja siten myös luonnollinen ilmaston säätelijä, sen suojeleminen on Euroopan unionin ponnistusten arvoista vesipolitiikan puitedirektiivin (2000/60/EY) mukaisesti. Tämän direktiivin mukaan tapauksissa, joissa vesipiiri ulottuu unionin rajojen ulkopuolelle, asianomaisten valtioiden toimia on koordinoitava, ja tästä syystä tehtiin 2. helmikuuta 2010 Prespan puistoalueen suojelua ja kestävää kehitystä koskeva sopimus; myös komissio osallistui neuvotteluihin EU:n puolesta. Sopimuksen lopullinen hyväksyminen neuvostossa edellyttää kuitenkin Euroopan parlamentin hyväksyntää. Edellä esitetyistä syistä äänestin sopimuksen hyväksymisen puolesta.
<SPEAKER ID="343" NAME="Raül Romeva i Rueda" AFFILIATION="Verts/ALE">
kirjallinen. - (EN) Prespan puistoalue on pinnanmuodostuksensa, luonnonominaisuuksiensa, luonnon monimuotoisuutensa ja kulttuurisen merkityksensä vuoksi kansainvälisesti merkittävä luonnonalue. Alue on tärkeä elinympäristö lukuisten harvinaisten ja/tai kotoperäisten eläin- ja kasvilajien säilymisen kannalta, maailmanlaajuisesti uhanalaisten lintujen pesimispaikka sekä merkittävän arkeologisen perinnön ja perinteiden säilymisympäristö. Näistä syistä asianomaiset kolme valtiota tekivät 2. helmikuuta 2010 Prespan puistoalueen suojelua ja kestävää kehitystä koskevan sopimuksen. EU osallistui sopimuksen laatimiseen. Sopimuksen tarkoituksena on käynnistää yhteistyö, jolla varmistetaan Prespan puistoalueen ekosysteemin kattava suojelu ja puistoalueen kestävä kehitys, mukaan luettuna vesipiirin yhdennettyjen hoitosuunnitelmien laatiminen kansainvälisten ja Euroopan unionin normien mukaisesti. Euroopan unionin toiminnasta tehdyn sopimuksen 218 artiklan 6 kohdan a alakohdan mukaisesti neuvoston on varmistettava Euroopan parlamentin hyväksyntä hyväksyäkseen sopimuksen.
<SPEAKER ID="344" NAME="Licia Ronzulli" AFFILIATION="PPE">
kirjallinen. - (IT) Euroopan unionissa on ollut jo pitkään vesistöjen suojelua koskevaa lainsäädäntöä, jonka tärkein osa on vesipolitiikkaa koskeva puitedirektiivi. Kun vesipiiri ulottuu unionin alueen ulkopuolelle, jäsenvaltioiden on tämän lainsäädännön mukaan pyrittävä yhteistyöhön kyseessä olevien unionin ulkopuolisten valtioiden kanssa, joiden alueelle vesipiiri ulottuu. Jos yhteensovittaminen tapahtuu kansainvälisellä sopimuksella, Euroopan unionin on oltava sopimuspuolena siltä osin kuin sopimusta sovelletaan unionin toimivaltaan kuuluviin asioihin.
<P>
Prespan puistoalue on pinnanmuodostuksensa, luonnonominaisuuksiensa, luonnon monimuotoisuutensa ja kulttuurisen merkityksensä vuoksi kansainvälisesti merkittävä luonnonalue. Tänään hyväksytyn tekstin tarkoituksena on käynnistää yhteistyö, jolla varmistetaan Prespan puistoalueen ekosysteemin kattava suojelu ja puistoalueen kestävä kehitys, mukaan luettuna vesipiirin yhdennettyjen hoitosuunnitelmien laatiminen kansainvälisten ja Euroopan unionin normien mukaisesti. Sopimuksella edistetään vesipolitiikan puitedirektiivin onnistunutta täytäntöönpanoa, ympäristönsuojelua, paikallisten asukkaiden elintason parantamista ja hyvien naapuruussuhteiden lujittamista erityisen herkällä Balkanin alueella.
<SPEAKER ID="344" NAME="Daciana Octavia Sârbu" AFFILIATION="S&amp;D">
kirjallinen. - (EN) Viime vuonna komissio ja muut EU:n toimielimet pohtivat sitä tosiasiaa, että emme ole saavuttaneet biologista monimuotoisuutta koskevia tavoitteitamme. Tämä on erittäin valitettava tilanne, johon on saatava nopeasti ja tehokkaasti muutos biologisen monimuotoisuuden ja sen meille tarjoamien korvaamattomien ekosysteemipalvelujen suojelemiseksi. Kolmansien maiden kanssa tehtävää yhteistyötä on kannustettava mahdollisimman paljon, koska tämä on myös globaali ongelma, joten tämä sopimus on erittäin tervetullut.
<SPEAKER ID="345" NAME="Luís Paulo Alves" LANGUAGE="PT">
Kannatan äänestyksessä Carmen Fraga Estévezin suositusta, jossa suhtaudutaan myönteisesti Euroopan komission toteuttamiin toimiin, jotta alueelliset kalastuksenhoitojärjestöt hyväksyisivät päätöslauselmat satamavaltion toimenpiteitä koskevan sopimuksen perusteella. Intian valtameren tonnikalatoimikunnan (IOTC) maaliskuussa 2010 Busanissa, Etelä-Koreassa, järjestetyssä kokouksessa hyväksyttiin EU:n esittämä satamavaltion toimenpiteitä koskeva päätöslauselma (päätöslauselma 2010/11). EU esitti vastaavia ehdotuksia myös muissa alueellisissa kalastuksenhoitojärjestöissä vahvistaakseen niiden tällä hetkellä voimassa olevia satamavaltion toimenpiteitä ja mukauttaakseen niitä sopimuksen vaatimuksiin. Niitä ei valitettavasti monissa tapauksissa pystytty hyväksymään monien maiden, esimerkiksi joidenkin Latinalaisen Amerikan maiden ja pienten Tyynenmeren saarivaltioiden, vastustuksen takia.
<P>
Esittelijän tavoin myös minä kehotan painokkaasti Euroopan komissiota jatkamaan näiden ehdotusten hyväksymisen edistämistä, koska sopimuksessa määrätyt toimenpiteet ovat todella tehokkaita laittoman, ilmoittamattoman ja sääntelemättömän kalastuksen (LIS-kalastus) torjunnassa vain, jos ja kun ne pannaan koko maailmassa täytäntöön kattavasti, yhtenäisesti ja avoimesti, jotta voidaan välttää porsaanreikiä, joita LIS-kalastuksen harjoittajat voivat helposti hyödyntää.
<SPEAKER ID="346" NAME="Antonello Antinoro" LANGUAGE="IT">
Kannatin suositusta, koska Euroopan unionin on lähetettävä vahva viesti laitonta, ilmoittamatonta ja sääntelemätöntä kalastusta vastaan. Euroopan unioni on kalastuksenhoitoa koskevissa kysymyksissä tärkeä kansainvälinen toimija. Sellaisena sen on tuettava kaikkea, mikä liittyy rikkomisia koskevien kansainvälisten sääntöjen täytäntöönpanoon. Esittelijä Fraga Estévez suhtautuu suosituksessa myönteisesti Euroopan komission toteuttamiin toimiin, jotta Yhdistyneiden Kansakuntien elintarvike- ja maatalousjärjestön satamavaltion toimenpiteitä koskevaan sopimukseen perustuvat päätöslauselmat hyväksyttäisiin. Valiokunnassa me kannatimme painokkaasti ajatusta jatkaa näiden ehdotusten eteenpäin ajamista. Laittomaan kalastukseen luetaan rekisteröidyt alukset, jotka pyytävät alamittaisia lajeja, sekä luvattomien alusten harjoittama kalastus suojelluilla alueilla tai liian lähellä rannikkoa.
<P>
Valitettavasti noin 60 prosenttia markkinoillemme tulevista tuotteista on peräisin laittomasta kalastuksesta, ja tämä synnyttää epävarmuutta niiden laadusta ja vaikeuttaa niiden jäljittämistä. Tästä syystä katsomme, että Euroopan unionin olisi näytettävä esimerkkiä kaikille muille tällä alalla toimiville valtioille, jotka saavat kilpailuedun kansainvälisillä markkinoilla, koska niiden ei tarvitse noudattaa mitään meidän kalastajillemme määrätyistä rajoituksista.
<SPEAKER ID="347" NAME="Izaskun Bilbao Barandica" LANGUAGE="ES">
Kannatin äänestyksessä Carmen Fraga Estévezin suositusta esityksestä neuvoston päätökseksi laittoman, ilmoittamattoman ja sääntelemättömän kalastuksen ehkäisemiseksi, estämiseksi ja lopettamiseksi toteutettavia satamavaltion toimenpiteitä koskevan sopimuksen allekirjoittamisesta. Äänestin suosituksen puolesta, koska aloitteen sisältö antaa tärkeän panoksen nykyiseen maailmanlaajuiseen taisteluun laitonta kalastusta vastaan. Sen sisältö on tehokas, jos se pannaan täytäntöön kattavasti, yhtenäisesti ja avoimesti.
<SPEAKER ID="347" NAME="Mara Bizzotto" LANGUAGE="IT">
Kalakantojen niukkuudesta koko maailmassa eikä siis vain meidän merissämme on vähitellen muodostumassa vakava ongelma. Tiedämme, että merien eliöstö on tärkeä paitsi siksi, että se muodostaa merkittävän osan ihmisten ravinnosta, myös koko ekosysteemin terveyden kannalta. Siksi on tärkeää, että kaikki hallintotasot - alueista ja keskushallinnoista aina Euroopan unioniin - tekevät kaiken voitavansa luodakseen sääntelytoimia ja säädöksiä, jotka auttavat suojelemaan kalakantoja, sillä tämä on ainoa kalastustoiminnan kestävyyden tae pitkällä aikavälillä.
<P>
Äänestin tämän parlamentin suosituksen puolesta, jotta neuvosto voi hyväksyä EU:n puolesta laittoman, ilmoittamattoman ja sääntelemättömän kalastuksen ehkäisemiseksi, estämiseksi ja lopettamiseksi toteutettavia satamavaltion toimenpiteitä koskevan sopimuksen. Jos kansalliset elimet panevat tämän kansainvälisen sopimuksen asianmukaisesti täytäntöön, se on merkittävä väline meren eliöstön pitkäaikaisen suojelun ja kalakantojen kestävän hyödyntämisen varmistamiseksi.
<SPEAKER ID="347" NAME="Vilija Blinkevičiūt" LANGUAGE="LT">
Äänestin tämän mietinnön puolesta, koska Euroopan parlamentti antaa sillä hyväksyntänsä Yhdistyneiden Kansakuntien elintarvike- ja maatalousjärjestön sopimukselle, jolla edistetään kalavarojen ja meren ekosysteemien vastuullista hyödyntämistä. Sopimus tarjoaa konkreettisia välineitä, joilla voidaan torjua tehokkaammin laitonta, ilmoittamatonta ja sääntelemätöntä kalastusta (LIS-kalastus) EU:n aluevesillä. Näillä välineillä vahvistetaan vähimmäisvaatimukset, joita valtioiden olisi noudatettava toteuttaessaan toimenpiteitä, joiden tarkoituksena on seurata, valvoa ja tarkastaa vieraan lipun alla purjehtivia kalastusaluksia, jotka haluavat käyttää niiden satamia. Sopimukseen sisältyviä välineitä voidaan soveltaa kalastusalusten lisäksi kalastukseen liittyvään toimintaan käytettyihin aluksiin, kuten kuljetusaluksiin, joita voidaan käyttää kalastustuotteiden kuljetukseen. LIS-kalastuksen torjuminen on olennainen osa yhteistä kalastuspolitiikkaa, ja EU:n pitäisi pystyä edistämään asiaan liittyvää kansainvälistä yhteistyötä osallistumalla aktiivisesti ja rakentavasti satamavaltion toimenpiteitä koskevan kansainvälisen välineen laatimiseen.
<SPEAKER ID="348" NAME="Sebastian Valentin Bodu" AFFILIATION="PPE">
kirjallinen. - (RO) Laitonta, ilmoittamatonta ja sääntelemätöntä kalastusta pidetään edelleen yhtenä vakavimmista uhista kalastustuotteiden markkinoiden resursseille. Euroopan unionilla on näillä markkinoilla maailmanlaajuisesti merkittävä asema. Tässä tapauksessa yhteisen EU:n tason kalastuspolitiikan laatiminen veden elollisten luonnonvarojen kestävän hyödyntämisen suojelemiseksi on täysin luonnollinen tavoite. Neuvoston hyväksyttäväksi esitetty sopimus on laadittu nimenomaan täyttämään nämä kansainväliset vaatimukset, jotka koskevat laittoman, ilmoittamattoman ja sääntelemättömän kalastuksen (LIS-kalastus) ehkäisemistä, estämistä ja lopettamista satamavaltion tehokkailla toimenpiteillä. Kun sopimus on hyväksytty, nämä toimenpiteet muuttuvat vapaaehtoisesta toimintamallista joukoksi pakollisia satamavaltioiden vähimmäisvaatimuksia, joita satamavaltioiden on noudatettava seuratessaan, valvoessaan ja tarkastaessaan vieraan lipun alla purjehtivia kalastusaluksia, jotka haluavat käyttää niiden satamia.
<P>
Se, että joukko toimenpiteitä, joiden täytäntöönpano kuuluu satamavaltioiden toimivaltaan, luodaan kuitenkin kansainvälisellä välineellä, on ylimääräinen bonus. LIS-kalastuksen maailmanlaajuinen valvonta voi johtaa kaiken kalastustoiminnan valvonnan parantumiseen. Se on organisoinnin ja täytäntöönpanon kannalta kustannustehokkaampaa.
<SPEAKER ID="348" NAME="Vito Bonsignore" LANGUAGE="IT">
Äänestin Carmen Fraga Estévezin esittelemän tekstin puolesta, ja esitän hänelle kiitokseni hänen tekemästään työstä. Katson, että Euroopan unionin olisi hyödynnettävä kaikkia käytettävissään olevia välineitä ehkäistäkseen ja torjuakseen laitonta kauppaa ja samalla suojeltava kalastustuotteiden markkinoita, jotka ovat aina olleet yhteisen kalastuspolitiikan vankka pilari.
<P>
Tästä syystä on korkea aika hyväksyä ja ennen kaikkea noudattaa tiukkoja sääntöjä. Alukset, jotka eivät noudata Euroopan unionin ja kansainvälisiä kalastusta koskevia sääntöjä, olisi kiellettävä, ja olisi taattava laajemmat tiedot kaikista aluksista, jotka pyrkivät satamiin. Emme saa unohtaa, että Euroopan unioni - joka on maailman kolmanneksi suurin kalastusmahti - on jo vuosia pyrkinyt varmistamaan, että jäsenvaltiot ja kolmannet maat noudattavat sääntöjä, taatakseen kestävät kalastustuotteiden markkinat ja suojellakseen meriympäristöä mahdollisilta vahingoilta.
<SPEAKER ID="348" NAME="Maria da Graça Carvalho" LANGUAGE="PT">
Kannatan esitystä neuvoston päätökseksi laittoman, ilmoittamattoman ja sääntelemättömän kalastuksen ehkäisemiseksi, estämiseksi ja lopettamiseksi toteutettavia satamavaltion toimenpiteitä koskevan sopimuksen allekirjoittamisesta Euroopan unionin puolesta. Katson, että tällaisten toimenpiteiden tehokkuus on erittäin tärkeää meren ekosysteemien suojelun ja kestävyyden ja siten merien hyödyntämisen ja vastaavien teollisuudenalojen kannalta. Tämän tehokkuuden takaamiseksi jäsenvaltioiden on pantava nämä toimenpiteet täytäntöön yhtenäisesti valvomalla alusten lastien purkamista, jälleenlaivausta ja muita niiden satamissa suoritettuja toimintoja. Tästä syystä korostan ehdotetun tiedonvaihtomekanismia koskevan kohdan merkitystä, johon tämän sopimuksen on perustuttava.
<SPEAKER ID="347" NAME="Diogo Feio" LANGUAGE="PT">
Laiton kalastus on ilmiö, joka vaarantaa kaikki toimenpiteet, joita kansainvälinen yhteisö ja etenkin Euroopan unioni ovat toteuttaneet, jotta vahva ja dynaaminen kalastus sekä kalakantojen välttämättömän elvyttäminen voitaisiin tasapainottaa.
<P>
Yhdistyneiden Kansakuntien elintarvike- ja maatalousjärjestön (FAO) kalastuskomiteassa sovittiin vuonna 2007, että laittoman, ilmoittamattoman ja sääntelemättömän kalastuksen ehkäisemistä, estämistä ja lopettamista koskevia satamavaltion toimenpiteitä varten olisi laadittava kansainvälinen oikeudellisesti velvoittava väline. Myöhemmin, vuonna 2009, Roomassa hyväksyttiin sopimus, ja nyt tarkoituksena on hyväksyä se EU:n puolesta.
<P>
Kun otetaan huomioon tämän kysymyksen merkitys etenkin Portugalin kaltaiselle merenkulkuvaltiolle, äänestän tämän sopimuksen hyväksymisen puolesta.
<SPEAKER ID="347" NAME="José Manuel Fernandes" LANGUAGE="PT">
Vuonna 2001 YK:n elintarvike- ja maatalousjärjestö (FAO) laati kansainvälisen toimintasuunnitelman laittoman, ilmoittamattoman ja sääntelemättömän kalastuksen ehkäisemiseksi, estämiseksi ja lopettamiseksi. Vuonna 2005 FAO hyväksyi joukon toimenpiteitä, joita kalastusalusten tai kalankuljetusalusten satamavaltioiden on toteutettava laittoman kalastuksen torjumiseksi. Luonnonvarojen ja erityisesti merten luonnonvarojen säilyttäminen on pysyvä huolenaihe Euroopan unionille, joka pyrkii ehkäisemään laitonta kalastusta kaikin keinoin. Se on sen vuoksi seurannut tarkasti kaikkia FAO:n hyväksymiä toimenpiteitä ja toiminut aktiivisessa ja rakentavassa roolissa varsinkin laadittaessa sopimusta, joka hyväksyttiin Roomassa 18.-23. marraskuuta 2009 järjestetyssä FAO:n konferenssin 36. istunnossa. Yhdyn esittelijän kantaan, jonka mukaan Euroopan komissiota kehotetaan paitsi tekemään kyseinen sopimus myös jatkamaan kansainvälisten elinten, etenkin FAO:n, painostamista suunniteltujen toimenpiteiden hyväksymiseksi.
<SPEAKER ID="349" NAME="João Ferreira" LANGUAGE="PT">
Tämä sopimus hyväksyttiin Roomassa marraskuussa 2009 järjestetyssä FAO:n konferenssin 36. istunnossa, ja se päätti neuvotteluprosessin, jota oli edeltänyt joukko muita FAO:n puitteissa kahden viime vuosikymmenen aikana hyväksyttyjä sopimuksia ja käytännesääntöjä.
<P>
Laiton, ilmoittamaton ja sääntelemätön kalastus (LIS-kalastus) muodostaa maailmanlaajuisen uhan elollisten vesiluonnonvarojen kestävälle hyödyntämiselle. Sen vuoksi LIS-kalastuksen torjunnan on oltava yksi kaiken kalastuspolitiikan keskeinen tavoite sekä oleellinen osa kansainvälistä kalastuksenhoitoa toimivaltaisilla foorumeilla.
<P>
Tämän sopimuksen tavoitteena on LIS-kalastuksen ehkäiseminen, estäminen ja lopettaminen panemalla täytäntöön tehokkaita satamavaltion toimenpiteitä sekä tällä tavoin meren elollisten luonnonvarojen ja meriekosysteemien pitkän aikavälin säilyttämisen ja kestävän käytön varmistaminen. Kokemus on osoittanut, että satamavaltioiden toimenpiteet ovat kustannustehokkaita ja että niiden rooli LIS-kalastuksen torjunnassa yhdessä muiden välineiden kanssa on tärkeä. Sopimus tukee myös LIS-kalastuksen määritelmän laajentamista, jotta se sisältää laajan valikoiman laittomia kalastustoimia.
<P>
Tämän vuoksi äänestimme mietinnön puolesta.
<SPEAKER ID="350" NAME="Ilda Figueiredo" AFFILIATION="GUE/NGL">
kirjallinen. - (PT) Tämä sopimus hyväksyttiin Roomassa marraskuussa 2009 järjestetyssä FAO:n konferenssin 36. istunnossa, ja se päätti neuvotteluprosessin, jota oli edeltänyt joukko muita FAO:n puitteissa kahden viime vuosikymmenen aikana hyväksyttyjä sopimuksia ja käytännesääntöjä.
<P>
Laiton, ilmoittamaton ja sääntelemätön kalastus (LIS-kalastus) muodostaa maailmanlaajuisen uhan elollisten vesiluonnonvarojen kestävälle hyödyntämiselle. Sen vuoksi LIS-kalastuksen torjunnan on oltava yksi kaiken kalastuspolitiikan keskeinen tavoite sekä oleellinen osa kansainvälistä kalastuksenhoitoa toimivaltaisilla foorumeilla.
<P>
Tämän sopimuksen tavoitteena on LIS-kalastuksen ehkäiseminen, estäminen ja lopettaminen panemalla täytäntöön tehokkaita satamavaltion toimenpiteitä sekä tällä tavoin meren elollisten luonnonvarojen ja meriekosysteemien pitkän aikavälin säilyttämisen ja kestävän käytön varmistaminen.
<P>
Kokemus on osoittanut, että satamavaltioiden toimenpiteet ovat kustannustehokkaita ja että niiden rooli LIS-kalastuksen torjunnassa yhdessä muiden välineiden kanssa on tärkeä.
<P>
Tämän vuoksi äänestimme mietinnön puolesta.
<SPEAKER ID="351" NAME="Monika Flašíková Beňová" AFFILIATION="S&amp;D">
kirjallinen. - (EN) Marraskuussa 2009 FAO:n konferenssi hyväksyi laittoman, ilmoittamattoman ja sääntelemättömän kalastuksen ehkäisemiseksi, estämiseksi ja lopettamiseksi toteutettavia satamavaltion toimenpiteitä koskeva sopimuksen, joka saattaa auttaa vähentämään tällaista kalastusta ja takaamaan myös meren elollisten luonnonvarojen ja meriekosysteemien pitkän aikavälin säilyttämisen ja kestävän käytön. Koska Euroopan unioni on yksi kansainvälisen kalatalouden tärkeimmistä edustajista ja yksi kalastustuotteiden suurimmista markkinoista maailmassa, on sopivaa ja asianmukaista, että myös Euroopan unionin toimielimet edistävät tällaisten ehdotusten hyväksymistä.
<SPEAKER ID="351" NAME="Pat the Cope Gallagher" AFFILIATION="ALDE">
kirjallinen. - (GA) FAO:n konferenssin tavoitteena, johon tämä päätös liittyy, on laittoman, ilmoittamattoman ja sääntelemättömän kalastuksen (LIS-kalastus) ehkäiseminen, estäminen ja lopettaminen satamavaltioiden tehokkailla toimenpiteillä. "Satamavaltion toimenpiteillä" tarkoitetaan toimenpiteitä, joita rannikkovaltiot voivat soveltaa aluksiin, jotka eivät ole oikeutettuja purjehtimaan niiden lipun alla tai jotka pyrkivät niiden satamiin.
<SPEAKER ID="351" NAME="Juozas Imbrasas" AFFILIATION="EFD">
kirjallinen. - (LT) Äänestin tämän asiakirjan puolesta, koska sopimuksen tavoitteena on laittoman, ilmoittamattoman ja sääntelemättömän kalastuksen (LIS-kalastus) ehkäiseminen, estäminen ja lopettaminen panemalla täytäntöön tehokkaita satamavaltion toimenpiteitä sekä tällä tavoin meren elollisten luonnonvarojen ja meriekosysteemien pitkän aikavälin säilyttämisen ja kestävän käytön varmistaminen.
<P>
Sopimuspuolet soveltavat sopimusta satamavaltion ominaisuudessaan aluksiin, jotka eivät ole oikeutettuja purjehtimaan niiden lipun alla ja jotka pyrkivät niiden satamiin tai ovat jossakin niiden satamassa. Sillä katetaan kalastusalusten lisäksi kalastukseen liittyvään toimintaan käytetyt alukset, kuten kuljetusalukset, joita voidaan käyttää kalastustuotteiden kuljetukseen. Siinä myös vahvistetaan laaja määritelmä LIS-kalastuksesta, jotta se sisältää laajan valikoiman laittomia kalastustoimia. Liitteet ovat erottamaton osa sopimusta, ja niissä eritellään tiedot, jotka sopimuspuolten satamaan pyrkivien alusten on toimitettava ennakolta sekä tarkastusmenettelyjen suuntaviivat, tarkastuksen tulosten käsittely, tietojärjestelmät ja koulutusvaatimukset. Sopimuspuolten olisi tehtävä mieluiten YK:n elintarvike- ja maatalousjärjestön (FAO) koordinoimaa yhteistyötä yhdessä muiden asiaankuuluvien monenvälisten ja hallitustenvälisten aloitteiden kanssa luodakseen tiedonvaihtomekanismin ja helpottaakseen tiedonvaihtoa muiden, tämän sopimuksen kannalta merkityksellisten olemassa olevien tietokantojen kanssa.
<SPEAKER ID="352" NAME="Jarosław Kalinowski" LANGUAGE="PL">
Tieteellisten ennusteiden mukaan 2000-luvun puolivälissä on normaalia, että maapallon meret ja valtameret ovat tyhjiä sen seurauksena, että hoidamme kala- ja äyriäisluonnonvaroja epäviisaasti. Käyttöön otetuista rajoituksista ja kielloista huolimatta laitonta kalastusta ja jopa ryöstökalastukseksi katsottavaa kalastusta harjoitetaan runsaasti. Tästä syystä on tarpeen tehostaa valvontaa, jotta voidaan ehkäistä vesiekosysteemien tuhoutuminen ja siitä seuraava ympäristökatastrofi. Järkevä kalastuspolitiikka on erityisen tärkeä, kun otetaan huomioon elintarvikekriisi, joka uhkaa meitä samalla, kun väestö kasvaa. Suurimpina tällaisten tuotteiden markkinoina Euroopan unionin olisi näin ollen tuettava toimenpiteitä, joilla pyritään ehkäisemään kalastusta koskevan lainsäädännön rikkomiset.
<SPEAKER ID="353" NAME="David Martin" AFFILIATION="S&amp;D">
kirjallinen. - (EN) Suhtaudun myönteisesti tähän sopimukseen, jonka tavoitteena on LIS-kalastuksen ehkäiseminen, estäminen ja lopettaminen panemalla täytäntöön tehokkaita satamavaltion toimenpiteitä sekä tällä tavoin meren elollisten luonnonvarojen ja meriekosysteemien pitkän aikavälin säilyttämisen ja kestävän käytön varmistaminen.
<SPEAKER ID="353" NAME="Willy Meyer" LANGUAGE="ES">
Kannatin äänestyksessä mietintöä laittoman, ilmoittamattoman ja sääntelemättömän kalastuksen ehkäisemiseksi, estämiseksi ja lopettamiseksi toteutettavia satamavaltion toimenpiteitä koskevasta sopimuksesta, koska katson, että tällainen kalastus muodostaa vakavan globaalin uhan elollisille vesiluonnonvaroille. Markkinat ovat kyltymättömät ja ne ehdyttävät luonnonvarat. Meidän on pysäytettävä teolliset ja ryöstävät kalastusmenetelmät. Kalavarojen ehtyminen ei ole pelkästään ympäristöongelma, vaan myös sosiaalinen ongelma. Tästä syystä olen tyytyväinen tähän myönteiseen mietintöön Yhdistyneiden Kansakuntien elintarvike- ja maatalousjärjestön (FAO) konferenssin 36. istunnossa hyväksytystä sopimuksesta, joka päättää pitkään kestäneet keskustelut, jotka olivat jo johtaneet useiden käytännesääntöjen hyväksymiseen. Katson, että laittoman, ilmoittamattoman ja sääntelemättömän kalastuksen torjunnan on oltava keskeinen osa kaikkea nimensä veroista kalastuspolitiikkaa. Näin ollen kannatan äänestyksessä tätä mietintöä sopimuksesta, jonka tavoitteiksi on asetettu laittoman kalastuksen ehkäiseminen, estäminen ja lopettaminen panemalla täytäntöön tehokkaita satamavaltion toimenpiteitä sekä tällä tavoin meren elollisten luonnonvarojen ja meriekosysteemien pitkän aikavälin säilyttämisen ja kestävän käytön varmistaminen.
<SPEAKER ID="353" NAME="Alexander Mirsky" AFFILIATION="S&amp;D">
kirjallinen. - (EN) Tiedän, että sopimuksen tavoitteena on LIS-kalastuksen ehkäiseminen, estäminen ja lopettaminen panemalla täytäntöön tehokkaita satamavaltion toimenpiteitä sekä tällä tavoin meren elollisten luonnonvarojen ja meriekosysteemien pitkän aikavälin säilyttämisen ja kestävän käytön varmistaminen. Sopimuksen oli 31. tammikuuta 2011 allekirjoittanut 23 FAO:n jäsentä, ja kaksi liittymisasiakirjaa oli talletettu. Koska Euroopan unioni on kansainvälisen kalastuksen alalla merkittävä toimija ja yksi maailman suurimmista kalastustuotteiden markkinoista, esittelijä ehdottaa, että parlamentti antaa hyväksyntänsä sopimuksen tekemiselle ja tukee lujasti Euroopan komissiota ja kannustaa sitä jatkamaan näiden ehdotusten hyväksymisen edistämistä. Äänestin suosituksen puolesta.
<SPEAKER ID="353" NAME="Maria do Céu Patrão Neves" LANGUAGE="PT">
Sopimuksen tavoitteena on laittoman, ilmoittamattoman ja sääntelemättömän kalastuksen (LIS-kalastus) ehkäiseminen, estäminen ja lopettaminen panemalla täytäntöön tehokkaita satamavaltion toimenpiteitä sekä tällä tavoin meren elollisten luonnonvarojen ja meriekosysteemien pitkän aikavälin säilyttämisen ja kestävän käytön varmistaminen, ja sitä sovelletaan paitsi kalastusaluksiin myös aluksiin, joita voidaan käyttää kalastustuotteiden kuljettamiseen. Sopimus tukee myös LIS-kalastuksen määritelmän laajentamista, jotta se sisältää laajan valikoiman laittomia kalastustoimia.
<P>
Tämä sopimus on osa kansainvälistä toimintasuunnitelmaa laittoman, ilmoittamattoman ja sääntelemättömän kalastuksen ehkäisemiseksi, estämiseksi ja lopettamiseksi, jonka Yhdistyneiden Kansakuntien elintarvike- ja maatalousjärjestö (FAO) kehitti YK:n vastuullisen kalastuksen toimintasääntöjen puitteissa.
<P>
Koska LIS-kalastus on tällä hetkellä yksi pahimmista kalastusalan vitsauksista, tämä sopimus on erityisen tärkeä, varsinkin nyt, kun EU laatii uutta yhteistä kalastuspolitiikkaa (YKP).
<P>
Tästä syystä äänestin mietinnön puolesta.
<SPEAKER ID="353" NAME="Phil Prendergast" AFFILIATION="S&amp;D">
kirjallinen. - (EN) Laittoman, ilmoittamattoman ja sääntelemättömän kalastuksen ehkäisemiseksi, estämiseksi ja lopettamiseksi toteutettavia satamavaltion toimenpiteitä koskevan sopimuksen (jäljempänä "sopimus") allekirjoittaminen on tervetullut asia. Sopimus on keskeinen väline varmistettaessa, että EU on hyvin varustautunut torjumaan laitonta, ilmoittamatonta ja sääntelemätöntä kalastusta (LIS-kalastus) vesillämme. Irlannissa ja etenkin Etelä-Irlannissa on kukoistava kalastuselinkeino, ja sopimus auttaa torjumaan LIS-kalastusta, joka on yksi vakavimmista maailmanlaajuisista uhista vesistöjen elollisten luonnonvarojen kestävälle käytölle. On erittäin tärkeää, että EU on osallistunut tähän prosessiin alusta lähtien ja ottanut sopimuksen luonnostelussa aktiivisen ja rakentavan roolin, sillä LIS-kalastuksen torjuminen on olennainen osa yhteistä kalastuspolitiikkaa.
<SPEAKER ID="353" NAME="Paulo Rangel" LANGUAGE="PT">
Laiton, ilmoittamaton ja sääntelemätön kalastus muodostaa vakavan esteen kestävälle kehitykselle, sillä se saattaa vaikuttaa "vesistöjen elollisiin luonnonvaroihin". Laittoman, ilmoittamattoman ja sääntelemättömän kalastuksen ehkäisemiseksi, estämiseksi ja lopettamiseksi toteutettavia satamavaltion toimenpiteitä koskeva sopimus on tehty Yhdistyneiden Kansakuntien elintarvike- ja maatalousjärjestön (FAO) puitteissa, ja ollakseen unionin kannalta pysyvästi sitova se edellyttää Euroopan parlamentin hyväksyntää, joten äänestin sopimuksen allekirjoittamisen puolesta, koska se on keskeinen osa yhteistä kalastuspolitiikkaa.
<SPEAKER ID="354" NAME="Frédérique Ries" AFFILIATION="ALDE">
kirjallinen. - (FR) Hyväksymällä Carmen Fraga Estévezin mietinnön tänään puoliltapäivin parlamentti on antanut hyväksyntänsä sille, että Euroopan unioni allekirjoittaa sitovan kansainvälisen sopimuksen laittoman kalastuksen torjumiseksi ja osoittaa siten myös sitoutumisensa vastuulliseen kalastukseen. Meidän on syytä muistaa, että laiton kalastus on yhä yksi suurimmista uhista meren elävien luonnonvarojen kestävälle hyödyntämiselle, ja se muodostaa yhtä suuren uhan kuin voimaperäinen kalastus. Tällaisen meren eläviä luonnonvaroja ja ekosysteemejä heikentävän kalastuksen torjunta on tärkeä Euroopan unionin tavoite. Komission jäsenen Damanakin äskettäinen ilmoitus uudesta kalastuksenvalvontajärjestelmästä, jossa kalat voidaan jäljittää niiden pyyntipaikasta päivällispöytään, on rohkaiseva. Uuden pisteytysjärjestelmän (jossa toistuvat rikkomukset johtavat kalastusluvan menettämiseen) käyttöönotto 1. tammikuuta 2012 on erityisen tärkeä seikka. Järjestelmällä on tarkoitus varmistaa, että vakavia rikkomuksia käsitellään samalla tavoin, ja sen pelotteina toimivien sakkojen suuruus on vähintään viisi kertaa laittomasti pyydetyn kalan markkina-arvo. Tämä jäljitettävyysjärjestelmä on yhdessä kaikkialla Euroopan unionin alueella toimivien tarkastajien valvonta- ja seuraamusvaltuuksien kanssa merkittävä väline laittoman kalastuksen vähentämiseksi.
<SPEAKER ID="355" NAME="Raül Romeva i Rueda" AFFILIATION="Verts/ALE">
kirjallinen. - (EN) Laiton, ilmoittamaton ja sääntelemätön kalastus (LIS-kalastus) on edelleen yksi vakavimmista maailmanlaajuisista uhista vesistöjen elollisten luonnonvarojen kestävälle käytölle. LIS-kalastuksen torjuminen on olennainen osa yhteistä kalastuspolitiikkaa, ja EU:n pitäisi pystyä edistämään asiaan liittyvää kansainvälistä yhteistyötä osallistumalla aktiivisesti ja rakentavasti satamavaltion toimenpiteitä koskevan kansainvälisen välineen laatimiseen.
<P>
EU on Yhdistyneiden Kansakuntien elintarvike- ja maatalousjärjestön ja 13 alueellisen kalastuksenhoitojärjestön jäsen. Alueellisissa kalastuksenhoitojärjestöissä hyväksytyt satamavaltioiden menettelyt on saatettu osaksi EU:n lainsäädäntöä, jossa annetaan myös yleisiä sääntöjä, joita sovelletaan kolmansien maiden alusten yhteisön satamissa käyttämiin satamapalveluihin ja niiden toteuttamiin kalastustuotteiden aluksista purkamisiin ja jälleenlaivauksiin ja EU:n ja kolmansien maiden välisiin yhteistyö- ja apumekanismeihin.
<SPEAKER ID="356" NAME="Licia Ronzulli" AFFILIATION="PPE">
kirjallinen. - (IT) Laiton kalastus on yksi vakavimmista maailmanlaajuisista uhista vesistöjen elollisten luonnonvarojen kestävälle käytölle. Tällaisen kalastuksen torjuminen on olennainen osa yhteistä kalastuspolitiikkaa, ja EU:n pitäisi pystyä edistämään asiaan liittyvää kansainvälistä yhteistyötä osallistumalla aktiivisesti ja rakentavasti satamavaltion toimenpiteitä koskevan kansainvälisen välineen laatimiseen.
<P>
Vuonna 2001 YK:n elintarvike- ja maatalousjärjestö kehitti kansainvälisen toimintasuunnitelman laittoman, ilmoittamattoman ja sääntelemättömän kalastuksen ehkäisemiseksi, estämiseksi ja lopettamiseksi. Toimintasuunnitelmassa otettiin käyttöön laaja-alainen lähestymistapa ja laadittiin toimenpiteitä, joita lippu-, rannikko- ja satamavaltioiden oli määrä toteuttaa. Tänään hyväksytyn asiakirjan tavoitteena on laittoman kalastuksen ehkäiseminen, estäminen ja lopettaminen panemalla täytäntöön tehokkaita satamavaltion toimenpiteitä sekä tällä tavoin meren elollisten luonnonvarojen ja meriekosysteemien pitkän aikavälin säilyttämisen ja kestävän käytön varmistaminen.
<SPEAKER ID="356" NAME="Daciana Octavia Sârbu" AFFILIATION="S&amp;D">
kirjallinen. - (EN) Satamavaltion toimenpiteet ovat merkittävä väline torjuttaessa laitonta, ilmoittamatonta ja sääntelemätöntä kalastusta (LIS-kalastus). LIS-kalastus on kansainvälistä rikollista toimintaa, joka vahingoittaa meren ekosysteemejä, uhkaa elintarviketurvaa ja tuhoaa laillista kalastuselinkeinoa harjoittavien toimeentulon. Toimemme LIS-kalastusta vastaan eivät kuitenkaan saa rajoittua vain satamavaltion toimenpiteisiin; meidän on myös kampanjoitava "mukavuuslippuja" vastaan, jotka usein mahdollistavat alusten laittoman ja rankaisemattoman toiminnan. Maailmanlaajuinen kalastusalusten rekisteri voisi myös olla tärkeä toimenpide, samoin kuin kalastustuotteiden jäljitettävyys.
<SPEAKER ID="356" NAME="Nuno Teixeira" LANGUAGE="PT">
Laittoman, ilmoittamattoman ja sääntelemättömän kalastuksen (LIS-kalastus) ehkäiseminen, estäminen ja lopettaminen on yhteisen kalastuspolitiikan (YKP) menestyksen ehdoton ensisijainen edellytys. Sopimuksen tavoitteena on LIS-kalastuksen ehkäiseminen, estäminen ja lopettaminen panemalla täytäntöön tehokkaita satamavaltion toimenpiteitä sekä tällä tavoin meren elollisten luonnonvarojen ja meriekosysteemien pitkän aikavälin säilyttämisen ja kestävän käytön varmistaminen. LIS-kalastus on edelleen yksi vakavimmista maailmanlaajuisista uhista vesistöjen elollisten luonnonvarojen kestävälle käytölle, ja EU on osallistunut aktiivisesti ja rakentavasti tämän sopimusluonnoksen laatimiseen.
<P>
Satamavaltion toimenpiteitä koskevan kansainvälisen välineen nojalla sopimuspuolten on kiellettävä aluksia saapumasta satamiinsa, jos niillä on riittävät todisteet siitä, että alus, joka pyytää lupaa saapua sen satamaan, on harjoittanut LIS-kalastusta tai siihen liittyvää toimintaa. Näiden seikkojen perusteella katson, että kyseinen sopimus on merkittävä panos nykyiseen kansainväliseen taisteluun LIS-kalastusta vastaan, ja äänestän sen allekirjoittamisen puolesta.
<SPEAKER ID="356" NAME="Viktor Uspaskich" AFFILIATION="ALDE">
kirjallinen. - (LT) Vaikka Liettua on pieni maa, kalastusalalla on suuri taloudellinen ja sosiaalinen merkitys sen pienille yhteisöille. Laiton, ilmoittamaton ja sääntelemätön kalastus muodostaa suuren uhan Liettuan kalastuksen kestävyydelle. Kalakantoja haaskataan, meriympäristö tuhoutuu, ja rehelliset kalastajat joutuvat hankalaan tilanteeseen. Pelkästään Itämerellä 3 800 työpaikkaa on uhattuna laittoman, ilmoittamattoman ja sääntelemättömän kalastuksen vuoksi. Pew Environment Group -ympäristöjärjestön mukaan ilmoittamaton kalastus maksaa Liettuan kalastajille yli 1,1 miljoonaa euroa joka vuosi. Se on valtava rahasumma, kun otetaan huomioon Liettuan koko sekä se, että nämä ongelmat voitaisiin välttää. Sääntelemätön kalastus on erityisen tuhoisaa Itämeren turskanpyynnille, joka on jo valmiiksi heikossa tilanteessa. Turska on Itämeren arvokkain kala, ja valtaosa Liettuan kalastajista on riippuvainen turskakannasta. Turskankalastajamme joutuvat kuitenkin kilpailemaan viralliset maihintuontimäärät jopa 40 prosentilla ylittävien laittomien, ilmoittamattomien ja sääntelemättömien saaliiden kanssa. Jos laiton, ilmoittamaton ja sääntelemätön kalastus loppuisi, Itämeren turskanpyynti elpyisi. Jotta tähän päästään, meidän on kuitenkin tukittava porsaanreiät, joiden avulla laittomat toimijat voivat hyötyä toiminnastaan. Meidän on määrättävä sääntöjen rikkojille kovempia rangaistuksia.
<SPEAKER ID="357" NAME="Luís Paulo Alves" LANGUAGE="PT">
Miljoonat eurooppalaiset hyödyntävät oikeutta käydä kauppaa EU:n sisämarkkinoilla ja oikeutta asua, työskennellä ja matkustaa kaikkialla EU:ssa. EU:lla on rajatylittävät korvausvaatimukset ja kansallisten tuomioistuimien päätösten vastavuoroisen tunnustamisen mahdollistavaa lainsäädäntöä. Tuomioistuimen päätöksen saaminen on kuitenkin vain yksi osa prosessia; kansalaisilla ja yrityksillä on oltava oikeus myös saada päätökset tehokkaasti täytäntöön. Yksi välttämätön tekijä tehokkaan täytäntöönpanon kannalta on se, että tuomioistuinten on voitava väliaikaisena toimenpiteenä antaa nopeasti määräys velallisen omaisuuden ilmoittamisesta ja jäädyttämisestä. Ilman tätä toimenpidettä vilpillisesti toimivat elinkeinonharjoittajat ja muut velalliset saattavat välttää velvollisuutensa yksinkertaisesti siirtämällä varansa toiseen tuomiopiiriin ja evätä näin velkojalta tuomioistuimen päätöksen tehokkaan täytäntöönpanon sisämarkkinoilla. Käytettyään aikaa ja rahaa tuomioistuimen päätöksen saamiseen kansalainen tai pienyritys joutuu siirtymään toisen jäsenvaltion tuomioistuimeen ilman takeita onnistumisesta ja oikeuden toteutumisesta. Tästä syystä mietinnössä tuodaan esiin tarve perustaa tehokas järjestelmä velallisen omaisuuden jäädyttämiseksi ja ilmoittamiseksi, ja siksi äänestän sen puolesta.
<SPEAKER ID="358" NAME="Alfredo Antoniozzi" LANGUAGE="IT">
Sisämarkkinat ovat epäilemättä merkittävin väline, jolla Euroopan unioni voi luoda kasvua äskettäisen finanssikriisin jälkeen. Miljoonien sisämarkkinoiden hyödyistä nauttivien kansalaisten ja yritysten on voitava käyttää oikeuksiaan ja matkustaa, työskennellä ja asua vapaasti missä tahansa Euroopan unionissa. Tämän vuoksi heillä on myös oltava käytettävissään tehokkaita oikeussuojakeinoja siltä varalta, että he aikovat hakea korvauksia toiselta kansalaiselta tai yritykseltä, joka vaarantaa nämä oikeudet.
<P>
Euroopan unionilla on nykyisin rajatylittävät korvausvaatimukset ja kansallisten tuomioistuimien päätösten vastavuoroisen tunnustamisen mahdollistavaa lainsäädäntöä. Oikeus saada päätökset tehokkaasti täytäntöön puuttuu kuitenkin edelleen. Tehokkaan järjestelmän perustaminen velallisen omaisuuden jäädyttämiseksi ja ilmoittamiseksi sekä jäsenvaltioissa toimivien täytäntöönpanoviranomaisten välisen yhteistyön vauhdittaminen ovat parhaat tavat näiden puutteiden korjaamiseksi. Tämän vuoksi äänestin Arlene McCarthyn mietinnön puolesta.
<SPEAKER ID="359" NAME="Raffaele Baldassarre" LANGUAGE="IT">
Yksi välttämätön tekijä tehokkaan täytäntöönpanon kannalta on se, että tuomioistuinten on voitava väliaikaisena toimenpiteenä antaa nopeasti määräys velallisen omaisuuden ilmoittamisesta ja jäädyttämisestä. Ilman tätä toimenpidettä vilpillisesti toimivat elinkeinonharjoittajat ja muut velalliset saattavat välttää velvollisuutensa yksinkertaisesti siirtämällä varansa toiseen tuomiopiiriin ja evätä näin velkojalta tuomioistuimen päätöksen tehokkaan täytäntöönpanon sisämarkkinoilla.
<P>
Tästä syystä meidän on perustettava aito 28. järjestelmä, jolla tarkoitan uutta riippumatonta eurooppalaista suojelumekanismia, kansallisten tuomioistuinten suojamekanismien rinnalle. Tämä ehkäisevä toimenpide muodostaa myös lisäpelotteen maksujen viivästymistä vastaan ja pakottaa ilmoittamaan varat rajatylittävissä vaateissa.
<SPEAKER ID="360" NAME="Sebastian Valentin Bodu" AFFILIATION="PPE">
kirjallinen. - (RO) Tämä mietintö on sikäli merkittävä, että sillä laajennetaan sisämarkkinat rajatylittävän ennakkorahoituksen alalle. Tällä hetkellä tätä toimintaa rajoittaa yhdessä jäsenvaltiossa toimivien luotonantajien vastahakoisuus myöntää lainoja toisessa jäsenvaltiossa asuville luotonottajille. Yksi konkreettinen esimerkki tästä on tapaus, jossa yhden jäsenvaltion asukas haluaa ottaa asuntolainan toiseen jäsenvaltioon sijoittautuneesta pankista. Nykyisin tällainen rahoitustoimi ei ole mahdollinen, mikä merkitsee sitä, että kuluttajilla ei todellisuudessa ole oikeutta ostaa tuotteita (tässä tapauksessa pankkipalveluja) mistä tahansa EU:n jäsenvaltiosta. Syy siihen, että pankki kieltäytyy antamasta lainoja muille kuin samassa jäsenvaltiossa asuville henkilöille (vaikka se olisi monikansallinen ja sillä olisi tytäryhtiöitä tai haarakonttoreita useissa jäsenvaltioissa), on se, että jos lainan takaisinmaksussa ilmenee ongelmia, pankki joutuu aloittamaan pakkotäytäntöönpanomenettelyn lex rei sitae -periaatteen mukaisesti (sen paikan lain mukaisesti, jossa kiinteistö, jota varten pankki on myöntänyt lainan, sijaitsee) eikä sen valtion lain mukaisesti, jossa luotonantajan sääntömääräinen toimipaikka sijaitsee. 28. järjestelmän menettelyn käyttöönotto tämän mietinnön mukaisesti helpottaisi luottoihin perustuvia rajatylittäviä liiketoimia.
<SPEAKER ID="360" NAME="Philippe Boulland" LANGUAGE="FR">
Maksamattomien velkojen periminen onnistuu nykyisin vain hyvin harvoin. Velallisen varojen siirtämisestä toiseen valtioon on tullut monille velkojille suuri ongelma.
<P>
Säännöt, joilla määrätään itsenäisistä toimintakeinoista, jotka mahdollistavat väliaikaisten toimenpiteiden määräämisen pääasian käsittelyn aikana, ennen käsittelyn alkua tai käsittelyn jälkeen, merkitsevät Euroopan kansalaisten kannalta huomattavaa edistystä tällaisten vilpillisten velallisten vastaisessa taistelussa.
<P>
Suurin osa Euroopan kansalaisista on työntekijöitä, ja tällaisena talouskriisin aikana he joutuvat usein maksukyvyttömyysmenettelyihin, kun yritykset, joiden palveluksessa he toimivat, menevät konkurssiin.
<P>
Jäsen Girlingin laatiman maksukyvyttömyysmenettelyitä koskevan lausuntoluonnoksen varjoesittelijänä katsoin, että työntekijöiden oikeudellista suojaa ja oikeusvarmuutta olisi parannettava ja yhdenmukaistettava, ja ennen kaikkea heidän olisi saatava tehokkaat oikeussuojakeinot.
<P>
Ehdotan, että kun maksukyvyttömyyttä koskeva päämenettely aloitetaan velkaantunutta työnantajaa vastaan, velkojalla olisi kuusi kuukautta aikaa hakea määräystä varojen säilyttämisestä takautuvasti, jos yritys on toteuttanut toimia varojensa siirtämiseksi.
<SPEAKER ID="361" NAME="Jan Březina" AFFILIATION="PPE">
kirjallinen. - (CS) Olen samaa mieltä siitä, että eurooppalaisen määräyksen varojen säilyttämisestä (European order for the preservation of assets, EOPA) ja eurooppalaisen määräyksen varojen ilmoittamisesta (European order for the disclosure of assets, EODA) olisi oltava itsenäisiä toimintakeinoja ja täydennettävä kansallisen lainsäädännön mukaisia välineitä ja että niitä olisi käytettävä vain rajatylittävissä tapauksissa. EOPA-määräyksen antamisen olisi oltava täysin kansallisen tuomioistuimen harkintavallassa. Lisäksi todistustaakka olisi hakijalla sen osoittamiseksi, että tapauksen ilmeistä perusteltavuutta (fumus boni juris) ja kiireellisyyttä (periculum in mora) koskevat edellytykset täyttyvät. Kansallisten tuomioistuinten olisi arvioitava näitä edellytyksiä unionin tuomioistuimen nykyisen oikeuskäytännön perusteella. EOPA-määräyksen vaikutukset olisi rajattava koskemaan vain pankkitalletusten takavarikointia ja väliaikaista jäädyttämistä eikä sitä pidä laajentaa siten, että velkojalle myönnettäisiin omistusoikeus varoihin. Lisäksi olisi harkittava, voitaisiinko määräystä mahdollisesti soveltaa myös muunlaisiin omaisuuseriin, kuten kiinteään omaisuuteen tai tuleviin varoihin (pian erääntyvä saatava tai perintö).
<SPEAKER ID="361" NAME="Cristian Silviu Buşoi" AFFILIATION="ALDE">
kirjallinen. - (RO) Hyvin monet yritykset suorittavat EU:ssa liiketoimiaan sisämarkkinoilla, ja Euroopan unionin kansalaisilla on oikeus asua, työskennellä ja matkustaa vapaasti kaikkialla EU:ssa. Kuten huomautimme myös keskustellessamme yhtenäismarkkinasäädöksestä, jolla on tarkoitus syventää sisämarkkinoita ja edistää rajatylittäviä liiketoimia, sähköinen kaupankäynti mukaan luettuna, tarvitsemme vakuuksia voidaksemme periä rajatylittäviä velkoja. Kannatan täysin mietinnön esitystä siitä, että komissiota pyydetään ehdottamaan tehokkaampia välineitä lainsäädännön täytäntöönpanoa varten ja täydentämään jo olemassa olevia rajatylittäviä vaateita koskevia välineitä, kuten Bryssel I -asetusta ja vähäisiin vaatimuksiin sovellettavaa menettelyä. Tuomioistuimilla olisi oltava tarvittavat välineet voidakseen nopeasti määrätä velallisen tai väitetyn velallisen varojen jäädyttämisestä, mutta ei kuitenkaan kaikissa tilanteissa. Meidän on löydettävä tasapaino velkojien suojelun ja velallisten oikeuksien suojelun välille, jotta vältetään mielivaltaiset tilanteet.
<P>
Mahdollisuus saada EOPA-määräys ilman ilmoitusta ja asianomaisen osapuolen edeltävää kuulemista loukkaa velallisen oikeuksia ja on vastoin Euroopan unionin tuomioistuimen nykyistä oikeuskäytäntöä. Näin ollen mietinnöllä ei luoda tarvittavaa tasapainoa, koska velallisen oikeuksia on tarpeen suojella paremmin.
<SPEAKER ID="361" NAME="Alain Cadec" LANGUAGE="FR">
Kannatin äänestyksessä Arlene Mc Carthyn mietintöä, jossa pyydetään komissiota ehdottamaan eurooppalaista määräystä varojen säilyttämisestä ja eurooppalaista määräystä varojen ilmoittamisesta. Kummankin välineen olisi oltava itsenäinen toimintakeino ja täydennettävä kansallisen lainsäädännön mukaisia välineitä.
<SPEAKER ID="361" NAME="Maria Da Graça Carvalho" LANGUAGE="PT">
Tarvitaan tehokas ehkäisy- ja rankaisujärjestelmä sellaisia tilanteita varten, joissa velka jätetään maksamatta sen vuoksi, että osapuolten varat ovat eri valtioissa, koska muutoin henkilöiden, tavaroiden, palvelujen ja pääoman vapaa liikkuvuus EU:ssa vesittäisi Euroopan kansalaisten oikeusvarmuuden. Tästä syystä suhtaudun myönteisesti komissiolle esitettäviin suosituksiin ehdotetuista toimenpiteistä velallisen omaisuuden jäädyttämiseksi ja ilmoittamiseksi rajatylittävissä tapauksissa ja kannatan niitä.
<SPEAKER ID="361" NAME="Marielle De Sarnez" LANGUAGE="FR">
Maksujen viivästyminen ja velkojen maksamatta jättäminen haittaavat sekä yrityksiä että kuluttajia. Silloinkin, kun tuomioistuin on antanut tuomion, velkojien on usein käytännössä vaikea periä velkojaan, jos saatavilla ei ole tietoa velallisen ja hänen varojensa olinpaikasta. Vielä vaikeampaa periminen on, jos velallinen asuu toisessa jäsenvaltiossa. Velkojen periminen rajojen yli onnistuu nykyisin vain hyvin harvoin, ja velan perimisestä maiden rajojen yli voi aiheutua liian suuret kulut, mikä saattaa estää osapuolia käynnistämästä oikeudellisia menettelyjä. On tullut aika yksinkertaistaa ja nopeuttaa velkojen perintäprosessia. Komission on ehdotettava uutta lainsäädäntöä velallisen omaisuuden jäädyttämisestä ja ilmoittamisesta, jotta kehitetään velkojen perimistä Euroopan unionissa ja suojellaan siten kuluttajia tehokkaammin sekä kannustetaan jäsenvaltioiden välistä kauppaa.
<SPEAKER ID="362" NAME="Edite Estrela" AFFILIATION="S&amp;D">
kirjallinen. - (PT) Äänestin tämän mietinnönpuolesta, koska siinä esitetään useita toimenpiteitä, joilla estetään se, että vilpillisesti toimivat elinkeinonharjoittajat ja muut velalliset välttävät velvollisuutensa siirtämällä varansa toiseen tuomiopiiriin ja epäävät näin velkojalta tuomioistuimen päätöksen tehokkaan täytäntöönpanon sisämarkkinoilla.
<SPEAKER ID="362" NAME="Diogo Feio" LANGUAGE="PT">
Kun Tukholman ohjelma hyväksyttiin, komissiota pyydettiin tekemään konkreettisia ehdotuksia, jotka koskevat yksinkertaista ja itsenäistä eurooppalaista pankkitalletusten takavarikointijärjestelmää sekä pankkitalletusten tilapäistä jäädyttämistä. EU:n nykyinen lainsäädäntö mahdollistaa rajatylittävät korvausvaatimukset ja kansallisten tuomioistuimien päätösten vastavuoroisen tunnustamisen, mutta sillä ei varmisteta, että tästä seuraavat tuomiot pannaan tehokkaasti täytäntöön.
<P>
Parlamentin annettua useita tätä ajatusta tukevia päätöslauselmia esittelijä kehottaa tässä valiokunta-aloitteisessa mietinnössä komissiota ottamaan käyttöön kaksi välinettä - eurooppalaisen määräyksen varojen säilyttämisestä (European order for the preservation of assets, EOPA) ja eurooppalaisen määräyksen varojen ilmoittamisesta (European order for the disclosure of assets, EODA) - jotka saatettaisiin osaksi kansallista lainsäädäntöä ja joita käytettäisiin vain rajatylittävissä tapauksissa. Näiden välineiden tarkoituksena on varmistaa tuomioistuinten nopeat toimenpiteet ja mahdollistaa velallisten varojen jäädyttäminen ja estää niiden siirtäminen muualle.
<P>
Tästä syystä onnittelen esittelijää ja katson, että nämä toimenpiteet ovat tarpeen, sillä niillä taataan parempi oikeusvarmuus ja -turva ja edistetään sisämarkkinoiden toimintaa.
<SPEAKER ID="362" NAME="José Manuel Fernandes" LANGUAGE="PT">
Eräiden kansalaisten ja liikemiesten opportunismi ja ahneus saavat heidät käyttämään hyväkseen henkilöiden ja tavaroiden vapaata liikkuvuutta kaikkialla Euroopan unionissa kolmansien osapuolten vahingoksi. Huolimatta nykyisistä säännöksistä, kuten Bryssel I -asetuksesta, eurooppalainen täytäntöönpanoperusteesta, vähäisiin vaatimuksiin sovellettavasta menettelystä ja maksamismääräysmenettelystä, ei aina ole mahdollista saada aikaan - ainakaan nopeasti - oikeuden tuomion tehokasta täytäntöönpanoa. Tämä mietintö, joka sisältää joukon Euroopan komissiolle esitettäviä suosituksia väliaikaisista toimenpiteistä velallisen omaisuuden jäädyttämiseksi ja ilmoittamiseksi rajatylittävissä tapauksissa, ansaitsee täyden tukeni, ja toivon, että kesäkuussa saamme konkreettisen ehdotuksen, joka sisältää tässä suhteessa hyväksyttävät toimenpiteet.
<SPEAKER ID="363" NAME="João Ferreira" LANGUAGE="PT">
Tunnustamme tarpeen puolustaa kuluttajien, etenkin haavoittuvimmassa asemassa olevien kuluttajien, oikeuksia EU:n sisämarkkinoilla. EU:lla on jo tällä hetkellä rajatylittävät korvausvaatimukset ja kansallisten tuomioistuimien päätösten vastavuoroisen tunnustamisen mahdollistavaa lainsäädäntöä, kuten Bryssel I -asetus, eurooppalainen täytäntöönpanoperuste, vähäisiin vaatimuksiin sovellettava menettely ja maksamismääräysmenettely. Tuomioistuimen päätöksen saaminen on kuitenkin vain yksi osa prosessia. Tämän mietinnön tavoitteena on, että kansalaiset ja yritykset saavat oikeuden saada nämä päätökset tehokkaasti täytäntöön.
<P>
Yksi välttämätön tekijä tehokkaan täytäntöönpanon kannalta on se, että tuomioistuinten on voitava väliaikaisena toimenpiteenä antaa nopeasti määräys velallisen omaisuuden ilmoittamisesta ja jäädyttämisestä. Tätä toimenpidettä tarvitaan kansalaisten ja pienten ja keskisuurten yritysten (pk-yritysten) oikeuksien takaamiseksi. Tämä ei luonnollisestikaan lopeta vastustustamme ja varauksiamme sisämarkkinoiden keskeisten näkökohtien, sen luonteen, tavoitteiden ja vaikutuksen, suhteen.
<SPEAKER ID="364" NAME="Ilda Figueiredo" AFFILIATION="GUE/NGL">
kirjallinen. - (PT) Euroopan unionin luomilla sisämarkkinoilla on käymässä yhä välttämättömämmäksi puolustaa varsinkin niiden kuluttajien oikeuksia, joilla ei ole riittäviä varoja.
<P>
EU:lla on rajatylittävät korvausvaatimukset ja kansallisten tuomioistuimien päätösten vastavuoroisen tunnustamisen mahdollistavaa lainsäädäntöä, kuten Bryssel I -asetus, eurooppalainen täytäntöönpanoperuste, vähäisiin vaatimuksiin sovellettava menettely ja maksamismääräysmenettely. Tuomioistuimen päätöksen saaminen on kuitenkin vain yksi osa prosessia.
<P>
Esittelijä pyrkii tällä mietinnöllä siihen, että kansalaiset ja yritykset saavat oikeuden saada nämä päätökset tehokkaasti täytäntöön. Yksi välttämätön tekijä tehokkaan täytäntöönpanon kannalta on se, että tuomioistuinten on voitava väliaikaisena toimenpiteenä antaa nopeasti määräys velallisen omaisuuden ilmoittamisesta ja jäädyttämisestä.
<P>
Ilman tätä toimenpidettä vilpillisesti toimivat elinkeinonharjoittajat ja muut velalliset saattavat välttää velvollisuutensa yksinkertaisesti siirtämällä varansa toiseen tuomiopiiriin ja evätä näin velkojalta tuomioistuimen päätöksen tehokkaan täytäntöönpanon sisämarkkinoilla.
<P>
Käytettyään aikaa ja rahaa tuomioistuimen päätöksen saamiseen kansalainen tai pienyritys joutuu siirtymään toisen jäsenvaltion tuomioistuimeen ilman takeita onnistumisesta ja oikeuden toteutumisesta.
<SPEAKER ID="364" NAME="Juozas Imbrasas" AFFILIATION="EFD">
kirjallinen. - (LT) Äänestin tämän asiakirjan puolesta, koska EU:lla on rajatylittävät korvausvaatimukset ja kansallisten tuomioistuimien päätösten vastavuoroisen tunnustamisen mahdollistavaa lainsäädäntöä, kuten Bryssel I -asetus, eurooppalainen täytäntöönpanoperuste, vähäisiin vaatimuksiin sovellettava menettely ja maksamismääräysmenettely. Tuomioistuimen päätöksen saaminen on kuitenkin vain yksi osa prosessia; kansalaisilla ja yrityksillä on oltava oikeus myös saada päätökset tehokkaasti täytäntöön. Yksi välttämätön tekijä tehokkaan täytäntöönpanon kannalta on se, että tuomioistuinten on voitava väliaikaisena toimenpiteenä antaa nopeasti määräys velallisen omaisuuden ilmoittamisesta ja jäädyttämisestä. Ilman tätä toimenpidettä vilpillisesti toimivat elinkeinonharjoittajat ja muut velalliset saattavat välttää velvollisuutensa yksinkertaisesti siirtämällä varansa toiseen tuomiopiiriin ja evätä näin velkojalta tuomioistuimen päätöksen tehokkaan täytäntöönpanon sisämarkkinoilla. EU:n toimielimet ovat kiinnittäneet huomiota tarpeeseen perustaa tehokas järjestelmä velallisen omaisuuden jäädyttämiseksi ja ilmoittamiseksi.
<SPEAKER ID="365" NAME="Edvard Kožušník" AFFILIATION="ECR">
kirjallinen. - (CS) Minä henkilökohtaisesti kannatan sitä, että eurooppalaisesta määräyksestä varojen säilyttämisestä ja eurooppalaisesta määräyksestä varojen ilmoittamisesta tulee osa EU:n lainsäädäntöä. Tämä on erityisen tärkeää viime vuosina tapahtuneen lainsäädännön kehityksen vuoksi, jossa eurooppalaisen täytäntöönpanoperusteen, vähäisiin vaatimuksiin sovellettavan menettelyn ja maksamismääräysmenettelyn kaltaiset toimenpiteet on sisällytetty unionin lainsäädäntöön, sillä näitä toimenpiteitä ei voida toteuttaa täysimääräisesti panematta täytäntöön eurooppalaista määräystä varojen säilyttämisestä ja eurooppalaista määräystä varojen ilmoittamisesta.
<P>
Vaikka tuen komission kehotusta esittää ehdotus lainsäädännöllisistä muutoksista molempiin toimenpiteisiin, se ei tarkoita, että tuen automaattisesti komission ehdotusta. Arvioidessani ehdotusta painotan ennen kaikkea sen konkreettista muotoa ja korostan sen käyttämistä vain rajatylittävissä tapauksissa, välineiden käyttämistä koskevaa tuomiovaltaa ja myös niiden käyttämisen rajoittamista ainoastaan tapauksiin, joissa se on ehdottoman välttämätöntä.
<SPEAKER ID="366" NAME="David Martin" AFFILIATION="S&amp;D">
kirjallinen. - (EN) Suhtaudun myönteisesti tähän mietintöön, jolla - jos komissio noudattaa sitä - autetaan petosten uhreja. Nykyinen oikeuskehys suojelee petoksen tekijää jättäen uhrin byrokratian ja kalliiden oikeustoimien ahdinkoon. Näillä ehdotuksilla korjattaisiin tämä epäoikeudenmukainen tilanne ja annettaisiin uhreille paremmat mahdollisuudet saada rahansa takaisin.
<SPEAKER ID="367" NAME="Jean-Luc Mélenchon" AFFILIATION="GUE/NGL">
kirjallinen. - (FR) Tässä mietinnössä tuodaan esiin pankkien velkatakuiden ongelma. Pankit nauttivat normaalia edullisemmista koroista varmistaakseen voittonsa. Ne perivät kuitenkin suhteettoman korkeita korkoja valtioiden ja kansalaisten veloista. On tarpeen kiireesti pelastaa kansalaiset ja valtiot, jotka ovat joutuneet pankkien uhreiksi, eikä päinvastoin.
<P>
Äänestän tätä mietintöä vastaan.
<SPEAKER ID="367" NAME="Willy Meyer" LANGUAGE="ES">
Euroopan sisämarkkinoiden nykyisessä toimintaympäristössä on yhä tärkeämpää puolustaa varsinkin vähävaraisempien kuluttajien oikeuksia. EU:n lainsäädäntö mahdollistaa rajatylittävät korvausvaatimukset ja kansallisten tuomioistuimien päätösten vastavuoroisen tunnustamisen, mutta nykyinen rajatylittävien velkojen perintämenettely on vaivalloinen ja liian kallis. Tämä mietintö sisältää suosituksia ehdotetuista väliaikaisista toimenpiteistä velallisen omaisuuden jäädyttämiseksi ja ilmoittamiseksi rajatylittävissä tapauksissa, ja sen tarkoituksena on, että Euroopan kansalaiset ja yritykset saavat oikeuden myös saada päätökset tehokkaasti täytäntöön. Tällaisen toimenpiteen puuttuminen antaa vastahakoisille velallisille sen kuvan, etteivät he joudu vastuuseen toiminnastaan, ja helpottaa sitä, että vilpillisesti toimivat elinkeinonharjoittajat voivat välttää velvollisuutensa yksinkertaisesti siirtämällä varansa toiseen tuomiopiiriin ja estää tuomioistuimen päätöksen täytäntöönpanon. Tämä pakottaa kansalaiset viemään asiansa toisen valtion tuomioistuimeen ilman takuita siitä, että tämä kallis prosessi johtaa myönteiseen lopputulokseen. Tästä syystä en voinut äänestää tätä mietintöä vastaan, jossa hahmotellaan toimenpiteitä näiden oikeuksien suojelemiseksi.
<SPEAKER ID="368" NAME="Georgios Papanikolaou" LANGUAGE="EL">
Vapaaseen kauppaan ja EU:n sisämarkkinoiden kitkattomaan toimintaan liittyy oikeuksia ja velvollisuuksia. Yksi kansalaisten perusoikeuksista koskee asianmukaisia oikeussuojakeinoja siinä tapauksessa, että heillä on vaatimuksia heille tappioita aiheuttanutta henkilöä tai yritystä kohtaan.
<P>
Lisäksi on huolehdittava siitä, että tuomioistuinten päätökset pannaan täytäntöön nopeasti, niin että vastuullisilla ja korvausvelvollisilla henkilöillä tai yrityksillä ei ole aikaa välttää vastuutaan siirtämällä varansa toiseen tuomiopiiriin ja evätä näin velkojalta tuomioistuimen päätöksen tehokkaan täytäntöönpanon sisämarkkinoilla. Tämä käytännössä ilmenevä merkittävä porsaanreikä tuodaan esille valiokunta-aloitteisessa mietinnössä, jonka puolesta äänestin.
<SPEAKER ID="368" NAME="Maria do Céu Patrão Neves" LANGUAGE="PT">
EU:n tärkein väline kasvun edistämiseksi finanssikriisin poltteessa ovat sen sisämarkkinat. Tällä hetkellä EU:n lainsäädäntöä ei sovelleta tehokkaasti varsinkaan siviilioikeuden alalla. Itse asiassa velkoja maksetaan rajojen yli nykyisin vain hyvin harvoin, olipa kyse yksityishenkilöiden varoista tai yrityksistä. Tämä itsessään haittaa rajatylittävää kaupankäyntiä antamalla velallisille sen kuvan, etteivät he joudu vastuuseen toiminnastaan, ja heikentää unionin taloudellista suorituskykyä. Velan perimisestä maiden rajojen yli aiheutuu nykyisin velkojalle liian suuret kulut tapauksissa, joissa velallisella on varoja eri jäsenvaltioissa. Tämä estää sisämarkkinoiden moitteettoman toiminnan. Euroopan unionin toimenpiteet ovat hyvin tärkeitä, jotta tästä tilanteesta tehdään loppu ja tarjotaan EU:n kansalaisille tehokkaat oikeussuojakeinot, jos heillä on vaatimuksia toisia kansalaisia tai yrityksiä kohtaan. Toimenpiteillä yksinkertaistetaan ja nopeutetaan tätä maksuprosessia. Tästä syystä kannatin äänestyksessä tätä mietintöä, jossa Euroopan parlamentti kehottaa komissiota tekemään lainsäädäntöehdotuksia toimenpiteistä velallisten ja väitettyjen velallisten omaisuuden jäädyttämiseksi ja ilmoittamiseksi rajatylittävissä tapauksissa.
<SPEAKER ID="368" NAME="Paulo Rangel" LANGUAGE="PT">
Sisämarkkinoiden luomiseksi osapuolille on annettava tarvittavat mekanismit, joiden avulla niiden velat voidaan ratkaista kaikkialla unionissa. Tämä ajatusmalli johti esimerkiksi Bryssel I -asetukseen, ja sen tavoitteena on perustaa yksi järjestelmä tuomioistuinten päätösten tunnustamiseksi EU:ssa. Velkojien on kuitenkin edelleen erittäin vaikeaa periä velkojaan, jos velallisen varat on jaettu useaan jäsenvaltioon, ja tämä - ja tätä sietää toistaa - muodostaa vakavia ongelmia todellisten sisämarkkinoiden toteuttamiselle. Eurooppalainen määräys varojen säilyttämisestä (European order for the preservation of assets, EOPA) ja eurooppalainen määräys varojen ilmoittamisesta (European order for the disclosure of assets, EODA) voivat osoittautua hyviksi välineiksi tätä vaatimusta ajatellen. Tästä syystä äänestin mietinnön puolesta.
<SPEAKER ID="369" NAME="Evelyn Regner" LANGUAGE="DE">
Äänestin mietinnön puolesta, koska miljoonat Euroopan sisämarkkinoilla asuvat kansalaiset tarvitsevat tehokkaita oikeussuojakeinoja periäkseen saataviaan muilta kansalaisilta tai yrityksiltä. Kansalaisten, jotka käyttävät oikeuttaan asua, työskennellä ja matkustaa kaikkialla EU:ssa, ei saa tulevaisuudessa antaa joutua sellaisten häikäilemättömien keinottelijoiden ja muiden velallisten uhreiksi, jotka välttelevät vastuutaan vain siirtämällä varansa toiseen valtioon. Tällaisissa tapauksissa velkojilta usein evätään tuomion täytäntöönpano sisämarkkinoilla, ja tämän tuloksena kansalaiset ja pienet yritykset menettävät rahaa ja aikaa, koska he joutuvat oikeudenkäynnin jo alettua viemään asiansa toisen jäsenvaltion tuomioistuimeen. Tehokkaan täytäntöönpanon varmistamiseksi tuomioistuinten on lisäksi voitava nopeasti määrätä velallisen varojen ilmoittamisesta ja jäädyttämisestä väliaikaista oikeussuojaa tarjoavien toimenpiteiden yhteydessä.
<P>
Euroopan unionin nykyiset säännökset, jotka mahdollistavat kansallisten tuomioistuimien päätösten vastavuoroisen tunnustamisen ja rajatylittävät korvausvaatimukset, eivät ole riittävät. Kansalaisilla ja yrityksillä on oltava oikeus myös saada päätökset tehokkaasti täytäntöön. Tämä mietintö on merkittävä toimenpide huijareita vastaan ja Euroopan sisämarkkinoiden kansalaisten ja yritysten puolesta.
<SPEAKER ID="370" NAME="Raül Romeva i Rueda" AFFILIATION="Verts/ALE">
kirjallinen. - (EN) Miljoonat yritykset hyödyntävät oikeutta käydä kauppaa EU:n sisämarkkinoilla. Miljoonat kansalaiset hyödyntävät oikeutta asua, työskennellä ja matkustaa kaikkialla EU:ssa. On tärkeää, että kansalaisilla on sisämarkkinoilla tehokkaita oikeussuojakeinoja siltä varalta, että he joutuvat hakemaan korvauksia toiselta kansalaiselta tai yritykseltä.
<P>
EU:lla on rajatylittävät korvausvaatimukset ja kansallisten tuomioistuimien päätösten vastavuoroisen tunnustamisen mahdollistavaa lainsäädäntöä, kuten Bryssel I -asetus, eurooppalainen täytäntöönpanoperuste, vähäisiin vaatimuksiin sovellettava menettely ja maksamismääräysmenettely. Tuomioistuimen päätöksen saaminen on kuitenkin vain yksi osa prosessia; kansalaisilla ja yrityksillä on oltava oikeus myös saada päätökset tehokkaasti täytäntöön. Yksi välttämätön tekijä tehokkaan täytäntöönpanon kannalta on se, että tuomioistuinten on voitava väliaikaisena toimenpiteenä antaa nopeasti määräys velallisen omaisuuden ilmoittamisesta ja jäädyttämisestä.
<SPEAKER ID="371" NAME="Licia Ronzulli" AFFILIATION="PPE">
kirjallinen. - (IT) Miljoonat yritykset hyödyntävät oikeutta käydä kauppaa Euroopan unionin sisämarkkinoilla, ja miljoonat kansalaiset hyödyntävät oikeutta asua, työskennellä ja matkustaa kaikissa jäsenvaltioissa. Näin ollen on tärkeää, että kansalaisilla on sisämarkkinoilla käytettävissään tarvittavia ja tehokkaita oikeussuojakeinoja siltä varalta, että he joutuvat hakemaan korvauksia toiselta kansalaiselta tai yritykseltä.
<P>
Euroopan unionilla on nykyisin rajatylittävät korvausvaatimukset ja kansallisten tuomioistuimien päätösten vastavuoroisen tunnustamisen mahdollistavaa lainsäädäntöä. Tuomioistuimen päätöksen saaminen on kuitenkin usein vain yksi osa prosessia. Euroopan unionin yli 500 miljoonalla kansalaisella ja heidän yrityksillään on oltava oikeus saada päätökset tehokkaasti täytäntöön. Yksi välttämätön tekijä tehokkaan täytäntöönpanon kannalta on se, että tuomioistuinten on voitava väliaikaisena toimenpiteenä antaa välittömästi määräys velallisen omaisuuden ilmoittamisesta ja jäädyttämisestä. Tänään hyväksymämme mietinnön tarkoituksena on kehottaa komissiota tekemään nopeasti ehdotuksia väliaikaisista toimenpiteistä velallisen omaisuuden jäädyttämiseksi ja ilmoittamiseksi rajatylittävissä riitatapauksissa.
<SPEAKER ID="371" NAME="Catherine Stihler" AFFILIATION="S&amp;D">
kirjallinen. - (EN) Kannatan tätä valiokunta-aloitteista mietintöä, koska siinä tuetaan eurooppalaista määräystä varojen säilyttämisestä ja eurooppalaista määräystä varojen ilmoittamisesta.
<SPEAKER ID="372" NAME="Luís Paulo Alves" LANGUAGE="PT">
Äänestän tämän ehdotuksen puolesta, koska olen samaa mieltä vastuuvapauden myöntämistä koskevista menettelyistä, joissa ehdotetaan asianmukaisia määrärahoja kuhunkin otsakkeeseen.
<SPEAKER ID="373" NAME="Bastiaan Belder" AFFILIATION="EFD">
kirjallinen. - (NL) En voi kannattaa vastuuvapauden myöntämistä Euroopan komissiolle tai muille toimielimille ja elimille. Tärkein syy tähän on se, että virheosuus on edelleen liian suuri. Esittelijä Chatzimarkakisin Euroopan komissiota koskevassa mietinnössä huolta herättävät alat esitellään loistavasti. Talousarvion valvontavaliokunta ei kuitenkaan tehnyt tästä sitä päätelmää, että vastuuvapauden myöntämistä olisi lykättävä, vaikka se on juuri se väline, jota meidän olisi käytettävä painostaaksemme Euroopan komissiota ja jäsenvaltioita tekemään parannuksia. Mainitsen esimerkkinä kansalliset tarkastuslausumat. Ne auttavat parantamaan yhteistä hallinnointia, ja tämä tarkoittaa myös rakennerahastoja.
<P>
Rakennerahastoihin ja tutkimusapurahoihin liittyvät monet monimutkaiset säännöt muodostavat toisen pahan ongelman. Sen vuoksi ehdotin tarkistusta kestävän Euroopan unionin poliittisia haasteita ja rahoitusta vuoden 2013 jälkeen käsittelevää erityisvaliokuntaa edustavan Salvador Garriga Polledon mietintöön. Tarkistuksessani kehotan Euroopan komissiota varmistamaan, että kaikkiin ehdotuksiin liitetään vaikutustenarviointi. Vaikutustenarviointia ei saa tehdä Euroopan komissio itse, vaan se on tehtävä riippumattomasti. Lopuksi totean, että sääntelytaakan vähentäminen ja kansalliset tarkastuslausumat johtanevat virheiden vähenemiseen varainhoidossa. Myöntämällä vastuuvapauden Euroopan parlamentti heittää pois tärkeimmän välineen, joka sillä koskaan on ollut käytettävissään. Jäsen Chatzimarkakisin mietintö ansaitsee paremman kohtalon.
<SPEAKER ID="373" NAME="Lara Comi" LANGUAGE="IT">
Kannatin äänestyksessä vastuuvapauden myöntämistä Euroopan komissiolle varainhoitovuodelta 2009, sillä huolimatta varainhoidossa ilmenneistä vaikeuksista tilintarkastustuomioistuimen tarkastustulos osoittaa siinä saavutetun objektiivisia parannuksia. Tilintarkastuksen lisääntynyt avoimuus ja kaikkien unionin varojen hoitoon osallistuvien osoittama tulosten parantuminen ovat kaksi pääsyytä siihen, että kannatin vastuuvapauden myöntämistä.
<SPEAKER ID="373" NAME="Marielle De Sarnez" LANGUAGE="FR">
Äänestys vastuuvapauden myöntämisestä komissiolle varainhoitovuodelta 2009 osuu poliittisesti hyvin tärkeään hetkeen, sillä neuvotteluja seuraavasta monivuotisesta rahoituskehyksestä leimaa varainhoitoasetuksen tarkistus. Tästä syystä parlamentilla oli nyt tilaisuus antaa uutta puhtia ja elinvoimaa menettelylle, jota ei aina oteta vakavasti. Parlamentti on hyväksynyt komission talousarvion toteutuksen vuonna 2009 saatuaan sitoumuksia, joilla on tarkoitus antaa jäsenvaltioille enemmän vastuuta ja parantaa kansallisten viranomaisten harjoittamaa unionin menojen valvontaa. On perustettava tehokkaampia hallinnointi- ja valvontajärjestelmiä. Tulevaisuudessa kansallisilla poliittisilla elimillä on velvollisuus allekirjoittaa kansallisia hallinnointia koskevia ilmoituksia, jotka tekevät niistä vastuuvelvollisia siitä, miten unionin varoja on käytetty kyseisissä valtioissa. Eurooppaa parhaillaan ravistelevalla finanssikriisillä on myös ollut vaikutuksia EU:n talousarvioon. Emme voi suvaita mitään skandaaleja tai huonoa varainhoitoa.
<SPEAKER ID="373" NAME="Göran Färm, Anna Hedh, Olle Ludvigsson, Marita Ulvskog ja Åsa Westlund" LANGUAGE="SV">
Me ruotsalaiset sosiaalidemokraatit olemme päättäneet myöntää komissiolle vastuuvapauden varainhoitovuodelta 2009.
<P>
Emme kuitenkaan kannattaneet EU:n henkilöstösääntöjä koskevia kohtia. Katsomme, että komission työntekijät saattavat tarvita lisämatkapäiviä - jotkut heistä voivat joutua tekemään pitkiä matkoja ja vaihtamaan lentokonetta tai muuta kulkuneuvoa useaan kertaan. Lisäksi EU:n henkilöstösääntöihin voidaan tehdä muutoksia vain parlamentin ja neuvoston välisellä yhteispäätösmenettelyllä. Näin ollen vastuuvapauden myöntämisprosessi ei ole oikea foorumi näille kysymyksille. Henkilöstösääntöjen uudistusta käsitellään myöhemmin Euroopan parlamentin oikeudellisten asioiden valiokunnassa.
<SPEAKER ID="373" NAME="Diogo Feio" LANGUAGE="PT">
Olen tyytyväinen tilintarkastustuomioistuimen viime vuosina saavuttamiin jatkuviin parannuksiin kaikkien varojenhoidosta vastaavien suorituskyvyssä. Kaikkien asianomaisten tahojen avoimuuden, moitteettoman varainhoidon ja vastuullisuuden on aina oltava Euroopan unionin ensisijainen tavoite ja esimerkki.
<P>
On silti yhä tarpeen antaa jäsenvaltioille todellista vastuuta unionin koheesiorahastojen yhteisestä hallinnoinnista, ja samalla on tärkeää ottaa käyttöön järjestelmä kansallisten virastojen toimittamien tietojen käyttökelpoisuuden tutkimiseksi sekä pakollisten kansallisten hallinnointia koskevien ilmoitusten järjestelmä. On ehdottoman tärkeää, että jäsenvaltiot ottavat vastuuta EU:n varojen moitteettomasta käytöstä ja kehittävät tiukkoja ja avoimia valvonta- ja yksinkertaistamistoimia.
<SPEAKER ID="374" NAME="Louis Grech" AFFILIATION="S&amp;D">
kirjallinen. - (EN) Kannatin äänestyksessä mietintöä vastuuvapauden myöntämisestä komissiolle vuodelta 2009, koska siinä annetaan takeet maksujen paremmasta hallinnoinnista tapauksissa, joissa varoja on käytetty väärin. En voinut kannattaa eräitä mietinnön kohtia, joissa viitattiin Euroopan yhteisöjen virkamiehiin sovellettavien henkilöstösääntöjen tulevaan tarkistukseen. Syy päätökseeni on se, että henkilöstösääntöjen tarkistus ylittää talousarvion valvontavaliokunnan vastuualueen eikä kuulu mietintöön vastuuvapauden myöntämisestä vuodelta 2009, vaan näitä kysymyksiä lähitulevaisuudessa käsittelevän oikeudellisten asioiden valiokunnan toimivaltaan. Katson, että meidän on lähestyttävä asiaa kokonaisvaltaisesti ja tarkistettava henkilöstösääntöjä kattavasti eikä hajanaisesti siten, että eri mietinnöissä käsitellään eri sääntöjä.
<SPEAKER ID="374" NAME="Juozas Imbrasas" AFFILIATION="EFD">
kirjallinen. - (LT) Kannatin äänestyksessä mietintöä vastuuvapauden myöntämisestä komissiolle talousarvion toteuttamisesta varainhoitovuonna 2009, koska siinä annetaan paremmat takeet maksujen hallinnoinnista erityisesti tapauksissa, joissa varoja on käytetty väärin. Hyväksymällä tämän päätöksen Euroopan parlamentti myöntää komissiolle vastuuvapauden Euroopan unionin yleisen talousarvion toteuttamisesta varainhoitovuonna 2009, ja se esittää kommenttinsa siihen liittyvissä asiakirjoissa. Katson, että on välttämätöntä yksinkertaistaa ja vähentää julkisia hankintoja koskevia sääntöjä, jotta virheiden esiintyvyys saadaan vähentymään. Varainhoitoasetuksen ja koheesioasetusten väliset hallintatapaa koskevat ongelmat voidaan parhaiten välttää yhdenmukaistamalla tukikelpoisuutta koskevat säännöt paremmin toimintalinjoissa kautta linjan. Yksinkertaistamisella on varmistettava - varsinkin varainhoitoasetuksen tarkistamisen yhteydessä - sääntöjen ja hallintamenettelyjen vakaus pitkällä aikavälillä. Pahoittelen sitä, että tarkastellessaan talousarvion toteuttamista varainhoitovuonna 2009 tilintarkastustuomioistuin päätti jälleen keskittyä tutkimus- ja energiapolitiikkaan liikennepolitiikan sijasta. Avoimuutta on kuitenkin lisättävä antamalla asianmukaista tietoa veronmaksajille ja budjettiviranomaisille, ja alue- ja liikennepolitiikkaa on koordinoitava tiiviimmin erityisesti Euroopan laajuisten liikenneverkkojen rahoituksen alalla, koska nykyisin hankkeiden eurooppalaista lisäarvoa arvioidaan vain harvoin ja siksi määrärahoja ei käytetä optimaalisesti esimerkiksi pullonkaulojen, rajaongelmien tai puuttuvista yhteyksistä johtuvien ongelmien poistamiseksi.
<SPEAKER ID="375" NAME="David Martin" AFFILIATION="S&amp;D">
kirjallinen. - (EN) Olen vahvasti sitä mieltä, että tässä mietinnössä tuodaan esiin komission tarve tarkistaa perusteellisesti menojaan tunnistaakseen säästömahdollisuudet, jotka vähentäisivät talousarvioon kohdistuvaa painetta näinä tiukan talouden aikoina.
<SPEAKER ID="375" NAME="Paul Murphy" AFFILIATION="GUE/NGL">
kirjallinen. - (EN) Vastustin äänestyksessä ehdotuksia vapauttaa komissio sen velvollisuudesta tehdä selkoa menoistaan, koska mietintö oli epäselvä. Äänestin päätöslauselmaesityksen puolesta, koska siinä tuodaan useaan otteeseen yleinen ajatus EU:n kustannustehokkuudesta. Kannatan komissioon ja sen toimeenpanovirastoihin liittyvien menojen vähentämistä. Tämä ei kuitenkaan saa tapahtua komission rivityöntekijöiden kustannuksella, kuten 81 kohdassa ehdotettiin. En hyväksy sitä, että työntekijöiden työaikaa lisättäisiin leikkausten vuoksi, oli heidän työnantajansa kuka hyvänsä. Työntekijöiden oikeudet olisi taattava ja niitä olisi puolustettava. Jos heidän tehtävästään on tullut tarpeeton, heidän olisi päästävä vastaaviin tehtäviin samoin työehdoin. Jos vaaleilla valitut edustajat leikkaavat rajusti työntekijöiden elintasoa, heidän olisi vähintään hyväksyttävä, että heidän omille etuoikeuksilleen tehdään samoin. Aion edelleen vaatia, että kansalaisten edustajille maksetaan ammattitaitoisen työntekijän keskimääräinen palkka, ja ajaa tarpeettomien menojen, luontoisetujen, etuuksien ja muiden etuoikeuksien poistamista.
<SPEAKER ID="376" NAME="Raül Romeva i Rueda" AFFILIATION="Verts/ALE">
kirjallinen. - (EN) Tällä mietinnöllä parlamentti myöntää komissiolle vastuuvapauden Euroopan unionin yleisen talousarvion toteuttamisesta varainhoitovuonna 2009 ja esittää huomautuksensa päätöslauselmassa, joka on erottamaton osa päätöksiä vastuuvapauden myöntämisestä Euroopan unionin yleisen talousarvion toteuttamisesta varainhoitovuonna 2009, pääluokka III - Komissio ja toimeenpanovirastot, sekä päätöslauselmassa tilintarkastustuomioistuimen erityiskertomusten päätelmistä.
<SPEAKER ID="376" NAME="Licia Ronzulli" AFFILIATION="PPE">
kirjallinen. - (IT) Euroopan unionista tehdyn sopimuksen 17 artiklan 1 kohdan mukaisesti komissio toteuttaa talousarvion, ja Euroopan unionin toiminnasta tehdyn sopimuksen 317 artiklan mukaisesti se toimii näitä tehtäviä hoitaessaan yhteistyössä jäsenvaltioiden kanssa omalla vastuullaan sekä moitteettoman varainhoidon periaatteita noudattaen. Hyväksymällä tämän mietinnön parlamentti hyväksyy vastuuvapauden myöntämisen komissiolle Euroopan unionin yleisen talousarvion toteuttamisesta varainhoitovuonna 2009.
<SPEAKER ID="377" NAME="Angelika Werthmann" LANGUAGE="DE">
En ole myöntänyt komissiolle vastuuvapautta enkä myöskään evännyt sitä. Syy tähän on yhtäältä se, että Euroopan tilintarkastustuomioistuin ei taaskaan pystynyt antamaan myönteistä tarkastuslausumaa komissiosta vuodelta 2009, toisaalta se, että mietinnössä todetaan riittävän selvästi, että tämä johtuu lähinnä rahoituksen saajien, jäsenvaltioiden, riittämättömästä yhteistyöstä. Vastuuvapauden myöntäminen puutteelliselle järjestelmälle ei auta mitenkään tätä tilannetta. Valvonta on taattava, ennen kuin varoja myönnetään.
<SPEAKER ID="378" NAME="Anna Záborská" AFFILIATION="PPE">
kirjallinen. - (SK) Tilintarkastustuomioistuin arvioi, että taloudelliset sääntöjenvastaisuudet tai jopa mahdolliset varojen kavallukset muodostivat 2-5 prosenttia kaikista maksuista vuonna 2009. Tämä on paljon enemmän kuin Slovakian vuotuinen maksuosuus EU:n talousarvioon. Meidän odotetaan hyväksyvän Euroopan unionin 27 erillisviraston tilit, vaikka epäilen, että Euroopan unioni pärjäisi paremmin ilman näitä virastoja. Lisäksi ensi vuoden talousarvioesityksessä lisäämme juuri niiden sektorien rahoitusta, joilla tilintarkastuksessa löydettiin suurimmat ristiriitaisuudet. Kaikkein surullisinta on se, että sillä, antaako parlamentti siunauksensa Euroopan unionin erillisvirastojen ja toimielinten hallinnoinnille siunauksensa, ei ole mitään merkitystä. Kaikki jatkuu tavalliseen tapaan. Näiden varojen uudelleenjakamista ja tilinpitoa koskevien sääntöjen tiukentaminen ei ratkaise mitään, koska se johtaa byrokratian lisääntymiseen ja maksujen hidastumiseen ja heikentää siten viime kädessä tukiohjelmien tehokkuutta. Tästä syystä ehdotan uudelleenjakamisen asteittaista poistamista, josta on tulossa nykypäivän yhteiskuntakehityksen ohjailun kaikkea muuta kuin avoin väline. Se vääristää markkinoita, heikentää kilpailukykyä ja vie kansalaisilta aloitekyvyn ja vastuun siitä, miten ja missä he elävät. Mitä vähemmän rahaa me jaamme uudelleen poliittisten prioriteettien perusteella, sitä pienempi on korruptioriski ja sitä elinvoimaisempia ovat Euroopan alueet ja koko taloutemme.
<SPEAKER ID="380" NAME="Liam Aylward" LANGUAGE="GA">
Kannatan tätä mietintöä ja varsinkin sitä, mitä siinä sanotaan tilintarkastustuomioistuimen erityiskertomuksesta sokerialan uudistuksesta. Erityiskertomuksessa kiinnitettiin huomiota sokerialalla sen vuonna 2006 toteutetun uudistuksen jälkeen ilmenneisiin huomattaviin ongelmiin sekä sokerintuottajien nykyisiin ongelmiin. Ilman tilintarkastustuomioistuimen kertomusta näitä ongelmia ei tuotaisi esiin. Sokeritehtailla oli tärkeä asema maataloudessa etenkin Irlannissa, jossa jalostuslaitoksia oli Corkissa ja Carlowissa, ja voidaan sanoa, että uudistus teki lopun Irlannin sokerialasta.
<P>
Kuten mietinnössä todetaan, tietoa ei ollut riittävästi siitä, miten uudistus vaikutti sokerinjalostusalueisiin, miten kiintiöistä luopuminen vaikutti paikallisiin talouksiin, kuinka monta työpaikkaa menetettiin ja miten korvaus jaettiin. Uudistusprosessi ei ollut riittävän avoin eikä siitä tiedotettu tarpeeksi alalla työskenteleville eikä eurooppalaisille veronmaksajille, ja nyt on esitettävä selvästi ja rehellisesti uudistuksen vaikutus koko Euroopan maatalousalaan.
<SPEAKER ID="380" NAME="Zigmantas Balčytis" AFFILIATION="S&amp;D">
kirjallinen. - (LT) Äänestin tämän mietinnön puolesta. Tilintarkastustuomioistuin antaa joka vuosi erityiskertomuksia komission vastuuvapausmenettelyn yhteydessä. Nämä erityiskertomukset ovat erittäin tärkeitä silloin, kun niissä käsitellään, muutetaan ja mukautetaan ohjelmia ja hankkeita, koska ne voivat johtaa henkilöstö- ja talousarvioresurssien käytön tehostamiseen. Erityiskertomusten perusteella komissio voi ryhtyä pikaisiin toimiin korjatakseen useimmat tilitarkastustuomioistuimen huomaamat puutteet. Toimin esittelijänä, joka vastasi talousarvion valvontavaliokunnan Euroopan tilintarkastustuomioistuimen erityiskertomuksesta "Euroopan laajuisen rautatieliikenteen tehokkuuden parantaminen: ovatko EU:n investoinnit rautateiden infrastruktuuriin olleet vaikuttavia?" laatimasta työasiakirjasta. Katson, että komission on ryhdyttävä tarvittaviin toimiin rautateiden infrastruktuurin mukauttamiseksi, jotta se mahdollistaisi Euroopan laajuiset palvelut samalla, kun rakennetaan puuttuvia yhteyksiä raja-alueilla sijaitseviin kohteisiin, korvataan tai päivitetään vanhaa rautatieinfrastruktuuria ja autetaan jäsenvaltioita poistamaan erilaisiin raideleveyksiin liittyviä ongelmia sekä annetaan tarvittavaa taloudellista tukea.
<SPEAKER ID="380" NAME="Lara Comi" LANGUAGE="IT">
Kannatin äänestyksessä vastuuvapauden myöntämistä Euroopan unionin yleisen talousarvion toteuttamisesta vuonna 2009, koska katson, että varoja on hoidettu avoimesti ja yleisesti ottaen tehokkaasti, varsinkin kun otetaan huomioon ne erityiset olosuhteet, jotka Euroopan taloudessa ovat kyseisenä aikana vallinneet.
<SPEAKER ID="380" NAME="Diogo Feio" LANGUAGE="PT">
Suhtaudun tilintarkastustuomioistuimen näissä erityiskertomuksissa tekemään arviointiin myönteisesti, sillä näiden erityiskertomusten avulla saamme selkeämpää tietoa siitä, miten varoja käytetään, sekä tarpeesta arvioida ohjelmia ja hankkeita uudelleen tai mukauttaa niitä. EU:n ja etenkin komission, joka on tärkein EU:n talousarvion toteuttamisesta ja hallinnoinnista vastaava elin, on otettava huomioon kaikki tilintarkastustuomioistuimen nyt antamat tiedot. Meidän on pyrittävä optimoimaan varojen käsittely ja käyttö esimerkillisellä tavalla suoran vastuun periaatteeseen perustuvien yksinkertaisten ja avoimien sääntöjen pohjalta.
<SPEAKER ID="380" NAME="Juozas Imbrasas" LANGUAGE="LT">
Äänestin tämän asiakirjan puolesta, koska tilintarkastustuomioistuin on onnistunut tuottamaan vuosi vuodelta enemmän ja parempia erityiskertomuksia. Valitettavasti ne eivät aina saa ansaitsemaansa poliittista huomiota parlamentissa sovellettavien sääntöjen vuoksi. Nämä erityiskertomukset ovat erittäin tärkeitä silloin, kun niissä käsitellään, muutetaan ja/tai mukautetaan ohjelmia ja hankkeita, koska ne voivat johtaa henkilöstö- ja talousarvioresurssien käytön tehostamiseen. Arvostan komission myönteistä asennetta näihin prosesseihin ja sen halua toteuttaa pikaisia toimia, jotta voitaisiin korjata useimmat tilintarkastustuomioistuimen kertomuksissa havaitut puutteet.
<SPEAKER ID="381" NAME="David Martin" LANGUAGE="EN">
Kannatin äänestyksessä tätä mietintöä, jossa tähdennetään, että hankkeet on tutkittava tarkemmin hakemusten esittämisvaiheessa puutteiden ennaltaehkäisemiseksi, ja kehotetaan siksi komissiota kehittämään edelleen ohjeiden ja tarkastuslistojen käyttöä esittämällä tukihakemusten arviointikriteerit selvemmin, jotta menettelyjen ja niiden tulosten vaikuttavuutta ja johdonmukaisuutta voidaan lisätä ja jotta tapauksissa, joissa vaadittuja tietoja ei toimiteta tai vaadittuja toimia ei toteuteta, voidaan ryhtyä asianmukaisiin jatkotoimiin.
<SPEAKER ID="382" NAME="Raül Romeva i Rueda" LANGUAGE="EN">
Mietinnössä parlamentti panee tyytyväisenä merkille, että tilintarkastustuomioistuin on onnistunut laatimaan vuosi vuodelta enemmän ja parempia erityiskertomuksia; on harmissaan siitä, että aina ne eivät valitettavasti saa ansaitsemaansa poliittista huomiota parlamentissa sovellettavien sääntöjen vuoksi; korostaa, että kyseiset erityiskertomukset ovat erittäin tärkeitä silloin, kun niissä käsitellään, muutetaan ja/tai mukautetaan ohjelmia ja hankkeita, koska ne voivat johtaa henkilöstö- ja talousarvioresurssien käytön tehostamiseen; ja arvostaa komission myönteistä asennetta näihin prosesseihin ja sen halua toteuttaa pikaisia toimia, jotta voitaisiin korjata useimmat tilintarkastustuomioistuimen kertomuksissa havaitut puutteet.
<SPEAKER ID="383" NAME="Licia Ronzulli" AFFILIATION="PPE">
kirjallinen. - (IT) Hyväksymällä tämän mietinnön parlamentti korostaa sitä, että tilintarkastustuomioistuin on onnistunut laatimaan vuosi vuodelta enemmän ja parempia erityiskertomuksia. Ne eivät valitettavasti aina saa ansaitsemaansa poliittista huomiota, vaikka ne ovat erittäin tärkeitä silloin, kun niissä käsitellään, muutetaan ja mukautetaan ohjelmia ja hankkeita, koska ne voivat johtaa henkilöstö- ja talousarvioresurssien käytön tehostamiseen.
<P>
Tämänpäiväisessä tekstissä korostetaan jälleen kerran sitä, että arvostamme komission myönteistä asennetta ja sen halua toteuttaa pikaisia toimia, jotta voitaisiin korjata useimmat tilintarkastustuomioistuimen kertomuksissa havaitut puutteet.
<SPEAKER ID="384" NAME="Luís Paulo Alves" LANGUAGE="PT">
Äänestän tämän ehdotuksen puolesta, koska olen samaa mieltä vastuuvapauden myöntämistä koskevista menettelyistä, joissa ehdotetaan asianmukaisia määrärahoja kuhunkin otsakkeeseen.
<SPEAKER ID="384" NAME="Zigmantas Balčytis" AFFILIATION="S&amp;D">
kirjallinen. - (LT) Kannatin tätä mietintöä ja vastuuvapauden myöntämistä Euroopan parlamentin talousarvion toteuttamisesta varainhoitovuonna 2009. Tilintarkastustuomioistuin katsoi, että maksuissa ei kaiken kaikkiaan ilmennyt olennaisia virheitä. Se ei havainnut olennaisia puutteita arvioidessaan, ovatko valvontajärjestelmät varainhoitoasetuksen mukaisia. Euroopan parlamentin pääsihteeri vakuutti saaneensa kohtuullisen varmuuden siitä, että parlamentin talousarvio on toteutettu moitteettoman varainhoidon periaatteiden mukaisesti ja että käyttöön otettu valvontajärjestelmä antaa riittävät takeet tilien perustana olevien toimien laillisuudesta ja asianmukaisuudesta. Olen esittelijän kanssa samaa mieltä siitä, että parlamentin ja unionin kaikkien toimielinten on löydettävä kustannustehokkaimmat tavat käyttää taloudellisia ja henkilöresursseja, mahdolliset säästöt mukaan luettuina, sekä sähköisiä välineitä ja keinoja tarjotakseen palveluja tehokkaasti. Katson, että Euroopan parlamentin pääsihteerin on ehdotettava järjestelyjä, joilla varmistetaan, että yleisen kulukorvauksen käyttöä voidaan seurata kaikissa tapauksissa ja että varat käytetään aiottuihin käyttötarkoituksiin. Olen samaa mieltä myös siitä, että parlamentilla olisi oltava vain yksi työskentelypaikkakunta samassa paikassa unionin muiden toimielinten kanssa. Nykyisin päätös tämän tilanteen muuttamisesta - ja noin 160 000 000 euron säästämisestä vuosittain sekä parlamentin hiilijalanjäljen pienentämisestä merkittävästi - kuuluu yksinomaan Eurooppa-neuvostolle. Meidän on edelleen järkeistettävä kolmen toimipaikan välisiä virkamatkoja ja perusteltava ne ja seurattava niitä paremmin, jotta voidaan välttää tarpeettomat matkat ja kustannukset.
<SPEAKER ID="384" NAME="Jean-Luc Bennahmias" LANGUAGE="FR">
Äänestin vastuuvapauden myöntämisen puolesta. Minun nähdäkseni Euroopan parlamentin toimintabudjetti on taloudellisen tilanteen mukainen. Useat huomautukset avoimuuden lisäämisestä ovat oikeansuuntaisia. Mielestäni on myös kohtuullista, että parlamentti myöntää palkintoja erityisesti eurooppalaisen elokuvan tukemiseksi. Kokonaisuuteen nähden kyseiset summat ovat lähinnä symbolisia.
<SPEAKER ID="385" NAME="Izaskun Bilbao Barandica" LANGUAGE="ES">
Kannatin äänestyksessä mietintöä vastuuvapauden myöntämisestä Euroopan unionin yleisen talousarvion toteuttamisesta varainhoitovuonna 2009 Euroopan parlamentin osalta. Korostan, että suuria muutoksia parlamentin talousarviohallinnossa vuonna 2009 koskevassa osassa äänestin 5 kohdan puolesta, koska katson, että tileillemme maksettavaa yleistä kulukorvausta on voitava seurata kaikissa tapauksissa ja että varat on käytettävä aiottuihin käyttötarkoituksiin. Tästä syystä olen samaa mieltä siitä, että pääsihteerin tehtävänä on hyväksyä tätä varten tarvittavat järjestelyt.
<SPEAKER ID="385" NAME="Lara Comi" LANGUAGE="IT">
Kannatin äänestyksessä vastuuvapauden myöntämistä parlamentille sen talousarvion toteuttamisesta vuonna 2009, koska katson, että yleisesti ottaen varoja on hoidettu viisaasti. Suhtaudun edelleen hyvin epäillen jakoon kolmen työskentelypaikkakunnan välillä: se aiheuttaa tuhlausta ja stressiä, ja symbolismista piittaamatta katson, että on varsin pikaisesti ryhdyttävä toimiin tämän taloudellisesti ja ympäristön kannalta kalliin kolmikantajärjestelmän lakkauttamiseksi.
<SPEAKER ID="385" NAME="Marielle De Sarnez" LANGUAGE="FR">
Nykyisen taloustilanteen vuoksi Euroopan parlamentilla on velvollisuus näyttää esimerkkiä menojen vähentämisessä. Suunniteltuihin kustannussäästötoimenpiteisiin kuuluu päätös siitä, että työryhmien kokouksissa tarjotaan automaattisesti tulkkauspalvelut kuudelle suurimmalle viralliselle kielelle (ranska, saksa, englanti, puola, espanja ja italia) ja tulkkaus muille kielille on saatavilla vain, jos jäsenet pyytävät sitä. Muihin vaatimuksiin sisältyvät säännöt, joilla rajoitetaan parlamentin virka-autojen käyttöä pitkiin matkoihin. Päätöslauselmassa vaaditaan myös parlamentin talousarvion pitkän aikavälin tarkistusta kustannusten vähentämiseksi. Tämä äänestys tarjosi myös tilaisuuden elvyttää keskustelu siitä, missä Euroopan parlamentin toimipaikan pitäisi olla. Tämä tilanne liittyy kuitenkin historialliseen taustaan ja laillisiin perussääntöihin, joita ei voida kyseenalaistaa sen usein virheellisen arvostelun perusteella, joka koskee Euroopan parlamentin toimipaikkojen hajauttamiseen liittyviä kustannuksia tai ongelmia. Tässä tapauksessa ei tule kysymykseen valita Strasbourgin ja Brysselin välillä, sillä niiden perussopimusten mukaan, joilla unionimme alussa perustettiin, Strasbourg on sääntö ja Bryssel poikkeus.
<SPEAKER ID="386" NAME="Anne Delvaux" LANGUAGE="FR">
Äänestin jälleen kerran tämän mietinnön puolesta, jossa huomautetaan, että jos parlamentilla olisi vain yksi työskentelypaikkakunta samassa paikassa unionin muiden toimielinten kanssa (eli Brysselissä), syntyisi todellisia säästöjä. Pääsihteerin raportissa alustavasta ennakkoarviosta Euroopan parlamentin tuloista ja menoista vuodeksi 2011 arvioidaan, että parlamentin työskentelypaikkakuntien maantieteellisestä jakautumisesta aiheutuvat vuosittaiset menot ovat noin 160 000 000 euroa, mikä on 9 prosenttia parlamentin koko talousarviosta.
<P>
On totta, että nykyisin päätös tämän tilanteen muuttamisesta - ja noin 160 000 000 euron säästämisestä vuosittain sekä parlamentin hiilijalanjäljen pienentämisestä merkittävästi - kuuluu yksinomaan neuvostolle. Tällä äänestyksellä kehotan kuitenkin parlamentin puhemiestä ja unionin talousarviosta parlamentin puolesta neuvottelevia jäseniä ehdottamaan neuvostolle, että se ryhtyy toimiin, jotta unioni voi saada aikaan nämä säästöt.
<SPEAKER ID="387" NAME="Edite Estrela" AFFILIATION="S&amp;D">
kirjallinen. - (PT) Kannatin äänestyksessä mietintöä vastuuvapauden myöntämisestä Euroopan parlamentin talousarvion toteuttamisesta vuonna 2009, koska se edistää EU:n toimielinten varainkäytön valvontaa. Katson, että olisi hyödyllistä tarkistaa Euroopan parlamentin talousarviota pitkällä aikavälillä, jotta vähennetään kustannuksia ja luodaan resursseja parlamentin tehokasta toimintaa varten Lissabonin sopimuksen lisättyä sen toimivaltaa.
<SPEAKER ID="387" NAME="Göran Färm" LANGUAGE="SV">
Korostan, että julkisena elimenä Euroopan parlamentin on pyrittävä osoittamaan mahdollisimman suurta avoimuutta.
<P>
Katson myös, että etenkin nykyisessä taloustilanteessa parlamentin on tarkistettava menojaan ja löydettävä säästöjä ja keinoja lisätä tehokkuutta. Parlamentin olisi käytävä perusteellisempi keskustelu näistä kysymyksistä, ja tästä syystä haluaisin antaa enemmän tilaa vastuuvapausmenettelyä koskevalle keskustelulle. Suhtaudun myönteisesti myös periaatteeseen, jonka mukaan Euroopan parlamentilla olisi oltava yhteinen lentokilometrejä koskeva järjestelmä, jotta voidaan vähentää lentomatkakustannuksia.
<P>
Lopuksi, minusta ei ole väärin, että parlamentti jakaa kulttuuripalkintoja. Suhtaudun kuitenkin hyvin kriittisesti parlamentin journalismipalkintoon, sillä mielestäni ei ole asianmukaista, että parlamentti myöntää palkintoja toimittajille, joiden tehtävänä on tutkia kriittisesti Euroopan parlamenttia. Siksi katson, että tämä palkinto olisi lakkautettava.
<SPEAKER ID="389" NAME="Louis Grech" AFFILIATION="S&amp;D">
kirjallinen. - (EN) Äänestyksessä mietinnöstä Euroopan parlamentin vastuuvapausmenettelystä vuodelta 2009 äänestin poliittisen ryhmäni mukana lentokilometrejä koskevaa 143 kohtaa vastaan. Samaa asiaa käsitellään jo 119 kohdassa, jonka puolesta äänestin. Mietinnön 119 kohta on kattavampi ja täytäntöönpanon kannalta käytännöllisempi.
<SPEAKER ID="389" NAME="Anna Hedh, Olle Ludvigsson, Marita Ulvskog ja Åsa Westlund" LANGUAGE="SV">
Me ruotsalaiset sosiaalidemokraatit olemme päättäneet myöntää Euroopan parlamentille vastuuvapauden varainhoitovuodelta 2009.
<P>
Korostamme, että julkisena elimenä Euroopan parlamentin on pyrittävä osoittamaan mahdollisimman suurta avoimuutta. Tästä syystä päätimme kannattaa 5 kohtaa, jossa vaaditaan suurempaa avoimuutta jäsenten kulukorvauksen suhteen.
<P>
Katsomme myös, että etenkin nykyisessä taloustilanteessa parlamentin on tarkistettava menojaan ja löydettävä säästöjä ja keinoja lisätä tehokkuutta. Parlamentin olisi käytävä perusteellisempi keskustelu näistä kysymyksistä, ja tästä syystä haluaisimme myös antaa enemmän tilaa vastuuvapausmenettelyä koskevalle keskustelulle. Suhtaudumme myös myönteisesti periaatteeseen, jonka mukaan Euroopan parlamentilla olisi oltava yhteinen lentokilometrejä koskeva järjestelmä, jotta voidaan vähentää lentomatkakustannuksia, joskin meidän on vaikea nähdä, miten tämä voitaisiin käytännössä toteuttaa.
<P>
Lopuksi, meistä ei ole väärin, että parlamentti jakaa kulttuuripalkintoja. Suhtaudumme kuitenkin hyvin kriittisesti parlamentin journalismipalkintoon, eikä mielestämme ole asianmukaista, että parlamentti myöntää palkintoja toimittajille, joiden tehtävänä on tutkia kriittisesti Euroopan parlamenttia. Siksi katsomme, että tämä palkinto olisi lakkautettava.
<SPEAKER ID="389" NAME="Juozas Imbrasas" AFFILIATION="EFD">
kirjallinen. - (LT) Äänestin tyhjää tästä asiakirjasta toimitetussa äänestyksessä, vaikka tilintarkastustuomioistuimen tarkastuksessa todetaan varainhoitovuoden 2009 hallintomenoista, että kaikki toimielimet käyttivät tyydyttävällä tavalla varainhoitoasetuksen edellyttämiä valvontajärjestelmiä ja että testattujen tapahtumien virhetaso ei ollut olennainen. Euroopan parlamentin pääsihteeri vakuutti 2. heinäkuuta 2010 saaneensa kohtuullisen varmuuden siitä, että parlamentin talousarvio on toteutettu moitteettoman varainhoidon periaatteiden mukaisesti ja että käyttöön otettu valvontajärjestelmä antaa riittävät takeet tilien perustana olevien toimien laillisuudesta ja asianmukaisuudesta. Katson, että parlamentin ja unionin kaikkien toimielinten on löydettävä kustannustehokkaimmat tavat käyttää taloudellisia ja henkilöresursseja, mahdolliset säästöt mukaan luettuina, sekä sähköisiä välineitä ja keinoja tarjotakseen palveluja tehokkaasti. Meidän on tarkasteltava parlamentin talousarviota pitkällä aikavälillä ja yksilöitävä mahdollisia tulevia säästökohteita, joiden avulla voidaan alentaa kustannuksia ja antaa parlamentin lainsäädäntötyöhön voimavaroja pitkällä aikavälillä. Huomautan myös, että kansalaisilla on oikeus tietää, miten heidän maksamansa verovarat käytetään ja miten unionin toimielimet ja poliittiset elimet käyttävät niille annettuja valtuuksia.
<SPEAKER ID="391" NAME="Anne E. Jensen" AFFILIATION="ALDE">
kirjallinen. - (DA) Tanskan liberaalipuolue vastustaa 112 kohtaa. On erittäin tärkeää, että eurooppalaiset kielet ovat edelleen tasa-arvoisia EU:ssa. Tätä kohtaa lukuun ottamatta mietintö sisältää monia järkeviä aloitteita.
<SPEAKER ID="392" NAME="Karin Kadenbach" LANGUAGE="DE">
Totean, että äänestän ehdottomasti aiheesta "Vastuuvapaus 2009: EU:n yleinen talousarvio, Euroopan parlamentti" laaditun mietinnön "vapaaehtoista eläkerahastoa" käsittelevää 129 kohtaa vastaan, koska se merkitsee veronmaksajien rahojen käyttämistä Euroopan parlamentin jäsenten eläkkeiden rahoittamiseen (129 kohdan i alakohta). Ei ole syytä olla nostamatta järjestelmän eläkeikää 60 ikävuodesta 63 ikävuoteen (129 kohdan ii alakohta). On hyvä, että rahaston hoitajia kehotetaan omaksumaan varovaisempi ja tasapainoisempi sijoitusstrategia (129 kohdan iii alakohta). Periaatteessa kannatan nykyisen eläkejärjestelmän lakkauttamista.
<SPEAKER ID="393" NAME="Jörg Leichtfried, Evelyn Regner ja Hannes Swoboda" AFFILIATION="S&amp;D">
kirjallinen. - (DE) Totean, että äänestin ehdottomasti aiheesta "Vastuuvapaus 2009: EU:n yleinen talousarvio, Euroopan parlamentti" laaditun mietinnön "vapaaehtoista eläkerahastoa" käsittelevää 129 kohtaa vastaan, koska se merkitsee veronmaksajien rahojen käyttämistä Euroopan parlamentin jäsenten eläkkeiden rahoittamiseen (129 kohdan i alakohta). Ei ole syytä olla nostamatta järjestelmän eläkeikää 60 ikävuodesta 63 ikävuoteen 129 kohdan ii alakohta). On hyvä, että rahaston hoitajia kehotetaan omaksumaan varovaisempi ja tasapainoisempi sijoitusstrategia (129 kohdan iii alakohta). Periaatteessa kannatan nykyisen eläkejärjestelmän lakkauttamista.
<SPEAKER ID="394" NAME="David Martin" AFFILIATION="S&amp;D">
kirjallinen. - (EN) Kannatin äänestyksessä tarkistusta, jossa vaaditaan suurempaa avoimuutta parlamentin jäsenten yleisen kulukorvauksen maksamiseen.
<SPEAKER ID="395" NAME="Iosif Matula" LANGUAGE="RO">
Äänestin mietinnön puolesta, koska katson, että tarvitaan toimenpiteitä, joilla pyritään sekä tehostamaan parlamentin jäsenten toimintaa että toimielimen virkamiesten ja infrastruktuurin suorituskykyä, turvallisuuden, tietotekniikan, vierailijoiden pääsyn ja hiilijalanjäljen pienentämisen suhteen. Turvallisuusstrategia on tarkistettava ottamalla parlamentissa sekä EU:n toimielinten alueella käyttöön älykäs ja huippulaatuinen turvallisuusjärjestelmä, jossa hyödynnetään rakennusten sisällä toteutettavia toimenpiteitä ja kulunvalvontamenettelyjä. Tieto- ja viestintätekniikan alalla tarvitaan parannuksia langattoman verkon käyttöalueeseen toimielimen rakennuksissa. Lisäksi tieto- ja viestintätekniikasta vastaavan osaston olisi ehdotettava konkreettisia toimenpiteitä, joilla painetut hallinnolliset asiakirjat korvataan ympäristöystävällisillä sähköisillä versioilla. EU:n toimielimet ovat suosittu matkailukohde Brysselissä.
<P>
Kyselytutkimukset osoittavat, että matkailijavirrat ovat suurempia loma-aikoina ja viikonloppuisin. Vierailukeskuksen toimintaa ja vierailuohjelmaa olisi mukautettava näihin vaatimuksiin. Hiilipäästöjen vähentäminen 30 prosenttia vuoteen 2020 mennessä on ensisijainen tavoite. Kannatan aloitetta korvata nykyinen ajoneuvokalusto ympäristöystävällisillä ajoneuvoilla sähköajoneuvojen akkujen kestolle sopivien lyhyiden ajoetäisyyksien vuoksi.
<SPEAKER ID="387" NAME="Paul Murphy" AFFILIATION="GUE/NGL">
kirjallinen. - (EN) Äänestin päätöslauselmaesityksen puolesta, koska siinä tuodaan yleinen ajatus EU:n kustannustehokkuudesta. Kannatan Euroopan parlamenttiin liittyvien menojen vähentämistä. Säästöjä ei kuitenkaan voida tehdä Euroopan parlamentin tavallisten työntekijöiden kustannuksella; heidän oikeutensa olisi taattava kaikkina aikoina.
<P>
Kannatan varojen käyttöä yleisölle avoimien taide- ja kulttuuritapahtumien edistämiseen, jotka voivat rikastuttaa kansalaisten elämää; tästä syystä kannatin LUX-elokuvapalkintoa huolimatta juuri tähän palkintoon käytettyä näennäisen suurta budjettia koskevista epäilyistä. Säästöjä voidaan ja niitä pitäisi saavuttaa rajoittamalla parlamentin jäsenten kuluja ja palkkoja esimerkiksi kytkemällä päiväraha kuluihin, joista on esitettävä tositteet.
<P>
Kannatin myös parlamentin jäsenten eläkeiän nostamista 60 ikävuodesta 63 ikävuoteen. Katson, että jos vaaleilla valitut edustajat leikkaavat rajusti työntekijöiden elintasoa, heidän olisi vähintään hyväksyttävä, että heidän omille etuoikeuksilleen tehdään samoin. En kuitenkaan kannata työntekijöiden eläkeiän nostamista. Aion jatkaa työntekijöiden ja ammattiyhdistysaktiivien tukemista heidän taistelussaan eläkeiän nostamista vastaan.
<SPEAKER ID="387" NAME="Franz Obermayr" AFFILIATION="NI">
kirjallinen. - (DE) En voi äänestää vastuuvapauden myöntämisen puolesta Euroopan parlamentin talousarvion osalta, koska Brysselin ja Strasbourgin välillä matkustava sirkus on jo sinänsä veronmaksajien kannalta kestämätön asia. Euroopan parlamentilla olisi oltava yksi toimipaikka sen sijaan, että se muuttaa kaikkine kimpsuineen ja kampsuineen yhdeksi viikoksi kuukaudessa.
<SPEAKER ID="396" NAME="Raül Romeva i Rueda" AFFILIATION="Verts/ALE">
kirjallinen. - (EN) Hyväksytyssä tekstissä todetaan muun muassa, että Euroopan parlamentti ottaa huomioon monien jäsenvaltioiden rahoitus- ja talouskriisin vuoksi kohtaamat talousarviorajoitteet sekä tarpeen tarkastella kriittisesti mahdollisia säästöjä kaikilla tasoilla, myös unionin tasolla, sekä korostaa tämän tilanteen valossa, että jos parlamentilla olisi vain yksi työskentelypaikkakunta samassa paikassa unionin muiden toimielinten kanssa, syntyisi todellisia säästöjä.
<SPEAKER ID="397" NAME="Licia Ronzulli" AFFILIATION="PPE">
kirjallinen. - (IT) Tilintarkastustuomioistuimen tarkastuksessa todetaan varainhoitovuoden 2009 hallintomenoista, että kaikki toimielimet käyttivät tyydyttävällä tavalla varainhoitoasetuksen edellyttämiä valvontajärjestelmiä ja että testattujen tapahtumien virhetaso ei ollut olennainen.
<P>
Euroopan parlamentin pääsihteeri vakuutti 2. heinäkuuta 2010 saaneensa kohtuullisen varmuuden siitä, että parlamentin talousarvio on toteutettu moitteettoman varainhoidon periaatteiden mukaisesti ja että käyttöön otettu valvontajärjestelmä antaa riittävät takeet tilien perustana olevien toimien laillisuudesta ja asianmukaisuudesta. Mietinnöllä, jonka tänään hyväksymme, myönnetään puhemiehelle vastuuvapaus Euroopan parlamentin talousarvion toteuttamisesta varainhoitovuonna 2009.
<SPEAKER ID="397" NAME="Catherine Stihler" AFFILIATION="S&amp;D">
kirjallinen. - (EN) Kannatan avoimuuden lisäämistä parlamentissa, ja suhtaudun erityisen myönteisesti yleistä kulukorvausta koskevaan avoimuuteen.
<SPEAKER ID="398" NAME="Marianne Thyssen" LANGUAGE="NL">
Äänestin Ville Itälän mietinnön puolesta, mutta suhtaudun varauksellisesti sen 113 kohtaan. Olen täysin eri mieltä tämän kohdan kanssa, jossa ehdotetaan uutta tulkkauspalvelujärjestelmää "työryhmille". En voi kannattaa sitä, koska ehdotettu järjestelmä ei ole sopusoinnussa unionin virallisten kielten ja niiden puhujien tasavertaisen kohtelun periaatteen kanssa; johtaa epäilemättä viime kädessä muiden kuin kuuden kohdassa mainitun kielen pois jättämiseen; on käytännössä mahdoton toteuttaa toimivasti siitä yksinkertaisesta syystä, että jäsenten täytyy esittää pyyntö tulkkauksesta ylimääräisellä kielellä ennen kuin he saavat esityslistan nähtäväkseen; ja uhkaa muuttaa kielipolitiikan valtapeliksi. Jos haluamme todella säästää kielten osalta, meidän olisi vaadittava, että tätä järjestelmää sovelletaan yhtäläisesti kaikkiin.
<P>
Jos lakkaamme pitämästä tärkeänä periaatetta, jonka mukaan eräiden jäsenten olisi annettava puhua omalla kielellään, se menettää merkitystään myös muiden jäsenten silmissä. Näin ollen on vain yksi vaihtoehto, jos haluamme säästää "työryhmien" tulkkauspalveluista: käyttää englantia, ja vain englantia, sekä puhe- että kuuntelukielenä. Siinä tapauksessa kaikki ovat lain edessä tasa-arvoisia ja pystymme saamaan aikaan säästöjä.
<SPEAKER ID="399" NAME="Derek Vaughan" AFFILIATION="S&amp;D">
kirjallinen. - (EN) En voinut tukea vastuuvapauden myöntämistä Euroopan parlamentille, koska eräät huolenaiheet jäivät ratkaisematta. Vaikka parlamentti on toteuttanut toimia parantaakseen talousarviotaan ja saadakseen aikaan säästöjä, avoimina on edelleen kysymyksiä eräistä aiheista, kuten palkintojen rahoituksesta, josta tällä hetkellä vastaavat veronmaksajat. Tämän lisäksi lopullisessa mietinnössä ei otettu huomioon Strasbourgiin haaskattavaa rahamäärää. Mietintö osoitti kuitenkin, että jonkin verran edistystä on saavutettu. Tämänpäiväisen äänestyksen perusteella on otettava käyttöön uudet säännöt, joilla varmistetaan, että kaikista EU:n valtioista tulevat parlamentin jäsenet ryhtyvät toimiin taatakseen toimistokulujensa avoimuuden. Mietinnössä kehotetaan myös tarkastelemaan parlamentin menoja, jotta taataan, että tulevaisuudessa saadaan aikaan säästöjä.
<SPEAKER ID="400" NAME="Luís Paulo Alves" LANGUAGE="PT">
Äänestän tämän ehdotuksen puolesta, koska olen samaa mieltä vastuuvapauden myöntämistä koskevista menettelyistä, joissa ehdotetaan asianmukaisia määrärahoja kuhunkin otsakkeeseen.
<SPEAKER ID="400" NAME="Zigmantas Balčytis" AFFILIATION="S&amp;D">
kirjallinen. - (LT) Äänestin tämän mietinnön puolesta ja olin samaa mieltä siitä, että Euroopan parlamentin olisi lykättävä päätöstä vastuuvapauden myöntämisestä neuvoston talousarvion toteuttamisesta varainhoitovuonna 2009. Neuvosto ei ole suostunut tapaamaan parlamentin talousarvion valvontavaliokuntaa tai sen esittelijää virallisesti ja muodollisesti keskustellakseen neuvoston talousarvion toteuttamisesta vuonna 2009. Neuvosto ei myöskään suostunut toimittamaan parlamentille kirjallisena tietoja ja asiakirjoja, joita siltä pyydettiin. Olen samaa mieltä esittelijän kanssa siitä, että neuvoston on toimitettava parlamentin talousarvion valvontavaliokunnalle 15. kesäkuuta 2011 mennessä kattavat kirjalliset vastaukset sekä pyydetyt asiakirjat. Neuvoston on myös oltava tilivelvollinen kansalaisia kohtaan käytettävissään olevien varojen suhteen, ja vastuuvapausmenettelyä koskevan tiedonvaihdon parantamiseksi sen on noudatettava samaa toimintatapaa kuin muiden toimielinten.
<SPEAKER ID="400" NAME="Lara Comi" LANGUAGE="IT">
Äänestin sitä vastaan, että neuvoston yleisen talousarvion osalta myönnetään vastuuvapaus, koska neuvosto on kieltäytynyt antamasta parlamentille vastauksia tätä aihetta koskeviin kysymyksiin eikä se ole toimittanut parlamentin pyytämiä tärkeitä asiakirjoja. Siitä syystä kannatan vastuuvapauden myöntämisen lykkäämistä vuodelta 2009.
<SPEAKER ID="400" NAME="Diogo Feio" LANGUAGE="PT">
Juuri hyväksytty päätös heijastaa jälleen kerran neuvoston sitkeää yhteistyöhaluttomuutta sen talousarvion toteuttamisessa ja avoimuudessa. Kansalaisten tarvitseman avoimuuden sekä kurinalaisuuden nimessä en katso, että neuvosto on vapautettu vastuusta julkistaa tilinpäätös sille myönnetyistä varoista.
<P>
Tästä syystä yhdyn esittelijän päätökseen lykätä vastuuvapauden myöntämistä neuvoston talousarvion toteuttamisesta, kunnes neuvosto toimittaa esittelijän pyytämät tiedot ja asiakirjat sekä täydellisen luettelon seuraavalle varainhoitovuodelle siirretyistä määrärahoista.
<SPEAKER ID="400" NAME="Juozas Imbrasas" AFFILIATION="EFD">
kirjallinen. - (LT) Äänestin tämän asiakirjan puolesta, koska sillä lykätään päätöstä vastuuvapauden myöntämisestä neuvoston pääsihteerille neuvoston talousarvion toteuttamisesta varainhoitovuonna 2009. Vastuuvapauden myöntämistä lykätään seuraavista syistä: Ensinnäkin neuvosto ei ole suostunut tapaamaan parlamentin talousarvion valvontavaliokuntaa tai sen esittelijää virallisesti ja muodollisesti keskustellakseen neuvoston talousarvion toteuttamisesta vuonna 2009. Toiseksi, neuvosto ei suostunut toimittamaan parlamentille kirjallisena tietoja ja asiakirjoja, joita siltä pyydettiin esittelijän 14. joulukuuta 2010 lähettämän kirjeen liitteessä. Kolmanneksi, parlamentti ei ole saanut neuvostolta perusasiakirjoja, kuten luetteloa kaikista talousarviosiirroista. Äänestin päätöksen puolesta, koska olen syvästi vakuuttunut siitä, että kansalaisilla on oikeus tietää, miten heidän verovarojaan käytetään ja miten toimielimet ja poliittiset elimet käyttävät niille annettua valtaa.
<SPEAKER ID="400" NAME="Agnès Le Brun" LANGUAGE="FR">
Kuten joka vuosi, Euroopan parlamentti on antanut lausuntonsa siitä, ovatko asiasta vastaavat eri virastot ja toimielimet toteuttaneet unionin talousarvion asianmukaisesti. Myönnetyt määrärahat on varattu tiettyihin tarkoituksiin, ja vastuuvapausmenettelyn tarkoituksena on tarkastaa jälkikäteen, että varat on todella käytetty niihin. Tämä on tärkeä parlamentin valtaoikeus, mistä on osoituksena esimerkiksi sen vaikutus Santerin komission eroon vuonna 1999. Tänä vuonna minä ja Euroopan parlamentin jäsenten suuri enemmistö kieltäydyimme myöntämästä neuvostolle vastuuvapautta sen toiminnasta varainhoitovuonna 2009. Toimielimillä, joiden toimintaa parlamentti tarkastaa talousarvion valvontavaliokunnan avulla, jonka jäsen olen, on velvollisuus tehdä yhteistyötä valiokunnan kanssa esimerkiksi toimittamalla sille kaikki tarvittavat asiakirjat, joiden perusteella voidaan todeta, että julkisia varoja käytetään moitteettomasti. Tässä tapauksessa neuvoston yhteistyö on kuitenkin ollut täysin riittämätöntä. Tästä syystä päätimme lykätä vastuuvapauden myöntämistä syksyyn, jotta talousarvion avoimuuden vuoksi tarvittavat tarkastukset voidaan tehdä.
<SPEAKER ID="401" NAME="Raül Romeva i Rueda" AFFILIATION="Verts/ALE">
kirjallinen. - (EN) Kannatan sitä, että Euroopan parlamentti 1. lykkää päätöstä vastuuvapauden myöntämisestä neuvoston pääsihteerille neuvoston talousarvion toteuttamisesta varainhoitovuonna 2009; 2. esittää huomautuksensa oheisessa päätöslauselmassa; 3. kehottaa puhemiestä välittämään tämän päätöksen ja siihen erottamattomasti kuuluvan päätöslauselman neuvostolle, komissiolle, Euroopan unionin tuomioistuimelle, tilintarkastustuomioistuimelle, Euroopan oikeusasiamiehelle ja Euroopan tietosuojavaltuutetulle sekä huolehtimaan niiden julkaisemisesta Euroopan unionin virallisessa lehdessä (L-sarja).
<SPEAKER ID="402" NAME="Licia Ronzulli" AFFILIATION="PPE">
kirjallinen. - (IT) Tämänpäiväiselle mietinnöllä parlamentti lykkää päätöstä vastuuvapauden myöntämisestä neuvoston pääsihteerille neuvoston talousarvion toteuttamisesta varainhoitovuonna 2009.
<SPEAKER ID="403" NAME="Derek Vaughan" AFFILIATION="S&amp;D">
kirjallinen. - (EN) Kannatin parlamentin päätöstä lykätä vastuuvapauden myöntämistä neuvostolle, koska katson, että neuvosto ei ole toimittanut parlamentille riittävästi tietoja tileistään. Neuvostoa on valvottava samalla tavalla kuin kaikkia muitakin Euroopan unionin toimielimiä, ja vastuuvapauden myöntäminen edellyttää kirjallisten asiakirjojen toimittamista. Mietinnössä esitetään neuvostolle joukko kysymyksiä, joista moniin ei ole saatu vastausta. Ilman neuvoston antamia konkreettisia selityksiä tietyistä kysymyksistä ei ole mahdollista näyttää sen tilinpäätökselle vihreää valoa. Päätös vastuuvapauden myöntämisestä tehdään myöhemmin, kun riittävät tiedot on toimitettu.
<SPEAKER ID="404" NAME="Angelika Werthmann" LANGUAGE="DE">
Kannatin äänestyksessä neuvostolle vuodelta 2009 myönnettävää vastuuvapautta koskevan päätöksen lykkäämistä. Lissabonin sopimuksen voimaantulon synnyttämän uuden tilanteen valossa neuvoston jatkuvaa kieltäytymistä alistua vastuuvapausmenettelyyn - ja täyttää siten vastuuvelvollisuutensa - on mahdotonta hyväksyä. Neuvoston menoja on valvottava aivan kuten muidenkin unionin elinten menoja, jotta Euroopan avoimuusaloite otetaan asianmukaisesti huomioon.
<SPEAKER ID="405" NAME="Luís Paulo Alves" LANGUAGE="PT">
Äänestän tämän ehdotuksen puolesta, koska olen samaa mieltä vastuuvapauden myöntämistä koskevista menettelyistä, joissa ehdotetaan asianmukaisia määrärahoja kuhunkin otsakkeeseen.
<SPEAKER ID="405" NAME="Zigmantas Balčytis" AFFILIATION="S&amp;D">
kirjallinen. - (LT) Kannatin tätä mietintöä ja vastuuvapauden myöntämistä tilintarkastustuomioistuimen talousarvion toteuttamisesta varainhoitovuonna 2009. Varainhoitovuonna 2009 tilintarkastustuomioistuimen tilit tarkasti ulkoinen yritys, PricewaterhouseCoopers. Se ei päätelmissään esittänyt mitään merkittäviä huomautuksia tilintarkastustuomioistuimesta. Pidän tilintarkastustuomioistuimen kaudella 2009-2012 soveltamaa tarkastusstrategiaa myönteisenä ja kannatan sen ensisijaisia tavoitteita - tarkastusten kokonaisvaikutuksen lisäämistä ja toiminnan tehostamista hyödyntämällä resursseja parhaalla mahdollisella tavalla. Edellytän tilintarkastustuomioistuimen osoittavan edistymisensä tällä saralla. Kannustan tilintarkastustuomioistuinta sisällyttämään erillisvirastoja koskeviin kertomuksiinsa tulevaisuudessa kattavampia tietoja etenkin sisäisten tarkastajien kertomusten päätelmistä. Panen tyytyväisenä merkille toimet, joita tilintarkastustuomioistuin on toteuttamassa uudistaakseen sekä parantaakseen jatkuvasti omaa rooliaan, ottaen huomioon, että parlamentti on pyytänyt sitä laajentamaan ja syventämään arviointiensa ja tarkastustensa vaikutusta ja parantamaan tarjoamiensa tietojen luotettavuutta. Panen myös merkille, että tilintarkastustuomioistuimen henkilöstön sukupuolijakauma on parantunut tasaisesti. Epäsuhta on pienentynyt avustajien, yksikönpäälliköiden ja johtajien kohdalla.
<SPEAKER ID="405" NAME="Lara Comi" LANGUAGE="IT">
Kannatin äänestyksessä vastuuvapauden myöntämistä tilintarkastustuomioistuimen yleisestä talousarviosta vuonna 2009, koska suurin osa talousarviota koskevista ennalta asetetuista tavoitteista oli saavutettu ja yksityiskohtaiset ja avoimet tiedot oli toimitettu.
<SPEAKER ID="405" NAME="Diogo Feio" LANGUAGE="PT">
Suhtaudun myönteisesti ulkoisen konsultin suorittamaan tyhjentävään analyysiin, jossa vahvistetaan, että Euroopan tilintarkastustuomioistuimen tilinpäätös antaa oikean ja riittävän kuvan sen taloudellisesta asemasta ja että varat käytettiin asianmukaisesti aiottuihin tarkoituksiin. Pidän myös myönteisenä tilintarkastustuomioistuimen kaudella 2009-2012 soveltamaa tarkastusstrategiaa, jonka tavoitteena on tarkastusten kokonaisvaikutuksen lisääminen ja toiminnan tehostaminen hyödyntämällä resursseja paremmin.
<P>
Näin ollen onnittelen tilintarkastustuomioistuinta sen erinomaisesta tuloksesta vuonna 2009 ja yhdyn kaikkiin esittelijän päätelmiin.
<SPEAKER ID="405" NAME="Juozas Imbrasas" AFFILIATION="EFD">
kirjallinen. - (LT) Äänestin tämän asiakirjan puolesta, koska tilintarkastustuomioistuimen pääsihteerille myönnetään vastuuvapaus tilintarkastustuomioistuimen talousarvion toteuttamisesta varainhoitovuonna 2009. On myös tärkeää, että tilintarkastustuomioistuinta kehotetaan harkitsemaan organisaatiouudistuksen mahdollisuutta, niin että jotkut jäsenet vastaisivat tietyistä toimialoista ja toiset jäsenvaltioryhmistä, jos kansalliset tilintarkastusviranomaiset eivät pysty valvomaan tehokkaasti unionin talousarviosta maksettavia menoja. On myös merkillepantavaa, että tilintarkastustuomioistuimen jäsenten määrä on viime aikoina käytännössä kaksinkertaistunut, vaikka sen käsittelevien toimialojen määrä ei ole, ja tilintarkastustuomioistuin voisi käyttää tätä mahdollisuutta. Tilintarkastustuomioistuimen perusarvoja ovat riippumattomuus, rehellisyys, puolueettomuus, vankka osaaminen ja korkea ammatillinen osaaminen, ja minun mielestäni meidän on korostettava ja vaalittava niitä.
<SPEAKER ID="405" NAME="Giovanni La Via" LANGUAGE="IT">
Kannatin äänestyksessä vastuuvapauden myöntämistä Euroopan unionin yleisen talousarvion toteuttamisesta varainhoitovuonna 2009, pääluokka V - Tilintarkastustuomioistuin. Kuten tiedämme, EU:n talousarvion ulkoisen tarkastuksen tekee tilintarkastustuomioistuin itse. Tästä syystä ulkoinen yritys, PricewaterhouseCoopers, nimitettiin kahden edellisvuoden tapaan tarkastamaan sen talousarvio. Tilintarkastustuomioistuin sai tunnustusta vuotuisen toimintakertomuksensa laadusta. Toimintakertomus osoitti, että tilintarkastustuomioistuimen tilien perustana olevat toimet ja toiminta olivat laillisia ja täysin luotettavia.
<SPEAKER ID="406" NAME="David Martin" AFFILIATION="S&amp;D">
kirjallinen. - (EN) Äänestin mietinnön puolesta ja osoitin siten, että pidän tilintarkastustuomioistuimen kaudella 2009-2012 soveltamaa tarkastusstrategiaa myönteisenä ja kannatan sen ensisijaisia tavoitteita (tarkastusten kokonaisvaikutuksen lisäämistä ja toiminnan tehostamista hyödyntämällä resursseja parhaalla mahdollisella tavalla). Edellytän tilintarkastustuomioistuimen raportoivan toimista, joihin se on ryhtynyt tarkastusstrategian toteuttamiseksi, sekä osoittavan edistymisensä tällä saralla keskeisten tulosindikaattoreiden ja erityisesti vuonna 2010 käyttöön otettujen keskeisten tulosindikaattoreiden 1-4 avulla. Olen erityisen tyytyväinen aikeeseen julkaista erityiskertomuksiin liittyviä seurantaraportteja niiden vaikutuksen tehostamiseksi.
<SPEAKER ID="407" NAME="Raül Romeva i Rueda" AFFILIATION="Verts/ALE">
kirjallinen. - (EN) Tällä mietinnöllä myönnetään tilintarkastustuomioistuimen pääsihteerille vastuuvapaus tilintarkastustuomioistuimen talousarvion toteuttamisesta varainhoitovuonna 2009.
<SPEAKER ID="408" NAME="Licia Ronzulli" AFFILIATION="PPE">
kirjallinen. - (IT) Tämänpäiväisellä päätöslauselmalla parlamentti myöntää tilintarkastustuomioistuimen pääsihteerille vastuuvapauden tilintarkastustuomioistuimen talousarvion toteuttamisesta varainhoitovuonna 2009. Parlamentti on huolissaan tilintarkastustuomioistuimen erillisvirastoja koskeviin erityisvuosikertomuksiin sisältyvien yksityiskohtaisten tietojen vähenemisestä ja kannustaa tilintarkastustuomioistuinta sisällyttämään erillisvirastoja koskeviin kertomuksiinsa tulevaisuudessa kattavampia tietoja etenkin sisäisten tarkastajien kertomusten päätelmistä.
<SPEAKER ID="409" NAME="Zigmantas Balčytis" AFFILIATION="S&amp;D">
kirjallinen. - (LT) Vastustin äänestyksessä päätöstä myöntää vastuuvapaus Euroopan talous- ja sosiaalikomitean talousarvion toteuttamisesta varainhoitovuonna 2009. Euroopan petostentorjuntavirasto (OLAF) päätti 11. maaliskuuta 2011 käynnistää tutkimuksen ETSK:n sihteeristön kyseenalaisista käytännöistä. Olen esittelijän kanssa samaa mieltä siitä, että ETSK:n ja OLAFin olisi raportoitava Euroopan parlamentille tapauksessa saavutetusta edistyksestä ja sen tuloksista. ETSK:n ja sen pääsihteerin on tehtävä kattavaa yhteistyötä OLAFin kanssa ja annettava OLAFin virkamiehille kaikki tarvittavan apu, jotta he voivat suorittaa tutkimuksensa. Katson, että vastuuvapausmenettelystä vastaavan Euroopan parlamentin talousarvion valvontavaliokunnan on seurattava asiaa tiiviisti, jotta se saisi lisätietoja OLAFin tutkimuksen vaikutuksesta ja voi ottaa lopputuloksen huomioon vuoden 2010 vastuuvapausmenettelyssä. Katson lisäksi, että OLAFille esitetyt väitteet vaikuttavat selvästi unionin maineeseen, koska ne kohdistuvat yhteen Euroopan unionin toimielimistä.
<SPEAKER ID="409" NAME="Slavi Binev" LANGUAGE="BG">
En kannattanut vastuuvapauden myöntämistä Euroopan unionin yleisen talousarvion toteuttamisesta varainhoitovuonna 2009, pääluokka VI - Euroopan talous- ja sosiaalikomitea. On yleisesti tiedossa, että OLAF tutki tämän toimielimen vuoden 2009 talousarviota. Katson, että Euroopan parlamentti tarvitsee tapahtumista enemmän tietoja voidakseen tehdä oikean päätöksen vastuuvapauden myöntämisestä. Tähän mennessä toimitettujen tietojen perusteella tässä unionin toimielimessä on tapahtunut sisäisiä rikkomuksia, joita on kuvattu sen sihteeristön toimintaa koskeviksi vakaviksi ongelmiksi.
<SPEAKER ID="409" NAME="Lara Comi" LANGUAGE="IT">
Kannatin äänestyksessä vastuuvapauden myöntämistä Euroopan talous- ja sosiaalikomitealle sen talousarvion toteuttamisesta vuonna 2009, sillä huolimatta Euroopan petostentorjuntaviraston (OLAF) äskettäisessä tutkimuksessa esiin tuoduista kysymyksistä olen vakuuttunut, että on mahdollista selvittää epäselvät seikat ja parantaa raportointimenettelyjä tulevaisuudessa.
<SPEAKER ID="409" NAME="Göran Färm, Anna Hedh, Olle Ludvigsson, Marita Ulvskog ja Åsa Westlund" LANGUAGE="SV">
Me ruotsalaiset sosiaalidemokraatit päätimme olla myöntämättä Euroopan talous- ja sosiaalikomitealle vastuuvapautta varainhoitovuodelta 2009. Sisäisen kantelun perusteella OLAF päätti käynnistää tutkimuksen, ja jotta saisimme haltuumme kaikki tarvittavat tosiasiat, haluamme odottaa tutkimuksen tulosta, ennen kuin myönnämme vastuuvapauden.
<SPEAKER ID="409" NAME="Diogo Feio" LANGUAGE="PT">
Panen varsin huolestuneena merkille sisäisen kantelun Euroopan talous- ja sosiaalikomitean (ETSK) huonoa hallintoa koskevassa tapauksessa, johon nyt kohdistuu Euroopan petostentorjuntaviraston (OLAF) vireillä oleva menettely. Yhdyn esittelijän vaatimukseen siitä, että sekä ETSK että OLAF tiedottavat vastuuvapauden myöntävälle viranomaiselle tapauksessa saavutetusta edistyksestä ja sen tuloksista.
<P>
Esitetyillä väitteillä saattaa olla haitallinen vaikutus EU:n maineeseen, koska niissä on kyse sen yhden toimielimen sisäisestä toiminnasta, ja meidän on saatava tietää, rajoittuvatko havaitut virheelliset vain yhteen yksittäiseen toimintoon vai ovatko ne jatkuvia sääntöjenvastaisuuksia.
<P>
Onnittelen tästä huolimatta tilintarkastustuomioistuinta sen ETSK:ta ja tämän varainhoitovuonna 2009 saavuttamaa kehitystä koskevasta kertomuksesta ja yhdyn esittelijän päätelmiin.
<SPEAKER ID="409" NAME="Juozas Imbrasas" AFFILIATION="EFD">
kirjallinen. - (LT) Äänestin tämän asiakirjan puolesta, koska Euroopan talous- ja sosiaalikomitean pääsihteerille myönnetään vastuuvapaus Euroopan talous- ja sosiaalikomiteantalousarvion toteuttamisesta varainhoitovuonna 2009. Euroopan talous- ja sosiaalikomiteaa kehotetaan suorittamaan vuoden 2011 aikana menojen laaja uudelleenarviointi kaikilla toiminta-aloilla varmistaakseen, että kaikilla menoilla saadaan vastinetta rahalle, ja löytääkseen mahdollisia säästöjä, joilla helpotetaan talousarvioon tänä tiukan talouden aikana kohdistuvia paineita. Olen tyytyväinen siihen, että tilintarkastustuomioistuimen vuosikertomuksen mukaan tarkastus ei antanut aihetta merkittäviin huomautuksiin ETSK:n osalta. Vuonna 2009 Euroopan talous- ja sosiaalikomitealla oli käytettävissään maksusitoumusmäärärahoja yhteensä 122 000 000 euroa (vuonna 2008: 118 000 000 euroa) ja niiden käyttöaste oli 98,02 prosenttia, mikä on muiden toimielinten keskiarvoa (97,69 prosenttia) enemmän.
<SPEAKER ID="410" NAME="David Martin" AFFILIATION="S&amp;D">
kirjallinen. - (EN) Äänestettäessä tästä mietinnöstä kehotan ETSK:ta ja etenkin sen pääsihteeriä tekemään kattavaa yhteistyötä OLAFin kanssa ja antamaan OLAFin henkilöstölle kaiken tarvittavan avun, jotta se voi suorittaa tutkimuksensa väitetystä hallinnollisesta epäkohdasta.
<SPEAKER ID="411" NAME="Raül Romeva i Rueda" LANGUAGE="EN">
Tällä mietinnöllä myönnetään Euroopan talous- ja sosiaalikomitean pääsihteerille vastuuvapaus Euroopan talous- ja sosiaalikomitean talousarvion toteuttamisesta varainhoitovuonna 2009.
<SPEAKER ID="412" NAME="Licia Ronzulli" AFFILIATION="PPE">
kirjallinen. - (IT) Tämänpäiväisellä päätöslauselmalla parlamentti myöntää Euroopan talous- ja sosiaalikomitean pääsihteerille vastuuvapauden Euroopan talous- ja sosiaalikomitean (ETSK) talousarvion toteuttamisesta varainhoitovuonna 2009. Parlamentti katsoo, että Euroopan petostentorjuntavirastolle (OLAF) esitetyt väitteet vaikuttavat selvästi unionin maineeseen, koska niissä on kyse sen yhden toimielimen, ETSK:n, sisäisestä toiminnasta ja ne koskevat vakavia toimintahäiriöitä sen sihteeristössä. Parlamentti katsoo myös, katsoo, että havaitut virheelliset käytännöt eivät rajoitu vain yhteen yksittäiseen toimintoon vaan että sääntöjenvastaisuudet saattavat olla jatkuvia, jolloin kyseessä on väitetty hallinnollinen epäkohta.
<SPEAKER ID="413" NAME="Zigmantas Balčytis" AFFILIATION="S&amp;D">
kirjallinen. - (LT) Äänestin tämän mietinnön puolesta ja kannatin päätöstä vastuuvapauden myöntämisestä alueiden komitealle (AK) sen talousarvion toteuttamisesta varainhoitovuonna 2009. Tilintarkastustuomioistuimen vuosikertomuksen mukaan tarkastus ei antanut aihetta merkittäviin huomautuksiin alueiden komitean osalta. Panen tyytyväisenä merkille, että alueiden komitea päivitti talousarvion analyyttista seurantajärjestelmää ("BudgetWatch") siten, että se tarjoaa kattavammat tiedot alueiden komitean talousarviosta, helpottaa komitean talousarvion toteuttamista ja auttaa havaitsemaan aloja, jotka vaativat johdon huomiota. Olen esittelijän kanssa samaa mieltä siitä, että alueiden komitean jäsenten on ilmoitettava taloudelliset etunsa ja kerrottava asiaankuuluvat tiedot ilmoituksenalaisesta ammatillisesta toiminnasta. Alueiden komitean on käsiteltävä tätä asiaa vuotuisessa toimintakertomuksessaan.
<SPEAKER ID="413" NAME="Slavi Binev" AFFILIATION="NI">
kirjallinen. - (BG) En kannata vastuuvapauden myöntämistä alueiden komitean talousarvion toteuttamisesta, koska alueiden komitea on vain neuvoa-antava elin. Koska se on myös Euroopan alueiden intressejä edustava elin, katson, että sen rahoituksen olisi tultava täysin alueilta.
<SPEAKER ID="413" NAME="Lara Comi" AFFILIATION="PPE">
kirjallinen. - (IT) Kannatin äänestyksessä vastuuvapauden myöntämistä alueiden komitean yleisen talousarvion toteuttamisesta vuonna 2009. Syynä tähän on se, että sen vuotuiset toimintakertomukset on laadittu ihailtavan hyvin ja että tietojen muokkaus- ja keräämistekniikoita on uudistettu ja parannettu avoimuuden lisäämiseksi.
<SPEAKER ID="413" NAME="Diogo Feio" LANGUAGE="PT">
Olen tyytyväinen tilintarkastustuomioistuimen tarkastuksen päätelmiin. Tilintarkastustuomioistuimen vuosikertomuksen mukaan tarkastus ei antanut aihetta merkittäviin huomautuksiin. Olen myös tyytyväinen alueiden komitean vuotuisten toimintakertomusten erinomaiseen laatuun, joka on niille jatkuvasti tunnusomaista. Lopuksi, yhdyn esittelijän päätelmiin ja annan alueiden komitealle tunnustusta siitä, että toimintakertomuksiin on sisällytetty selvitys toimista, joita parlamentin aikaisempien vastuuvapauspäätösten johdosta on toteutettu.
<SPEAKER ID="413" NAME="Juozas Imbrasas" AFFILIATION="EFD">
kirjallinen. - (LT) Äänestin tämän asiakirjan puolesta, koska alueiden komitean (AK) pääsihteerille myönnetään vastuuvapaus alueiden komitean talousarvion toteuttamisesta varainhoitovuonna 2009. Alueiden komiteaa kehotetaan suorittamaan vuoden 2011 aikana menojen laaja uudelleenarviointi kaikilla toiminta-aloilla varmistaakseen, että kaikki menot ovat hyödyllisiä, ja määrittääkseen mahdollisia säästöjä, koska niiden avulla helpotetaan talousarvioon tänä tiukan talouden aikana kohdistuvia paineita. Vuonna 2009 alueiden komitealla oli käytettävissään maksusitoumusmäärärahoja yhteensä 88 000 000 euroa (vuonna 2008: 93 000 000 euroa), ja niiden käyttöaste oli 98,37 prosenttia eli yli muiden toimielinten keskiarvon (97,69 prosenttia). Samalla tilintarkastustuomioistuin totesi vuosikertomuksessaan, että tarkastus ei antanut aihetta merkittäviin huomautuksiin alueiden komitean osalta. Annan alueiden komitealle tunnustusta sen vuotuisten toimintakertomusten laadusta, joka on pysynyt hyvänä, ja pidän myönteisenä, että niihin on sisällytetty selvitys toimista, joita parlamentin aikaisempien vastuuvapauspäätösten johdosta on toteutettu.
<SPEAKER ID="413" NAME="Giovanni La Via" AFFILIATION="PPE">
kirjallinen. - (IT) Ensinnäkin kiitän kaikkia niitä, jotka osallistuivat tämän tekstin laatimiseen, ja onnittelen alueiden komiteaa, jonka tarkastus ei ole antanut aihetta merkittäviin huomautuksiin. Korostan myös, että vuonna 2009 alueiden komitealla oli käytettävissään maksusitoumusmäärärahoja yhteensä 88 000 000 euroa (vuonna 2008: 93 000 000 euroa) ja että niiden käyttöaste oli 98,37 prosenttia eli yli muiden toimielinten keskiarvon (97,69 prosenttia). Kaikki alueiden komitean tilien perustana olevat toimet ja sen toiminta oli toteutettu täysin laillisesti ja asianmukaisesti.
<SPEAKER ID="414" NAME="David Martin" AFFILIATION="S&amp;D">
kirjallinen. - (EN) Kannatin äänestyksessä mietintöä, jolla myönnetään alueiden komitealle (AK) vastuuvapaus, ja olen tyytyväinen siihen että päätöslauselmassamme parlamentti "vahvistaa kantansa, jonka mukaan avoimuuden vuoksi kaikkien unionin toimielinten jäsenten taloudellisista eduistaan antamien ilmoitusten olisi oltava saatavilla Internetissä julkisessa rekisterissä; muistuttaa alueiden komiteaa vaatimuksestaan, että alueiden komitean jäsenten on ilmoitettava taloudelliset etunsa ja kerrottava asiaankuuluvat tiedot ilmoituksenalaisesta ammatillisesta toiminnasta ja palkallisista toimista tai tehtävistä; panee tyytyväisenä merkille alueiden komitean vastauksen tähän kysymykseen ja etenkin alueiden komitean puheenjohtajan 11. helmikuuta 2011 päivätyn kirjeen; [ja] kehottaa alueiden komiteaa käsittelemään tätä asiaa vuotuisessa toimintakertomuksessaan".
<SPEAKER ID="415" NAME="Raül Romeva i Rueda" AFFILIATION="Verts/ALE">
kirjallinen. - (EN) Tällä mietinnöllä myönnetään alueiden komitean pääsihteerille vastuuvapaus alueiden komitean talousarvion toteuttamisesta varainhoitovuonna 2009.
<SPEAKER ID="416" NAME="Licia Ronzulli" AFFILIATION="PPE">
kirjallinen. - (IT) Tämänpäiväisellä päätöslauselmalla parlamentti myöntää Euroopan alueiden komitean (AK) pääsihteerille vastuuvapauden alueiden komitean talousarvion toteuttamisesta varainhoitovuonna 2009. Parlamentti antaa alueiden komitealle tunnustusta sen vuotuisten toimintakertomusten laadusta, joka on pysynyt hyvänä, ja pitää myönteisenä, että niihin on sisällytetty selvitys toimista, joita parlamentin aikaisempien vastuuvapauspäätösten johdosta on toteutettu.
<SPEAKER ID="417" NAME="Zigmantas Balčytis" AFFILIATION="S&amp;D">
kirjallinen. - (LT) Äänestin tämän mietinnön puolesta ja kannatin Euroopan parlamentin päätöstä vastuuvapauden myöntämisestä komissiolle kahdeksannen, yhdeksännen ja kymmenennen Euroopan kehitysrahaston (EKR) talousarvion toteuttamisesta varainhoitovuonna 2009. EKR on pääasiallinen rahoitusväline, jonka avulla Euroopan unioni tarjoaa kehitysapua Afrikan, Karibian ja Tyynenmeren valtioille (AKT-valtiot) sekä merentakaisille maille ja alueille. Tilintarkastustuomioistuin katsoo, että kahdeksannen, yhdeksännen ja kymmenennen EKR:n lopullinen tilinpäätös antaa olennaisilta osiltaan oikeat ja riittävät tiedot EKR:jen taloudellisesta asemasta 31. päivältä joulukuuta 2009. Olen myös samaa mieltä esittelijän kanssa siitä, että EKR olisi otettava talousarvioon, koska siten voidaan lujittaa demokraattista valvontaa, vastuuvelvollisuutta ja rahoituksen seurattavuutta ja edistää unionin AKT-valtioita koskevan politiikan johdonmukaisuutta. Katson myös, että tarkistaessaan talousarviotukea koskevia suuntaviivoja komission on kiinnitettävä erityishuomiota valvontajärjestelmiin. Komission on lujitettava tukikelpoisuusperusteiden noudattamisen seurantaa ja sitä koskevaa vuotuista raportointia.
<SPEAKER ID="417" NAME="Slavi Binev" AFFILIATION="NI">
kirjallinen. - (BG) Finanssikriisin aikana Euroopan unionin on keskityttävä menoissaan kriisistä selviytymiseen. Noin 15 prosenttia Euroopan unionin kansalaisista elää köyhyysrajan alapuolella. Mitä merkitystä kahdeksannella, yhdeksännellä ja kymmenennellä Euroopan kehitysrahastolla on näille kansalaisille? En vastusta Euroopan kehitysrahastoja, mutta katson, että tukeakseen muita valtioita Euroopan unionin on ensin ratkaistava omat ongelmansa. Olen varma, että nämä 15 prosenttia Euroopan unionin kansalaisista odottavat samaa.
<SPEAKER ID="417" NAME="Lara Comi" LANGUAGE="IT">
Kannatin äänestyksessä vastuuvapauden myöntämistä kahdeksannelle, yhdeksännelle ja kymmenennelle Euroopan kehitysrahastolle vuodelta 2009. Syy siihen on se, että lukiessani mietintöä pystyin näkemään, miten tehokkaasti varoja on hoidettu asetettujen tavoitteiden saavuttamista ajatellen. Lisäksi olen samaa mieltä kehitysyhteistyön painopisteistä ja katson, että kirjanpitomenettelyt on sovitettu täydellisesti siihen, että niillä estetään ennakolta virheitä, petoksia ja sellaisten henkilöiden etuuksien kahmiminen, joilla ei ole niihin oikeutta.
<SPEAKER ID="417" NAME="Diogo Feio" LANGUAGE="PT">
Euroopan kehitysrahasto (EKR) on pääasiallinen rahoitusväline, jonka avulla Euroopan unioni tarjoaa kehitysapua Afrikan, Karibian ja Tyynenmeren valtioille (AKT-valtiot) sekä merentakaisille maille ja alueille, ja vaikka sitä toteutetaan erityisten rahoitussääntöjen mukaan, se ei sisälly Euroopan unionin yleiseen talousarvioon. Siksi se on pikaisesti sisällytettävä EU:n talousarvioon, koska siten voidaan lisätä demokraattista valvontaa, vastuuvelvollisuutta ja rahoituksen seurattavuutta.
<P>
Mietinnössä analysoidaan tyhjentävästi kahdeksannen, yhdeksännen ja kymmenennen Euroopan kehitysrahaston talousarviotilannetta ja kiinnitetään huomiota eräisiin tärkeisiin kysymyksiin, jotka edellyttävät pikaisesti lähetystöjen ennakkovalvonnan ja kumppanuusmaiden sisäisten valvontajärjestelmien tarkistusta ja täytäntöönpanoa etenkin julkisten hankintamenettelyjen suhteen.
<P>
Mietintö osoittaa jälleen kerran, että EKR:jen hallinnoinnissa ja niiden asianmukaisessa käytössä on yhä paljon tehtävää, ja siksi yhdyn kaikkiin esittelijän päätelmiin ja onnittelen häntä hänen tekemästään työstä.
<SPEAKER ID="417" NAME="João Ferreira" LANGUAGE="PT">
EU:n kehitysapu- ja yhteistyöpolitiikassa tarvitaan suurempaa johdonmukaisuutta erityisesti Afrikan, Karibian ja Tyynenmeren valtioiden (AKT) suhteen. Tämä on erityisen tärkeää nyt, kun EU painostaa - ja jopa kiristää - näitä valtioita valtavasti hyväksymään rasituksia talouskumppanuussopimuksien muodossa, jotka vaarantavat niiden edut ja heikentävät Euroopan kehitysrahastojen (EKR) kaltaisilla välineillä annetun tuen tehokkuutta.
<P>
Esittelijä väittää, että EKR:n ottaminen talousarvioon lujittaa demokraattista valvontaa, vastuuvelvollisuutta ja rahoituksen seurattavuutta. Me varoitamme painokkaasti, että EKR:n sisällyttäminen EU:n yleiseen talousarvioon ei saa johtaa siihen, että kehitysyhteistyön määrärahoja leikataan yleisesti nykyisten kahden rahoitusvälineen tasosta.
<P>
Esittelijän tavoin mekin korostamme tarvetta tutkia ja arvioida parhaita tapoja lisätä vastaanottajavaltioiden kykyä hyödyntää EKR:n tukea, mikä merkitsee välittömästi sekä hallitusten että kansalaisten kattavaa osallistumista ohjelmien laatimiseen ja täytäntöönpanoon sekä prioriteettien asettamiseen. Kuten esittelijä sanoo, asianmukaisista menoista tarvitaan myös kattavat tiedot.
<SPEAKER ID="417" NAME="Ilda Figueiredo" AFFILIATION="GUE/NGL">
kirjallinen. - (PT) Tiedämme hyvin, että EU:n kehitysapu- ja yhteistyöpolitiikassa tarvitaan suurempaa johdonmukaisuutta erityisesti Afrikan, Karibian ja Tyynenmeren valtioiden ryhmän (AKT) suhteen. Tämä on erityisen tärkeää nyt, kun EU painostaa - ja jopa kiristää - näitä valtioita valtavasti hyväksymään rasituksia, jotka vaarantavat niiden edut ja heikentävät Euroopan kehitysrahastojen (EKR) kaltaisilla välineillä annetun tuen tehokkuutta; niin kutsutut talouskumppanuussopimukset ovat tästä hyvä esimerkki.
<P>
Mietinnössä väitetään, että EKR:n ottaminen talousarvioon lujittaa demokraattista valvontaa, vastuuvelvollisuutta ja rahoituksen seurattavuutta. Me varoitamme painokkaasti, että EKR:n sisällyttäminen EU:n yleiseen talousarvioon ei saa johtaa siihen, että kehitysyhteistyön määrärahoja leikataan yleisesti nykyisten kahden rahoitusvälineen tasosta.
<P>
Esittelijän tavoin mekin korostamme tarvetta tutkia ja arvioida parhaita tapoja lisätä vastaanottajavaltioiden kykyä hyödyntää EKR:n tukea, mikä merkitsee välittömästi sekä hallitusten että kansalaisten kattavaa osallistumista ohjelmien laatimiseen ja täytäntöönpanoon sekä prioriteettien asettamiseen.
<SPEAKER ID="418" NAME="David Martin" AFFILIATION="S&amp;D">
kirjallinen. - (EN) Äänestin sen puolesta, että Euroopan kehitysrahastoille myönnetään vastuuvapaus. Olen tyytyväinen siihen, että parlamentti toistaa mietinnössään kannattavansa EKR:n ottamista talousarvioon, koska siten voidaan lujittaa demokraattista valvontaa, vastuuvelvollisuutta ja rahoituksen seurattavuutta ja edistää unionin AKT-valtioita koskevan politiikan johdonmukaisuutta.
<P>
Mietinnössä viitataan komission antamaan lausumaan, jonka mukaan se haluaa esittää seuraavasta rahoituskehyksestä käytävien keskustelujen yhteydessä EKR:n ottamista unionin talousarvioon ja aikoo tiedottaa parlamentin talousarvion valvontavaliokunnalle kattavasti tästä aloitteesta. Parlamentti tähdentää kuitenkin, että EKR:n sisällyttäminen EU:n yleiseen talousarvioon ei saa johtaa kehitysyhteistyömenojen yleiseen vähentämiseen kahdesta nykyisestä rahoitusvälineestä. Se kehottaa neuvostoa ja jäsenvaltioita vastaamaan myönteisesti komission ehdotukseen ja sopimaan, että EKR sisällytetään täysin unionin talousarvioon vuodesta 2014 alkaen osana seuraavaa rahoituskehystä. Se katsoo, että näin olisi pitänyt tehdä jo kauan sitten ja että EKR olisi sisällytettävä talousarvioon mahdollisimman pian.
<SPEAKER ID="419" NAME="Raül Romeva i Rueda" AFFILIATION="Verts/ALE">
kirjallinen. - (EN) Tällä mietinnöllä myönnetään komissiolle vastuuvapaus kahdeksannen, yhdeksännen ja kymmenennen Euroopan kehitysrahaston talousarvion toteuttamisesta varainhoitovuonna 2009.
<SPEAKER ID="420" NAME="Licia Ronzulli" AFFILIATION="PPE">
kirjallinen. - (IT) Tämänpäiväisellä päätöslauselmalla parlamentti myöntää komissiolle vastuuvapauden kahdeksannen, yhdeksännen ja kymmenennen Euroopan kehitysrahaston (EKR) talousarvion toteuttamisesta varainhoitovuonna 2009. Korostan parlamentin huomauttavan, että EKR ei kuulu unionin talousarvioon, vaikka se on pääasiallinen rahoitusväline, jonka avulla Euroopan unioni tarjoaa kehitysapua Afrikan, Karibian ja Tyynenmeren valtioille (AKT-valtiot) sekä merentakaisille maille ja alueille.
<SPEAKER ID="421" NAME="Angelika Werthmann" LANGUAGE="DE">
Äänestin jäsen Staesin mietinnön puolesta, koska hän muun muassa kannattaa jälleen kerran Euroopan kehitysrahastojen (EKR) sisällyttämistä talousarvioon ja siten demokraattisen valvonnan, vastuuvelvollisuuden ja rahoituksen seurattavuuden periaatteiden noudattamista. Toisaalta hän myös arvostelee tiettyjä havaittuja heikkouksia, kuten Euroopan tilintarkastustuomioistuimen havaitsemia puutteita julkisissa hankintamenettelyissä ja monissa muissa valvontamenettelyissä.
<SPEAKER ID="422" NAME="Zigmantas Balčytis" AFFILIATION="S&amp;D">
kirjallinen. - (LT) Äänestin tämän mietinnön puolesta ja olen samaa mieltä siitä, että Euroopan parlamentin pitäisi lykätä päätöstään vastuuvapauden myöntämisestä Euroopan lääkeviraston talousarvion toteuttamisesta varainhoitovuonna 2009. Kertomuksessaan viraston tilinpäätöksestä tilintarkastustuomioistuin sisällytti huomautuksia lausumaansa tilien perustana olevien toimien laillisuudesta ja asianmukaisuudesta. Tilintarkastustuomioistuin havaitsi hankintamenettelyissä virheitä, jotka koskivat merkittävää osaa viraston koko varainhoitovuoden 2009 talousarviosta. Olen esittelijän kanssa samaa mieltä siitä, että viraston on parannettava hankintamenettelyidensä laatua tilintarkastustuomioistuimen havaitsemien puutteiden korjaamiseksi. Viraston sisäisen tarkastuksen osasto havaitsi erityisen vakavia puutteita lääkkeiden arvioinnin alalla. En voi hyväksyä sitä, että virasto ei sovella tehokkaasti asiaan liittyviä sääntöjä, minkä vuoksi ihmisille tarkoitettuja lääkkeitä arvioivien asiantuntijoiden riippumattomuudesta ei ole takeita. Virasto ei noudata käytännesääntöjään vahvistamalla hallintoneuvoston ja komiteoiden jäseniin, asiantuntijoihin ja viraston henkilöstöön sovellettavat riippumattomuutta ja luottamuksellisuutta koskevat periaatteet ja ohjeet. Olen samaa mieltä siitä, että viraston on selvitettävä Euroopan parlamentille, millä tavoin se on perustamisestaan lähtien varmistanut asiantuntijoidensa riippumattomuuden.
<SPEAKER ID="422" NAME="Lara Comi" AFFILIATION="PPE">
kirjallinen. - (IT) Vastustin äänestyksessä vastuuvapauden myöntämistä Euroopan lääkeviraston vuoden 2009 yleisestä talousarviosta. Tein niin, koska tilintarkastustuomioistuimen kertomuksen mukaan tilien perustana olevissa toimissa oli joitakin sääntöjenvastaisuuksia, jotka aiheuttavat huolta varojen asianmukaisesta käytöstä. Kannatan näin ollen varainhoitovuoden 2009 tilien päättämisen lykkäämistä, jotta hallinnointitarkastuksia voidaan tehdä lisää.
<SPEAKER ID="422" NAME="Marielle De Sarnez" AFFILIATION="ALDE">
kirjallinen. - (FR) Koska ihmisille tarkoitettujen lääkkeiden tieteellistä arviointia varten palvelukseen otettujen asiantuntijoiden riippumattomuudesta ei ole riittäviä takeita, äänestimme sen puolesta, että lykätään vastuuvapauden myöntämistä Euroopan lääkeviraston toimitusjohtajalle viraston varainhoitovuoden 2009 talousarvion toteuttamisesta. Tämä riippumattomuuskysymys koskee erityisesti ruokahalua vähentävää ainetta benfluorexia, Mediator-tuotteen vaikuttavaa ainetta, johon on saattanut liittyä eturistiriitoja. Tämä lääke on saattanut aiheuttaa arviolta 500-2 000 ihmisen kuoleman ja aiheuttaa vakavia sydänvaurioita tuhansille muille. Tapaus paljastaa epäonnistumisia asiantuntija-arvioissa ja nostaa esiin kysymyksen asiantuntijoiden taidoista ja riippumattomuudesta riskiyhteiskunnassamme. Siksi meidän on oltava äärimmäisen valppaita. Tämän vuoksi kieltäydyimme antamasta yleistä hyväksyntäämme.
<SPEAKER ID="423" NAME="Edite Estrela" AFFILIATION="S&amp;D">
kirjallisesti. - (PT) Kannatin äänestyksessä mietintöä vastuuvapauden myöntämisestä Euroopan lääkeviraston talousarvion toteuttamisesta varainhoitovuonna 2009, koska se edistää unionin toimielinten varainkäytön tarkastelua. Mielestäni on kuitenkin välttämätöntä parantaa eturistiriitojen havaitsemista ja hallitsemista sekä hankintamenettelyitä.
<SPEAKER ID="423" NAME="Juozas Imbrasas" AFFILIATION="EFD">
kirjallinen. - (LT) Äänestin tämän asiakirjan puolesta, koska sillä lykätään päätöstä vastuuvapauden myöntämisestä Euroopan lääkeviraston toimitusjohtajalle viraston talousarvion toteuttamisesta varainhoitovuonna 2009 ja lykätään Euroopan lääkeviraston varainhoitovuoden 2009 tilien päättämistä. Pääsyyt ovat seuraavat: virallista tarjouspyyntöä ei esitetty, yksityiskohtaisia teknisiä eritelmiä ei laadittu etukäteen, teknisissä eritelmissä ei ollut ennen neuvottelujen alkua selkeästi määritetty kaikkia ostettavia tuotteita, arviointikomiteaa ei nimitetty ja arviointiraporttia ei laadittu. Myös kertomuksessa esitetyt puutteet on korjattava, koska virasto on tärkeä tieteellisten lausuntojen, tieteelliseen tietoon pohjautuvien suositusten, lääkearvioinnin parhaiden käytäntöjen ja valvonnan lähde unionissa.
<SPEAKER ID="423" NAME="Giovanni La Via" AFFILIATION="PPE">
kirjallinen. - (IT) Tämänpäiväisessä äänestyksessä parlamentti on päättänyt lykätä Euroopan lääkeviraston varainhoitovuoden 2009 tilien päättämistä. Emme kokeneet vastuuvapauden myöntämistä mahdolliseksi, koska tehtyjen tarkastusten ja arviointien perusteella tilintarkastustuomioistuin paljasti useita merkittäviä seikkoja. Suurimmat huolenaiheet liittyvät hankintamenettelyjen hallinnointiin ja henkilöstön palvelukseenottamiseen sovellettuihin kriteereihin. Yhdyn näin ollen virastolle tehtyyn tiedonsaantipyyntöön, jossa virastoa kehotetaan myös tiedottamaan vastuuvapauden myöntävälle viranomaiselle 30. kesäkuuta 2011 mennessä, mihin toimiin ongelmallisilla aloilla on ryhdytty ja mitä parannuksia on saatu aikaan.
<SPEAKER ID="423" NAME="Agnès Le Brun" AFFILIATION="PPE">
kirjallinen. - (FR) Kuten joka vuosi, Euroopan parlamenttia on pyydetty päättämään, ovatko unionin talousarviosta vastaavat eri virastot ja toimielimet toteuttaneet sitä asianmukaisesti. Summat osoitetaan tiettyihin tarkoituksiin, ja vastuuvapausmenettelyn tarkoitus on tarkistaa jälkikäteen, että näitä tarkoituksia on noudatettu. Tämä on parlamentin tärkeä etuoikeus, minkä osoitti esimerkiksi sen vaikutusvalta Santer'n komission eron yhteydessä vuonna 1999. Tänä vuonna, yhdessä Euroopan parlamentin jäsenten suuren enemmistön kanssa, kieltäydyin myöntämästä Euroopan lääkevirastolle vastuuvapautta sen toiminnasta varainhoitovuonna 2009. Tämä johtuu siitä, että ihmisille tarkoitettujen lääkkeiden tieteellistä arviointia varten palvelukseen otettujen asiantuntijoiden riippumattomuutta ei ole taattu asianmukaisesti. Epäilyksiä on edelleen esimerkiksi mahdollisista eturistiriidoista ruokahalua vähentävän aineen benfluorexin arvioinnin yhteydessä. Myös viraston hankintamenettelyjä ja henkilöstön palvelukseenottamiseen sovellettuja kriteerejä on kritisoitu. Samalla kun Mediator-skandaali saa meidät vahvistamaan varotoimiamme, ennen kuin lääkkeiden markkinoille saattaminen sallitaan, Euroopan lääkeviraston vakavasta virheellisestä toiminnasta on rangaistava.
<SPEAKER ID="424" NAME="Monica Luisa Macovei" LANGUAGE="EN">
Mietintö Euroopan lääkeviraston vastuuvapaudesta vuonna 2009 aiheutti vastuuvapauden myöntämisen lykkäämisen. Äänestin tämän mietinnön puolesta lähinnä kolmesta syystä. Ensinnäkin Euroopan tilintarkastustuomioistuin havaitsi vakavia sääntöjenvastaisuuksia useissa hankintamenettelyissä, muun muassa eräässä tietotekniikkasopimuksessa, jonka arvo oli noin 30 miljoonaa euroa. Näiden virheiden takia ei varmistettu taloudellisesti edullisinta vaihtoehtoa. Toiseksi Euroopan lääkevirasto rikkoi henkilöstön valintasääntöjä, ja kolmanneksi se ei estänyt eturistiriitoja; kuukausi sen jälkeen, kun viraston entinen toimitusjohtaja oli jäänyt eläkkeelle, hän siirtyi konsulttiyritykseen, joka muun muassa neuvoo lääkeyhtiöitä uusien lääkkeiden kehitystyössä ja niiden markkinoille saattamiseen kuluvan ajan lyhentämisessä. Vaikka Euroopan lääkeviraston hallintoneuvosto päätti lopulta asettaa rajoituksia entisen toimitusjohtajan uudelle ja tulevalle ammatilliselle toiminnalle, vastuuvapauden myöntävä viranomainen tarvitsee virastolta lisäselvityksiä siitä, miten eturistiriitatapauksia tosiasiassa käsitellään.
<SPEAKER ID="424" NAME="Véronique Mathieu" AFFILIATION="PPE">
kirjallinen. - (FR) Kannatin äänestyksessä vastuuvapauden varainhoitovuodesta 2009 myöntämistä koskevan päätöksen lykkäämistä, sillä tilintarkastustuomioistuin sisällytti huomautuksia lausumaansa varainhoitovuoden 2009 tilien perustana olevien toimien laillisuudesta ja asianmukaisuudesta. Tuomioistuin kiinnitti huomiota muun muassa huomattavien talousarviomäärärahojen siirtoihin ja peruutuksiin; esimerkiksi 38 prosenttia osaston "Kiinteistöt, varusteet ja erilaiset toimintamenot" talousarviosta siirrettiin vuodelle 2010. Tästä siirrosta 14,8 miljoonaa euroa oli osoitettu toimiin, joita ei ollut vielä toteutettu (tai joissain tapauksissa tavaroihin, joita ei ollut vastaanotettu) vuoden lopussa, mikä ei ole talousarvion vuotuisuusperiaatteen mukaista. Tilintarkastustuomioistuin korosti puutteita maksujen hallinnoinnissa - perintämääräysten laatimisessa esiintyi huomattavia viivästyksiä (jopa 21 kuukautta) - sekä puutteita viraston käteisvaroihin sovellettavissa toimintatavoissa ja hankintamenettelyjen hallinnoinnissa. Kertomuksessa todetaan, että sisäisen tarkastuksen osaston laatimista 32 suosituksesta yksi suositus, viraston asiantuntijoihin liittyviä täytäntöönpanomenettelyjä koskeva, luokiteltiin "ratkaisevan tärkeäksi" ja 12 pääasiassa henkilöstöhallintoa ja työntekijöiden eturistiriitojen hallintaa koskevaa suositusta luokiteltiin "erittäin tärkeiksi".
<SPEAKER ID="425" NAME="Raül Romeva i Rueda" AFFILIATION="Verts/ALE">
kirjallinen. - (EN) Tällä toimella lykätään parlamentin päätöstä vastuuvapauden myöntämisestä Euroopan lääkeviraston toimitusjohtajalle viraston talousarvion toteuttamisesta varainhoitovuonna 2009.
<SPEAKER ID="426" NAME="Licia Ronzulli" AFFILIATION="PPE">
kirjallinen. - (IT) Tämänpäiväisellä päätöslauselmalla parlamentti lykkää päätöstä vastuuvapauden myöntämisestä Euroopan lääkeviraston toimitusjohtajalle viraston talousarvion toteuttamisesta varainhoitovuonna 2009. Parlamentin lykkäyspäätös johtuu siitä, että kertomuksessaan tilinpäätöksestä varainhoitovuodelta 2009 tilintarkastustuomioistuin sisällytti huomautuksia lausumaansa tilien perustana olevien toimien laillisuudesta ja asianmukaisuudesta.
<SPEAKER ID="426" NAME="Michèle Striffler" AFFILIATION="PPE">
kirjallinen. - (FR) Kannatin äänestyksessä Stavrakakisin mietintöä, jossa ehdotettiin Euroopan lääkeviraston varainhoitovuotta 2009 koskevaa vastuuvapautta koskevan päätöksen lykkäämistä. Tilintarkastustuomioistuin sisällytti huomautuksia lausumaansa varainhoitovuoden 2009 tilien perustana olevien toimien laillisuudesta ja asianmukaisuudesta. Mielestäni parlamentin jäsenet tarvitsevat lisää todisteita, ennen kuin voivat ehdottaa vastuuvapauden myöntämistä tälle virastolle tai sen epäämistä. Tässä tarkoituksessa heinäkuun puoliväliin on järjestetty Euroopan lääkeviraston kuuleminen.
<SPEAKER ID="427" NAME="Zigmantas Balčytis" AFFILIATION="S&amp;D">
kirjallinen. - (LT) Kannatin tätä mietintöä ja vastuuvapauden myöntämistä Euroopan unionin perusoikeusviraston talousarvion toteuttamisesta varainhoitovuonna 2009. Tilintarkastustuomioistuimen tietojen mukaan viraston varainhoitovuoden 2009 tilit ovat luotettavat ja tilien perustana olevat toimet ovat lailliset ja asianmukaiset. Olen esittelijän kanssa samaa mieltä siitä, että viraston on parannettava talousarvion ja palvelukseenottamisen suunnitteluaan parantaakseen talousarvio- ja henkilöstöennusteidensa välistä johdonmukaisuutta ja edistääkseen sitä, että varmistetaan tarjousten mahdollisimman todenmukainen arviointi. Viraston on tiedotettava Euroopan parlamentille toimista, joihin se on ryhtynyt parantaakseen sopimustensa suunnittelua ja seurantaa välttääkseen tilintarkastustuomioistuimen toteamien puutteiden toistumisen tulevaisuudessa. Viraston on toteutettava kaikki tarvittavat toimet tilintarkastustuomioistuimen antamien suositusten täytäntöönpanemiseksi.
<SPEAKER ID="427" NAME="Diogo Feio" LANGUAGE="PT">
Viraston tarkoitus on tarjota perusoikeuksia koskevaa apua ja asiantuntemusta Euroopan unionin ja sen jäsenvaltioiden toimielimille ja virastoille sekä jäsenvaltioille, kun ne panevat täytäntöön unionin oikeutta, ja auttaa niitä toteuttamaan toimenpiteitä ja määrittelemään toimintalinjoja. Viraston päätehtävät ovat kerätä, analysoida ja julkaista objektiivisia, luotettavia ja vertailukelpoisia tietoja perusoikeustilanteesta EU:ssa; parantaa tietojen vertailukelpoisuutta, objektiivisuutta ja luotettavuutta käyttäen uusia menetelmiä ja sääntöjä; toteuttaa ja/tai tukea tutkimustyötä ja selvityksiä perusoikeuksien alalla; laatia ja julkaista päätelmiä ja lausuntoja yksittäisistä aiheista joko omasta aloitteestaan tai Euroopan parlamentin, neuvoston tai komission pyynnöstä sekä edistää kansalaisyhteiskunnan kanssa käytävää vuoropuhelua lisätäkseen suuren yleisön tietoa perusoikeuksista.
<P>
Olen iloinen voidessani huomauttaa, että Euroopan petostentorjuntaviraston (OLAF) vuonna 2008 käynnistämä perusoikeusvirastoa koskeva tutkimus päätettiin ilman jatkotoimia.
<SPEAKER ID="427" NAME="Juozas Imbrasas" LANGUAGE="LT">
Äänestin tämän asiakirjan puolesta, koska Euroopan perusoikeusviraston johtajalle myönnetään vastuuvapaus viraston talousarvion toteuttamisesta varainhoitovuonna 2009. Tilintarkastustuomioistuin totesi, että se on saanut kohtuullisen varmuuden siitä, että varainhoitovuoden 2009 tilit ovat luotettavat ja tilien perustana olevat toimet ovat lailliset ja asianmukaiset. On sanomattakin selvää, että viraston on edelleen pantava täytäntöön neljä niistä yhdeksästä suosituksesta, jotka sisäinen tarkastus esitti viraston varainhoitoa koskevan tarkastuksensa perusteella. Suosituksissa on kyse rahoituspäätöksistä, raportointia ja seurantaa varten tarvittavista tiedoista, työohjelmista, joista ilmenevät kaikki budjettiresurssit, sekä rahoitusmenettelyistä ja tarkistuslistoista. Viraston on toteuttava toimia suositusten täytäntöönpanemiseksi. Tilintarkastustuomioistuin on saanut kohtuullisen varmuuden siitä, että Euroopan perusoikeusviraston varainhoitovuoden 2009 tilit ovat olennaisilta osiltaan luotettavat ja että tilien perustana olevat toimet ovat kaiken kaikkiaan lailliset ja asianmukaiset. Tilintarkastustuomioistuin huomautti, että virasto voisi parantaa talousarvion ja rekrytoinnin suunnittelua, erityisesti mitä tulee osastojen välisiin siirtoihin, avoimien toimien korkeaan osuuteen (21 prosenttia) ja seuraavalle varainhoitovuodelle siirrettävien määrärahojen suureen määrään. Viraston on ryhdyttävä tarvittaviin toimiin tilanteen parantamiseksi.
<SPEAKER ID="427" NAME="Giovanni La Via" AFFILIATION="PPE">
kirjallinen. - (IT) Tämänpäiväisessä äänestyksessä kannatin pyyntöä myöntää vastuuvapaus Euroopan unionin perusoikeusviraston talousarvion toteuttamisesta varainhoitovuonna 2009. Viraston talousarvion huolellisen arvioinnin jälkeen tilintarkastustuomioistuin, joka on vastuussa ulkoisesta varainhoidon valvonnasta, ilmoitti, että se on saanut kohtuullisen varmuuden siitä, että tilien perustana olevat toimet ovat lailliset ja luotettavat. Uskon silti, että virastolle annettu kehotus pyrkiä parantamaan talousarvion ja rekrytoinnin suunnittelua on täysin oikeudenmukainen. Samalla ilmaisen tyytyväisyyteni viraston osoittamaan päättäväisyyteen välttää tilintarkastustuomioistuimen kertomuksessaan korostamien puutteiden toistuminen tulevaisuudessa.
<SPEAKER ID="428" NAME="David Martin" LANGUAGE="EN">
Äänestin tämän perusoikeusvirastoa koskevan päätöslauselman puolesta, ja kannatan virastolle osoitettuja kehotuksia edistää sitä, että varmistetaan tarjousten mahdollisimman todenmukainen arviointi. Päätöslauselmassa todetaan, että tilintarkastustuomioistuin huomautti tästä asiasta kokonaisarvoltaan 2 575 000 euroon nousseen kolmen puitesopimuksen hyväksymisen yhteydessä ja korostaa erityisesti, että näissä kolmessa tapauksessa tarjouksissa esitettiin huomattavan erilaisia yksikköhintoja ja arvioita siitä, kuinka monta henkilöpäivää kyseisen teknisen skenaarion täytäntöönpanoon tarvitaan.
<SPEAKER ID="429" NAME="Raül Romeva i Rueda" AFFILIATION="Verts/ALE">
kirjallinen. - (EN) Tällä toimella myönnetään Euroopan perusoikeusviraston johtajalle vastuuvapaus viraston talousarvion toteuttamisesta varainhoitovuonna 2009.
<SPEAKER ID="430" NAME="Licia Ronzulli" AFFILIATION="PPE">
kirjallinen. - (IT) Tämänpäiväisellä päätöslauselmalla parlamentti myöntää vastuuvapauden Euroopan perusoikeusviraston johtajalle varainhoitovuoden 2009 talousarvion toteuttamisesta. Parlamentti on tyytyväinen viraston lupaukseen parantaa sopimustensa suunnittelua ja seurantaa välttääkseen tilintarkastustuomioistuimen toteamien puutteiden toistumisen tulevaisuudessa. Parlamentti pyytää sen vuoksi virastoa tiedottamaan vastuuvapauden myöntävälle viranomaiselle tässä asiassa toteuttamistaan toimista.
<SPEAKER ID="431" NAME="Zigmantas Balčytis" AFFILIATION="S&amp;D">
kirjallinen. - (LT) Kannatin tätä mietintöä ja vastuuvapauden myöntämistä ITERistä ja fuusioenergian kehittämisestä vastaavan eurooppalaisen yhteisyrityksen talousarvion toteuttamisesta varainhoitovuonna 2009. Tilintarkastustuomioistuimen tietojen mukaan yhteisyrityksen varainhoitovuoden 2009 tilit ovat luotettavat ja tilien perustana olevat toimet ovat lailliset ja asianmukaiset. Yhteisyritys on käynnistysvaiheessa eikä se ollut pannut sisäisen valvonnan järjestelmiä ja varainhoidon tietojärjestelmiä kokonaisuudessaan täytäntöön vuoden 2009 loppuun mennessä. Nämä järjestelmät on pantava täysimääräisesti täytäntöön välittömästi. Yhteisyrityksen maksumäärärahojen käyttöaste oli 65,3 prosenttia. Myönnän myös, että yhteisyritys on edelleen käynnistysvaiheessa ja että määrärahojen vajaakäyttö liittyy lähinnä Euratomin fuusio-ohjelman edistymisessä ilmenneisiin viiveisiin, kuten tilintarkastustuomioistuin toi esille myös vuonna 2008. Olen esittelijän kanssa samaa mieltä siitä, että on tärkeää vahvistaa edellytykset, joiden mukaisesti käyttämättömät varat siirretään seuraavalle vuodelle. Yhteisyrityksen olisi talousarvionsa koon vuoksi harkittava tarkastuskomitean perustamista.
<SPEAKER ID="431" NAME="Lara Comi" AFFILIATION="PPE">
kirjallinen. - (IT) Kannatin äänestyksessä vastuuvapauden myöntämistä ITERistä ja fuusioenergian kehittämisestä vastaavan yhteisyrityksen talousarviosta varainhoitovuonna 2009, koska mietintö osoittaa, että tilejä ja niiden perustana olevia toimia pidetään luotettavina. Joitakin epäjohdonmukaisuuksia havaittiin, mutta ne johtuivat siitä, että kyseinen yhteisyritys on edelleen käynnistysvaiheessa. Siksi uskon, että komission huolellisessa ohjauksessa tarkastusjärjestelmää ja talousarviohallintoa voidaan parantaa ja että yhteisyritys voi panna kokonaisuudessaan täytäntöön sisäisen valvonnan järjestelmänsä ja varainhoidon tietojärjestelmänsä.
<SPEAKER ID="431" NAME="Diogo Feio" LANGUAGE="PT">
Yhteisyrityksen tavoitteet ovat vastata Euroopan atomienergiayhteisön (Euratom) osuudesta fuusioenergia-alan kansainvälisessä ITER-organisaatiossa ja Japanin kanssa toteutettavissa fuusioenergian nopeaan toteuttamiseen tähtäävissä laajemman lähestymistavan toimissa sekä valmistella ja sovittaa yhteen toimintaohjelma, jolla valmistellaan koefuusioreaktorin ja muiden asiaan liittyvien laitteistojen, kuten kansainvälisen fuusiomateriaalien säteilytyslaitoksen (International Fusion Materials Irradation Facility, IFMIF), rakentamista. Muun toiminnan lisäksi yhteisyrityksen tärkeimmät tehtävät ovat valvoa ITER-hankkeen sijoituspaikan valmisteluja, hankkia ITER-organisaation käyttöön materiaaleja, varoja ja henkilöstöä, sovittaa yhteen fuusioalan tieteellisiä ja teknologisia tutkimus- ja kehitystoimia sekä toimia yhteyskanavana ITER-organisaatioon päin.
<P>
Tilintarkastustuomioistuin havaitsi ja esittelijä korosti useita talousarvioon liittyviä seikkoja, joihin tarvitaan parannuksia. Näitä ovat erityisesti poikkeamat talousarvioperiaatteista, komission sisäisen tarkastuksen yksikön asema, tarkastuskomitean perustaminen, osakkaiden maksuosuuksien viivästyminen sekä avustusten myöntämistä koskevat säännöt.
<SPEAKER ID="431" NAME="Juozas Imbrasas" AFFILIATION="EFD">
kirjallinen. - (LT) Äänestin tämän asiakirjan puolesta, koska tilintarkastustuomioistuin totesi, että se on saanut kohtuullisen varmuuden siitä, että varainhoitovuoden 2009 tilit ovat luotettavat ja tilien perustana olevat toimet ovat lailliset ja asianmukaiset. ITERistä ja fuusioenergian kehittämisestä vastaava eurooppalainen yhteisyritys on käynnistysvaiheessa eikä ollut pannut sisäisen valvonnan järjestelmiä ja varainhoidon tietojärjestelmiä kokonaisuudessaan täytäntöön vuoden 2009 loppuun mennessä. On myös myönnettävä, että vastaavasti määrärahojen vajaakäyttö liittyy lähinnä Euratomin fuusio-ohjelman edistymisessä ilmenneisiin viiveisiin, kuten tilintarkastustuomioistuin toi esille myös vuonna 2008. Yhteisyrityksen on tarkistettava taloushallintoa koskevia sääntöjään sisällyttämällä niihin tilintarkastustuomioistuimen näistä säännöistä antamassa lausunnossa nro 4/2008 esittämät suositukset. Mielestäni parannuksia on tehtävä seuraavien seikkojen osalta: poikkeamat talousarvioperiaatteista, sisäisen tarkastuksen yksikön asema, tarkastuskomitean perustaminen, osakkaiden maksuosuuksien viivästyminen, avustusten myöntämistä koskevat säännöt sekä yhteisyrityksen taloushallintoa koskevien sääntöjen 133 artiklassa tarkoitetut siirtymämääräykset.
<SPEAKER ID="432" NAME="David Martin" AFFILIATION="S&amp;D">
kirjallinen. - (EN) Äänestin ITERistä ja fuusioenergian kehittämisestä vastaavan eurooppalaisen yhteisyrityksen vastuuvapauden puolesta. Katson, että yhteisyrityksen olisi talousarvionsa koon ja hoitamiensa tehtävien monimutkaisuuden vuoksi harkittava hallintoneuvostolle suoraan raportoivan tarkastuskomitean perustamista.
<SPEAKER ID="433" NAME="Raül Romeva i Rueda" AFFILIATION="Verts/ALE">
kirjallinen. - (EN) Vastustin äänestyksessä vastuuvapauden myöntämistä ITERistä ja fuusioenergian kehittämisestä vastaavan eurooppalaisen yhteisyrityksen johtajalle yhteisyrityksen talousarvion toteuttamisesta varainhoitovuonna 2009.
<SPEAKER ID="434" NAME="Licia Ronzulli" AFFILIATION="PPE">
kirjallinen. - (IT) Tämänpäiväisellä päätöslauselmalla parlamentti myöntää vastuuvapauden ITERistä ja fuusioenergian kehittämisestä vastaavan eurooppalaisen yhteisyrityksen johtajalle yhteisyrityksen talousarvion toteuttamisesta varainhoitovuonna 2009. Parlamentti kehottaa yhteisyritystä tarkistamaan taloushallintoa koskevia sääntöjään sisällyttämällä niihin tilintarkastustuomioistuimen suositukset.
<SPEAKER ID="434" NAME="Dominique Vlasto" AFFILIATION="PPE">
kirjallinen. - (FR) Parlamentti hyväksyi edistyksellisen kansainvälisen tiedehankkeen ITERin vuoden 2009 talousarvion toteuttamisen. Olen tyytyväinen tähän äänestykseen, joka tekee tyhjäksi turhan väittelyn tämän koko maailmassa ainutlaatuisen yhteisyrityksen elinkelpoisuudesta. Parlamentti on kiinnittänyt huomiota ongelmiin ja viivytyksiin käynnistysvaiheen aikana ja kehottanut parantamaan sisäisen tarkastuksen järjestelmää. Näen tässä rohkaisevan signaalin, jonka tarkoitus on taata tämän yrityksen, johon osallistuvat maailman tärkeimmät suurvallat, jatkuvuus ja menestys. Halusin käyttää ääneni vakuuttaakseni jälleen luottamustani tähän äärimmäisen kunnianhimoiseen tieteelliseen seikkailuun, josta oletetaan olevan huomattavaa hyötyä. Fuusion on tarkoitus tarjota maailman väestölle puhdasta, kestävää ja turvallista energiaa. Sen avulla edistetään ilmaston lämpenemisen torjumista ja energiaomavaraisuuttamme. Meidän on osoitettava hankkeelle resurssit, jotka vastaavat pelissä olevia panoksia, ja haluan selittää tiedotustarkoituksessa, että hankkeelle osoitetun talousarvion koko ja havaitsemamme viivytykset liittyvät tämän ainutlaatuisen hankkeen tekniseen ja organisatoriseen monimutkaisuuteen. EU:n tehtävä on ylläpitää julkisuuskuvaansa vahvistamalla sitoutumistaan ITERiin ja vaatimalla kumppaneitaan tekemään samoin.
<SPEAKER ID="435" NAME="Luís Paulo Alves" LANGUAGE="PT">
Äänestän tämän ehdotuksen puolesta, koska olen samaa mieltä vastuuvapausmenettelyistä ja katson kullekin budjettikohdalle ehdotettujen määrärahojen olevan sopivia.
<SPEAKER ID="431" NAME="José Manuel Fernandes" LANGUAGE="PT">
Tämä kriisien aikakausi vaatii meitä kiinnittämään erityistä huomiota siihen, miten EU:n varoja käytetään. Parlamentin asettamia ensisijaisia tavoitteita on noudatettava täysimääräisesti, jotta säästöjä voidaan lisätä harjoittamalla entistä tiukempaa varainhoitoa. Tuloksia voidaan parantaa ainoastaan jatkuvalla itsekritiikillä, joka mahdollistaa kaikkien EU:n asettamista tavoitteista poikkeavien kehityssuuntien tarkistamisen. Koska talousarvion valvontavaliokunta ehdottaa tämän vastuuvapauden myöntämistä, olen samaa mieltä esittelijän suosituksista ja äänestän tämän mietinnön puolesta.
<SPEAKER ID="436" NAME="Kader Arif" AFFILIATION="S&amp;D">
kirjallinen. - (FR) Pakistanissa vuonna 2010 hävitystä aiheuttaneiden tulvien jälkeen neuvosto kehotti hätätoimenpiteisiin maan tukemiseksi. Esitin tarkistuksen, jossa hylkäsin komission ehdottaman asetuksen, sillä tämänkaltaiset tullietuudet ovat hyvä idea teoriassa mutta eivät käytännössä. Vastaus humanitaariseen kriisiin ei voi perustua kauppaan, etenkin kun otetaan huomioon, että katastrofista on nyt kulunut vuosi eikä hätätila ole enää ajankohtainen. Tämänkaltainen tuki on epäloogista ja vahingollista, sillä jotkut ihmiset Euroopassa, erityisesti ne, jotka työskentelevät tekstiiliteollisuudessa monissa eteläisissä maissa, maksavat lopulta Pakistanille annettavasta tuesta, jota meidän pitäisi kaikkien maksaa yhdessä. Lisäksi emme auta kaikkia pakistanilaisia kohdistamalla avun vain tietyille teollisuudenaloille.
<SPEAKER ID="436" NAME="Zigmantas Balčytis" AFFILIATION="S&amp;D">
kirjallinen. - (LT) Äänestin tämän mietinnön puolesta. Ennennäkemättömien tulvien tuhottua Pakistanin laajoja alueita viime kesänä komissio esitti ehdotuksen, jolla pyritään laajentamaan kyseistä maata koskevia yksipuolisia tullietuuksia 75:n Pakistanille tärkeän tuoteryhmän osalta (lähinnä tekstiili- ja vaatetustuotteita) vapauttamalla ne tulleista lukuun ottamatta yhtä tuotetta (etanoli), johon sovellettaisiin tariffikiintiötä.
<SPEAKER ID="436" NAME="Slavi Binev" AFFILIATION="NI">
kirjallinen. - (BG) Annan täyden tukeni ehdotukselle Euroopan parlamentin ja neuvoston asetukseksi yksipuolisten tullietuuksien myöntämisestä hätäapuna Pakistanille. Tullietuudet ovat erittäin tärkeitä Pakistanille, koska ne tarjoavat kestävää kehitystä maalle, joka on kärsinyt viime aikoina useista luonnonkatastrofeista. Sen lisäksi, että Euroopan unioni tekee sopimuksen Pakistanin kanssa, sen on omaksuttava keskeinen rooli Intian vakuuttamisessa sopimuksen tukemisesta Maailman kauppajärjestössä.
<SPEAKER ID="436" NAME="Maria Da Graça Carvalho" LANGUAGE="PT">
Olen iloinen avusta, jonka Euroopan unioni maailman suurimpana humanitaarisen avun antajana antoi Pakistanille maan taloutta ja väestöä tuhonneiden luonnonkatastrofien jälkeen. EU:n kauppapolitiikan käyttäminen humanitaarisen ja kehitysavun muotona on kuitenkin erittäin vahingollista. Mielestäni komission ei pitäisi koskaan ehdottaa tällaisia toimenpiteitä määrittämättä ensin taloudellisia ja sosiaalisia vaikutuksia EU:n eri alueisiin. Yksi näiden toimenpiteiden vakavimmista seurauksista voisi tulla esiin Portugalissa, missä tekstiili- ja vaatetusteollisuus muodostaa 11 prosenttia viennistä ja takaa 160 000 työpaikkaa ja jolle tuettu kilpailu Pakistanista olisi kova isku.
<SPEAKER ID="436" NAME="Marielle De Sarnez" AFFILIATION="ALDE">
kirjallinen. - (FR) Pakistaniin kesällä 2010 iskeneiden ankarien tulvien jälkeen Euroopan unioni halusi tarjota apua poikkeuksellisten tullietuuksien muodossa. Vaikka tämän aloitteen tarkoitus on kiitettävä, on syytä epäillä, miten hyödyllinen se on käytännössä, ja kysyä itseltämme, saavuttaako tämä taloudellinen apu todella Pakistanin kansan, erityisesti pientuottajat ja maanviljelijät, joita tulvat ovat erityisesti vahingoittaneet. Komission kauppaan perustuvan apusuunnitelman on käytävä läpi tietty menettely: sen on saatava parlamentin hyväksyntä, mutta myös WTO:n, sillä nämä tullietuudet poikkeavat kansainvälisen kaupan perussäännöistä. Parlamentti on juuri näyttänyt komissiolle vihreää valoa WTO:n kanssa käytävien neuvottelujen jatkamiseksi mutta vaatinut niiden keston ja laajuuden rajaamista. Tämän hitaan, pitkällisen apumenettelyn valitsemisen viisaus voidaan kyseenalaistaa; sen sijaan olisi voitu valita muita nopeampia, tehokkaampia avun muotoja, jotka olisivat tähän mennessä jo saavuttaneet Pakistanin.
<SPEAKER ID="437" NAME="Anne Delvaux" LANGUAGE="FR">
Äänestin tämän mietinnön puolesta. Toivoin erityisesti, että varmistaisimme tämän asetuksen piiriin kuuluvien tuotteiden tuonnin suuntausten tehokkaan seurannan mahdollisimman aikaisessa vaiheessa ja ottaisimme käyttöön tämän asetuksen kattamalle tuonnille tullivalvonnan. Kannatan myös ajatusta kertomuksen toimittamisesta neljännesvuosittain seurannan soveltamisesta ja täytäntöönpanosta.
<SPEAKER ID="437" NAME="José Manuel Fernandes" LANGUAGE="PT">
Tämä mietintö koskee ehdotusta Euroopan parlamentin ja neuvoston asetukseksi yksipuolisten tullietuuksien myöntämisestä hätäapuna Pakistanille. Humanitaarisen avun osalta Euroopan unioni on aina edelläkävijä. Näin tapahtui myös viime kesänä, kun tulvat tuhosivat suuren osan Pakistania aiheuttaen valtavan määrän ihmisuhreja ja aineellisia menetyksiä. Katastrofin ensimmäisten tuntien aikana annetun humanitaarisen avun lisäksi EU on etsinyt myös muita tapoja tukea maan taloudellista elpymistä, ja ne sisältyvät ehdotettuun asetukseen. Meidän on kuitenkin taattava suoja sellaisia seikkoja vastaan, jotka voivat vahingoittaa joitakin Euroopan kaupan aloja, nimittäin tekstiilialaa. Lisäksi en usko tullietuuksien olevan oikea tapa auttaa maata, joka on katastrofin uhri. Nämä etuudet voivat jopa saada aikaan vaarallisen ennakkotapauksen. Emme saa unohtaa, että tämänhetkinen taloudellinen ja rahoituskriisi on asettanut yritykset, jotka ovat alttiimpia globalisaatiolle, suojattomaan tilanteeseen, emmekä voi hyväksyä tullietuuksien vahingoittavan niitä.
<SPEAKER ID="437" NAME="Göran Färm, Anna Hedh, Olle Ludvigsson ja Åsa Westlund" LANGUAGE="SV">
Me ruotsalaiset sosiaalidemokraatit kannatamme komission ehdotusta keskeyttää määräajaksi tiettyjen Pakistanista tuotavien tuotteiden kaikki tullit viimevuotisten tulvien jälkeen. Koska näiden tullietuuksien tarkoitus on yrittää tukea Pakistanin toipumista ja tulevaa kehitystä, katsomme, että niiden pitäisi olla huomattavia ja laajoja ilman suojatoimenpiteitä EU:lle, etenkin kun niiden on tarkoitus olla väliaikaisia. Puhumme ihmisoikeuksien, myös työntekijöiden oikeuksien, sosiaalisten ja ympäristönormien ja demokraattisten periaatteiden noudattamisen puolesta ja sen puolesta, että tämä sisällytetään aina ehtoina kauppasopimuksiin. Vastustimme äänestyksessä mietinnössä ehdotettuja laajoja ihmisoikeusvaatimuksia, sillä on täysin kohtuutonta olettaa Pakistanin pystyvän noudattamaan niitä ennen kuin tullietuudet tulisivat voimaan. Sen sijaan EU:n olisi mielestämme pitänyt vaatia näillä aloilla parannuksia, jotka olisi voitu toteuttaa nopeasti, etenkin kun otetaan huomioon, että nämä vaatimukset esitetään, jos EU:n ja Pakistanin välinen kauppasopimus tulee ajankohtaiseksi myöhemmin.
<SPEAKER ID="438" NAME="João Ferreira" LANGUAGE="PT">
Kuten olemme jo sanoneet useammin kuin kerran, Pakistanin kärsimä tragedia vaatii Euroopalta solidaarisuutta. Tämä ei kuitenkaan voi olla tekosyynä useiden jäsenvaltioiden, kuten Portugalin, tekstiiliteollisuuden vaarantamiselle. Solidaarisuutta voi osoittaa muilla tavoin: tehokkaammilla avun muodoilla, joiden tarkoitus on jälleenrakentaa vahinkoja kärsineet alueet ja parantaa kärsineiden ihmisten elinoloja. Apu voisi perustua tehokkaan ja kestävän kehitysyhteistyön ja kehitysavun politiikkaan, joka tukee paikallisyhteisöjen yhdennettyä ja kestävää kehitystä. On kuitenkin myös olemassa oikeudenmukaisempia avun muotoja. Nämä kauppamyönnytykset hyödyttävät lähinnä suuria eurooppalaisia tuojia, joiden pitkäaikaiset toiveet näin toteutuvat. Toisaalta ne vahingoittavat tekstiiliteollisuutta ja siitä eniten riippuvaisia maita ja alueita. Kaikki tämä tilanteessa, jossa kärsimme vakavasta taloudellisesta kriisistä ja korkeasta työttömyydestä.
<P>
Vaikka on totta, etteivät komission ehdottamat toimenpiteet saa olla tekosyy työpaikkojen menetyksille ja hyväksikäytön lisääntymiselle Euroopan teollisuudessa, emme myöskään voi jättää huomiotta objektiivisia vaikeuksia, joita ne aiheuttavat. Mietinnössä myönnetään tämä muun muassa pyrkimällä kaunistelemaan asiaa ottamalla käyttöön suojatoimenpiteitä, jotka eivät muuta sen pääsisältöä.
<SPEAKER ID="439" NAME="Ilda Figueiredo" LANGUAGE="PT">
Tämä on taas yksi esimerkki Euroopan unionin suurten yritysten ja rahoituslaitosten intressien puolustamisesta niiden maiden teollisuuden kustannuksella, joiden taloudet ovat kaikkein haavoittuvimpia. Ottamalla käyttöön yksipuolisia tullietuuksia hätäapuna Pakistanille Euroopan komissio tuo harvojen - eli yksinkertaisesti liike-elämän - kapea-alaiset kaupalliset intressit humanitaarisen avun kentälle.
<P>
Se on tekopyhää toimintaa, jossa käytetään Pakistania tuhonnutta luonnonkatastrofia EU:n suurvaltojen muutamien suurten yritysten toiveiden täyttämiseen, mikä vahingoittaa EU:n tekstiiliteollisuutta ja siitä eniten riippuvaisia maita ja alueita. Se on kova isku alalle, jota maailmankaupan vapauttaminen on vahingoittanut huomattavasti; teollisuus on keskittynyt alueille, joilla työttömyys ja köyhyys ovat yleisiä ja joiden talous on yksipuolista, kuten useilla alueilla pohjoisessa ja keskisessä Portugalissa.
<P>
Siksi äänestimme sen ehdotuksen puolesta, jossa sopimus hylättiin, ja pahoittelemme, ettei sitä hyväksytty. Äänestimme kuitenkin myös sen puolesta, että ehdotus palautettaisiin komissioon, siinä toivossa, että on vielä mahdollista ottaa huomioon näitä kauppamyönnytyksiä vastustavan päätöslauselman hyväksyneen Portugalin parlamentin kanta. Välttämättömän solidaarisuuden Pakistania kohtaan on oltava aitoa apua, joka perustuu kehitysapuun ja yhteistyöpolitiikkaan.
<SPEAKER ID="439" NAME="Bruno Gollnisch" LANGUAGE="FR">
Viime vuonna Pakistanissa oli ankaria tulvia. Komission ajatus jälleenrakentamisen rahoituksesta koostui EU:n alueen avaamisesta tekstiilien ja muiden arkaluonteisten tuotteiden tuonnille määräämättä tulleja tai, useimmissa tapauksissa, kiintiöitä, ottamatta huomioon uhkaa, jonka tämä uusi yksipuolinen kilpailu muodostaisi Euroopan liike-elämälle. Tämä olisi pelkästään ollut riittävä syy äänestää tätä mietintöä vastaan. Parlamentti kieltäytyi hylkäämästä mietintöä, vaikka siihen sisällytettiin lauseke, jonka mukaan tämä erityinen kauppasopimus voidaan purkaa, jos Pakistanin todetaan tukevan terroristijärjestöjä.
<P>
Parlamentti tyytyi lykkäämään lopullista äänestystä. Näyttää siltä, että meidän on todella kerta kaikkiaan selvitettävä tilanne siltä osin, mikä todellisuudessa on Pakistanin viranomaisten asenne, oli sitten kyse terroristien suojelemisesta, talibanien auttamisesta - erityisesti heimoalueilla - tai kristittyjen vainoamisesta.
<SPEAKER ID="439" NAME="Juozas Imbrasas" AFFILIATION="EFD">
kirjallinen. - (LT) Äänestin tämän asiakirjan puolesta. Ennennäkemättömien tulvien tuhottua Pakistanin laajoja alueita viime kesänä komissio esitti ehdotuksen, jolla pyritään laajentamaan kyseistä maata koskevia yksipuolisia tullietuuksia 75:n Pakistanille tärkeän tuoteryhmän osalta (lähinnä tekstiili- ja vaatetustuotteita) vapauttamalla ne tulleista lukuun ottamatta yhtä tuotetta (etanoli), johon sovellettaisiin tariffikiintiötä. Vaikka yksipuoliset tullietuudet laajennetaan koskemaan Pakistania kolmeksi vuodeksi, komissio ei tehnyt ehdotetuista toimenpiteistä täydellistä vaikutustenarviointia ennen asetusehdotuksen hyväksymistä. On syytä lisäksi mainita, että komission ehdotus ei aiheuta Pakistanille minkäänlaisia rasitteita ihmisoikeuksien tai sosiaalisten oikeuksien alalla toisin kuin olisi tapahtunut, mikäli maalle olisi myönnetty GSP+-asema. Vaikka voidaan väittää, että ehdotetut toimenpiteet eivät yksipuolisten tullietuuksien myöntämisen taustalla olevien erityisolosuhteiden vuoksi luo sitovaa ennakkotapausta, tämä selitys ei ole täysin vakuuttava. Ei voida jättää laskuista mahdollisuutta, että päätöstä myöntää yksipuolisia tullietuuksia tulvista kärsivälle Pakistanille seuraa tulevaisuudessa muita vastaavia aloitteita. Lisäksi on olemassa vaara, että yksipuolisten tullietuuksien myöntäminen ilman minkäänlaisia ihmisoikeuksia koskevia ehtoja heikentää EU:n nykyistä perusoikeuksien ja -arvojen kunnioittamiseen perustuvaa etuusjärjestelmää.
<SPEAKER ID="439" NAME="Elisabeth Köstinger" AFFILIATION="PPE">
kirjallinen. - (DE) Euroopan unioni tunnetaan kaikkialla maailmassa siitä, että se auttaa siellä, missä apua tarvitaan. EU todisti tämän jälleen kerran suorittamalla nopeasti apumaksuja Pakistanin vuoden 2010 dramaattisten tulvien ja niiden seurausten jälkeen. Seuraavana askeleena komissio aikoi antaa Pakistanille taloudellisen piristysruiskeen ja taata, että tullien kantaminen tekstiileistä ja etanolista keskeytetään. Tämä lähestymistapa näyttää olevan erittäin kiistanalainen. Tosiasia on kuitenkin, että aloitteelle on ensin näytettävä vihreää valoa Maailman kauppajärjestön (WTO:n) tasolla. Vasta sitten parlamentin pitäisi ryhtyä toimiin ja tehdä päätös.
<SPEAKER ID="440" NAME="David Martin" LANGUAGE="EN">
Olen erittäin pahoillani siitä, että äänestyksessä Pakistanille myönnettävistä yksipuolisista tullietuuksista parlamentti sopi etuuksien myöntämisestä vain yhden vuoden ajaksi, vähentäen näin huomattavasti Pakistanin saamaa hyötyä.
<SPEAKER ID="440" NAME="Mario Mauro" LANGUAGE="IT">
Äänestin mietinnön puolesta, etenkin ottaen huomioon tarkistuksen, jossa todetaan: "Oikeus hyödyntää 1 artiklalla käyttöön otettuja tullietuusmenettelyjä edellyttää, että Pakistan kunnioittaa ihmisoikeuksia, myös työntekijöiden keskeisiä oikeuksia ja demokratian perusperiaatteita, sanotun kuitenkaan rajoittamatta 1 kohdassa säädettyjä edellytyksiä." Ihmisoikeuksien kunnioittamisen on oltava välttämätön edellytys kaikille kolmansien maiden kanssa tehtäville sopimuksille.
<SPEAKER ID="441" NAME="Jean-Luc Mélenchon" AFFILIATION="GUE/NGL">
kirjallinen. - (FR) Tämä mietintö antaa meille mahdollisuuden tehdä apu, jota annamme jo tuhotulle maalle, riippuvaiseksi kyseisen maan sitoumuksesta luopua kaikista kaupan protektionismin muodoista. Tämä on epäoikeudenmukainen ehdotus, ja äänestän tätä mietintöä vastaan.
<SPEAKER ID="441" NAME="Alexander Mirsky" AFFILIATION="S&amp;D">
kirjallinen. - (EN) Kuten tiedetään, Pakistanissa heinä- ja elokuussa 2010 sattuneiden ennennäkemättömien ja tuhoisien tulvien jälkeen Eurooppa-neuvosto valtuutti kokouksessaan 16. syyskuuta ministerit sopimaan kiireesti kattavasta lyhyen, keskipitkän ja pitkän aikavälin toimenpiteiden paketista, joka auttaa tukemaan Pakistanin toipumista ja tulevaa kehitystä. Asetusluonnoksessa laajennetaan Pakistanille myönnettäviä poikkeuksellisia yksipuolisia tullietuuksia keskeyttämällä määräajaksi tiettyjen Pakistanille tärkeiden vientituotteiden kaikki tullit. Tässä tarkoituksessa laadittiin luettelo 75 tullinalaisesta, Pakistanin viennille tärkeästä tuoteryhmästä (lähinnä tekstiili- ja vaatetustuotteita). Valitut tuoteryhmät vastaavat lähes 900 miljoonan euron tuontiarvoa, mikä on noin 27 prosenttia EU:n tuonnista Pakistanista (3,3 miljardia euroa). Äänestin mietinnön puolesta.
<SPEAKER ID="441" NAME="Andreas Mölzer" AFFILIATION="NI">
kirjallinen. - (DE) Sen lisäksi, että EU lupasi yli 415 miljoonan euron välittömän avun, se reagoi Pakistanin tulvakatastrofiin myös poikkeuksellisten kauppaa koskevien toimenpiteiden avulla, joilla vauhditetaan Pakistanin vientiä. Euroopan komissio esitti pakettia, joka sisältää 75 tuoteryhmää tulvista eniten kärsineiden Pakistanin alueiden tärkeimmiltä vientialoilta. Pakistanin kauppa unionin kanssa koostuu lähinnä tekstiili- ja vaatetustuotteista, jotka komission tietojen mukaan muodostivat 73,7 prosenttia Pakistanin viennistä unioniin vuonna 2009. EU:n arvion mukaan näiden tullietuuksien myöntäminen ei aiheuta merkittäviä kielteisiä vaikutuksia sisämarkkinoihin eikä vaikuta kielteisesti Maailman kauppajärjestön (WTO) vähiten kehittyneisiin jäseniin. Tästä huolimatta on odotettavissa, että tullien yksipuolinen keskeyttäminen johtaa rikkomismenettelyihin WTO:ssa.
<P>
Jos Pakistanin sallitaan liittyvän niiden maiden joukkoon, joille on myönnetty tullietuuksia - toisin sanoen jos se otetaan mukaan niin kutsuttuun GSP+-luetteloon - voitaisiin sanoa asian ratkenneen itsestään. Koordinoimattomista, hätäisistä reaktioista ei juuri ole apua. Erityisesti tekstiili- ja vaatetusteollisuus on kriisissä useissa jäsenvaltioissa rakennemuutoksen seurauksena. Tullietuuksien kielteisiä vaikutuksia ei siksi voida sulkea pois, minkä vuoksi hylkäsin mietinnön.
<SPEAKER ID="442" NAME="Vital Moreira" LANGUAGE="PT">
Vastustin äänestyksessä tullietuuksien myöntämistä Pakistanille säätämällä vapautuksia tuontitulleista viime vuonna sattuneiden tulvien antaman tekosyyn varjolla. Mielestäni ei ole mitenkään loogista käyttää poikkeuksellisia tullietuuksia - vastoin kansainvälisen kauppaoikeuden sääntöjä - hätäavun välineenä; hätäavulla on omat välineensä. Euroopan unioni ei ole koskaan ennen tehnyt näin, eivätkä ole muutkaan maat. Mikään muu kehittynyt maa ei ole noudattanut samaa linjaa; ei Yhdysvallat, Japani, Australia, Uusi-Seelanti eikä Kanada. Vaikka Pakistanille myönnettävät edut olisivat jonkinlainen "palkinto" sen roolista Afganistanissa, mielestäni tullietuuksien käyttäminen poliittisena välineenä muodostaa vaarallisen ennakkotapauksen.
<P>
Lisäksi Pakistanille annetuista tullietuuksista maksavat Euroopan pahimmassa tilassa olevat teollisuudenalat, nimittäin Etelä-Euroopan tekstiiliteollisuus, samoin kuin köyhät maat, jotka vievät samoja tuotteita Eurooppaan ja kärsivät Euroopan tuonnin suuntautumisesta Pakistaniin, esimerkiksi Bangladesh tai Pohjois-Afrikan maat.
<P>
Äänestin kuitenkin esitettyjen tarkistusten puolesta, sillä ne lieventävät huomattavasti ehdotuksen kielteistä vaikutusta: suojatoimenpidelauseke, rajaaminen yhteen vuoteen ja ihmisoikeuslauseke.
<SPEAKER ID="442" NAME="Franz Obermayr" AFFILIATION="NI">
kirjallinen. - (DE) Kukaan ei kiistä sitä, että kehittyviä maita - kuten Pakistania, joka on toistuvasti tuhoutunut tulvissa - on tuettava. Siitä huolimatta EU:n on varmistettava, että sen kumppanimaat tällaisissa kauppasopimuksissa myös täyttävät tietyt edellytykset, etenkin jos tulleja aiotaan keskeyttää. Emme voi antaa tällaisen tullien keskeyttämisen vahingoittaa omaa tekstiiliteollisuuttamme - samalla, kun EU ei piittaa pätkääkään siitä, onko nämä tuotteet tuotettu käyttäen lapsityövoimaa tai menevätkö saadut varat suoraan terrorismin tukemiseen. Laajat vapautukset tulleista on siksi sidottava ehdottomaan velvoitteeseen kunnioittaa ihmisoikeuksia. Ajattelen esimerkiksi kristittyjä vähemmistöjä ja naisten oikeuksia. Maan jumalanpilkkalaki on erityisen huolestuttava: jokainen, joka loukkaa Muhammedia, tuomitaan kuolemaan. Fundamentalismi on levinnyt laajalle Pakistanin yhteiskunnan kaikilla tasoilla - entistä enemmän Osama bin Ladenin kuoleman jälkeen - myös kuuluisan kansainvälisen islamilaisen yliopiston opiskelijoiden keskuudessa. Argumentti, jonka mukaan tullietuudet edistävät vaurautta ja torjuvat radikalismia, ei siten ole vedenpitävä. EU ei voi yksinkertaisesti myöntää tullietuuksia jättäen huomiotta tärkeitä perustusoikeudellisia kysymyksiä. Äänestin siksi mietintöä vastaan.
<SPEAKER ID="442" NAME="Maria do Céu Patrão Neves" LANGUAGE="PT">
Tulvien tuhottua Pakistanin laajoja alueita viime kesänä komissio esitti ehdotuksen, jolla pyritään myöntämään kyseiselle maalle laajoja yksipuolisia tullietuuksia 75:n Pakistanille tärkeän tuoteryhmän osalta vapauttamalla ne tulleista; kyse on lähinnä tekstiili- ja vaatetustuotteista. Tällä toimenpiteellä, joka esiteltiin väliaikaisena mutta kolmen vuoden pituisena, olisi suuri vaikutus Portugalin tekstiilialaan, joten äänestin tätä mietintöä vastaan. Koska mietintö kuitenkin hyväksyttiin, puolsin menestyksekkäästi tullietuuksien myöntämistä vain yhdeksi vuodeksi toimenpiteiden voimaantulosta alkaen, jotta minimoitaisiin vaikutukset Portugalin tekstiilialaan. Määräaikaa voitaisiin mahdollisesti jatkaa komission esitettyä perusteellisen arvion vaikutuksesta Euroopan tekstiilialaan. Lisäksi puolsin äänestyksessä myös - ajatellen taas Portugalin tekstiilialaa - suojalausekkeen käyttöönottoa; sen nojalla voidaan milloin tahansa ottaa uudelleen käyttöön yhteisen tullitariffin mukaiset tullit sellaisille tuotteille, joita tuodaan Pakistanista siten, että samankaltaisten tai suoraan kilpailevien tuotteiden unionin tuottajalle aiheutuu tai uhkaa aiheutua vakavia vaikeuksia.
<SPEAKER ID="443" NAME="Raül Romeva i Rueda" AFFILIATION="Verts/ALE">
kirjallinen. - (EN) Vihreät suhtautuivat alusta alkaen myönteisesti ajatukseen tukea Pakistanin ponnisteluja selviytyä tulvien jälkeisestä nälästä ja kurjuudesta. Kritiikkimme kohdistui kuitenkin lähinnä siihen, että toimenpide keskittyi terrorismin vaivaamaan maahan mainitsematta tätä poliittista toimintaohjelmaa ja sovittamatta toimenpiteitä poliittista kontekstia koskevaan toimenpidepakettiin. Lisäksi vihreät pelkäsivät, että toimenpiteet saattaisivat tasoittaa tietä Pakistanin ottamiselle mukaan GSP+-järjestelmään ilman, että maa allekirjoittaisi ja panisi täytäntöön siihen liittyviä työvoimaa ja ympäristöä koskevia yleissopimuksia (puhumattakaan Geneven yleissopimuksista). Vihreät halusivat myös jättää etanolin pois tullittomien tuotteiden luettelosta, sillä se tehtäisiin sokeriruo'osta, joka korvaisi ravintona käytettävät viljelykasvit, tuottaa paljon kasvihuonekaasuja eikä luo merkittävää määrää työpaikkoja. Valitettavasti yhtään vihreiden tarkistuksista ei hyväksytty kansainvälisen kaupan valiokunnassa. Teksti on lopulta palautettu valiokuntaan.
<SPEAKER ID="444" NAME="Licia Ronzulli" AFFILIATION="PPE">
kirjallinen. - (IT) Tänään hyväksytty ehdotus syntyi ennennäkemättömien tulvien tuhottua Pakistanin laajoja alueita viime kesänä. Lopullisen asiakirjan tarkoitus on myöntää maalle yksipuolisia tullietuuksia 75:n sille tärkeän tuoteryhmän osalta (lähinnä tekstiili- ja vaatetustuotteita) vapauttamalla ne tulleista lukuun ottamatta yhtä tuotetta (etanoli), johon sovellettaisiin tariffikiintiötä.
<P>
Ehdotettuja toimenpiteitä on pidettävä täydellisinä esimerkkeinä synergioista, jotka ovat tulleet mahdollisiksi Lissabonin sopimuksen voimaantulon seurauksena. Euroopan unioni ja sen jäsenvaltiot ovat jo myöntäneet Pakistanille avokätistä humanitaarista apua, ja tälle maalle myönnettävien tullietuuksien laajentaminen on osa laajempaa toimenpidepakettia, jolla on tarkoitus vastata tuhoisien tulvien aiheuttamiin keskipitkän ja pitkän aikavälin taloudellisiin seurauksiin.
<P>
Pakistanin elpyminen ja tuleva kestävä kehitys ovat erittäin tärkeitä sekä maan kansalaisten että alueen turvallisuuden ja vakauden näkökulmasta. Vakaa ja vauras Pakistan, joka ei ajaudu ääriliikkeisiin eikä fundamentalismiin, on luonnollisesti EU:n edun mukainen.
<SPEAKER ID="445" NAME="Keith Taylor" AFFILIATION="Verts/ALE">
kirjallinen. - (EN) Kun ensimmäistä kertaa kuulimme lokakuussa 2010 komission suunnitelmista auttaa Pakistania toipumaan kauheista tulvistaan poistamalla joitakin tulleja, vihreät olivat innokkaita auttamaan. Olemme sitä edelleen, mutta aluksi yksinkertaisesta ajatuksesta on tullut liian monimutkainen ja toimimaton. Alun perin järjestelmän piti olla voimassa kolme vuotta, vaikka me halusimme pidempää aikaa lisätäksemme sijoittajien luottamusta. Eri liike-elämän ryhmien ja eturyhmien tultua mukaan ehdotettu määräaika rajattiin vain 12 kuukauteen, ja kertomus pitäisi toimittaa neljännesvuosittain! Lisäksi jokainen sopimus tarvitsee Maailman kauppajärjestöltä vapautuksen velvoitteista, ja se ei ole sellaista hyväksynyt, sillä jotkin jäsenmaat (etenkin Intia) ovat huolissaan vaikutuksesta, joka tullittomilla pakistanilaisilla tekstiileillä olisi niiden omiin markkinoihin. Edistystä ei ole tapahtunut viiteen kuukauteen, ja on epätodennäköistä, että asia etenee pian, jos koskaan.
<P>
Tämänpäiväisessä täysistunnossa kannatin tarkistusta, jonka nojalla koko mietintö palautettaisiin valiokuntaan muokkaamista varten. En äänestänyt Pakistanin auttamista vastaan vaan myönsin, ettei edessämme ollut mietintö yksinkertaisesti tarjoaisi sitä, mitä Pakistan tarvitsee. Minulle merkittävä kompastuskivi on ollut WTO. Mielestäni tämä järjestö tarvitsee kokonaisvaltaista uudelleenjärjestelyä muuttuakseen todella demokraattiseksi, vastuuvelvolliseksi ja avoimeksi elimeksi.
<SPEAKER ID="445" NAME="Nuno Teixeira" LANGUAGE="PT">
Luonnonkatastrofi, josta Pakistanin kansa kärsi viime elokuussa, kosketti meitä kaikkia ja ansaitsee Euroopan unionin solidaarisuuden. Euroopan unionin on osoitettava Pakistanille tukensa ja autettava minimoimaan tulvan tuhoisia vaikutuksia, kuten se on tehnyt humanitaarisen avun ja kansainvälisen yhteistyön politiikkansa avulla muiden traagisten tapahtumien kohdalla. Pyrkimyksellä käyttää yleistä kauppapolitiikkaa tämän solidaarisuuden ilmaisemiseen saattaa kuitenkin olla epämieluisia seurauksia tulevaisuudessa, sekä tässä erityisessä tapauksessa että muissa mahdollisissa.
<P>
Sisämarkkinoilla vaikutukset ovat kielteisiä Portugalin kaltaisten Euroopan maiden tuotannolle. Vaikutukset kansainvälisellä tasolla ovat kuitenkin myös huolestuttavia, koska ne saavat Maailman kauppajärjestössä (WTO) aikaan vapautuksen velvoitteista monille kehittyville maille keskeisellä alalla.
<P>
Tästä syystä, ja myös ottaen huomioon, että on edistettävä vaikutustenarviointia sopimuksen EU:n sisäisten seurausten arvioimiseksi, kannatin äänestyksessä tarkistusta 43, jossa hylätään Euroopan komission ehdotus myöntää etuuksia Pakistanille.
<SPEAKER ID="445" NAME="Viktor Uspaskich" AFFILIATION="ALDE">
kirjallinen. - (LT) EU:n on aika harkita uudelleen pitkän aikavälin kauppaohjelmaansa. Emme voi teeskennellä, että tietyt kehittyvät maat, joille EU on myöntänyt erityisaseman, olisivat samat maat kuin ne olivat vuosikymmen sitten. Jotkin näistä maista (kuten Brasilia, Venäjä, Argentiina, Saudi-Arabia ja Qatar) ovat tällä hetkellä taloudellisesti vahvimpia. Samaan aikaan Liettuan kaltaiset maat ponnistelevat saadakseen rahat riittämään. Jos Pakistanille myönnetään tullietuuksia tekstiilien osalta, kuten mietinnössä ehdotetaan, Liettua joutuu haavoittuvaan asemaan, sillä tekstiilit muodostavat lähes 6 prosenttia koko viennistämme. Lisäksi EU:n pitäisi kiinnittää enemmän huomiota kauppakumppaneidensa tilanteeseen ihmisoikeuksien alalla. Ihmisoikeuksien ja demokraattisten periaatteiden kunnioittamisen on oltava yksi EU:n kauppapolitiikan perustekijöistä. Näissä asioissa ei voida tehdä kompromisseja. Olen siksi huolissani komission ehdotuksesta myöntää Pakistanille yksipuolisia tullietuuksia. Tietenkin EU haluaa Pakistanin olevan vakaa ja vauras, mutta kriisin aikana meidän on asetettava asiat tärkeysjärjestykseen. Kuten muutaman viime viikon tapahtumat ovat osoittaneet, Pakistan on edelleen terrorismin ja ääriliikkeiden pesäke. EU:n on varottava antamasta asioista väärää kuvaa.
<SPEAKER ID="446" NAME="Luís Paulo Alves" LANGUAGE="PT">
Jäsenvaltioiden päällekkäisten ja toisinaan ristiriitaisten kahdenvälisten investointisopimusten muodostama nykyinen järjestelmä on korvattava - kohtuullisen määräajan kuluessa - uudella kehyksellä, jossa nykyaikaiset EU:n investointisopimukset ovat EU:n horisontaalisten toimintatavoitteiden mukaisia. Kannatan myös esittelijän kantaa, jossa hän tukee painokkaasti komission asetusehdotuksessa esitettyä rinnakkaisten järjestelmien olemassaoloa. On epäilemättä välttämätöntä, että lupamenettelyn kautta jäsenvaltioiden voimassa olevat sopimukset pysyvät voimassa ja että jäsenvaltioiden sallitaan selkeiden edellytysten täyttyessä neuvotella uudelleen voimassa olevat sopimukset, saattaa päätökseen keskeneräiset sopimukset ja aloittaa neuvottelut uusista sopimuksista. Oikeusvarmuus on kuitenkin edelleen suhteellinen käsite niin kauan kuin sijoittajansuojajärjestelmä ei ole kattava ja kansainvälisen oikeuden mukaisten, jäsenvaltioiden voimassa olevia sopimuksia koskevien pätevyysehtojen takia. Äänestän mietinnön puolesta, sillä varauksella, että asiaa koskevaa keskustelua on jatkettava, jotta sille saadaan paremmat oikeudelliset puitteet.
<SPEAKER ID="446" NAME="Kader Arif" AFFILIATION="S&amp;D">
kirjallinen. - (FR) Lissabonin sopimuksesta lähtien sijoitukset ovat kuuluneet EU:n yksinomaiseen toimivaltaan. Siksi parlamentti ilmaisi alun perin mielipiteensä tulevan eurooppalaisen sijoituspolitiikan ääriviivoista. Kyse on itse laatimastani mietinnöstä, josta äänestettiin edellisen istuntojakson aikana huhtikuussa 2011. Carl Schlyterin mietinnössä parlamentti on nyt tarkastellut siirtymäjärjestelyjä jäsenvaltioiden ja kolmansien maiden jo tekemien investointisopimusten hallinnointia varten. Kuten valiokuntaäänestyksessä, puolsin yhteisölähtöistä näkemystä ja totesin, että komission pitäisi tarkastella huolellisesti olemassa olevia sopimuksia sen tarkistamiseksi, että ne ovat perussopimusten sekä unionin lainsäädännön ja unionin politiikan, erityisesti kestävää kehitystä koskevan unionin ulkoisen toiminnan tavoitteiden, mukaisia. Loppujen lopuksi voittanut näkemys on kuitenkin oikeistolainen näkemys, jossa yksityisten sijoittajien suoja asetetaan näiden yleiseen etuun perustuvien tavoitteiden edelle. Valitettavasti neuvotteluissa, jotka neuvosto nyt aloittaa, ei todennäköisesti korjata päämääräämme, EU:ssa, jossa koko unionin etu harvoin pystyy vastustamaan kansallista itsekeskeisyyttä.
<SPEAKER ID="446" NAME="Zigmantas Balčytis" AFFILIATION="S&amp;D">
kirjallinen. - (LT) Ennen Lissabonin sopimuksen voimaantuloa jäsenvaltioilla oli useimmiten kahdenvälisiä sijoituksiin liittyviä sopimuksia kolmansien maiden kanssa. Lissabonin sopimuksen voimaantulon myötä suorat ulkomaiset sijoitukset siirtyivät EU:n yksinomaisen toimivallan piiriin, ja niistä tuli olennainen osa EU:n yhteistä kauppapolitiikkaa. Kannatin tätä mietintöä, jossa ehdotetaan siirtymäkautta, jonka aikana tämä toimivalta siirretään EU:lle, mikä tulevaisuudessa auttaa takaamaan sijoittajille hyvän suojan kolmansien maiden mielivaltaisilta toimilta.
<SPEAKER ID="446" NAME="Vilija Blinkevičiūt" AFFILIATION="S&amp;D">
kirjallisesti. - (LT) Äänestin tämän mietinnön puolesta, koska Lissabonin sopimuksen voimaantulon myötä EU:n yhteisestä kauppapolitiikasta tuli yksi niistä EU:n yhteisen politiikan aloista, joilla EU:lle on annettu yksinomainen toimivalta. Näin ollen sijoituspolitiikkaa, joka myös kuuluu yhteisen kauppapolitiikan piiriin, on myös koordinoitava EU:n tasolla. Tällä hetkellä jäsenvaltiot noudattavat osittain päällekkäisiä mutta usein ristiriitaisia kahdenvälisiä investointisopimuksia kolmansien maiden kanssa, ja tämä hankaloittaa EU:n yhteisen kauppapolitiikan tavoitteiden saavuttamista sekä kuvan muodostamista EU:sta yhtenäisenä kauppa-alueena rajatylittävässä ja maailmanlaajuisessa kaupassa. Tämän mietinnön tärkein tavoite on sujuva siirtyminen jäsenvaltioiden yksilöllisesti noudattamista sijoituspolitiikoista yhteiseen EU:n sijoituspolitiikkaan, varmistaen oikeusvarmuuden kaikille osapuolille ja jo tehdyt sopimukset siirtymävaiheeseen osallistuville toimijoille, kun vanha lainsäädäntö korvataan uudella asetuksella. Periaatteessa tässä mietinnössä käsitellään kahta perustavanlaatuista kysymystä - siirtymän aikataulua sekä tapauksia, joissa komission siirtymäkauden aikana jäsenvaltiolle antama lupa käydä neuvotteluja kolmansien maiden kanssa voidaan perua, ja siihen liittyviä menettelyjä.
<SPEAKER ID="446" NAME="Vito Bonsignore" AFFILIATION="PPE">
kirjallinen. - (IT) Kannatin tätä mietintöä äänestämällä sen puolesta, koska mielestäni tarvitsemme sääntöjä siirtymäkauden aikana taataksemme oikeusvarmuuden ja välttääksemme konfliktit ja aukot lainsäädännössä. Itse asiassa Carl Schlyterin mietintö perustuu komission ehdotukseen asetukseksi, jossa säädetään EU:n yksinomaisesta toimivallasta suorien ulkomaisten sijoitusten kohdalla ja joka korvaa 27 jäsenvaltion tekemät sopimukset. Asetuksessa myös säädetään tarvittavasta siirtymäajasta, jota sovelletaan olemassa oleviin kahdenvälisiin sopimuksiin. Olen myös samaa mieltä esittelijä Schlyterin kanssa siitä, että on tärkeää säätää määrätystä ajankohdasta, jona siirtymäkausi päättyy, jotta voidaan suojella Euroopan talouden kilpailukykyä ja antaa sijoittajille selkeä kuva nykyisistä ja tulevista sääntelynormeista.
<SPEAKER ID="447" NAME="Jan Březina" LANGUAGE="CS">
Hyväksytyn asetuksen käyttöönotto on välttämätöntä, sillä jäsenvaltioiden päällekkäisten ja toisinaan ristiriitaisten kahdenvälisten investointisopimusten muodostama nykyinen järjestelmä on korvattava - kohtuullisen määräajan kuluessa - uudella kehyksellä, jossa nykyaikaiset EU:n investointisopimukset ovat EU:n politiikan yleisten tavoitteiden mukaisia. Asetus on näin ollen looginen ja ainoa mahdollinen tapa vahvistaa suoria ulkomaisia investointeja koskevan politiikan, joka on osa EU:n yhteistä kauppapolitiikkaa, kuuluvan EU:n yksinomaisen toimivallan piiriin. Politiikan tärkeä tavoite on taata oikeusvarmuus siirtymäkauden aikana. Siksi olen täysin samaa mieltä komission ehdotuksesta, joka perustuu rinnakkaisten järjestelmien olemassaoloon. On välttämätöntä, että lupamenettelyn kautta jäsenvaltioiden voimassa olevat sopimukset pysyvät voimassa ja että jäsenvaltiot voivat selkeiden edellytysten täyttyessä neuvotella muutoksia niihin, saattaa päätökseen keskeneräiset neuvottelut ja aloittaa neuvottelut uusista sopimuksista.
<SPEAKER ID="447" NAME="Maria Da Graça Carvalho" LANGUAGE="PT">
EU:n ulkopolitiikan yhdenmukaistamiseksi äänestän sen puolesta, että muutamme nykyistä järjestelmää, jossa jäsenvaltiot tekevät kahdenvälisiä investointisopimuksia kolmansien maiden kanssa. Jaan myös esittelijän huolen oikeusvarmuuden takaamisesta siirtymäprosessin aikana, mikä tarkoittaa, että siirtymälle on vahvistettava määräaika ja luvan peruuttamista koskevat ehdot on selkiytettävä.
<SPEAKER ID="448" NAME="Anne Delvaux" AFFILIATION="PPE">
kirjallinen. - (FR) Jäsenvaltioiden yksittäisten sijoituspolitiikkojen koordinoimisen ja niitä koskevien päätösten tekemisen EU:n tasolla pitäisi olla mahdollista. Nykyiselle järjestelmälle tyypillisiä ovat lukemattomat kahdenväliset sopimukset, jotka toistavat toisiaan ja ovat päällekkäisiä ja loppujen lopuksi usein ristiriitaisia. Laatiessamme todellista eurooppalaista sijoituspolitiikkaa minusta tuntui siis hyödylliseltä äänestää sen puolesta, että jäsenvaltioille asetettaisiin velvoite kahdenvälisiä sopimuksia uudelleen neuvoteltaessa tai uusia sopimuksia neuvoteltaessa tarjota riitojenratkaisumekanismi, jotta komissio voi osallistua menettelyyn ainakin neuvonantajana ja että luottamuksellisuutta koskevat vaatimukset poistetaan niin, että EU:n toimeenpaneva elin voi osallistua tässä ominaisuudessa.
<P>
Vaadin myös, että komissio esittäisi parlamentille ja neuvostolle viimeistään viiden vuoden kuluttua asetuksen voimaantulosta kertomuksen voimassa olevien kahdenvälisten sopimusten uudelleentarkastelutilanteesta ja erityisesti eri jäsenvaltioiden uudelleen neuvottelemien kahdenvälisten sopimusten lukumäärästä.
<SPEAKER ID="448" NAME="Diogo Feio" LANGUAGE="PT">
Lissabonin sopimuksen voimaantulon myötä, Euroopan unionin toiminnasta tehdyn sopimuksen (SEUT) 206 ja 207 artiklan mukaisesti, suorat ulkomaiset sijoitukset kuuluvat Euroopan unionin yksinomaiseen toimivaltaan. Tällä hetkellä voimassa on monia kahdenvälisiä sopimuksia, ja ne on kiireesti korvattava uudella kehyksellä, jossa EU:n investointisopimukset ovat EU:n horisontaalisten toimintatavoitteiden mukaisia.
<P>
Tarkoitus on nyt löytää oikeudenmukaisia ja tehokkaita siirtymätoimenpiteitä, jotka suojaavat voimassa olevia kahdenvälisiä sopimuksia ja joissa otetaan huomioon sijoittajien odotukset. Näin ollen meidän on vältettävä oikeudelliset porsaanreiät ja taattava harkittu siirtymä.
<P>
Kehotan siis kaikkia kolmikantaneuvotteluihin osallistuvia punnitsemaan huolellisesti tarvetta suojata perusteltuja odotuksia ja Lissabonin sopimuksen asianmukaista soveltamista, kiinnittäen erityistä huomiota artikloihin, jotka liittyvät uudelleentarkasteluun ja luvan peruuttamiseen.
<P>
Kiitän esittelijää kaikista ponnisteluista, mutta kehotan lisäämään harkintaa ja kompromisseja.
<SPEAKER ID="448" NAME="José Manuel Fernandes" LANGUAGE="PT">
Tämä asetus koskee ehdotusta Euroopan parlamentin ja neuvoston asetukseksi siirtymäjärjestelyistä jäsenvaltioiden ja kolmansien maiden kahdenvälisiä investointisopimuksia varten. Euroopan unionin toiminnasta tehdyn sopimuksen (SEUT) 207 artiklan 1 kohdan mukaan tämä kuuluu EU:n yksinomaiseen toimivaltaan, sillä se liittyy suorien ulkomaisten sijoitusten alaan. Kyseenalaistamatta sitä, että jäsenvaltioiden kahdenvälisten sopimusten on pysyttävä voimassa, olen esittelijän kanssa samaa mieltä siitä, että oikeusvarmuus on taattava siirtymäkauden aikana, ja myös kolmesta syystä, joiden takia lupa kahdenväliseen sopimukseen voidaan perua: sopimus on "ristiriidassa unionin oikeuden kanssa", vastaa "osittain tai kokonaan jotakin unionin kyseisen kolmannen maan kanssa tekemää jo voimassa olevaa sopimusta eikä tätä päällekkäisyyttä käsitellä uudessa sopimuksessa" tai saattaa "muodostaa esteen sijoituksiin liittyvien unionin politiikkojen kehittämiselle ja täytäntöönpanolle".
<SPEAKER ID="449" NAME="João Ferreira" LANGUAGE="PT">
Kauppapolitiikka on vain yksi uusi alue, jolla toimivalta on viety jäsenvaltioilta ja jolla EU:lla nyt on "yksinomainen toimivalta". Tämä on tämän asetusehdotuksen perusta, Euroopan unionin toiminnasta tehdyn sopimuksen (SEUT) 207 artiklan 1 kohdan soveltaminen. Siinä määrätään EU:n yksinomaisesta toimivallasta suorien ulkomaisten sijoitusten alalla osana yhteistä kauppapolitiikkaa.
<P>
On täysin selvää, miten suuri on kauppapolitiikan ja tietenkin sijoituspolitiikan merkitys edistettäessä tietyn maan ja sen kansan etuja maan erityispiirteiden ja olosuhteiden mukaisesti. Selvä on myös - kuten esimerkiksi Portugalin tapauksessa - vahinko, joka aiheutuu kauppa- ja sijoituspolitiikoista, joissa ei asianmukaisesti oteta huomioon maan etuja, tilannetta ja olosuhteita, sillä niistä päättävät pääasiassa EU:n suurvallat puolustaen omien suurten yritystensä etuja. EU:n sisäinen tasapaino kallistui ratkaisevasti näiden suurvaltojen suuntaan, kun unioni vahvisti toimivaltaansa.
<P>
Muiden vakavien näkökohtien ohella tässä asetuksessa on tarkoitus antaa komissiolle valtuudet perua lupia, pyytää jäsenvaltioita neuvottelemaan tai hylkäämään kahdenvälisiä investointisopimuksia ja hyväksyä uusia kahdenvälisiä investointisopimuksia. Näistä syistä me äänestimme mietintöä vastaan.
<SPEAKER ID="450" NAME="Ilda Figueiredo" LANGUAGE="PT">
On tunnettu tosiasia, että Euroopan unionilla on yksinomainen toimivalta ulkomaankauppapolitiikan kysymyksissä, mikä on perusta tälle asetusehdotukselle. Se perustuu Euroopan unionin toiminnasta tehdyn sopimuksen (SEUT) 207 artiklan 1 kohtaan, jossa määrätään EU:n yksinomaisesta toimivallasta suorien ulkomaisten sijoitusten alalla osana yhteistä kauppapolitiikkaa.
<P>
Euroopan komission kannoissa ei yleisesti ottaen kuitenkaan oteta tasaveroisesti huomioon kaikkien jäsenvaltioiden etuja. On täysin selvää, miten suuri on kauppapolitiikan ja tietenkin sijoituspolitiikan merkitys edistettäessä tietyn maan ja sen kansan etuja maan erityispiirteiden ja olosuhteiden mukaisesti.
<P>
Selvä on myös - kuten esimerkiksi Portugalin tapauksessa - vahinko, joka aiheutuu kauppa- ja sijoituspolitiikoista, joissa ei asianmukaisesti oteta huomioon maan etuja, tilannetta ja olosuhteita, sillä niistä päättävät pääasiassa EU:n suurvallat puolustaen omien suurten yritystensä etuja. EU:n sisäinen tasapaino kallistui ratkaisevasti näiden suurvaltojen suuntaan, kun unioni vahvisti toimivaltaansa.
<P>
Muiden vakavien näkökohtien ohella tässä asetuksessa on tarkoitus antaa komissiolle valtuudet perua lupia, pyytää jäsenvaltioita neuvottelemaan tai hylkäämään kahdenvälisiä investointisopimuksia ja hyväksymään uusia kahdenvälisiä investointisopimuksia. Siksi äänestimme mietintöä vastaan.
<SPEAKER ID="451" NAME="Monika Flašíková Beňová" AFFILIATION="S&amp;D">
kirjallinen. - (EN) Tässä mietinnössä käsitellään kansainvälisiä investointisopimuksia kolmansien maiden kanssa. Näiden sopimusten päätavoite on antaa sijoituksille ja sijoittajille laaja suoja sijoitusten kohdevaltioiden hallitusten mielivaltaisia toimia kohtaan. Ennen Lissabonin sopimuksen voimaantuloa jäsenvaltiot vastasivat näiden investointisopimusten allekirjoittamisen neuvottelemisesta. Lissabonin sopimuksen myötä suorat ulkomaiset sijoitukset siirtyivät EU:n yksinomaisen toimivallan piiriin ja niistä tuli olennainen osa EU:n ulkomaankauppapolitiikkaa. Henkilökohtaisesti katson, että EU:n kehityspolitiikka voisi olla tärkeämmässä asemassa kuin unionin kauppa- ja sijoituspolitiikka.
<SPEAKER ID="451" NAME="Juozas Imbrasas" AFFILIATION="EFD">
kirjallinen. - (LT) Äänestin tämän asiakirjan puolesta, koska siinä ehdotetaan, että asetuksessa annettaisiin komissiolle valtuudet peruuttaa lupa ja pyytää jäsenvaltioita neuvottelemaan uudelleen tai irtisanomaan kahdenvälinen investointisopimus ja että siinä edellytettäisiin komission hyväksyntää äskettäin neuvotelluille sopimuksille. Siinä vahvistetaan myös edellytykset sille, miten, milloin ja mistä on mahdollista neuvotella. Lissabonin sopimuksen tultua voimaan suorat ulkomaiset sijoitukset sisältyvät yhteisen kauppapolitiikan kattamia asioita koskevaan luetteloon. Euroopan unionin toiminnasta tehdyn sopimuksen, jäljempänä "perussopimus", 3 artiklan 1 kohdan e alakohdan mukaisesti unionilla on yksinomainen toimivalta yhteisen kauppapolitiikan alalla. Sen mukaisesti ainoastaan unioni voi toimia lainsäätäjänä ja antaa oikeudellisesti velvoittavia säädöksiä kyseisellä alalla. Jäsenvaltiot voivat tehdä näin ainoastaan unionin valtuuttamina, perussopimuksen 2 artiklan 1 kohdan mukaisesti. Tämä suhde kehittyy lisää, kun unioni harjoittaa toimivaltaansa yhteisessä sijoituspolitiikassa siten, että päätavoitteena on luoda mahdollisimman hyvä sijoittajansuojajärjestelmä tasavertaisesti kaikkien jäsenvaltioiden sijoittajille ja tasavertaiset sijoittamisen edellytykset kolmansien maiden markkinoilla. Koska uutta sijoituspolitiikkaa kehitetään ottaen huomioon, että jäsenvaltioiden tekemät kahdenväliset investointisopimukset ovat voimassa siirtymäkauden ajan, siinä olisi tunnustettava niiden sijoittajien oikeudet, joiden sijoitukset kuuluvat kyseisten sopimusten soveltamisalaan, ja taattava näille oikeusvarmuus. Komission olisi toteutettava tarvittavat toimenpiteet kaikkien voimassa olevien investointisopimusten korvaamiseksi vähitellen uusilla sopimuksilla, joissa olisi määrättävä mahdollisimman hyvästä sijoittajansuojasta.
<SPEAKER ID="451" NAME="Elisabeth Köstinger" AFFILIATION="PPE">
kirjallinen. - (DE) Lissabonin sopimuksesta lähtien komissiolla on olut yksinomainen toimivalta neuvotella ja tehdä kahdenvälisiä investointisopimuksia kolmansien maiden kanssa. Voimassa olevia sopimuksia on yli 1 000, ja jäsenvaltiot johtavat tällä hetkellä neuvotteluita noin 200 uudesta sopimuksesta. Jotta tämä toimivallan siirto ei aiheuta EU:lle suuria ongelmia, jäsenvaltioiden olisi edelleen pystyttävä takaamaan oikeusvarmuus sijoittajille siirtymäkauden aikana. Parlamentti lähetti selkeän viestin ensimmäisessä käsittelyssä ja puoltaa vakaata, turvallista vaihetta toimivallan siirrossa.
<SPEAKER ID="452" NAME="Petru Constantin Luhan" AFFILIATION="PPE">
kirjallinen. - (RO) Investointisopimukset ovat edelleen pakollisia jäsenvaltioille Euroopan unionin toiminnasta tehdyn sopimuksen tultua voimaan, ja niitä on käsiteltävä suoria ulkomaisia sijoituksia koskevan EU:n yksinomaisen toimivallan alaisuudessa. Tässä ehdotuksessa Euroopan parlamentin ja neuvoston asetukseksi säädetään, että kaikki jäsenvaltioiden ja kolmansien maiden väliset voimassa olevat investointisopimukset pysyvät voimassa. Uskon, että näin voimme tarjota selkeän takuun oikeusvarmuudesta sijoittajiin vaikuttavien olosuhteiden osalta.
<P>
Lisäksi ehdotuksessa myös vahvistetaan edellytykset, joiden täyttyessä jäsenvaltiot voivat neuvotella ja tehdä uusia kahdenvälisiä investointisopimuksia kolmansien maiden kanssa, mitä pidetään poikkeuksellisena siirtymätoimenpiteenä.
<SPEAKER ID="453" NAME="David Martin" AFFILIATION="S&amp;D">
kirjallinen. - (EN) Äänestin tämän mietinnön puolesta, ja olen tyytyväinen siihen, että kahdenväliset investointisopimukset ovat nyt osa yhteistä kauppapolitiikkaa.
<SPEAKER ID="454" NAME="Jean-Luc Mélenchon" LANGUAGE="FR">
Tässä mietinnössä kielletään jäsenvaltioita neuvottelemasta ja jopa pitämästä voimassa kahdenvälisiä investointisopimuksia kolmannen maan kanssa, jos sopimukset eivät ole yhdenmukaisia Euroopan komission näkemysten kanssa. Kansallinen itsemääräämisoikeus on näin ollen poistettu tältä alalta. Lissabonin sopimus on tuonut meidät tähän pisteeseen, jossa kielletään kaikenlaiset toista maata tukevat kahdenväliset sijoitukset ja annetaan kaikki valta komission, epädemokraattisesti valitun elimen, käsiin.
<P>
Äänestän mietintöä vastaan.
<SPEAKER ID="455" NAME="Andreas Mölzer" AFFILIATION="NI">
kirjallinen. - (DE) Emme voi odottaa, että asia, joka on epäonnistunut Maailman kauppajärjestön (WTO) ja Taloudellisen yhteistyön ja kehityksen järjestön (OECD) tasolla - eli kahdenvälisten investointisopimusten viidakon selvittäminen - onnistuisi EU:n tasolla. Korkeammalla tasolla on yritetty ottaa käyttöön suoria ulkomaisia sijoituksia koskevaa kattavaa, rajatylittävää sääntelyä, jota sovellettaisiin kaikkiin talouden aloihin. Pidemmällä aikavälillä tässä päästään todennäköisesti lähemmäs tavoitetta, mutta se riippuu todellisuudessa siitä, miten asia käytännössä järjestetään. Ongelma on siinä, että kansainväliseen oikeuteen perustuvat, kahdenvälisiä investointisopimuksia koskevat sitovat välitystuomiot saattavat tuoda mukanaan jäsenvaltioiden sijoittajille antamia sitoumuksia, jotka aiheuttavat EU:n perustamissopimusten rikkomismenettelyjä. Tähän ei edelleenkään ole ratkaisua.
<P>
Mietinnössä on käsitelty yhtä vähän myös sijoituspolitiikan mahdollisia kielteisiä näkökohtia, kuten oman väestön pelkoa ulkoistamisesta ja tuotannon siirtämisestä johtuvista työpaikkojen menetyksistä ja palkkaleikkauksista. Suorat sijoitukset eivät missään tapauksessa ole ihmelääke, joksi niitä väitetään. Tiettyjen kehittyvien maiden on täytynyt oppia se kantapään kautta. Näistä syistä äänestin tätä mietintöä vastaan.
<SPEAKER ID="456" NAME="Claudio Morganti" AFFILIATION="EFD">
kirjallinen. - (IT) Lissabonin sopimuksen hyväksymisen tuloksena jäsenvaltiot ovat valitettavasti menettäneet etuoikeutensa hallinnoida suoria ulkomaisia sijoituksia, jotka kuuluvat nyt unionin yksinomaiseen toimivaltaan. Tällainen merkittävä muutos edellyttää täytäntöönpanoa ohjaavia siirtymäkauden sääntöjä. Mietintö, josta tänään äänestimme, näyttää olevan siedettävä kompromissi, sillä siinä suojellaan eri valtioiden jo tekemiä kahdenvälisiä sopimuksia ja luodaan myös pohjaa mahdollisille uusille kahdenvälisille sopimuksille, vaikka niistä pitääkin sopia.
<P>
Komission arviointivaltuudet ovat myös hyvin määriteltyjä ja rajallisia, minkä ansiosta tilanne on itse asiassa yksinkertaisempi jäsenvaltioille, jotka haluavat jatkaa suoria ulkomaisia sijoituksia koskevaa erityistä politiikkaansa. Näistä syistä päätin äänestää mietinnön puolesta.
<SPEAKER ID="456" NAME="Maria do Céu Patrão Neves" LANGUAGE="PT">
Äänestin tämän mietinnön puolesta, joka koskee ehdotusta Euroopan parlamentin ja neuvoston asetukseksi siirtymäjärjestelyistä jäsenvaltioiden ja kolmansien maiden kahdenvälisiä investointisopimuksia varten. Siinä sovelletaan Euroopan unionin toiminnasta tehdyn sopimuksen (SEUT) 207 artiklan 1 kohtaa, jossa määrätään EU:n yksinomaisesta toimivallasta suorien ulkomaisten sijoitusten alalla osana yhteistä kauppapolitiikkaa. Maailmassa, jossa tavaroiden ja pääoman siirrot ovat globaaleja, ja unionin yhteisen kauppapolitiikan loogisena seurauksena myös jäsenvaltioiden sijoituspolitiikkaa olisi koordinoitava ja siitä olisi päätettävä unionin tasolla. Tämä tarkoittaa, että jäsenvaltioiden päällekkäisten ja toisinaan ristiriitaisten kahdenvälisten investointisopimusten muodostama nykyinen järjestelmä on korvattava - kohtuullisen määräajan kuluessa - uudella kehyksellä, jossa nykyaikaiset EU:n investointisopimukset ovat EU:n horisontaalisten toimintatavoitteiden mukaisia. Suorien ulkomaisten sijoitusten riskialttiin ja pitkäaikaisen luonteen vuoksi siirtyminen EU:n sijoituspolitiikkaan on pitkä ja monimutkainen prosessi. On äärimmäisen tärkeää taata oikeusvarmuus siirtymäkauden aikana.
<SPEAKER ID="456" NAME="Paulo Rangel" LANGUAGE="PT">
Koska suorien ulkomaisten sijoitusten ala kuuluu Euroopan unionin toiminnasta tehdyn sopimuksen (SEUT) mukaisesti EU:n yksinomaiseen toimivaltaan, Euroopan unionille on annettava tarvittavat keinot siirtyä erottelevasta näkökulmasta yhdenmukaistettuun lähestymistapaan. Näin ollen tarvitsemme ratkaisuja, joiden avulla voimme ehkäistä oikeudellisen epävarmuuden siirtymäkauden aikana vaarantamatta unionin toimintaa ohjaavia tavoitteita.
<SPEAKER ID="457" NAME="Raül Romeva i Rueda" AFFILIATION="Verts/ALE">
kirjallinen. - (EN) Kuten pelkäsimme, tiukka äänestystulos meitä vastaan kansainvälisen kaupan valiokunnassa Carl Schlyterin mietinnön, joka koskee siirtymäjärjestelyjä jäsenvaltioiden ja kolmansien maiden kahdenvälisiä investointisopimuksia varten, ratkaisevista 5 artiklasta (jäsenvaltioiden voimassa olevien kahdenvälisten investointisopimusten tarkastelu) ja 6 artiklasta (mahdollisuus peruuttaa kahdenvälistä investointisopimusta koskeva lupa) vahvistettiin täysistuntoäänestyksessä.
<P>
Olimme tehneet äänestämisestä kantamme puolesta helpompaa parlamentin jäsenille esittämällä tarkistukset 5 ja 6 artiklasta, mennen vain puoleenväliin tavoitettamme kohti (ja olimme hävinneet valiokuntavaiheessa). Näin ollen jätimme S&D-ryhmän tehtäväksi esittää uudelleen alkuperäiset tekstit, jotta meidän koettaisiin edustavan välimaastoa. Valitettavasti strategia ei toiminut. Pidimme asiasta nimenhuutoäänestyksen, ja aiomme analysoida, saimmeko kaikesta huolimatta jonkin verran tukea ALDE-ryhmästä.
<P>
Hävisimme myös parempia avoimuussääntöjä koskevien tarkistustemme kohdalla. Voitimme vain yhden vähäpätöisemmän, johdanto-osaa koskevan tarkistuksen kohdalla, jonka PPE- ja ALDE-ryhmät selvästi "myönsivät" meille lepyttääkseen meitä, jotta Verts/ALE-ryhmän kanta lopullisessa äänestyksessä olisi myönteinen. Päätimme kuitenkin hylätä mietinnön (joka hyväksyttiin äänin 345 puolesta ja 246 vastaan).
<SPEAKER ID="457" NAME="Daciana Octavia Sârbu" AFFILIATION="S&amp;D">
kirjallinen. - (EN) Aiemmin tänä vuonna esitin joitakin kysymyksiä Euroopan komissiolle myrkyllisen jätteen kuljetuksia Italiasta Romaniaan koskevien lehtijuttujen takia. Vaikka kuljetuksista ei saatu todisteita, selvitysteni perusteella oli selvää, että voisimme hyötyä rahdin säännöllisemmistä tarkastuksista, koska tämä toimisi pelotteena niille, jotka osallistuvat jätteiden laittomaan kuljetukseen. Tällaisilla toimenpiteillä saattaa olla lisävaikutus kehittyvien maiden kohdalla, koska niillä ei ehkä ole valmiuksia asianmukaisesti valvoa tulevia kuljetuksia ja siten estää myrkyllisen materiaalin pääsyä alueelleen. Meidän pitäisi harkita vakavasti EU:n tasolla koordinoitavien perusteellisten, säännöllisten tarkastusten etuja, erityisesti kehittyviin maihin suuntautuvien kuljetusten kohdalla.
<SPEAKER ID="457" NAME="Nuno Teixeira" AFFILIATION="PPE">
kirjallinen. - (PT) Euroopan unionin toiminnasta tehdyn sopimuksen (SEUT) 207 artiklan 1 kohdan mukaan EU:lla on toimivaltaa suorien ulkomaisten sijoitusten kohdalla, sillä tämäntyyppiset investoinnit liittyvät välittömästi uuteen yhteiseen kauppapolitiikkaan.
<P>
Lissabonin sopimus tuli voimaan ajankohtana, jona monet kahdenväliset investointisopimukset kolmansien maiden kanssa olivat päättymässä, eikä siirtymäjärjestelyjä ollut tehty yhdennetyn siirtymän varmistamiseksi kohti tulevia sopimuksia Euroopan unionin yksinomaisen toimivallan puitteissa. Mielestäni on hyvä ajatus tehdä luotettava arvio kaikista tällä hetkellä kolmansien maiden kanssa voimassa olevista kahdenvälisistä sopimuksista ja hyväksyä kaikille jäsenvaltioille yhteinen strategia.
<P>
Kuten mietinnössä todetaan, on ehdottoman tärkeää, että vahvistettavat säännöt ovat avoimia ja tärkeimpien poliittisten toimijoiden tiedossa ja että ne arvioidaan viimeistään 10 vuoden kuluttua. Aikana, jona tavaroiden ja pääoman siirrot ovat entistä useammin globaaleja, on tärkeää, että Euroopan unioni ottaa käyttöön yhteisen sijoituspolitiikan, joka on yhdenmukainen kaikkien jäsenvaltioiden vahvistaman strategian kanssa.
<SPEAKER ID="458" NAME="Luís Paulo Alves" AFFILIATION="S&amp;D">
kirjallinen. - (PT) Äänestän tämän kansainvälisen kaupan valiokunnan laatiman mietinnön puolesta. Hyväksyn sen kannan ensimmäisessä käsittelyssä, ottaen omakseni komission ehdotuksen. Pyydän komissiota antamaan asian uudelleen Euroopan parlamentin käsiteltäväksi, jos se aikoo tehdä ehdotukseensa huomattavia muutoksia tai korvata sen toisella ehdotuksella.
<SPEAKER ID="458" NAME="Zigmantas Balčytis" AFFILIATION="S&amp;D">
kirjallinen. - (LT) Äänestin tämän mietinnön puolesta. Euroopan komissio lupasi Georgialle jopa 500 miljoonan euron avun lokakuussa 2008 pidetyssä kansainvälisten avunantajien konferenssissa. Rahoituksen lähteinä on sekä eurooppalaisen naapuruuden ja kumppanuuden välineen (ENPI) määrärahoihin kuuluvia ohjelmoituja varoja että kriisivälineitä, kuten vakautusväline, humanitaarinen apu ja makrotaloudellinen apu. Georgian talous alkaa elpyä elokuussa 2008 Venäjän kanssa syttyneen sotilaallisen konfliktin ja maailmanlaajuisen rahoituskriisin aiheuttaman tuplajärkytyksen jäljiltä. Maksutase ja rahoitusasema ovat kuitenkin edelleen heikot ja haavoittuvat, koska välittömin kauppa Venäjän kanssa on estetty ja suorat ulkomaiset sijoitukset ovat vähentyneet huomattavasti. Kannatan 46 miljoonan euron taloudellisen avun myöntämistä Georgialle, mikä auttaa vähentämään taloutta edelleen haittaavaa lyhyen aikavälin taloudellista haavoittuvuutta tukien samalla uudistustoimenpiteitä, joiden tarkoitus on saavuttaa kestävämpi maksutase ja vakaampi rahoitustilanne.
<SPEAKER ID="459" NAME="Mara Bizzotto" AFFILIATION="EFD">
kirjallinen. - (IT) Euroopan komission ehdotuksessa myöntää lisärahoitusapua Georgialle on perustavanlaatuinen ristiriita: komissio itse huomautti, että Georgian talous oli elpymässä kolmen vuoden takaisesta konfliktista Venäjän kanssa, antaen siten ymmärtää, ettei ollut tarvetta "avustaa" Georgian hallitusta lisävaroilla auttamaan kansantaloutta viime vuosina jo myönnettyjen varojen lisäksi. Siksi ei ole selvää, miksi Georgian hallitus pyysi lisää rahaa, eikä myöskään, miksi komissio välittömästi alkoi ponnistella saadakseen käyttöön lähes 50 miljoonaa euroa. Georgian sisäisen poliittisen tilanteen ja maan lainmukaisuuteen ja avoimuuteen liittyvien kysymysten takia meillä ei ole takeita siitä, että rahat käytetään asianmukaisesti.
<P>
Vastustin äänestyksessä lainsäädäntöpäätöslauselmaa, jossa parlamentin sallitaan myöntää 46 miljoonaa euroa Georgian hallitukselle. Euroopassa on monia talouteen, rahoitukseen ja työllisyyteen liittyviä ongelmia, ja monet alueet joutuvat selviytymään kriisitilanteista, joissa auttamiseksi toimielimet voisivat tehdä paljon enemmän. Komission pitäisi ensimmäiseksi pyrkiä keskittämään kaikki mahdolliset ponnistelut meidän kansalaistemme ongelmien ratkaisemiseen.
<SPEAKER ID="460" NAME="Vilija Blinkevičiūt" AFFILIATION="S&amp;D">
kirjallisesti. - (LT) Euroopan parlamentti hyväksyi neuvoston päätöksen täyttää komission lupaus EU:n varoista Georgialle. Ennen päätöksen hyväksymistä komissio arvioi Georgian taloudellisen tilanteen ja maan rahoitusnäkymät vuosina 2010-2011, keskittyen maksutaseeseen ja määrärahatarpeisiin. Komissio katsoo, että vuonna 2008 luvatun makrotaloudellisen rahoitusavun toisen osan aktivoiminen on perusteltua. Uusi makrotaloudellinen rahoitusapu auttaisi Georgiaa selviytymään Venäjän kanssa syntyneen konfliktin ja maailmanlaajuisen kriisin taloudellisista seurauksista. Uuden makrotaloudellisen rahoitusavun pitäisi tukea hallituksen taloudellisten uudistusten ohjelmaa ja poliittisia toimenpiteitä julkisen varainhoidon vahvistamiseksi (perustaen toimenpiteet edellisen operaation ja EU:n alakohtaisen talousarviotuen operaation toimenpiteisiin). Lisäksi tämän avun pitäisi auttaa edistämään taloudellista ja rahoitukseen liittyvää yhdentymistä EU:hun, erityisesti hyödyntämällä tulevan assosiaatiosopimuksen tarjoamia mahdollisuuksia; sopimuksen tavoite on EU:n ja Georgian välisen syvälle ulottuvan ja laaja-alaisen vapaakauppasopimuksen tekeminen.
<SPEAKER ID="461" NAME="Jan Březina" LANGUAGE="CS">
EU:n ja Armenian, EU:n ja Azerbaidžanin sekä EU:n ja Georgian parlamentaaristen yhteistyövaliokuntien Euroopan parlamentin valtuuskunnan jäsenenä olen iloinen päätöksestä myöntää Georgialle 46 miljoonan euron makrotaloudellinen rahoitusapu Georgian talouden vakauttamiseksi ja Kansainvälisen valuuttarahaston voimassa olevassa ohjelmassa vaadittuun maksutaseeseen liittyvien tarpeiden kattamiseksi. Katson oikeaksi ja asianmukaiseksi, että 23 miljoonaa euroa tästä summasta myönnetään avustuksina ja 23 miljoonaa euroa lainoina. On tärkeää, että olennaiset toimenpiteet, joihin Georgian on ryhdyttävä petosten, korruption ja muiden tähän apuun liittyvien säännönvastaisuuksien ehkäisemiseksi ja torjumiseksi kirjataan yhteisymmärryspöytäkirjaan, lainasopimukseen ja avustussopimukseen, joista sovitaan Georgian viranomaisten kanssa. Avoimuuden lisäämiseksi varojen hallinnoinnissa ja maksamisessa pitäisi yhteisymmärryspöytäkirjassa, lainasopimuksessa ja avustussopimuksessa myös määrätä tarkastusten mahdollisuudesta, mikä tarkoittaa myös komission ja Euroopan petostentorjuntaviraston paikan päällä tekemiä tarkastuksia. Tämän lisäksi meidän pitäisi myös varautua tilintarkastusten tekemisen mahdollisuuteen, mukaan lukien tilintarkastustuomioistuimen sattumanvaraiset tarkastukset paikan päällä.
<SPEAKER ID="461" NAME="Maria Da Graça Carvalho" AFFILIATION="PPE">
kirjallinen. - (PT) Olen iloinen pyrkimyksistä edistää vaurautta EU:n rajojen ulkopuolella, koska pidän apuamme tärkeänä, jotta jotkin kolmannet maat pystyvät selviytymään maksutasekriisistään ja palauttamaan ulkomaanvelan kestävyyden. Näin ollen, ja pitäen mielessä taloudelliset ja yhteiskunnalliset ongelmat, joista Georgia kärsii elokuun 2008 aseellisen konfliktin ja maailmanlaajuisen rahoituskriisin seurauksena, kannatan esitettyä ehdotusta makrotaloudellisesta lisärahoitusavusta Georgialle sen taloudellisen vakauttamisprosessin tukemiseksi ja sen maksutasetarpeiden kattamiseksi. Uskon myös, että tällä makrotaloudellisella avulla on myönteinen vaikutus Georgian suhteisiin jäsenvaltioihin, sen lisäksi, että sillä on ratkaiseva merkitys maan hallituksen toteuttaessa asianmukaisesti uudistuksia.
<SPEAKER ID="462" NAME="Edite Estrela" AFFILIATION="S&amp;D">
kirjallinen. - (PT) Äänestin tämän mietinnön puolesta, koska uskon, että Georgialle myönnettävän makrotaloudellisen rahoitusavun toisen osan aktivoiminen on perusteltua ja olennaista. Vaikka Georgian talous on elpymässä, tämä lisäapu auttaa Georgiaa selviytymään Venäjän kanssa syntyneen konfliktin ja maailmanlaajuisen kriisin taloudellisista seurauksista ja tukee lisäksi hallituksen taloudellisten uudistusten ohjelmaa.
<SPEAKER ID="462" NAME="Diogo Feio" AFFILIATION="PPE">
kirjallisesti. - (PT) Georgialla on viime aikoina ollut vakavia ongelmia, erityisesti irtautumaan pyrkivien Abhasian ja Etelä-Ossetian alueiden takia Venäjän kanssa syntyneen sotilaallisen konfliktin jälkeen. Olemme vielä kaukana siitä, että voisimme pitää maan liittymistä Euroopan unioniin - mihin presidentti Saakashvili toistuvasti viittaa - realistisena mahdollisuutena, koska Georgia ei täytä objektiivisia edellytyksiä, jotka antaisivat sille mahdollisuuden tavoitella tällaista päämäärää. Siitä huolimatta katson, että Georgian kannattaa ilmaista tämä toive ja pyrkiä noudattamaan eurooppalaisia normeja.
<P>
Näin ollen, ja koska avun tarkoitus on pyrkiä auttamaan maata selviytymään taloudellisista ja yhteiskunnallisista vaikeuksista sotilaallisen konfliktin jälkeen, äänestän sen puolesta, että Georgialle myönnetään makrotaloudellista lisärahoitusapua, josta toivon, että se voidaan käyttää maan väestön todelliseksi hyödyksi.
<SPEAKER ID="462" NAME="José Manuel Fernandes" AFFILIATION="PPE">
kirjallinen. - (PT) Tämä mietintö koskee ehdotusta Euroopan parlamentin ja neuvoston päätökseksi makrotaloudellisen lisärahoitusavun myöntämisestä Georgialle. Tämä on Euroopan komission ehdotus 46 miljoonan euron avun myöntämiseksi tälle maalle seurauksena Venäjän kanssa syntyneestä aseellisesta konfliktista, tilanteesta, jota maailmanlaajuinen kriisi on pahentanut. Koska tämä on toinen osa vuonna 2008 taattua apua, jonka tarkoitus on antaa Georgialle mahdollisuus täyttää maailmanlaajuisten ja unionin rahoituslaitosten kanssa tehtyjen rahoitussopimusten mukaiset velvoitteensa sekä tukea maassa käynnissä olevia taloudellisia uudistuksia, kannatan tätä apua ja äänestän sen puolesta. Toivon kuitenkin, että parlamentti ja neuvosto pääsevät pian yhteisymmärrykseen tämän avun täytäntöönpanon valvontamenetelmistä, jotta meillä kaikilla on enemmän mielenrauhaa EU:n varojen asianmukaisen käytön osalta.
<SPEAKER ID="463" NAME="João Ferreira" AFFILIATION="GUE/NGL">
kirjallinen. - (PT) Huomiot, joita teimme päätöksestä myöntää edellinen makrotaloudellinen rahoitusapu tälle maalle, ovat edelleen päteviä ja olennaisia tämän ehdotetun makrotaloudellisen lisärahoitusavun kohdalla. Puollamme aina EU:n tarvetta myöntää apua solidaarisena sitä tarvitsevia maita kohtaan ja sitä, että tämä apu suunnataan hankkeisiin, jotka palvelevat kansan etua. On kuitenkin käynyt selväksi, ettei EU:n "avulla" ole paljonkaan tekemistä solidaarisuuden kanssa. Suurten yritysten ja rahoituslaitosten sekä suurvaltojen edut nujertavat lähes aina solidaarisuuden aidot ja todelliset edut.
<P>
Georgian kohdalla tilanne on sama. On tärkeää pitää mielessä, että ehdotetun rahoitusavun tarkoitus on ennen kaikkea rahoittaa Kansainvälisen valuuttarahaston (IMF) suosituksia ja sen rakennesopeutuspolitiikkaa; toisin sanoen jatketaan samojen uusliberaalien politiikkojen harjoittamista, jotka johtivat talous- ja rahoituskriisiin, josta tämä maa kärsii.
<P>
Meillä on myös edelleen samat epäilykset ja huolet, jotka koskevat mahdollista edistymistä Kaukasian alueen militarisoinnissa seurauksena jännitteistä Venäjän kanssa, pitäen mielessä alueen energiavarat ja geostrategisen merkityksen, jotka herättävät EU:n ja sen monopolien ahneuden.
<SPEAKER ID="464" NAME="Monika Flašíková Beňová" AFFILIATION="S&amp;D">
kirjallinen. - (EN) Georgia on kokenut jyrkän taloudellisen laskusuhdanteen sotilaallisen konfliktin Venäjän kanssa puhjettua elokuussa 2008. Tästä aiheutui valtavia välittömiä ja välillisiä vahinkoja; suuri osa väestöä joutui siirtymään kotiseudultaan. Maailmanlaajuinen rahoituskriisi, joka puhkesi syksyllä 2008, teki Georgian tilanteesta vielä monimutkaisemman. Ehdotettu apu - osa EU:n kattavaa, noin 500 miljoonan euron pakettia - on tarkoitettu tukemaan Georgian toipumista sotilaallisesta konfliktista Venäjän kanssa ja auttaa lisäksi Georgiaa puuttumaan maailmanlaajuisen talous- ja rahoituskriisin seurauksiin. Apu on tarkoitus myöntää valtion talousarvion alijäämän rahoittamiseen, ja se saattaa auttaa Georgiaa selviytymään kriittisistä rahoitusongelmistaan.
<SPEAKER ID="465" NAME="Sandra Kalniete" AFFILIATION="PPE">
kirjallinen. - (LV) Euroopan unionin velvollisuus on jatkaa Georgian auttamista, niin että maa voi kehittyä ja muuttua nykyaikaiseksi demokratiaksi, mikä voisi toimia esimerkkinä muille alueen maille. Niin sanotusta ruusuvallankumouksesta lähtien Georgian hallitus on johdonmukaisesti pannut toimeen demokraattisia uudistuksia nykyaikaistaen maataan ja toteuttaen vaikeita, epäsuosittuja taloudellisia ja yhteiskunnallisia uudistuksia, jotka ovat olennaisia pitkällä aikavälillä. Kuten Maailmanpankin Doing Business 2010 -raportti osoittaa, Georgian liiketoimintaympäristö on maailman 12. "helpoin". Vain kolme Euroopan unionin jäsenvaltiota on tässä luettelossa Georgiaa ylemmällä sijalla. Maa on menestynyt merkittävästi torjuessaan korruptiota, joka on huomattava ongelma kaikissa entisen Neuvostoliiton maissa.
<P>
Olen vakuuttunut siitä, että Georgia on esimerkki Kaukasian alueen maille, enkä pelkää sanoa, että maa voi toimia esimerkkinä joillekin EU:n jäsenvaltioille, joilla ei tällä hetkellä ole poliittista rohkeutta toteuttaa uudistuksia, jotka tasoittaisivat tietä kasvulle ja nykyaikaistamiselle. Ratkaistessamme Georgiaan liittyviä ongelmia emme saa unohtaa, että 20 prosenttia Georgian alueesta on edelleen miehitettynä. Venäjän on noudatettava sopimustaan Georgian alueellisesta koskemattomuudesta, ja Euroopan unionin on johdonmukaisesti jatkettava Venäjän johdon muistuttamista asiasta.
<SPEAKER ID="465" NAME="Elisabeth Köstinger" AFFILIATION="PPE">
kirjallinen. - (DE) Georgiaa, johon talouskriisi iski pahasti, tukeva makrotaloudellinen rahoitusapu on kannattamisen arvoista. EU:n lupaamat rahat on sidottu selkeisiin ehtoihin, ja ne saavuttavat oikeat alueet. Tämä rahoitusapu, yhdessä IMF:n rahoituksen kanssa, auttaa vakauttamaan valtion talousarviota, ja sillä on myönteinen vaikutus EU:n ja Georgian välisiin suhteisiin.
<SPEAKER ID="465" NAME="Krzysztof Lisek" LANGUAGE="PL">
Kannatin äänestyksessä lisäavun myöntämistä Georgialle. Tämä maa erottuu edukseen muista Itäiseen kumppanuuteen osallistuvista maista niiden uudistusten ansiosta, joita se on toteuttanut kaikilla aloilla. Olen erityisen iloinen huomatessani, että makrotaloudellisen lisärahoitusavun myöntämistä Georgialle koskevan mietinnön työstämisen kohdalla käytettiin yksinkertaistettua lainsäädäntömenettelyä, koska tämä nopeutti koko prosessia ja mahdollisti mietinnön hyväksymisen nopeammin. Georgian talous on elpynyt Venäjän vuonna 2008 tekemän sotilaallisen hyökkäyksen jälkeen ja on selviytynyt erittäin hyvin verrattuna muihin vastaavankokoisiin maihin maailmanlaajuisen rahoituskriisin vaikeina aikoina.
<P>
Ruusuvallankumouksesta lähtien Georgiassa on toteutettu lukuisia uudistuksia järjestelmän liberalisoimiseksi ja demokratisoimiseksi, jotta se olisi houkuttelevampi liike-elämälle ja jotta voidaan luoda vapaa markkinatalous ja demokraattinen yhteiskunta. Vuodesta 2004 lähtien Georgia on toteuttanut ennätyksellisiä toimia liikeyritysten hallinnollisen taakan vähentämiseksi. Liiketoiminnan käynnistämiseen tarvittavia muodollisuuksia on rajoitettu. Verotusjärjestelmä on uudistettu, mikä on saanut aikaan budjettitulojen viisinkertaistumisen. Lyhyesti sanottuna Georgia on avattu vapaalle ja esteettömälle kaupalle.
<P>
Georgia on käytännöllisesti katsoen poistanut korruption vitsauksen valtion toimielimistä ja julkisesta hallinnosta useiden julkisen sektorin uudistusten (jotka koskevat yleisen syyttäjän virastoa, oikeuslaitosta ja poliisia) ja poliittisten uudistusten avulla. Tällä hetkellä Georgiaa pidetään maana, jolla on dynaamisesti kehittyvä talous. Edellä mainittu huomioon ottaen meidän pitäisi jatkaa Georgian kannustamista jatkamaan kehitystä, ei ainoastaan asettamalla ehtoja vaan myös myöntämällä apua.
<SPEAKER ID="466" NAME="Petru Constantin Luhan" AFFILIATION="PPE">
kirjallinen. - (RO) Georgia on yksi Euroopan unionin kumppanimaita osana eurooppalaista naapuruuspolitiikkaa (ENP). Euroopan unionin edun kannalta on ratkaisevan tärkeää taata vakaus itärajoilla, mikä voidaan saavuttaa talouskasvun ja poliittisen turvallisuuden avulla. Georgialle tarkoitettu makrotaloudellisen rahoitusavun paketti on välitön reaktio maan taloudellisiin ja yhteiskunnallisiin ongelmiin.
<P>
Vaikka Georgian talous osoittaa elpymisen merkkejä, se on edelleen hauras ja haavoittuva ja edellyttää rahoitusvakautta. Tärkeää on myös, että EU:n myöntämä makrotaloudellinen apu täydentää IMF:n sekä kansainvälisten ja kahdenvälisten avunantajien Georgialle myöntämiä muita rahoitusvälineitä ja apua ja tarjoaa Georgialle lyhyen aikavälin makrotaloudellista tukea.
<SPEAKER ID="467" NAME="David Martin" AFFILIATION="S&amp;D">
kirjallinen. - (EN) Kannatin äänestyksessä tätä päätöslauselmaa ehdotuksesta Euroopan parlamentin ja neuvoston päätökseksi makrotaloudellisen lisärahoitusavun myöntämisestä Georgialle.
<SPEAKER ID="468" NAME="Jean-Luc Mélenchon" AFFILIATION="GUE/NGL">
kirjallinen. - (FR) Euroopan unioni on löytänyt itselleen uuden tehtävän. Se soveltaa nyt Kansainvälisen valuuttarahaston (IMF) sosiaalisten varojen rajuja leikkauksia euroalueella ja itse asiassa koko EU:ssa käytettävän Euroopan rahoitusvakausrahaston kautta myöntämällä makrotaloudellista rahoitusapua EU:n ulkopuolelle.
<P>
IMF on ilmoittanut, ettei se jatka "apuaan" Georgiassa. Näin ollen enää ei ole tarvetta panna täytäntöön IMF:n tiukkaa säästösuunnitelmaa. Tämän makrotaloudellisen rahoitusavun kautta Euroopan unioni pakottaa Georgian jatkamaan suunnitelman täytäntöönpanoa siitä huolimatta. Tämä ei ole hyväksyttävää. Äänestän mietintöä vastaan.
<SPEAKER ID="469" NAME="Andreas Mölzer" AFFILIATION="NI">
kirjallinen. - (DE) Georgialla on vakavia rahoitusongelmia Venäjän kanssa vuonna 2008 puhjenneen aseellisen konfliktin ja maailmanlaajuisen rahoituskriisin vaikutusten seurauksena. Tämän vuoden tammikuussa EU hyväksyi 46 miljoonan euron apupaketin myöntämisen Georgialle. Tästä summasta 23 miljoonaa euroa on tarkoitus maksaa maalle lainana ja loput 23 miljoonaa euroa avustuksena. Nämä 46 miljoonaa euroa ovat osa EU:n rahoitusapupakettia, jonka arvo on noin 500 miljoonaa euroa ja jonka EU hyväksyi lokakuussa 2008. Tämän EU:n makrotaloudellisen avun toisen osuuden - ensimmäinen pantiin täytäntöön vuosina 2009-2010 - tarkoitus on auttaa Georgiaa kattamaan ulkoisen rahoituksen tarpeensa, ja se on sidottu tiukkoihin ehtoihin. Alustavia merkkejä sen onnistumisesta on jo nähtävissä siinä tosiasiassa, että reaalinen BKT kasvoi 6,3 prosenttia vuonna 2010, mikä todistaa talouden elpymisestä.
<P>
Siitä huolimatta on todettava, että näkyvissä on merkkejä siitä, ettei rahoja käytetä riittävän tehokkaasti. Kun otetaan huomioon useimpien EU:n jäsenvaltioiden rahoitustilanne, tätä ei voida hyväksyä. Vaikka periaatteessa kannatan rahoitusapua, äänestin tästä syystä tyhjää lopullisessa äänestyksessä.
<SPEAKER ID="470" NAME="RadvilMorkūnaitė-Mikulėnien" LANGUAGE="LT">
Olen tyytyväinen Euroopan parlamentin päätökseen hyväksyä komission ehdotus myöntää Georgialle 46 miljoonan euron makrotaloudellinen lisärahoitusapu. Tämä on Euroopan yhdentymiselle uskolliselle maalle merkittävää tukea, joka auttaa lieventämään kahden seikan - sotilaallisen konfliktin Venäjän kanssa ja maailmanlaajuisen talous- ja rahoituskriisin - kielteistä vaikutusta Georgian talouteen. Tämän avun pitkän aikavälin kannattavuuden lisäämiseksi komission on aktiivisesti autettava takaamaan varojen kohdennettu käyttö, ennen kaikkea taloudellista ja rahoitukseen liittyvää yhdentymistä EU:hun edistävien toimenpiteiden avulla, jotta se edistäisi EU:n ja Georgian välisen syvälle ulottuvan ja laaja-alaisen vapaakauppasopimuksen tekemistä mahdollisimman nopeasti.
<P>
Viisumeja koskeva vuoropuhelu on toinen toimenpide, jolla olisi selkeä vakauttava vaikutus, joka myös edistäisi uudistuksia. EU:n ja Georgian väliset sopimukset viisumijärjestelmän yksinkertaistamisesta ja takaisinotosta tulivat voimaan 1. maaliskuuta 2011 ja ovat myönteinen ensimmäinen askel. Uskon komission pian esittävän arvion näiden sopimusten täytäntöönpanosta, jotta EU:n ja Georgian yhteistyöneuvoston seuraavaan kokoukseen mennessä on mahdollista aloittaa keskustelut viisumikysymyksiin liittyvän yhteistyön jatkamisen suunnasta.
<SPEAKER ID="470" NAME="Maria do Céu Patrão Neves" AFFILIATION="PPE">
kirjallinen. - (PT) Tämän Euroopan unionin makrotaloudellisen rahoitusavun tarkoitus on auttaa kattamaan Georgian ulkoisen rahoituksen tarve, joka määritettiin yhteistyössä Kansainvälisen valuuttarahaston (IMF) kanssa IMF:n 1,17:ää miljardia Yhdysvaltain dollaria koskevan, lokakuusta 2008 saakka voimassa olleen valmiusluottojärjestelyn puitteissa. Puolet ehdotetusta avusta annetaan avustuksina ja toinen puoli lainoina. Makrotaloudellisen lisärahoitusavun pitäisi auttaa tukemaan Georgiaa selviytymään Venäjän kanssa puhjenneen konfliktin ja maailmanlaajuisen kriisin taloudellisista seurauksista ja lisäksi tukea hallituksen taloudellista uudistusohjelmaa. Äänestin tämän mietinnön puolesta, koska olen samaa mieltä kyseisestä rahoitusavusta ja myös tarpeesta - vaikka rahoitusapu onkin kiistanalaista - taata malli tämän avun täytäntöönpanon valvomiseksi, jotta parlamentti ja muut toimielimet voivat selvittää, miten näitä varoja käytetään.
<SPEAKER ID="470" NAME="Paulo Rangel" AFFILIATION="PPE">
kirjallinen. - (PT) Äänestin sen puolesta, että Georgialle myönnetään 46 miljoonaa euroa makrotaloudellista lisärahoitusapua, koska pidän sitä välttämättömänä maan auttamiseksi selviytymään yhteiskunnallisista ja taloudellisista vaikeuksista, jotka aiheutuivat konfliktista Venäjän kanssa.
<SPEAKER ID="471" NAME="Raül Romeva i Rueda" AFFILIATION="Verts/ALE">
kirjallinen. - (EN) Sen mukaisesti, miten äänestimme makrotaloudellisesta rahoitusavusta edellisellä vaalikaudella, ehdotettiin, että äänestäisimme tyhjää tässä tapauksessa, koska emme katso makrotaloudellisen rahoitusavun olevan kovin hyödyllistä niin kauan kuin se on sidottu siihen ohjelmaan, jota Kansainvälinen valuuttarahasto (IMF) kyseisissä maissa kulloinkin toteuttaa. EU:lla ei tosiaankaan ole omaa rahoitusstrategiaa IMF:n vakiomallisen makrotaloudellisen uudistusohjelman ohella. Toisaalta myönnämme, että Georgialla on rahoitustarpeita ja että EU:lla on asiassa velvoitteita. Verts/ALE-ryhmä äänesti loppujen lopuksi mietinnön puolesta.
<SPEAKER ID="472" NAME="Licia Ronzulli" AFFILIATION="PPE">
kirjallinen. - (IT) Tämänpäiväisen mietinnön hyväksyminen noudattelee ensimmäisessä käsittelyssä hyväksyttyä kantaa ja vahvistaa komission ilmaiseman näkemyksen. Tekstissä, josta äänestimme, pyydetään komissiota esittämään uusi ehdotus, jos se aikoo tehdä tekstiin huomattavia muutoksia tai korvata sen toisella tekstillä.
<SPEAKER ID="472" NAME="Niki Tzavela" AFFILIATION="EFD">
kirjallinen. - (EL) Makrotaloudellinen lisärahoitusapu auttaa Georgiaa selviytymään maailmanlaajuisesta kriisistä tukemalla hallituksen uudistusohjelmaa. Itse asiassa se helpottaa Georgian talouden lyhyen aikavälin rahoitusongelmia. Pitäen mielessä sen, että tämä rahoitusapu on määräaikaista ja kertaluonteista apua, kannatin äänestyksessä ehdotusta Euroopan parlamentin ja neuvoston päätökseksi myöntää Georgialle makrotaloudellista lisärahoitusapua.

<CHAPTER ID="005">
Valiokuntien ja valtuuskuntien kokoonpano: ks. pöytäkirja
<SPEAKER ID="018" NAME="Nirj Deva" AFFILIATION="ECR">
(EN) Arvoisa puhemies, Japanin maanjäristys ja siihen liittyneet kärsimykset sattuivat vastikään, joten eikö olisi paikallaan, että otamme ne parlamentissa huomioon ja liitymme ilmaisemaan osanottomme Japanin kansalle ja heidän demokratialleen minuutin hiljaisuudella?
<SPEAKER ID="019" NAME="Puhemies">
(PL) Meillä oli viime viikolla kokous kaikkien Euroopan parlamentin jäsenten, komission puheenjohtajan ja Euroopan unionin neuvoston puheenjohtajan Van Rompuyn kanssa. Esitin kokouksen alussa myötätuntoni koko Japanin kansalle. Puhuin myös kauhistuttavista kärsimyksistä. Tunnemme syvää myötätuntoa Japanin kansalaisia kohtaan. Vietimme myös minuutin hiljaisuuden istuntosalissa kunnioittaaksemme tässä katastrofissa kuolleiden muistoa. Asiasta käytiin myös lyhyt keskustelu. Parlamentti on tehnyt mielestäni kaiken tarvittavan myötätunnon osoittamiseksi Japanin kansalle. Kiitos.
<P>
(Suosionosoituksia)

<CHAPTER ID="003">
Puhemiehen julkilausuma
<SPEAKER ID="008" NAME="Puhemies">
(DE) Tänään me vietämme neljättä Euroopan terrorismin uhrien muistopäivää. Tämä päivä on muistettava kunnioittaaksemme kaikkia terrorismin viattomia uhreja.
<P>
Terroristihyökkäykset Madridissa tänä päivänä neljä vuotta sitten, 11. maaliskuuta 2004, ja Lontoossa 7. heinäkuuta 2005, vaativat monta kuolonuhria ja jättivät terrorismin barbaarisuuden vuoksi monet perheet hajalle.
<P>
Juuri viime perjantaina terroristijärjestö ETA murhasi Isaías Carrascon, entisen sosialistipuolueen valtuutetun ampumalla hänet, kun hän lähti kotoaan Mondragónista. Haluaisin esittää osanottomme hänen koko perheellensä. Euroopan parlamentin puhemiehen ja itseni puolesta haluaisin vakuuttaa teille, että terrorismin uhrit - kaikkialla maailmassa - eivät koskaan pyyhkiydy pois muistoistamme. Tänään kunnioitamme Isaías Carrascoa ja kaikkia terrorismin uhreja vakuuttaaksemme terroristihyökkäysten mielettömyyden uhreille kunnioituksemme ja myötätuntomme. Ne säilyvät nyt ja aina sisimmässämme ja työssämme. Meidän kaikkien velvollisuutenamme on myötätunto ja solidaarisuus jokaisen uhrin perhettä kohtaan.
<P>
Euroopan parlamentti osallistuu aktiivisesti taisteluun terrorismia vastaan terroristihyökkäyksien uhrien tukemiseksi. En voi toistaa riittävästi sitä, että terrorismille ei ole ehdottomasti mitään oikeutusta. Meidän täytyy siksi toimia yhdessä tässä taistelussa laillisuusperiaatteen ja kaiken lainsäädännöllisen voiman mukaisesti.
<P>
Hyvät naiset ja herrat, pyytäisin teitä nousemaan ja kunnioittamaan terrorismin uhrien muistoa minuutin hiljaisuudella.
<P>
(Parlamentti vietti minuutin hiljaisuuden.)

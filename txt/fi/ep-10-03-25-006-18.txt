<CHAPTER ID="006-18">
18. Schengenin rajasäännöstö ulkoisten merirajojen valvonnan osalta
<P>
Ennen päätöslauselmaluonnoksen hyväksyntää:
<SPEAKER ID="111" NAME="Michael Cashman" AFFILIATION="S&amp;D">
(EN) Arvoisa puhemies, haluan vain parlamentin tietävän, että olin Frontex-päätöksen alkuperäinen esittelijä ja että suosittelin tämän hyväksymistä niiden poikkeuksellisten toimenpiteiden vuoksi, jotka ovat tarpeen väliintulon ja meripelastuksen osalta erityisesti eteläisellä Välimerellä.
<P>
Valiokunta ei tukenut minua, joten poistin nimeni mietinnöstä ja suositan, että parlamentti hylkää nyt tarkasteltavana olevan päätöslauselman. Sen hyväksymiseen tarvitaan 369 jäsenen ehdoton enemmistö, mutta suositan, että parlamentti hylkää päätöslauselman, josta kohta äänestämme.
<SPEAKER ID="112" NAME="Cecilia Malmström" LANGUAGE="EN">
Arvoisa puhemies, parlamentin jäsenten tarkasteltavana on luonnos päätökseksi Schengenin rajasäännöstön täydentämisestä Euroopan unionin jäsenvaltioiden operatiivisesta ulkorajayhteistyöstä huolehtivan viraston koordinoiman operatiivisen yhteistyön puitteissa suoritettavan ulkoisten merirajojen valvonnan osalta.
<P>
Päätös on tarpeellinen ja se auttaa jäsenvaltioita ja Frontexia hallinnoimaan ulkoisia merirajojamme entistä tehokkaammin. Kuten tiedätte, alusten lukumäärä nousee hyvin pian, kuten aina tähän aikaan vuodesta Välimerellä.
<P>
Ehdotus sisältää hyvin tärkeitä periaatteita ja selvennyksiä sääntöihin, joita rajavartijoiden on noudatettava valvoessaan merirajoja, esimerkiksi palautuskiellon periaatteen ja velvoitteen kohdella haavoittuvia henkilöitä ja ilman huoltajaa olevia alaikäisiä erityisen varovasti.
<P>
Siinä selvennetään myös, minkälaista apua vaarassa merellä oleville henkilöille on annettava ja mihin pelastetut ihmiset on kuljetettava.
<P>
Monet parlamentin jäsenet ovat pyytäneet vuosia näitä periaatteita ja sääntöjä, ja nyt ne ovat lopultakin meidän ulottuvillamme. Ehdottamillamme muutoksilla vähennetään myös ihmishenkien menetyksen vaaraa Välimerellä tehostamalla merirajaoperaatioita.
<P>
Luonnos päätökseksi on tulosta hyvin vaikeista ja pitkistä keskusteluista jäsenvaltioiden ja esimerkiksi Yhdistyneiden Kansakuntien pakolaisasiain päävaltuutetun ja Kansainvälisen siirtolaisuusjärjestön asiantuntijoiden kanssa.
<P>
Se tarjoaa toimielimillemme paremmat puitteet näiden operaatioiden asianmukaisen valvonnan harjoittamiseen, sillä niihin kuluu merkittäviä määriä yhteisön varoja.
<P>
Ehdotuksen oikeudellisista näkökohdista totean, että komissio on valinnut oikeusperustaksi Schengenin rajasäännöstön 12 artiklan, koska säännöt koskevat rajavalvontapartioita Frontexin operaatioiden aikana, eivät rajatarkastuksia, kuten oletan parlamentin oikeudellisessa lausunnossa tarkoitettavan.
<P>
Tämän parlamentin jäsenten pyynnöstä komissio on tehnyt selvityksen vaihtoehtoisista teknisistä ratkaisuista, jotka antaisivat mahdollisuuden ensinnäkin olla käynnistämättä uudelleen sisältöä koskevaa keskustelua ja toiseksi hyväksyä ajoissa selkeät säännöt Frontex-operaatioille tänä kesänä. Valitettavasti emme löytäneet tällaista vaihtoehtoa, joten suositan arvoisille parlamentin jäsenille, etteivät he hylkää näitä kauan toivottuja uusia sääntöjä.
<SPEAKER ID="113" NAME="Puhemies">
(EN) Emme voi aloittaa tästä nyt keskustelua, hyvä jäsen Busuttil. Saatte puheenvuoron, mutta emme voi aloittaa tästä keskustelua.
<SPEAKER ID="114" NAME="Simon Busuttil" AFFILIATION="PPE">
(EN) Arvoisa puhemies, kahdessa puheenvuorossa on kehotettu parlamenttia hylkäämään päätöslauselma, mutta kukaan ei ole käyttänyt puheenvuoroa sen hyväksymisen puolesta. Minusta on vain tasapuolista, että joku saa puhua ja kehottaa jäseniä kannattamaan päätöslauselmaa.
<P>
Jos annatte minulle minuutin, voin kertoa, että syy, jonka vuoksi kansalaisvapauksien sekä oikeus- ja sisäasioiden valiokunta hylkäsi nämä säännöt ja esitti tätä päätöslauselmaa, on hyvin yksinkertainen. Oikeudellinen yksikkömme on kertonut meille - ei vain kerran vaan kahdesti - että komissio ylittää toimivaltansa esittäessään näitä sääntöjä. Tämän vuoksi me hylkäämme ne. Me todellakin haluamme nämä säännöt - olen kotoisin valtiosta, jossa halutaan nämä säännöt - mutta emme halua Euroopan komission ylittävän toimivaltaansa. Tämän vuoksi meidän on tuettava päätöslauselmaa.
<SPEAKER ID="115" NAME="Michael Cashman" AFFILIATION="S&amp;D">
(EN) Selvyyden vuoksi totean, että jos äänestätte tätä vastaan, tuette toimenpiteitä, jotka mahdollistavat pysäytykset merellä. Jos äänestätte tämän puolesta, ette tue niitä. Tämä vain selvennykseksi.
<SPEAKER ID="116" NAME="Puhemies">
(ES) Siirrymme nyt äänestyksiin.

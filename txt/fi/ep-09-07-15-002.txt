<CHAPTER ID="002">
Yhteispäätösmenettelyä noudattaen hyväksyttyjen säädösten allekirjoittaminen: ks. pöytäkirja
<P>

<SPEAKER ID="007" NAME="Daniel Cohn-Bendit" AFFILIATION="Verts/ALE">
(FR) Arvoisa puhemies, Liettuan parlamentti äänesti eilen homoseksuaalisuutta koskevasta laista, homoseksuaalisuutta ja biseksuaalisuutta koskevasta propagandasta. Liettuan presidentti on jo kieltäytynyt allekirjoittamasta kyseistä lakia. Se palautettiin parlamentin käsiteltäväksi. Kyseinen laki on Euroopan unionin perusoikeuskirjan ja Lissabonin sopimuksen 6 artiklan 1 kohdan täydellinen vastakohta.
<P>
Pyydän teitä, arvoisa puhemies, Euroopan parlamentin puolesta, vastustamaan kyseistä lakia eurooppalaisten arvojen nimessä, koska perusoikeuskirjalla, sellaisena kuin se on Lissabonin sopimuksessa, turvataan syrjimättömyys seksuaalisen suuntautumisen perusteella ja kyseisellä lailla syrjitään seksuaalivähemmistöjä.
<P>
Pyydän teitä Euroopan parlamentin puolesta kirjoittamaan Liettuan parlamentille ja toteamaan, että kyseinen laki ei vastaa yleistä käsitystä Euroopasta.
<P>
(Suosionosoituksia)
<SPEAKER ID="008" NAME="Puhemies">
(PL) Kiitos. Siirrymme käsittelemään muita asioita.
<SPEAKER ID="009" NAME="Daniel Cohn-Bendit" AFFILIATION="Verts/ALE">
(FR) Arvoisa puhemies, voitteko kertoa minulle aiotteko te ryhtyä toimiin? Olen pyytänyt teitä tekemään jotain; teidän pitäisi kertoa minulle aiotteko tehdä niin. Sitä minä teiltä pyysin.
<SPEAKER ID="010" NAME="Puhemies">
(PL) Aion ottaa selville, mitä Liettuan parlamentti on hyväksynyt, ja sitten päätän mitä teen. Otan teihin yhteyttä tässä asiassa.

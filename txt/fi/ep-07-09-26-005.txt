<CHAPTER ID="005">
Euroopan parlamentin uusien parlamentin jäsenten valtakirjojen tarkistus
<SPEAKER ID="078" NAME="Giuseppe Gargani" AFFILIATION="PPE-DE">
(IT) Arvoisa puhemies, hyvät kollegat, oikeudellisten asioiden valiokunta on valtuuttanut minut antamaan erittäin lyhyen suullisen raportin. Syyskuun 10.-11. päivä pidetyn istuntojakson aikana tarkistimme 18 bulgarialaisen parlamentin jäsenen valtakirjat sekä seitsemän muun, jotka toimivaltaiset kansalliset viranomaiset ovat nimittäneet edustajanpaikasta luopumisten takia. Tarkistamalla kaikki tavanmukaiset asiakirjat ja niihin liitetyt pöytäkirjat olemme vahvistaneet, että esteellisyysilmoitukset ovat kunnossa ja että parlamentin jäsenet ovat allekirjoittaneet ilmoitukset taloudellisista eduista. Uskon siksi voivani koko parlamentin puolesta toivottaa tervetulleiksi nämä 18 sekä seitsemän muuta parlamentin jäsentä Bulgariasta, täydentäen näin tämän Eurooppamme kattavuuden. Toivotamme siksi lämpimästi tervetulleiksi tästä päivästä lähtien ne, jotka alkavat tehdä kanssamme Euroopan parlamentin työtä.
<SPEAKER ID="079" NAME="Puhemies">
(ES) Kiitos, hyvä Giuseppe Gargani. Kyseiset valtakirjat on täten julistettu päteviksi. Toivomme uusille parlamentin jäsenille menestystä.

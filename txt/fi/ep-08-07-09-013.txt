<CHAPTER ID="013">
Tervetulotoivotukset
<SPEAKER ID="333" NAME="Puhemies">
(ES) Hyvät naiset ja herrat, haluaisin panna merkille, että meillä on puhujakorokkeella Etelä-Afrikan tasavallan valtuuskunta, jota johtaa kansainvälisten suhteiden valiokunnan puheenjohtaja D. Obed Bapela, jonka kaikki meistä tuntevat hänen suuresta ystävyydestään Eurooppaa kohtaan ja hänen osallistumisestaan apartheidin vastaiseen taisteluun.
<P>
(Suosionosoituksia)
<P>
Haluaisin toivottaa vieraamme tervetulleeksi tähän kahdenteentoista Euroopan parlamentin ja Etelä-Afrikan parlamentin väliseen kokoukseen. Tämä on erittäin tärkeä vierailu. Näiden vierailujen toistumisella edistetään poliittista vuoropuhelua, joka on olennainen osa viime vuoden toukokuussa hyväksymäämme toimintasuunnitelmaa Euroopan unionin ja Etelä-Afrikan strategisen kumppanuuden täytäntöönpanosta.
<P>
Yhteistyömme parantaminen kansainvälisen turvallisuuden ja vakauden lisäämiseksi on epäilemättä välttämättömämpää nyt kuin koskaan ennen ottaen huomioon nykyisen kireän alueellisen tilanteen eteläisessä Afrikassa ja erityisesti Zimbabwen kriisin, jonka kaikki tunnemme.
<P>
Siksi haluaisin toivottaa tervetulleeksi ystävämme Etelä-Afrikasta.

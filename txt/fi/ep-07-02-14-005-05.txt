<CHAPTER ID="005-05">
5. YMP:n suorien tukien vapaaehtoinen mukauttaminen (äänestys)
<P>
- Komission ehdotuksesta toimitetun äänestyksen jälkeen
<SPEAKER ID="125" NAME="Neil Parish " AFFILIATION="PPE-DE">
Maatalouden ja maaseudun kehittämisen valiokunnan puheenjohtaja. - (EN) Arvoisa puhemies, kysyisin komission jäseneltä, aikooko komissio perua ehdotuksensa.
<SPEAKER ID="126" NAME="Franco Frattini">
komission varapuheenjohtaja. (IT) Ilmoitan tietenkin komission jäsenten kollegiolle tänään toimitetun äänestyksen tuloksen.
<SPEAKER ID="127" NAME="Neil Parish " AFFILIATION="PPE-DE">
Maatalouden ja maaseudun kehittämisen valiokunnan puheenjohtaja. - (EN) Arvoisa puhemies, mielestäni komissio ei selittänyt asiaa kovinkaan hyvin, mutta luullakseni se ei peru ehdotustaan, joten meidän on selvitettävä oikeudellinen tilanne. Maatalouden ja maaseudun kehittämisen valiokunta on esitellyt vapaaehtoista mukauttamista koskevan toisen mietinnön sen jälkeen, kun ensimmäinen mietintö palautettiin valiokuntakäsittelyyn marraskuussa 2006 työjärjestyksen 52 artiklan 3 kohdan mukaisesti. Koska komission kanssa ei päästy yhteisymmärrykseen, valiokunta on joutunut toistamaan kantansa. Näin ollen kyseessä ei siis ole uusi mietintö, johon voidaan soveltaa uudelleen 52 artiklan 3 kohtaa, vaan ensimmäisen mietinnön vahvistaminen.
<P>
Euroopan parlamentin oikeudellinen yksikkö, jonka kanssa olen neuvotellut tästä asiasta, on ilmoittanut minulle, että tässä nimenomaisessa tapauksessa 52 artiklan 4 kohdan viimeistä lausetta on sovellettava tarvittavin muutoksin. Näin ollen parlamentti äänestää tästä lainsäädäntöpäätöslauselmasta, eikä sitä ole tarkoituksenmukaista palauttaa toiseen valiokuntakäsittelyyn 52 artiklan 3 kohdan mukaisesti, emmekä siis palauta sitä valiokuntaan.
<P>
Siksi ehdotan, että parlamentti äänestäisi parlamentin lainsäädäntöpäätöslauselman puolesta, koska olemme jo hylänneet komission lainsäädäntöehdotuksen. Aloitteenteko on nyt siis vahvasti komission ja neuvoston käsissä. Odotamme erittäin kiinnostuneina uutta ehdotusta.
<P>
(Suosionosoituksia)
<SPEAKER ID="128" NAME="Puhemies">
Yritän selventää tätä lyhyesti. Maatalouden ja maaseudun kehittämisen valiokunta ehdottaa, että valiokuntakäsittelyyn palauttamisen sijasta luonnoksesta lainsäädäntöpäätöslauselmaksi toimitetaan poikkeuksellisesti suoraan parlamentin työjärjestyksen mukainen nimenhuutoäänestys.

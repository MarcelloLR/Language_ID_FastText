<CHAPTER ID="012">
Käsittelyjärjestys
<SPEAKER ID="021" NAME="Puhemies">
(PL) Esityslistaluonnoksen lopullinen versio, jonka puheenjohtajakokous laati kokouksessaan 10. joulukuuta työjärjestyksen 137 artiklan nojalla, on jaettu. Siihen on ehdotettu seuraavia muutoksia.
<P>
Maanantai - ei muutoksia
<P>
Tiistai
<P>
Olen vastaanottanut Vapaa ja demokraattinen Eurooppa (EFD) -ryhmältä pyynnön lisätä esityslistalle suullinen kysymys komissiolle toissijaisuusperiaatteesta. Pyyntö toimitettiin kirjallisesti Euroopan parlamentin puhemiehistölle. Pyydän EFD-ryhmän edustajaa lausumaan asiasta muutaman sanan.
<SPEAKER ID="022" NAME="Francesco Enrico Speroni" LANGUAGE="IT">
Arvoisa puhemies, hyvät parlamentin jäsenet, olemme pyytäneet tämän suullisen kysymyksen lisäämistä esityslistalle, sillä katsomme, että parlamentin pitäisi saada asianmukainen vastaus näin tärkeästä seikasta, ja siksi pyydämme tätä muutosta esityslistaan.
<P>
(Parlamentti hyväksyi pyynnön.)
<SPEAKER ID="023" NAME="Puhemies">
(PL) Hyvät parlamentin jäsenet, olkaa hyvät ja ottakaa huomioon, että tämä asia on lisätty tiistai-illan esityslistaan viimeiseksi kohdaksi. Päätöslauselmaesitysten jättämisen määräaika on tiistaina 15. joulukuuta klo 10.00, ja yhteisten päätöslauselmaesitysten ja tarkistusten jättämisen määräaika on keskiviikkona 16. joulukuuta klo 10.00. Äänestys toimitetaan torstaina. Siispä tämä on huomisen esityslistan viimeinen kohta. Päätöslauselmaesitykset on jätettävä keskiviikkona, ja äänestys toimitetaan torstaina.
<SPEAKER ID="024" NAME="Hannes Swoboda" LANGUAGE="DE">
Arvoisa puhemies, jos ymmärsimme oikein, viittasitte päätöslauselmaan joka liittyy alustavasti jätettyyn esitykseen. Emme ole kuitenkaan sopineet nimenomaisesti, tuleeko päätöslauselmaa vai ei.
<SPEAKER ID="025" NAME="Puhemies">
(PL) Olette itse asiassa aivan oikeassa. Pyyntö toimitettiin päätöslauselman mukana.
<P>
Keskiviikko - ei muutoksia
<P>
Torstai
<P>
Onko teillä huomautettavaa torstaista?
<SPEAKER ID="026" NAME="Fiorello Provera">
EFD-ryhmän puolesta. - (IT) Arvoisa puhemies, hyvät parlamentin jäsenet, ensi torstaiksi on aikataulutettu monia kiireisiä asioita. Kolmantena näistä kiireisistä asioista on keskustelu Azerbaidžanin tilanteesta. Tiedotusvälineet, myös länsimaiset tiedotusvälineet, ovat raportoineet kahden nuoren blogikirjoittajan ja kahden muun henkilön välisestä kahakasta julkisella paikalla. Heidät pidätettiin ja heille määrättiin rangaistus, ja uskon, että asia on selvitettävä juurta jaksain ja että on varmistettava, onko kaikessa toimittu lain mukaisesti.
<P>
Samaan aikaan Filippiineillä on kuitenkin tapahtunut viime päivinä äärimmäisen vakavia asioita: aseistautunut ryhmä tappoi 57 ihmistä, jotka osallistuivat presidenttiehdokasta tukevaan kulkueeseen, ja hyödynsi kumouksellista tilannetta tarttuakseen aseisiin hallitusta vastaan. Tilanne on kärjistynyt niin, että Filippiineille on julistettu poikkeustila.
<P>
Hyvät parlamentin jäsenet, pyydän tästä syystä, että torstaina kolmantena asiana käsiteltäisiin Filippiinien tilannetta Azerbaidžanin tilanteen sijasta. Azerbaidžanin tapahtumat eroavat vakavuusasteeltaan selvästi siitä...
<P>
(Puhemies keskeytti puhujan.)

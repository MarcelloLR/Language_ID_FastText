<CHAPTER ID="005-01">
1. Maatalouden yhteisestä markkinajärjestelystä annetun asetuksen (EY) N:o 1234/2007 muuttaminen siipikarjanlihan kaupan pitämistä koskevien vaatimusten osalta (
<P>
- Ennen äänestystä:
<SPEAKER ID="077" NAME="Ilda Figueiredo" LANGUAGE="PT">
Arvoisa puhemies, hyvä kollegat, haluan vain lyhyesti selittää, että tämä mietintö sisältää tarkistuksia, jotka maatalouden ja maaseudun kehittämisen valiokunta hyväksyi yksimielisesti täällä täysistunnossa 19. kesäkuuta 2008 hyväksytyn päätöslauselman mukaisesti. Siinä hylättiin komission ehdotus, jonka tarkoituksena oli sallia siipikarjan pitäminen kaupan ihmisravinnoksi jopa antimikrobisen käsittelyn jälkeen.
<P>
Haluan näin ollen kiittää kaikkia, jotka työskentelivät minun kanssani tämän mietinnön parissa, ympäristön, kansanterveyden ja elintarvikkeiden turvallisuuden valiokunnan lausunnon valmistelija ja jäsenet mukaan luettuina.
<P>
Toivomme, että Euroopan komissio ja neuvosto ottavat tämän mietinnön ja Euroopan parlamentin lausunnon huomioon kansanterveyden, elintarviketurvallisuuden ja siipikarjan tuottajien puolustamiseksi Euroopan unionissa.

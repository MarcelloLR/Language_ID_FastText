<CHAPTER ID="010-02">
2.  (
<P>

<SPEAKER ID="116" NAME="Christopher Beazley" AFFILIATION="PPE-DE">
Arvoisa puhemies, esitän työjärjestyshuomautuksen työjärjestyksen 152 ja 160 artikloista, jotka koskevat äänestysmenettelyä ja nimenhuutoäänestyksiä. On ilmeistä, että työjärjestystä on rikottu ja käytetty täysin sen tarkoituksen vastaisesti. Saisinko pyytää teidän välityksellänne, että jäsen Corbettin ja muiden kaltaiset asiantuntijat tutkivat hyvin huolellisesti, mitä tänään on tapahtunut? Olen ymmärtänyt, että puhemiehellä on valta julistaa pyynnöt nimenhuutoäänestyksestä mitättömiksi. Se saattaa osoittautua tarpeelliseksi, kun tulevaisuudessa toimitetaan suurempia äänestyksiä.
<SPEAKER ID="117" NAME="Reinhard Rack" AFFILIATION="PPE-DE">
(DE) Arvoisa puhemies, tässä parlamentissa meillä on erittäin vapaamielinen ja etenkin vähemmistöystävällinen työjärjestys, ja niin tulee ollakin. On toiveidemme ja velvollisuuksiemme mukaista säilyttää se. Se kuitenkin edellyttää, että erilaiset ryhmät käyttävät vähemmistöoikeuksiaan asianmukaisesti eivätkä väärinkäytä niitä. Kun niin käy - niin kuin tänään on tapahtunut - meidän tulisi harkita tätä käytäntöä uudelleen.
<SPEAKER ID="118" NAME="Daniel Hannan" AFFILIATION="PPE-DE">
Arvoisa puhemies, minun täytyy paheksua kahta edellistä työjärjestyspuheenvuoroa. Tässä asiassa säännöt ovat täysin selvät. Jokaisella ryhmällä on oikeus pyytää nimenhuutoäänestyksiä. Puhemiehelle ei anneta minkäänlaista harkintavaltaa. Olemme aina hyväksyneet sen, että loppujen lopuksi kaikissa demokraattisissa parlamenteissa enemmistöllä on oikeus saada tahtonsa läpi, mutta se, mitä olemme juuri kuulleet, on erittäin suvaitsematon kanta, joka ei salli minkäänlaista vastustusta eikä minkäänlaisia eriäviä mielipiteitä, ja jos kollegani haluavat ymmärtää, miksi Euroopan unioni on niin epäsuosittu äänestäjien keskuudessa, teidän on vain otettava huomioon oma suvaitsematon asenteenne kaikkia niitä kohtaan, jotka ilmaisevat minkä tahansa omasta näkemyksestänne poikkeavan näkemyksen.
<P>
(Suosionosoituksia)
<SPEAKER ID="119" NAME="Puhemies">
Jäsen Hannan, tietääkseni kaikki äänestykset toimitettiin tänä aamuna nimenhuudon mukaan. Näin ollen työjärjestystä on noudatettu huolellisesti.
<SPEAKER ID="120" NAME="Nigel Farage" AFFILIATION="IND/DEM">
Arvoisa puhemies, haluan huomauttaa jäsen Beazleylle ja jäsen Rackille, ja ehkä teillekin, herra puhemies, että tänään voimme ensimmäistä kertaa sinä aikana, kun olen toiminut Euroopan parlamentissa, itse asiassa olla varmoja siitä, että tulokset ovat oikeat, koska tavallisesti äänestys on pelkkää ilveilyä! Älkää siis valittako. Me autamme teitä siistimään tämän paikan, jotta tulevaisuudessa suurempi osa tästä työstä tehdään valiokunnassa, eikä meille anneta käsiteltäväksi satoja, ellei tuhansia tarkistuksia niin kuin joissakin tapauksissa. Olemme toimineet täysin työjärjestyksen mukaisesti, ja teidän kaikkien - etenkin niiden, jotka uskovat tähän parlamenttiin - tulisi ottaa siitä opikseen.
<SPEAKER ID="121" NAME="Martin Schulz">
PSE-ryhmän puolesta. - (DE) Arvoisa puhemies, esitän työjärjestyshuomautuksen työjärjestyksen 171 artiklan mukaisesti ja jätän käsiteltäväksi ehdotuksen Euroopan parlamentin sosialidemokraattisen ryhmän puolesta: ottaen huomioon tarpeen keskustella pikaisesti työjärjestyksestä ja sen tulkinnasta, ehdotan, että istunto keskeytetään nyt ja että kaikkia lisäkeskusteluja, äänestysselitykset mukaan lukien, lykätään kello kymmeneen tänä iltana.
<P>
(Suosionosoituksia)
<SPEAKER ID="122" NAME="Puhemies">
Neljätoista parlamentin jäsentä on pyytänyt äänestysselityksiä niistä seitsemästä keskustelusta, jotka käytiin eilen ja tänä aamuna. Kaikki neljätoista parlamentin jäsentä ovat pyytäneet selitystä kaikista seitsemästä keskustelusta. Kymmenen heistä kuuluu IND/DEM-ryhmään, kaksi PPE-DE-ryhmään, ja kaksi on sitoutumattomia.
<P>
Jos nämä äänestysselitykset annetaan nyt, ne vievät todennäköisesti jopa kaksi tuntia aikaamme.
<P>
Näin ollen esitän parlamentille seuraavan työjärjestyshuomautuksen: joko annamme äänestysselitykset ja pysymme täällä kaksi tuntia tai kauemmin, tai keskeytämme istunnon nyt, niin kuin jäsen Schulz ehdotti, ja annamme äänestysselitykset tänä iltana.
<P>
(Parlamentti suostui ehdotukseen.)
<P>
Hyvät naiset ja herrat, äänestysselitysten aikataulusta ilmoitetaan klo 15.00.

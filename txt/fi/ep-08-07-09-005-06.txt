<CHAPTER ID="005-06">
6. Euroopan yritys- ja kauppatilastojen uudenaikaistamisohjelma (MEETS) (
<P>
- Ennen äänestystä:
<SPEAKER ID="090" NAME="Christoph Konrad">
esittelijä. - (DE) Arvoisa puhemies, hyvät naiset ja herrat, haluaisin tehdä muutaman huomautuksen tästä mietinnöstä, jonka yksi näkökulma on, kuten tiedätte, että sillä edistetään sääntelyn purkamista ja byrokratian vähentämistä koskevaa prosessia.
<P>
Mietinnössä esitetään komissiolle velvoitetta raportoida parlamentille vuosittain ja tiedottaa meille, miten byrokratian vähentämistä ja sääntelyn purkamista koskeva prosessi etenee ja, toivottavasti, miten hyvin se menestyy. Meillä parlamentissa voi kuitenkin olla huomattavasti suurempi asema tässä prosessissa. Siksi toivoisin ja haluaisin, että tämän komission raportointivelvoitteen lisäksi me itse voisimme osallistua huomattavasti aktiivisemmin tähän prosessiin, esimerkiksi valiokuntatyömme avulla. Erityisesti talous- ja raha-asioiden valiokunta voi ottaa näissä asioissa johtavan aseman, muun muassa ryhtymällä vuoropuheluun komission jäsenen Verheugenin ja Stoiberin ryhmän kanssa.
<P>
Siksi meillä parlamentissa on vielä työtä tämän asiakirjan kanssa, ja haluaisin käyttää tämän tilaisuuden korostaakseni sitä.

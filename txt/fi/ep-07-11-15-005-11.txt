<CHAPTER ID="005-11">
11. EU:n ja Ukrainan talous- ja kauppasuhteet (äänestys) 
<P>
Mietintö: Zaleski
<P>
- Ennen äänestystä:
<SPEAKER ID="114" NAME="Zbigniew Zaleski  " AFFILIATION="PPE-DE">
esittelijä. - (DE) Arvoisa puhemies, ennen äänestystä minä ja kollegani kansainvälisen kaupan valiokunnasta haluaisimme lausua kiitoksemme menestyksekkäästi tehdystä työstä, jonka avulla voimme säästää aikaa, koska tarkistuksia ei ole.
<P>
Tämän mietinnön pitäisi lähettää Ukrainan uudelle hallitukselle ja parlamentille selvä viesti siitä, että me olemme omalta osaltamme tehneet kaiken tarvittavan varmistaaksemme, että vapaakauppa-aluetta koskevat neuvottelut voidaan käydä. Olemme tässä vuoropuhelussa luottavaisia kumppaneita. Jos Ukrainasta on täällä tänään edustaja, voisiko hän kertoa kansalliselle parlamentille, että Euroopan parlamentti suosittelee äänestämään viipymättä Ukrainan WTO:hon liittymistä koskevasta hakemuksesta ja ratifioimaan tämän liittymisen heti, kun päätös Genevessä on tehty.
<P>
Sekä EU:n että Ukrainan molemminpuolisen edun takia pyydän teitä kaikkia nyt tukemaan tätä mietintöä. Suuret kiitokset.
<P>
(Suosionosoituksia)
<SPEAKER ID="115" NAME="Puhemies">
(DE) Arvoisa Zbigniew Zaleski, jos voisin onnitella teitä siitä, miten hyvin ilmaisette itseänne kielelläni, tekisin niin.

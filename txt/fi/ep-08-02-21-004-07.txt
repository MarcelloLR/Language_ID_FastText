<CHAPTER ID="004-07">
7. (
<P>
- Ennen tarkistuksesta 21 toimitettua äänestystä
<SPEAKER ID="085" NAME="Françoise Castex">
esittelijä. - (FR) Arvoisa puhemies, pyydän tarkistuksen 21 siirtämistä 40 kohdan jälkeen.
<P>
(Parlamentti hyväksyi pyynnön.)
<P>
- Ennen tarkistuksesta 62 toimitettua äänestystä
<SPEAKER ID="087" NAME="Françoise Castex">
esittelijä. - (FR) Arvoisa puhemies, tarkoituksena oli tehdä kieliasua koskeva suullinen korjaus tarkistukseen 62 ja muistuttaa parlamentille, että tarkistuksen ranskankielinen versio on oikea ja että termi ”income” (tulo) on säilytetty englanninkielisessä toisinnossa. Myös muiden tarkistusten ranskankielinen versio on oikea.
<P>
Ennen tarkistuksesta 30 toimitettua äänestystä
<SPEAKER ID="089" NAME="Françoise Castex">
esittelijä. - (FR) Arvoisa puhemies, esitän suullisen tarkistuksen. Haluan poistaa ensimmäisestä lauseesta sanan ”fragmentation” (pirstoutuminen) ja korvata toisessa lauseessa sanan ”assurer” (varmistaa) sanalla ”renforcer” (vahvistaa).
<P>
Samoin huomautan jäsen Bushill-Matthewsille, että englanninkielisessä toisinnossa ”précarité” käännetään sanalla ”non secure” (epävarma).
<P>
(Parlamentti hyväksyi suullisen tarkistuksen.)
<P>
- Ennen tarkistuksesta 55 toimitettua äänestystä
<SPEAKER ID="091" NAME="Avril Doyle" AFFILIATION="PPE-DE">
(EN) Arvoisa puhemies, mielestäni PPE-DE-ryhmän äänestyslistassa on tätä tarkistusta koskeva virhe. Voisinko pyytää teitä saattamaan sen esittelijän tietoon? Luulen hänen tarkoittavan tässä kohdassa plus eikä miinus. Tarkoitan tarkistusta 55 koskevaa nimenhuutoäänestystä.
<P>
- Castexin mietinnöstä toimitetun äänestysten päätteeksi
<SPEAKER ID="093" NAME="Dirk Sterckx" AFFILIATION="ALDE">
(NL) Arvoisa puhemies, mielestäni on kummallista, että parlamentti äänestää mietinnöstä, jonka muutamille sivuille tehtyjen tarkistusten käsittely on kesken. Luulin, ettemme enää tee näin täysistunnossa, vaan jätämme työn komissiolle vähentääksemme täysistunnossa käsiteltävien tarkistusten määrää.
<SPEAKER ID="094" NAME="Puhemies">
(DE) Hyvä jäsen Sterckx, olette aivan oikeassa huomauttaessanne asiasta.

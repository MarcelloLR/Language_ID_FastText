<CHAPTER ID="013">
Esityslista: ks. pöytäkirja
<SPEAKER ID="087" NAME="Hannes Swoboda" AFFILIATION="PSE">
(DE) Arvoisa puhemies, aamupäivän istunto päättyi jälleen puoli tuntia ennen aikojaan. Puhetta johtanut varapuhemies Kaufmann ansaitsee kiitokset siitä, että hän pahoitteli asiaa tuolloin sisään tulvineille vierailijoille.
<P>
Pyytäisin, että puhetta johtava henkilö antaisi milloin tahansa hieman lisää puheaikaa, jos on joka tapauksessa selvää, että istunto päättyy aiemmin. Ei ole vierailijoiden kannalta lainkaan mukavaa, että he tulevat parlamenttiin odottaen pääsevänsä seuraamaan kiintoisaa keskustelua mutta löytävätkin tyhjän istuntosalin. Tältä osin voitaisiin toimia hieman joustavammin. Jäsenetkin olisivat tyytyväisiä.
<P>
(Suosionosoituksia)
<SPEAKER ID="088" NAME="Puhemies">
Hyvä jäsen Swoboda, olen samaa mieltä kanssanne joustavuudesta. Olen hyvin tiukka, kun aikaa on vähän. Haluaisin lisätä enimmäispuheaikaa mahdollisuuksien mukaan. Mitä kuitenkaan tehdä, kun esityslistaan varattu aika ja jäsenten aika on jo kulunut?
<SPEAKER ID="089" NAME="Richard Corbett" AFFILIATION="PSE">
(EN) Arvoisa puhemies, toteaisin tältä osin vain, että teillä on mahdollisuus paitsi antaa puhujien puhua pidempään, jakaa ylimääräisiä puheenvuoroja catch the eye -menettelyä käyttämällä, mikä on täysin työjärjestyksen mukaista.
<SPEAKER ID="090" NAME="Puhemies">
Totta kai, jäsen Corbett, mikäli puhujat vain ovat täällä. Puhemies ei voi antaa puheenvuoroa poissaoleville jäsenille.

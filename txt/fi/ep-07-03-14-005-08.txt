<CHAPTER ID="005-08">
8. Ydinaseiden leviämisen estäminen ja ydinaseriisunta (äänestys) 
<P>
- Ennen äänestystä:
<SPEAKER ID="116" NAME="Monica Frassoni" AFFILIATION="Verts/ALE">
(IT) Arvoisa puhemies, ryhmäni teki virheen siinä, ettei se pyytänyt ajoissa kahden äänestyksen toimittamista nimenhuutoäänestyksenä. Jos kukaan ei vastusta, pyydän teitä ystävällisesti antamaan luvan tehdä niin nyt, vaikka määräaika onkin jo umpeutunut.
<P>
Tämä koskisi alkuperäisen tekstin 1 kohtaa, äänestysluettelossa olevan kohta kohdalta -äänestyksen toista osaa, sekä edelleen alkuperäisen tekstin 9 kohtaa, jonka osalta on varauduttu erilliseen äänestykseen: pyydämme nimenhuutoäänestystä myös tässä tapauksessa, jos suostutte siihen ja jos annatte meille anteeksi tekemämme virheen.
<P>
(Parlamentti hyväksyi pyynnön.)
<P>
- Ennen 2 kohdasta toimitettua äänestystä:
<SPEAKER ID="118" NAME="Vytautas Landsbergis" AFFILIATION="PPE-DE">
(EN) Arvoisa puhemies, voimme parantaa 2 kohtaa lisäämällä siihen vain muutaman sanan.
<P>
Kyse on lauseesta "toistaa kaikille ydinsulkusopimukseen kuulumattomille valtioille osoittamansa kehotuksen liittyä kyseiseen sopimukseen". Tämä on aivan asianmukaista ja normaalia. Voisimme kuitenkin kehottaa heitä ensin "noudattamaan vapaaehtoisesti" ja vasta sitten liittymään sopimukseen, jolloin saisimme lauseeseen uudenlaista kannustusta.
<P>
(Parlamentti hyväksyi suullisen tarkistuksen.)
<SPEAKER ID="120" NAME="Puhemies">
Äänestykset ovat päättyneet.

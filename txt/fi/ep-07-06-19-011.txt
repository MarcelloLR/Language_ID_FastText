<CHAPTER ID="011">
Parlamentin kokoonpano 
<SPEAKER ID="242" NAME="Puhemies">
Hyvät parlamentin jäsenet, Irlannin toimivaltaiset viranomaiset ovat ilmoittaneet minulle, että jäsen Colm Burke on nimitetty Euroopan parlamentin jäseneksi Simon Coveneyn tilalle tästä päivästä eli 19. kesäkuuta 2007 alkaen. Haluan toivottaa jäsen Burken hyvin lämpimästi tervetulleeksi Euroopan parlamenttiin. Toivon työnne tuovan teille suurta iloa.
<SPEAKER ID="243" NAME="Avril Doyle" AFFILIATION="PPE-DE">
(EN) Arvoisa puhemies, minäkin haluan toivottaa jäsen Colm Burken tervetulleeksi parlamenttiin Irlannin parlamenttiin valitun kollegamme Simon Coveneyn tilalle. Hyödynnän tätä tilaisuutta toivottaakseni Simonille menestystä kansallisessa politiikassa. Olemme saaneet hänen tilalleen erinomaisen henkilön, Colm Burken, joka tulee Simonin vaalipiiristä Etelä-Corkista.
<SPEAKER ID="244" NAME="Puhemies">
Monet kiitokset, jäsen Doyle. Onnentoivotustenne siivin menestys on taattu!
<SPEAKER ID="245" NAME="Puhemies">
Parlamentin työjärjestyksen 3 artiklan 2 kohdan mukaisesti jäsen Burke voi osallistua parlamentin ja sen elinten istuntoihin täysin valtuuksin niin kauan kuin jäsenen valtakirjaa ei ole tarkastettu tai sitä koskevaa muistutusta ratkaistu, mikäli hän on antanut kirjallisen ilmoituksen siitä, ettei hänellä ole Euroopan parlamentin jäsenen tehtävän kanssa yhteensopimattomia tehtäviä.

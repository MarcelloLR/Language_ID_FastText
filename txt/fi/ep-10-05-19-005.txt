<CHAPTER ID="005">
Tervetulotoivotukset
<SPEAKER ID="108" NAME="Puhemies">
(ES) Minulla on ilo ilmoittaa teille, että Kuwaitin kansalliskokouksen valtuuskunta on saapunut parlamentin viralliselle lehterille. Toivotamme Kuwaitin valtuuskunnan lämpimästi tervetulleeksi.
<P>
(Suosionosoituksia)
<P>
Valtuuskuntaa johtaa sen puheenjohtaja Ali Al-Debaqbasi, ja se on tullut Strasbourgiin tapaamaan Euroopan parlamentin jäseniä.
<P>
Euroopan parlamentti pitää hyvin tärkeinä Euroopan unionin ja Persianlahden yhteistyöneuvoston jäsenvaltioiden välisiä suhteita. Yhteistyöneuvoston puheenjohtajana toimii tänä vuonna Kuwait.
<P>
Olemme vakuuttuneita siitä, että hedelmällinen keskustelu Euroopan parlamentin ja Persianlahden yhteistyöneuvoston jäsenvaltioiden välillä vahvistaa Euroopan unionin ja Persianlahden yhteistyöneuvoston välistä yhteistyötä ja kannustaa siten saamaan aikaan muutoksen ja onnistuneen päätöksen vapaakauppasopimuksesta käytävissä neuvotteluissa.
<P>
Niinpä toivotamme Ali Al-Debaqbasille ja hänen kollegoilleen tuloksekasta vierailua luonamme.

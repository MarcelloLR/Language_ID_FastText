<CHAPTER ID="011-01">
1. Pitkälle kehitetyssä terapiassa käytettävät lääkkeet (äänestys)
<P>
- Mikolášikin mietintö
<P>
- Ennen äänestystä:
<SPEAKER ID="124" NAME="Miroslav Mikolášik " AFFILIATION="PPE-DE">
esittelijä. - (EN) Arvoisa puhemies, haluan käyttää esittelijänä tämän tilaisuuden selventääkseni erästä asiaa samalla kun esittelen tämän mietinnön.
<P>
Jotkut varjoesittelijöinä toimineista kollegoistani ovat ohittaneet minut ja esittäneet osaa yksi niin sanottuna neuvoston kanssa tehtynä kompromissina. Tuomitsen tämän toimintatavan ja vastustan sitä jyrkästi, sillä se heikentää parlamentin asemaa.
<P>
Euroopan parlamentissa on kahdeksan poliittista ryhmää, mutta näistä yli 70 tarkistuksesta on sopinut vain kolme ryhmää: Euroopan parlamentin sosialidemokraattinen ryhmä, Euroopan liberaalidemokraattien liiton ryhmä sekä Euroopan yhtyneen vasemmiston konfederaatioryhmä / Pohjoismaiden vihreä vasemmisto. Neuvosto ei ole ilmoittanut meille, että Coreper olisi hyväksynyt tämän paketin. Siksi kehotan teitä äänestämään osaa yksi vastaan ja osan kaksi puolesta, sillä osa kaksi on parlamentin valiokuntien tekemän työn tulosta.
<P>
Samalla haluan tuoda kuitenkin selvästi esiin, että kuuntelen Euroopan parlamentin mielipiteitä ja että äänestän pääesittelijänä ehdottomasti tämän ehdotuksen puolesta.
<SPEAKER ID="125" NAME="Dagmar Roth-Behrendt" AFFILIATION="PSE">
(EN) Arvoisa puhemies, haluan vain korostaa, että minä ja joidenkin muiden poliittisten ryhmien jäsenet käytimme demokraattista oikeuttamme esittää tarkistuksia määräaikaan mennessä. Painotan, että kaikki osan yksi tarkistukset vastaavat valiokunnan äänestystulosta ja ovat linjassa sen sopimuksen kanssa, joka saatiin aikaan teknisessä kolmikantamenettelyssä esittelijän kanssa, ja että esittelijä päätti myöhemmin olla jatkamatta kyseistä menettelyä. Emme ylittäneet valtuuksiamme yhdessäkään kohdassa, ja ehdotankin, että siirrymme äänestykseen. Olen aina noudattanut täällä sovellettavia demokraattisia menettelyjä.
<P>
(Suosionosoituksia)
<P>
- Ennen tarkistuksesta 66 toimitettua äänestystä:
<SPEAKER ID="481" NAME="Hartmut Nassauer" AFFILIATION="PPE-DE">
(DE) Arvoisa puhemies, katson, ettei kompromissitarkistus kata tarkistusta 66, ja olisin kiitollinen, jos voisimme äänestää siitä erikseen.
<SPEAKER ID="482" NAME="Puhemies">
Tehdyn analyysin mukaan sairaaloiden poikkeuslupia koskeva tarkistus 127 kattaa tarkistuksen 66. Katson siksi, että näistä asioista on jo äänestetty.
<SPEAKER ID="483" NAME="Alejo Vidal-Quadras" AFFILIATION="PPE-DE">
(ES) Arvoisa puhemies, jotta äänestys sujuisi varmasti asianmukaisesti, pyydän, että kun ilmoitatte nimenhuutoäänestyksen alkamisesta, odottaisitte hieman kauemmin ennen sen päättämistä, sillä joidenkin jäsenten on vaikea pysyä mukana nopeassa tahdissanne.
<P>
(Suosionosoituksia)
<P>
Olkaa siis hyvä ja odottakaa muutama sekunti pidempään äänestyksen käynnistämisen ja sulkemisen välillä. Kiitos.
<P>
- Ennen komission tarkistetusta ehdotuksesta toimitettua äänestystä:
<SPEAKER ID="485" NAME="Miroslav Mikolášik " AFFILIATION="PPE-DE">
esittelijä. - (FR) Arvoisa puhemies, äänestysluetteloni mukaan meidän olisi pitänyt äänestää myös tarkistuksista 24, 35, 44, 45, 61 ja 62 kahdessa osassa sekä tarkistuksesta 66, mitä emme ole tehneet. Pyydän siksi teitä ystävällisesti käynnistämään niistä äänestyksen. Kiitos.
<SPEAKER ID="486" NAME="Puhemies">
Hyvä jäsen Mikolášik, ensimmäinen paketti kattoi nämä tarkistukset.

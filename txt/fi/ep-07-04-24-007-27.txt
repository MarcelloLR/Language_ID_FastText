<CHAPTER ID="007-27">
27. Perunatärkkelyksen tuotannon kiintiöjärjestelmä (äänestys) 
<P>
- Janusz Wojciechowskin mietintö
<P>
- Ennen tarkistuksesta 8 toimitettua äänestystä:
<SPEAKER ID="145" NAME="Janusz Wojciechowski " AFFILIATION="UEN">
esittelijä. - (PL) Arvoisa puhemies, äänestimme äsken tarkistuksesta, jolla perunatärkkelystuotannon kiintiöjärjestelmä ulotettiin neljään vuoteen. Tämä on hyvä uutinen vanhoille jäsenvaltioille, joiden hallussa on näistä kiintiöistä 90 prosenttia, joka riittää niiden tarpeiden täyttämiseen.
<P>
Tehkäämme nyt jotain mukavaa uusille jäsenvaltioille, jotka eivät ole yhtä tyytyväisiä omiin kiintiöihinsä, ja hyväksykäämme tarkistus 8. Tämä mahdollistaa kiintiöiden siirtämisen seuraavalle kalenterivuodelle - ne kiintiöt, joita vanhat jäsenvaltiot eivät käytä vuonna X, olisi osoitettava seuraavana vuonna uusille jäsenvaltioille, komission suostumuksella.
<P>
Haluan huomauttaa, että pitkällä aikavälillä tämä tarkistus ei johtaisi kiintiöiden kasvuun, ja pyydän, että se hyväksytään unionin solidaarisuuden vuoksi. Jos tarkistus hyväksytään, Unioni kansakuntien Euroopan puolesta -ryhmä on valtuuttanut minut peruuttamaan tarkistukset 5, 6 ja 7, joiden seurauksena kiintiöt kasvavat.
<SPEAKER ID="146" NAME="Puhemies">
Olemme saaneet tietoja, jotka olisi ollut tarkoituksenmukaisempaa antaa mietinnöstä jo käydyn keskustelun kuluessa.

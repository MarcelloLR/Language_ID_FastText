<CHAPTER ID="009-07">
7. Schengenin tietojärjestelmän (SIS) tietoliikenneinfrastruktuuri (päätös) (äänestys) 
<P>
- Mietintö: Carlos Coelho (A6-0357-2007)
<P>
- Ennen äänestystä
<SPEAKER ID="125" NAME="Carlos Coelho  " AFFILIATION="PPE-DE">
esittelijä. - (PT) Arvoisa puhemies, koska olemme myöhässä, esitän vain kolme lyhyttä huomautusta: ensinnäkin parlamentti pahoittelee SIS II:n viivästymistä. Toiseksi parlamentti on hätätilanteessa, sillä ellei se tee päätöstä heti, uudet jäsenvaltiot saattavat joutua ottamaan uudelleen käyttöön sisärajatarkastukset, mikä ei ole hyväksyttävää. Kolmanneksi parlamentti jatkaisi mieluummin SISNET-sopimusta teknisen ratkaisun avulla ja pitää vaihtoehtoista ratkaisua eli s-TESTA-sopimusta taloudellisesti vahingollisena vaihtoehtona, mutta valitettavasti molempien vaihtoehtojen käsittelyä on jatkettava, jotta vältetään rajatarkastusten käyttöönotto, mitä kukaan ei halua.

<CHAPTER ID="008-26">
26. Avioliittoasioissa sovellettava laki (
<P>
- Ennen äänestystä:
<SPEAKER ID="156" NAME="Panayiotis Demetriou" LANGUAGE="EN">
Arvoisa puhemies, haluan esittää seuraavan suullisen tarkistuksen: "Puolisot voivat sopia avioeroon ja asumuseroon sovellettavan lain nimeämisestä, edellyttäen että tämä laki on perussopimuksissa ja Euroopan unionin perusoikeuskirjassa määriteltyjen perusoikeuksien ja oikeusjärjestyksen perusteiden (ordre public) mukainen."
<P>
Suullisella tarkistuksella rajoitetaan 20 artiklassa tarkoitettua puolisoiden lainvalintaoikeutta, ja käsitykseni mukaan tarkistus on PPE-DE-ryhmän poliittisen linjan mukainen. Ryhmä halusi rajoittaa lainvalintaa, jotta laki olisi perusoikeuksien ja myös oikeusjärjestyksen perusteiden mukainen, kuten tarkistuksessa toteamme. Näin ollen tuomari, jolle puolisot jättävät ulkomaisen lain soveltamista koskevan hakemuksen, ratkaisee asian ja toteaa, ettei hakemusta hyväksytä, koska laki on oikeusjärjestyksen tai perusoikeuksien vastainen.
<SPEAKER ID="157" NAME="Evelyne Gebhardt" LANGUAGE="DE">
Arvoisa puhemies, hyväksyn tämän tarkistuksen, koska se on itsestään selvä. Sovellettavan lain on luonnollisesti oltava EU:n perussopimusten ja Euroopan unionin perusoikeuskirjan periaatteiden mukainen. Minulla ei ole mitään tätä tarkistusta vastaan.
<SPEAKER ID="158" NAME="Puhemies">
(FR) Vastustaako joku tämän suullisen tarkistuksen käsiteltäväksi ottamista?
<P>
Nähtävästi ei.
<P>
(Suullinen tarkistus hyväksyttiin.)
<SPEAKER ID="159" NAME="Carlo Casini" AFFILIATION="PPE-DE">
(IT) Arvoisa puhemies, on selvää, etten vastusta ihmisoikeuksien ja EU:n perusoikeuksien huomioon ottamista lainvalinnan yhteydessä. Kyse ei ole siitä. Kyse on siitä, että jos puolisoilla on lainvalintaoikeus - korostaisin, että mahdollisuus lainvalintaan on poikkeus kaikissa oikeusjärjestelmissä - onko laki valittava EU:n 27 jäsenvaltion lakien vaiko kaikkien maailman maiden lakien joukosta.
<P>
Näin ollen en vastusta tätä tarkistusta, mutta mielestäni se ei voi estää äänestyksen toimittamista Euroopan kansanpuolueen (kristillisdemokraatit) ja Euroopan demokraattien ryhmän myöhemmin tekemistä tarkistuksista, joiden mukaan lain voi valita ainoastaan EU:n 27 jäsenvaltion lakien joukosta.
<SPEAKER ID="160" NAME="Bruno Gollnisch" AFFILIATION="NI">
(FR) Arvoisa puhemies, keskustelusta on käynyt ilmi, että tämän asian parissa riittää vielä tehtävää. Näistä asioista olisi ilmeisesti pitänyt keskustella valiokunnassa. Siksi pyydän Euroopan parlamentin työjärjestyksen mukaisesti teitä ystävällisesti palauttamaan tämän mietinnön valiokuntaan.
<P>
(Asian palauttamista valiokuntaan koskeva pyyntö hylättiin.)
<P>
Tarkistuksesta 32 toimitetun äänestyksen jälkeen:
<SPEAKER ID="162" NAME="Evelyne Gebhardt" LANGUAGE="DE">
Arvoisa puhemies, Euroopan kansanpuolueen (kristillisdemokraatit) ja Euroopan demokraattien ryhmä, Euroopan parlamentin sosialidemokraattinen ryhmä, Vihreät / Euroopan vapaa allianssi -ryhmä ja Euroopan liberaalidemokraattien liiton ryhmä sopivat keskenään seuraavaa: jos parlamentti hyväksyy tämän PPE-DE-ryhmän esittämän suullisen tarkistuksen, kaikki muut PPE-DE-ryhmän tarkistukset peruutetaan. Oletan PPE-DE-ryhmän peruuttavan kyseiset tarkistukset.
<SPEAKER ID="163" NAME="Panayiotis Demetriou" LANGUAGE="EL">
Arvoisa puhemies, pitää paikkansa, että tämä kuului sopimuksen ehtoihin. Carlo Casini oli eri mieltä. Mielestäni esittämäni suullinen tarkistus, joka hyväksyttiin, kattaa PPE-DE-ryhmän tarkistukset, eikä näistä tarkistuksista, jotka esitettiin nimenomaan oikeuden rajoittamista koskevan vaatimuksen tueksi, tarvitse äänestää.
<SPEAKER ID="164" NAME="Puhemies">
(FR) Näin ollen tarkistukset 32-37 ovat rauenneet.
<P>
Menemme siis eteenpäin. Ryhmillä oli jotakin sanottavaa.
<P>
Ennen lainsäädäntöpäätöslauselmasta toimitettavaa äänestystä:
<SPEAKER ID="165" NAME="Cristiana Muscardini" AFFILIATION="UEN">
(FR) Arvoisa puhemies, joskus on laitettava silmälasit päähän, jotta voi nähdä, pyytääkö joku Euroopan parlamentin jäsenistä puhemieheltä työjärjestyspuheenvuoroa.
<P>
Kuten tiedätte, toinen ryhmä voi hyväksyä tarkistukset, jotka toinen ryhmä on hylännyt. Emme ole tyytyväisiä siihen, mitä Carlo Casini sanoi. Aiomme äänestää Unioni kansakuntien Euroopan puolesta -ryhmän hyväksymästä tarkistuksesta.
<SPEAKER ID="166" NAME="Puhemies">
(FR) Hyvä Cristiana Muscardini, totesin juuri, että tarkistukset olivat rauenneet. En voi toimittaa niistä äänestystä niiden rauettua.

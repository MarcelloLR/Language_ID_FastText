<CHAPTER ID="007">
Edellisen istunnon pöytäkirjan hyväksyminen: ks. pöytäkirja
<P>

<SPEAKER ID="055" NAME="Marco Cappato" AFFILIATION="ALDE">
(IT) Arvoisa puhemies, parlamentin puhemiehistö ilmoitti meille virallisesti, että tiedot Euroopan parlamentin jäsenten osallistumisesta valiokuntien kokouksiin ja täysistuntoihin julkaistaan Euroopan parlamentin internetsivustolla. Tämä on sattumoisin vastaus parlamentin erityiseen äänestykseen tammikuun istunnossa, jossa me äänestimme tämän puolesta, siis näiden tietojen julkistamisen puolesta.
<P>
Joten arvoisa puhemies, esitän teille pyynnön: koska puhemiehistö todennäköisesti pitää vain yhden tai enintään kaksi kokousta ajallaan, varmistakaa, että parlamentin tahtoa noudatetaan. Esitän virallisen pyynnön, että vahvistatte sekä tämän tahdon ja parlamentin äänestyksen kunnioittamisen. En haluaisi ajatella, että täysin byrokraattiset syyt ovat estäneet tämän avoimuutta koskevan vaatimuksen täyttämisen, sillä olemme tehneet sitoumuksen myös eurooppalaisia äänestäjiä ja kansalaisia kohtaan.
<SPEAKER ID="056" NAME="Puhemies">
(DE) Kiitos. Parlamentin tahto on aina ratkaiseva. Pohdimme sanomaanne puhemiehistön seuraavassa kokouksessa.
<SPEAKER ID="057" NAME="Anna Záborská" AFFILIATION="PPE-DE">
(FR) Arvoisa puhemies, Afganistanin presidentti Hamid Karzai on allekirjoittanut uuden perhelain, joka afganistanilaisen senaattorin Humeira Namatin mukaan on pahempi kuin talebanien aikaan voimassa ollut laki.
<P>
Testissä tehdään lailliseksi aviomiehen oman vaimonsa raiskaaminen ja kielletään naisia menemästä ulos, tekemästä työtä tai käymästä lääkärillä ilman aviomiehen lupaa. Lisäksi laissa annetaan lasten huoltajuus ainoastaan isälle ja isoisälle.
<P>
Pyydän teitä, arvoisa puhemies, välittömästi toteuttamaan tarvittavat toimenpiteet parlamentin paheksunnan ilmaisemiseksi ja sisällyttämään aiheen seuraavan istuntojakson esityslistalle.
<P>
(Suosionosoituksia)
<SPEAKER ID="058" NAME="Puhemies">
(DE) Kiitos, jäsen Záborská. Huolehdimme asiasta.

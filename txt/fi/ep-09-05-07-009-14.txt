<CHAPTER ID="009-14">
14. Vuosittainen ihmisoikeusraportti 2008 sekä Euroopan unionin ihmisoikeuspolitiikka (
<P>
- Ennen äänestystä
<SPEAKER ID="118" NAME="Hartmut Nassauer" AFFILIATION="PPE-DE">
(DE) Arvoisa puhemies, Euroopan kansanpuolueen (kristillisdemokraatit) ja Euroopan demokraattien ryhmän puolesta haluaisin pyytää teitä 151 artiklan 1 ja 3 kohdan mukaisesti hylkäämään tarkistuksen 45a, jonka Euroopan liberaalidemokraattien ryhmä on esittänyt. Tarkistus koskee Paavi Benedictuksen lausuntoa eikä sitä voida ottaa käsiteltäväksi. Tähän on useita syitä: Ensinnäkin lausunto on vuodelta 2009, mutta mietinnössä käsitellään vuonna 2008 tapahtuneita ihmisoikeusrikkomuksia. Näin ollen tarkistuksella ei muuteta tekstiä, jota sillä on tarkoitus muuttaa. Toiseksi tarkistuksessa rinnastetaan Paavin lausunnot äärimmäisen vakaviin ihmisoikeusrikkomuksiin, kuten kuolemantuomioon, Kiinan ihmisoikeusloukkauksiin sekä kidutukseen eri puolilla maailmaa. Tällainen rinnastus osoittaa kyynistä halveksuntaa eri puolilla maailmaa ihmisoikeusloukkauksien uhriksi joutuvia kohtaan.
<P>
(Suosionosoituksia)
<P>
Kolmanneksi kyse on aivan uskomattomasta panettelusta, aivan uskomattomasta arvostelusta Paavia kohtaan. ALDE-ryhmä voidaan mahdollisesti samastaa siihen, mutta Euroopan parlamenttia ei missään tapauksessa pitäisi.
<P>
(Voimakkaita suosionosoituksia)
<SPEAKER ID="119" NAME="Puhemies">
(FR) Hyvät kollegat, välitän teille oikeudellisen yksikön sekä Euroopan parlamentin puhemiehen lausunnot. Puhemiestä on kuultu asiassa työjärjestyksen mukaisesti.
<SPEAKER ID="120" NAME="Daniel Cohn-Bendit" AFFILIATION="Verts/ALE">
(FR) Arvoisa puhemies, halusin vain sanoa oikeudelliseen lausuntoon liittyen Hartmut Nassauerille, ettei paavi huomioi vuosia, koska hän ajattelee ikuisuutta.
<SPEAKER ID="121" NAME="Puhemies">
(FR) Olkaa ystävällisiä... Oikeudellinen yksikkö on tarkistanut tämän huolellisesti teknisestä näkökulmasta, mainittujen seikkojen näkökulmasta, sisällön näkökulmasta sekä tarkastelun kohteena olevan kauden näkökulmasta.
<P>
Oikeudellinen yksikkö on sitä mieltä, että tarkistus voidaan ottaa käsiteltäväksi, mikä on myös Euroopan parlamentin puhemiehen kanta. Näin ollen puhemies Hans-Gert Pötteringin kanta ratkaisee. Olen siis pahoillani, hyvä Hartmut Nassauer, mutta tarkistus voidaan ottaa käsiteltäväksi.
<P>
- Ennen kohdasta 25 toimitettua äänestystä
<SPEAKER ID="122" NAME="Raimon Obiols i Germà" LANGUAGE="ES">
Arvoisa puhemies, haluan vain välittää teille päivitettyä tietoa; tekstissä tuomitaan sudanilaisjohtajan vangitseminen, mutta hänet on nyt vapautettu.
<SPEAKER ID="124" NAME="Alexander Graf Lambsdorff" AFFILIATION="ALDE">
(DE) Arvoisa puhemies, hyvä Hartmut Nassauer, itsemääräämisoikeus kuuluu ihmisoikeuksiin, ja se käsittää myös seksuaalisen itsemääräämisoikeuden. Tässä mielessä asia oli ajankohtainen jo vuonna 2008, joten se, mitä sanottiin, on erittäin valitettavaa.
<P>
Luen tarkistuksen 2 ääneen. Yhtäältä siinä korjataan tosiseikka ja toisaalta muotoilu on siinä tasapainoisempi.
<P>
(EN) "korostaa seksuaali- ja lisääntymisterveyden edistämisen olevan edellytys ihmishenkien ja taloudellisen kehityksen näkökulmasta suurta tuhoa etenkin maailman köyhimmillä alueilla aiheuttavien HIV:n ja AIDSin torjunnassa onnistumiselle; on huolestunut Paavi Benedictus XVI:n lausunnoista, joista saa sen vaikutelman, että kondomin käyttö voisi jopa pahentaa tartuntariskiä; katsoo, että vastaavat lausunnot haittaavat merkittävästi HIV:n ja AIDS torjuntaa". Tarkistuksen loppuosa ei muutu.
<P>
(Suosionosoituksia istuntosalin vasemmalta laidalta)
<SPEAKER ID="126" NAME="Hartmut Nassauer" AFFILIATION="PPE-DE">
(DE) Arvoisa puhemies, tarkistus ei ole sävyltään yhtä töykeä kuin alkuperäinen, mutta asiasisältö ei ole muuttunut. Näin ollen hylkäämme suullisen tarkistuksen.
<P>
(Suullista tarkistusta ei hyväksytty.)
<P>
Tarkistuksesta 16 toimitetun äänestyksen jälkeen
<SPEAKER ID="128" NAME="Christopher Beazley" AFFILIATION="PPE-DE">
(EN) Arvoisa puhemies, anteeksi, että keskeytän, mutta ymmärtääkseni tarkistus 16 hylättiin. Te kuitenkin sanoitte, että se hyväksyttiin. Voisitteko selventää tilannetta?
<SPEAKER ID="129" NAME="Puhemies">
(FR) Kyllä, pyydän anteeksi, se oli lipsahdus. Enemmistö todellakin vastusti tarkistusta. Oli hyvä, että tarkistitte asian, mutta yksiköt olivat jo ehtineet korjata virheeni.
<P>
Kiitos huomautuksestanne.

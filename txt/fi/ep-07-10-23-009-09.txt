<CHAPTER ID="009-09">
9. Torjunta-aineiden kestävää käyttöä koskeva puitedirektiivi (äänestys) 
<P>
- Mietintö: Christa Klaß (A6-0347-2007)
<P>
- Ennen äänestystä
<SPEAKER ID="130" NAME="Christopher Heaton-Harris" AFFILIATION="PPE-DE">
(EN) Arvoisa puhemies, käytän 166 artiklan mukaisen työjärjestyspuheenvuoron vedotakseni Euroopan parlamentin työjärjestyksen 37 artiklan 1 kohtaan.
<P>
Työjärjestyksen 37 artiklan 1 kohdassa käsitellään parlamentin oikeutta saada tietoja ja tutustua asiakirjoihin. Ennen torjunta-aineista toimitettavaa äänestystä monia - ellei jopa kaikkia - parlamentin jäseniä on pommitettu sähköposteilla, joissa meitä kehotetaan äänestämään sellaisten tarkistusten puolesta, joissa mennään vielä pidemmälle kuin komissio toivoisi meidän menevän. Nämä sähköpostit tulevat järjestöltä nimeltä Pesticide Watch, jonka jäsenjärjestöt saivat Euroopan komissiolta runsain mitoin rahoitusta - tosiasiassa osan niistä 11,7 miljoonasta eurosta, jotka käytettiin kahden viime vuoden aikana budjettikohdasta, joka liittyi yhteisön toimintaohjelmaan ensisijaisesti ympäristönsuojelun ja Life+-ohjelman alalla toimivien valtioista riippumattomien järjestöjen tukemiseksi.
<P>
Voinko työjärjestyksen 37 artiklan 1 kohdan nojalla saada nähtäväksi komission ja parlamentissa kyseisiä asioita lobanneiden kansalaisjärjestöjen välillä vaihdetut lukuisat viestit? Tällainen maksettu lobbaus on varmasti lisännyt Euroopan parlamentin jäsenten saamien sähköpostiviestien määrää, mutta on tietenkin väärin, että yksi komission pääosastoista kuluttaa suuret määrät veronmaksajien rahaa ja käyttää hyväkseen kansalaisjärjestöjen tehtävää yrittäessään muuttaa parlamentin jäsenten ja asiasta vastaavan komission pääosaston näkemyksiä tästä asiasta.
<P>
(Voimakkaita suosionosoituksia oikealta)
<SPEAKER ID="131" NAME="Puhemies">
(ES)Hyvä Christopher Heaton-Harris, välitämme huomautuksenne eteenpäin.

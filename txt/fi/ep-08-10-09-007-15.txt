<CHAPTER ID="007-15">
15. Yhdessä terveyden hyväksi: EU:n strateginen toimintamalli vuosiksi 2008-2013 (
<P>
- Ennen äänestystä:
<SPEAKER ID="123" NAME="Alojz Peterle">
esittelijä. - (EN) Arvoisa puhemies, haluaisin kertoa, miksi esittelijänä merkitsin seitsemän miinusta sosialistiryhmän tarkistuksia vastaan. Kyse oli uskottavuudestani, sillä kuusi näistä seitsemästä tarkistuksesta hylättiin ENVI-valiokunnassa kolme viikkoa sitten. Vastaääniä ei ollut, enkä näe mitään uusia syitä muuttaa mieltäni tässä asiassa.
<P>
Toinen syy on se, että annoimme päätöslauselman työturvallisuudesta tammikuussa, ja minusta tämä aihe käsiteltiin siinä hyvin. En vastusta tarkistusten sisältöä sinänsä, mutta minusta ei ole tarpeen toistaa eräitä seikkoja eri päätöslauselmissa. Joka tapauksessa haluaisin tekstin rakenteen parantamiseksi esittää seuraavan suullisen tarkistuksen, josta varjoesittelijät ovat samaa mieltä. Tarkistukset 1, 3 ja 4 siirretään 32 kohdan jälkeen, tarkistus 5 johdanto-osan M kappaleen jälkeen ja tarkistus 6 johdanto-osan Q kappaleen jälkeen. Kyse on vain näistä paikkojen vaihdoksista.
<SPEAKER ID="124" NAME="Puhemies">
(FR) Toisin sanoen esittelijä ei ehdota tarkistusta itse tekstiin. Hän haluaa vain varmistaa, että äänestyksen jälkeen yksiköt järjestävät lopullisen tekstin hänen juuri ehdottamaansa järjestykseen.

<CHAPTER ID="005-09">
9. Ilmastonmuutosta käsittelevä Balin konferenssi (äänestys) 
<P>
Päätöslauselmaesitys:
<P>
- Ennen äänestystä:
<SPEAKER ID="100" NAME="Satu Hassi" AFFILIATION="Verts/ALE">
(FI) Arvoisa puhemies, olisin vain huomauttanut, että tämän päätöslauselman suomenkielisessä tekstissä yksi tärkeä kohta on käännetty väärin. 1 kohdassa, joka koskee Balin neuvottelumandaattia, suomenkielisessä tekstissä on ymmärretty väärin, että tämä päätöslauselma käsittelisi EU:n sisäistä neuvottelumandaattia ennen Balin kokousta. Tosiasiassa tällä Balin mandaatilla tarkoitetaan sitä, että Balin kokouksessa ilmastosopimuksen ratifioineet maat pyrkivät saavuttamaan neuvottelumandaatin, jolla luodaan mahdollisuudet saada aikaan seuraava ilmastosopimus. Eli suomenkielisessä versiossa 1 kohdassa sanat ”sopimaan tätä kokousta varten tarvittavasta neuvottelumandaatista” tulisi kuulua ”tässä kokouksessa sopimukseen neuvottelumandaatista”.
<P>
- Äänestyksen jälkeen:
<SPEAKER ID="102" NAME="Gay Mitchell" AFFILIATION="PPE-DE">
(EN) Arvoisa puhemies, minut olisi pitänyt merkitä äänestämään tarkistusta 7 vastaan. Pelkään, että kun painoin nappia, väärä valo ilmestyi. Se olisi pitänyt olla vastaan annettu ääni. Se ei muuta äänestyksen tulosta, mutta se on minulle arka aihe. Pyytäisin siksi, että ääneni merkittäisiin vastaan annetuksi ääneksi.
<SPEAKER ID="103" NAME="Puhemies">
(DE) Se merkitään kuten sanoitte.

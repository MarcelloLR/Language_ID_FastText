<CHAPTER ID="007-09">
9. Työjärjestyksen mukauttaminen Lissabonin sopimukseen (
<P>
- Ennen äänestystä:
<SPEAKER ID="173" NAME="Bruno Gollnisch" AFFILIATION="NI">
(FR) Arvoisa puhemies, huomaan, että te, toisin kuin puhemies Buzek, ette kärsi huonosta sivuttaisnäöstä, vaan huomasitte minut.
<P>
Esitän lyhyen työjärjestyspuheenvuoron. David Martinin mietinnöllä on tarkoitus ratkaista Lissabonin sopimukseen mukauttamiseen liittyviä ongelmia, mutta niiden eri tarkistusten joukossa, joista meidän täytyy äänestää, on yksi, joka ei mitenkään liity Lissabonin sopimukseen ja joka minun nähdäkseni on ristiriidassa parlamentaarisen menettelyn yleisperiaatteiden kanssa. Tarkoitan tarkistusta, jolla sitoutumattomilta jäseniltä riistetään valta nimittää omat edustajansa.
<P>
Hyvät parlamentin jäsenet, tämä on poliittisesta kannasta täysin riippumatta hyvin vakava asia. Oli parlamentin puhemies kuinka puolueeton tahansa, sitoutumattomia jäseniä puheenjohtajakokouksessa edustavan jäsenen valinnan - luoja tietää millä perustein se on tarkoitus tehdä - antaminen hänen tehtäväkseen sitoutumattomien jäsenten itsensä sijasta on mielestäni vastoin yleisiä oikeudellisia periaatteita ja Euroopan unionin tuomioistuimen oikeuskäytäntöä.
<P>
Tästä syystä katson, että kyseinen tarkistus olisi poistettava niiden tarkistusten luettelosta, joista tänään äänestämme.
<SPEAKER ID="174" NAME="Puhemies">
(EN) Kiitos, jäsen Gollnisch. Muistanette, että kuuluin useita kuukausia sitoutumattomiin jäseniin, ja poliittiset näkemykseni ovat niin erilaiset kuin teidän, että jo se todistaa, että sitoutumattomat jäsenet eivät ole eivätkä koskaan voi olla poliittinen ryhmä.
<P>
- Äänestyksen lopussa:
<SPEAKER ID="175" NAME="David Martin" LANGUAGE="EN">
Arvoisa puhemies, en halua viivyttää parlamenttia, mutta ennen kuin päätämme tämän kohdan käsittelyn, olisi ratkaistava kaksi teknistä kysymystä.
<P>
Kuten tiedätte, tämä prosessi alkoi viime marraskuussa. Meidän on lisättävä uusi johdanto-osan kohta, jolla yhdistetään viime marraskuun äänestys tähän äänestykseen, ja pyydän parlamentilta suostumusta siihen, että lisäämme tekstiin sanat "ottaa huomioon 25. marraskuuta 2009 tekemänsä päätöksen parlamentin työjärjestyksen mukauttamisesta Lissabonin sopimukseen". Kuten totesin, tämä on vain tekninen seikka.
<P>
Toinen samanlainen seikka on se, että tällä hetkellä sanomme, että työjärjestyksen olisi tultava voimaan 1. joulukuuta 2009. Tämä ei tietenkään ole mahdollista, ja siksi ehdotan, että sovellamme työjärjestyksen 212 artiklan 3 kohtaa, mikä merkitsee, että työjärjestys tulisi voimaan seuraavan istuntojakson ensimmäisenä päivänä.
<SPEAKER ID="176" NAME="Puhemies">
(EN) Jäsen Martin, kiitos kaikesta tämän ja muiden asioiden hyväksi tekemästänne työstä.

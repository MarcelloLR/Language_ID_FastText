<CHAPTER ID="008-03">
3. EU:n ja Venäjän huippukokous 18. marraskuuta 2009 Tukholmassa (äänestys) 
<SPEAKER ID="083" NAME="Hannes Swoboda" AFFILIATION="S&amp;D">
(DE) Arvoisa puhemies, haluan esittää seuraavan tarkistuksen, joka on laadittu yhdessä päätöslauselmaesityksen laatijan kanssa. Luen nyt tarkistuksen tekstin:
<P>
(EN) "tuomitsee tunnetun ihmisoikeusaktivistin ja opposition edustajan Makšarip Auševin julman murhan, joka tapahtui ampumalla Ingušiassa". Sitten haluaisimme poiston, mutta teksti jatkuisi seuraavasti: "kehottaa erityisesti Venäjän viranomaisia toteuttamaan ennaltaehkäiseviä turvatoimenpiteitä ihmisoikeuksien puolustajien hyväksi, kuten tutkimusten aloittaminen heti kun ihmisoikeuksien puolustajiin kohdistuva uhka on tullut syyttäjän ja oikeusjärjestelmän tietoon".
<P>
Antaisimme näin selvän viestin, ja haluan siksi tukea tällaista tarkistusta yhdessä vihreiden ryhmän kanssa, joka on esittänyt tarkistuksia äänestettäväksi.
<SPEAKER ID="086" NAME="Vytautas Landsbergis" AFFILIATION="PPE">
(EN) Arvoisa puhemies, siinä, että Venäjä perui energiaperuskirjan allekirjoittamisen, ei ole kyse mistään yksittäistapauksesta vaan menetelmästä, jota se on käyttänyt nyt moneen kertaan. Siksi tekstiin olisi syytä lisätä huomautus, jonka mukaan viimeinen peruminen heikentää yleisesti maan allekirjoituksen uskottavuutta.
<P>
Tulevaisuudessa tavoitellessamme uusia allekirjoituksia meidän pitäisi kehottaa kunnianarvoisaa kumppaniamme suhtautumaan niihin vakavammin.
<SPEAKER ID="088" NAME="Vytautas Landsbergis" AFFILIATION="PPE">
(EN) Arvoisa puhemies, johdanto-osan H kappaleessa on virhe, joka johtuu joko kirjoitusvaiheessa tapahtuneesta erehdyksestä tai siitä, että tekstistä on jäänyt sanoja pois, sillä siinä puhutaan "Georgian ja sen itsenäisyyttä havittelevien - - alueiden" välisistä selkkauksista kokonaiskuvasta huolimatta. Tästä puuttuu siis sanoja.
<P>
Tiedonhankintamatkan tehneen valtuuskunnan raportin mukaan Georgiassa syttyi nimittäin Venäjän ja Georgian välinen sota tai aseellinen konflikti, johon osallistui myös Venäjän liittolaisten täydennysjoukkoja Pohjois-Kaukasukselta tulevia palkkasotilaita. Jotta päätöslauselmamme ei siis näyttäisi naiivilta tai puolueelliselta, siihen pitäisi tehdä seuraava lisäys: "Venäjän ja Georgian ja sen itsenäisyyttä havittelevien - - alueiden välisissä selkkauksissa".
<P>
Kukaanhan ei oikeasti ajattele Etelä-Ossetian armeijan pommittaneen Goria ja lähestyneen Tbilisiä. Siksi presidentti Sarkozy lensi tapaamaan presidentti Medvedeviä eikä presidentti Kokoitya.
<P>
Pyydän, että korjaamme tämän vahingossa syntyneen virheen.

<CHAPTER ID="002">
Puhemiehen julkilausuma
<SPEAKER ID="006" NAME="Puhemies">
(DE) Terroristijärjestö ETA ampui 1. joulukuuta kaksi Espanjan turvallisuusjoukkojen jäsentä Capbretonissa Ranskassa. Nuori 24-vuotias espanjalainen poliisi Raúl Centeno menehtyi välittömästi, ja toinen poliisi, 23-vuotias Fernando Trapero, loukkaantui vakavasti ja kuoli viime keskiviikkona.
<P>
Hyvät naiset ja herrat, haluan ilmaista uhrien perheille vilpittömän osanottomme teidän kaikkien puolesta.
<P>
Haluan myös lähettää Espanjan kansalle, Espanjan viranomaisille, maan demokraattisille toimielimille ja etenkin turvallisuusjoukoille viestin solidaarisuudesta. Euroopan parlamentti tuomitsee väkivallan käytön tavoitteiden saavuttamiseksi. Terrorismi on hyökkäys vapautta ja demokratiaa vastaan. Terrorismia on torjuttava ja se on poistettava kaikin käytettävissä olevin laillisin keinoin. Terrorismi ei ole missään tapauksessa oikeutettua. Emme saa näyttää terrorismin torjunnassa merkkejä heikkoudesta. Silloin terrorismin uhka ei koskaan pysty pakottamaan demokratiaa polvilleen.
<P>
Olen varma, että olemme kaikki samaa mieltä näistä periaatteista. Kiitos.
<P>
(Suosionosoituksia)

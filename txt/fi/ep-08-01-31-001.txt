<CHAPTER ID="001">
Istunnon avaaminen
<P>
(Istunto avattiin klo 9.00.)
<SPEAKER ID="005" NAME="Puhemies">
(IT) Olen vastaanottanut jäsen Hannanilta pyynnön, joka koskee parlamentin työjärjestyksen 19 artiklan tulkintaa.
<SPEAKER ID="006" NAME="Daniel Hannan" AFFILIATION="PPE-DE">
(EN) Arvoisa puhemies, puhemies ilmoitti eilen työjärjestyksen 19 artiklan tulkinnasta, jonka takia parlamentti rikkoo omia sääntöjään. Olemme näin luopuneet oikeusvaltion periaatteista ja antaneet puhemiehelle vallan poiketa mielivaltaisesti työjärjestyksestämme ja toimia haluamallaan tavalla. Tämä on työjärjestyksemme mukaan täysin laitonta. Parlamentti voi olla täysivaltainen, mutta sen on kaikesta huolimatta noudatettava omaa työjärjestystään.
<P>
Perussopimus-, työjärjestys- ja toimielinasioiden valiokunnan antamasta tulkinnasta kiistellään tänään. Parlamentti saattaa äänestää siitä. Jos äänestämme yhteisesti sen puolesta, äänestämme oman työjärjestyksemme hylkäämisen puolesta. Tekisi melkein mieleni verrata tätä vuoden 1933 Ermächtigungsgesetz-lakiin, mutta se olisi nähdäkseni suhteetonta sekä hieman töykeää puhemiestämme kohtaan, sillä hän on vannoutunut demokratian kannattaja ja kunnollinen mies.
<P>
Tämän sijasta haluaisin siteerata brittiläisen totalitarismia vastustavan vastarintaliikkeen isoisää, Edmund Burkea: ”Heidän täytyy olla pahempia kuin sokeat jotka eivät näe, miten järkähtämättömän järjestelmällisesti, niin tässä kuin kaikissa muissakin tapauksissa, he noudattavat suunnitelmaansa jokaisen riippumattoman vallan tuhoamiseksi täydellisesti. ... Heidän tahtonsa on laki, eikä tämä koske vain kotimaata, vaan kaikkia kansakuntia. ... He ovat pyyhkäisseet pois ne samat perustuslait, joiden mukaisesti lainsäädäntöelimet toimivat - ”
<P>
(Puhemies keskeytti puhujan.)
<SPEAKER ID="007" NAME="Puhemies">
(IT) Kiitos. Olen pannut huomionne merkille, mutta kuten tiedätte, tästä työjärjestyksen tulkintaan liittyvästä kohdasta on jo päätetty äänestää klo 11, ja toimimme sen mukaisesti.

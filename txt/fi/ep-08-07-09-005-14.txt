<CHAPTER ID="005-14">
14. Poliittisten ryhmien muodostaminen (työjärjestyksen 29 artiklan muuttaminen (
<P>
- Ennen äänestystä:
<SPEAKER ID="106" NAME="Bruno Gollnisch" AFFILIATION="NI">
(FR) Arvoisa puhemies, sen sijaan, että turvauduttaisiin työjärjestyksen 151 artiklaan, joka koskee tarkistusten ottamista käsiteltäväksi, haluaisin, että parlamentti palauttaa tekstin siitä vastaavalle valiokunnalle, koska näyttää siltä, että yhdellä tarkistuksella ei juuri ole yhteyttä mietinnön alkuperäiseen tekstiin.
<P>
Selitän tämän ehdotuksen lyhyesti. Richard Corbettin mietinnön päätarkoituksena, myös Richard Corbettin itsensä mielestä, on estää kansallisen identiteetin, suvereniteetin ja riippumattomuuden puolustamiseen uskovia parlamentin jäseniä muodostamasta ryhmää.
<P>
Haluaisin lisäksi huomauttaa mietinnön haitallisista vaikutuksista. Se voi seuraavalla toimikaudella johtaa siihen, että parlamentissa on paljon sitoutumattomia jäseniä, jotka yhteisen näkemyksen löydettyään päättävät muodostaa ryhmän, joka olisi varmasti poliittisesti epäkorrekti mutta jolla itse asiassa olisi enemmän jäseniä kuin pelkäätte.
<P>
Siksi tarkkailen Richard Corbettin ja tämän suunnitelman alullepanijoiden täysin demokratian vastaista, puolueellista ja ahdasmielistä ajatuksenjuoksua ja kiinnitän heidän huomionsa tämänkaltaisen tekstin haitallisiin vaikutuksiin. Ehdotan, että senkaltaisen säännöksen mahdollisia seurauksia käsiteltäisiin valiokunnassa.
<SPEAKER ID="107" NAME="Puhemies">
(EN) Hyvä Bruno Gollnisch, johdin puhetta, kun ryhmämme hajotettiin.
<SPEAKER ID="108" NAME="Daniel Hannan" AFFILIATION="NI">
(EN) Arvoisa puhemies, pahin mahdollinen syy työjärjestyksen muuttamiseen on suunnata muutos tiettyä henkilöä tai tiettyä ihmisryhmää vastaan. Siinä on oikeusvaltion ja mielivaltaisten sääntöjen välinen ero. Minun mielestäni tämä mietintö on joka tapauksessa nykyisessä muodossaan laiton, koska sen alkuperäistä muotoa vastaan äänestettiin valiokunnassa. Nyt meillä parlamentissa oleva tarkistettu versio muistuttaa niin vähän valiokunnassa hylättyä alkuperäistä, että minun mielestäni meillä ei ole muuta vaihtoehtoa kuin palauttaa se joko valiokuntaan tai oikeudelliseen yksikköön välitystä varten, mikäli noudatamme asianmukaisesti omia menettelyjämme.
<SPEAKER ID="109" NAME="Jo Leinen  " LANGUAGE="DE">
Arvoisa puhemies, ei ole mitään syytä palauttaa tätä mietintöä valiokuntaan. Jos Bruno Gollnisch olisi halunnut esittää asiansa, hän olisi voinut osallistua valiokuntamme kokoukseen, mutta hän ei osallistunut.
<P>
Olemme keskustelleet tästä kaikesta, ja sanon parlamentille, että parlamentin jäsenten määrä on kasvanut 626:sta nykyiseen 785:een suuren laajentumisen jälkeen ja nyt sen suunnitellaan nousevan 732:sta 751:een ja että kun tällaisia muutoksia tehdään, myös poliittisten ryhmien vähimmäiskoko on luonnollisesti määriteltävä uudelleen. Olemme tehneet tämän jo aiemmin, ja teemme sen nyt uudelleen. Kuten tiedätte, käsiteltävänä olevat tarkistukset ovat kompromissiesityksiä.
<P>
Arvoisa puhemies, tämän takia meidän pitäisi minun mielestäni äänestää tänään eikä palauttaa asiaa jälleen valiokuntaan. Palauttamisesta ei olisi mitään hyötyä.
<P>
(Parlamentti hylkäsi pyynnön mietinnön palauttamisesta valiokuntaan.)
<P>
- Ennen tarkistuksesta 3 toimitettua äänestystä
<SPEAKER ID="111" NAME="Hanne Dahl">
IND/DEM-ryhmän puolesta. - (DA) Arvoisa puhemies, haluaisin esittää lyhyesti syyt suulliselle tarkistukselleni, ja itse asiassa se koskee sekä Richard Corbettia että Jo Leineniä, jotka pitävät parlamentin kokoa perusteena tälle muutokselle. Tämä suullinen tarkistus, jonka esitän ryhmäni puolesta, on luonnollinen jatke tarkistuksille, jotka hyväksyimme vuonna 2002 Richard Corbettin ollessa esittelijänä. Siksi seuraan tarkasti hänen pohdintaansa, jossa otettiin huomioon EU:n laajeneminen 15:stä 25 jäsenvaltioon. Käyttämällä samaa suhdetta nyt 27 jäsenvaltiosta koostuvalle EU:lle saadaan luvuksi kolme prosenttia, jonka on edustettava viidesosaa näistä kansoista. Sen tuloksena jäsenten määrän rajaksi tulee alempi 22 jäsentä. Toivon, että tarkistustani pidetään sinä, mitä se on, eli kompromissiteksti. Eilisissä neuvotteluissa meihin vedottiin löytääksemme kompromissin, jonka teksti olisi johdonmukainen Richard Corbettin vuonna 2002 käyttämän päättelyn kanssa. Suullinen tarkistus on seuraava. Luen sen englanniksi, koska minulla on vain englanninkielinen versio, joka jaettiin tänään jäsenille.
<P>
- (EN) ”A political group shall comprise Members elected in at least one fifth of the Member States. The minimum number of Members required to form a political group shall be 3% of the total number of Members.”
<P>
(DA) Kehotan kollegoitani äänestämään tämän suullisen tarkistuksen puolesta, koska se olisi kompromissi, jonka myötä me alkuperäistä ehdotusta vastustavat kannattaisimme todella Richard Corbettin ajatuksenjuoksua.
<P>
(Suullinen tarkistus hylättiin.)

<CHAPTER ID="002">
Puhemiehen julkilausuma
<SPEAKER ID="006" NAME="Puhemies">
(EN) Hyvät parlamentin jäsenet, surun ja tyrmistyksen vallassa ilmoitan teille uutisen, jonka mukaan viime viikonloppuna yli 300 ihmistä hukkui useiden pakoalaisveneiden upottua Välimerellä Libyan rannikon tuntumassa. Veneet kuljettivat ihmisiä Pohjois-Afrikasta ja Saharan etelänpuoleisesta Afrikasta. Egyptin ja Libyan viranomaiset pelastivat osan pakolaisista ja osa ruumiista löydettiin, mutta satoja on yhä kateissa. Haluan välittää Euroopan parlamentin puolesta syvän järkytyksemme ja surumme tämän onnettomuuden vuoksi.
<P>
Euroopan unionin alueelle suuntautuva maahanmuutto Välimereltä on lisääntynyt viime vuosina. Talouskriisin vuoksi voimme odottaa, että yhä suurempi määrä ihmisiä pakenee Afrikan köyhyyttä.
<P>
Lukuisat pakolaiset, jotka menehtyvät traagisesti Euroopan unionin jäsenvaltioihin pyrkiessään, uhkaavat tehdä Välimerestä valtavan ulkoilmahautausmaan. Meidän tehtävänämme on löytää keinot näiden tragedioiden pysäyttämiseksi.
<P>
Kehotan nyt viettämään minuutin hiljaisuuden uhrien muistoksi.
<P>
(Parlamentti nousi seisomaan ja vietti minuutin hiljaisuuden.)
<P>
Kiitoksia.

<CHAPTER ID="009-06">
6. Euroopan unionin ja Yhdysvaltain väliset viisumivapausneuvottelut (äänestys) 
<P>
- Ennen kohdasta 1 toimitettua äänestystä:
<SPEAKER ID="099" NAME="Stavros Lambrinidis">
PSE-ryhmän puolesta. - (EN) Arvoisa puhemies, tahtoisin ehdottaa, että 1 kohtaa muutetaan siten, että siihen lisätään sana ”myös”, ja kyseinen kohta kuuluisi siis: ”katsoo, että kaikenmuotoinen EU:n kansalaisten välinen suora tai epäsuora syrjintä, myös heidän kansallisuutensa perusteella, on kiellettävä”.
<P>
- Ennen tarkistuksesta 8 toimitettua äänestystä:
<SPEAKER ID="101" NAME="Urszula Gacek">
PPE-DE-ryhmän puolesta. - (EN) Arvoisa puhemies, suullinen tarkistus sisältyy kokonaisuudessaan äänestyslistaan. Siinä on perimmiltään kysymys asiavirheen korjaamisesta, josta kreikkalaiset kollegamme huomauttivat. Siinä viitataan viisumihakemusten hylkäysprosenttiin, jonka perusteella joidenkin maiden kansalaisilta vaaditaan edelleen viisumi. Kreikan tapauksessa hylkäysprosentti on tosiasiassa vain yksi prosentti, joten haluamme korjata tämän asiavirheen, ja pyydän teitä puoltamaan tarkistusta.
<P>
(Suullinen tarkistus hyväksyttiin.)

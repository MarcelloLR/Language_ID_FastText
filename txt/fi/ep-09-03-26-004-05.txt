<CHAPTER ID="004-05">
5. Elintarvikkeiden hinnat Euroopassa (
<P>
- Ennen äänestystä
<SPEAKER ID="067" NAME="Katerina Batzeli" LANGUAGE="EL">
Arvoisa puhemies, olisi kiinnostavaa, jos voisimme vertailla maatalouden ja maaseudun kehittämisen valiokunnan äänestystä mietinnöstä ja 40 jäsenen sekä Euroopan liberaalidemokraattien liiton tekemää vaihtoehtoista päätöslauselmaesitystä. Vertailuun sisältyy seuraavaa:
<P>
ensinnäkin 15 ehdotusta on tarkistettu ilman, että siitä on ilmoitettu;
<P>
toiseksi laatua koskevan kysymyksen lisäksi kyse on poliittisesta kysymyksestä, ja vaihtoehtoisesta esityksestä on poistettu kaikki viittaukset suurten kaupallisten tukku- ja vähittäismyyntiketjujen tehtävään ja vastuuseen;
<P>
kolmanneksi kokonaan poistetaan Euroopan parlamentin antama kirjallinen kannanotto, jonka on allekirjoittanut 439 jäsentä, jotka haluavat, että näitä aloja valvotaan ja että niiden on toimittava kunnollisesti;
<P>
neljänneksi jokainen epäoikeudenmukainen kaupankäynnin toimintalinja on poistettu tai sitä on kaunisteltu, ja ehdotuksessa kieltäydytään suosituksesta luoda kaikkien kansalaisten ja kuluttajien käytettäväksi koko Euroopan kattava tietokanta tuottaja- ja kuluttajahinnoista.
<P>
Maatalousvaliokunnan ja korkean tason ryhmän tavoite on tarkastella kilpailua koskevia käytäntöjä sekä elintarvikealan sisämarkkinoiden avoimuutta. Tällä hetkelle meitä kaikkia arvioidaan.
<SPEAKER ID="068" NAME="Astrid Lulling" AFFILIATION="PPE-DE">
(FR) Arvoisa puhemies, tällainen toteamus on hämmästyttävä.
<P>
Haluaisin todeta kollegoilleni, että olen yksi vaihtoehtoisen päätöslauselmaesityksen allekirjoittajista. Olemme Euroopan unionissa emmekä Neuvostoliitossa.
<P>
(Suosionosoituksia)
<SPEAKER ID="069" NAME="Puhemies">
(FR) Olen varma, hyvä Astrid Lulling, että tämä asia ei ole jäänyt parlamentin jäseniltä huomaamatta, mutta annoin puheenvuoron esittelijälle, koska hänellä ei ollut mahdollisuutta puhua keskustelun aikana. Kuten tiedätte, hänellä on oikeus kahteen minuuttiin, joten esittelijällä on täysi vapaus ilmaista itseään kahden minuutin ajan. Tätä on kunniotettu.

<CHAPTER ID="012-13">
13. Makrotalouden epätasapainon ennalta ehkäiseminen ja korjaaminen (
<SPEAKER ID="162" NAME="Sharon Bowles">
talous- ja raha-asioiden valiokunnan puolesta. - (EN) Arvoisa puhemies, haluaisin valiokunnan puolesta pyytää lopullisen äänestyksen lykkäämistä työjärjestyksen 57 artiklan 2 kohdan mukaisesti.
<P>
Kuten tiedätte, tämä on valiokunnan tiistaina esittämän kannan mukaista, ja me uskomme, että voimme nyt päästä eteenpäin täydentävissä keskusteluissa neuvoston kanssa tyydyttävän lopputuloksen aikaansaamiseksi.
<P>
Pyydän sen vuoksi lykkäystä, jotta saamme tämän tehtyä tai jotta voimme saada aikaan sopimuksen ensimmäisessä käsittelyssä heinäkuussa.
<SPEAKER ID="163" NAME="Martin Schulz">
S&D-ryhmän puolesta. - (DE) Arvoisa puhemies, Euroopan parlamentin sosialistien ja demokraattien ryhmä on jo äänestänyt tätä tarkistusta vastaan valiokuntakäsittelyssä. Me katsoimme, että tästä mietinnöstä voitaisiin äänestää nyt ja tämän mietinnön hyväksyminen ylivoimaisella enemmistöllä osoittaisi meidän olevan oikeassa. Olemme tietoisia esitetyistä näkemyksistä, jotka koskevat sitä, miksi meidän olisi palattava neuvottelemaan neuvoston kanssa. Sen vuoksi haluaisin esittää kantani lykkäystä koskevasta esityksestä, joka seuraa tämän paketin muita osia. Voimme nähdä tämän osoituksena siitä, että Saksan ja Ranskan hallitusten on jälleen kerran päästävä eteenpäin kahdessa merkittävässä asiassa. Tiedämme kuitenkin neuvostosta, että näin ei toimita. Sen vuoksi yksi kysymys on meille ratkaisevan tärkeä: mitä tätä esitystä tukevat ryhmät aikovat tehdä, jos neuvosto ei tee mitään sellaisia muutoksia, joista käyvät ilmi meidän päätöksemme? Äänestävätkö he paketin puolesta vai vastaan? Tämä on meille tärkeä asia.
<SPEAKER ID="164" NAME="Corien Wortmann-Kool" AFFILIATION="PPE">
(EN) Arvoisa puhemies, haluaisin korostaa, mitä Sharen Bowles totesi: toivomme, että mietinnöstä päästään lopulliseen sopimukseen ennen täysistuntoa heinäkuussa.
<P>
Parlamentti ja myös sosialistien ryhmä on aivan alusta saakka ollut sillä kannalla, että käsittelemme tätä yhtenä pakettina. Meidän on siis käsiteltävä tätä yhtenä pakettina ja tuettava Sharon Bowlesin ehdotusta lykätä äänestystä heinäkuuhun.

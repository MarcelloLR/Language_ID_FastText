<CHAPTER ID="006-08">
8. Euroopan parlamentin istuntokalenteri - 2011 (äänestys) 
<P>
- Tarkistuksesta 4:
<SPEAKER ID="124" NAME="Ashley Fox" AFFILIATION="ECR">
(EN) Arvoisa puhemies, haluan esittää työjärjestyspuheenvuoron. Voitteko vahvistaa, että äänestämällä tarkistuksen 4 puolesta voimme vähentää Strasbourgissa käyntiemme määrää, mutta samalla noudattaisimme kuitenkin perussopimuksen mukaista velvoitettamme järjestää 12 istuntokautta?
<P>
(Suosionosoituksia)
<SPEAKER ID="126" NAME="Klaus-Heiner Lehne" AFFILIATION="PPE">
(DE) Arvoisa puhemies, hyvät parlamentin jäsenet, huomaan äänestyslistasta, että arvoisa puhemies, te aiotte ilmoittaa, että tarkistusta 2 ei voida ottaa käsiteltäväksi. Pyytäisin teitä harkitsemaan asiaa uudelleen. Pitää paikkansa, että Euroopan unionin toiminnasta tehdyn sopimuksen 229 artiklassa määrätään, että Euroopan parlamentin istunto pidetään maaliskuun toisena tiistaina. Tämä ei kuitenkaan ole ristiriidassa ryhmäni esittämän tarkistuksen kanssa.
<P>
Ryhmäni tarkistuksen tavoitteena on siirtää Strasbourgin istuntoviikko viikosta 10 viikkoon 11. Se ei estä pitämästä täysistuntoa maaliskuun toisena tiistaina. Haluamme, että Strasbourgin istuntoviikko on viikko 11, mutta tämä ei tarkoita, että tarkistustamme ei voitaisi ottaa käsiteltäväksi. Pyytäisin teitä harkitsemaan asiaa uudelleen.
<SPEAKER ID="127" NAME="Puhemies">
(ES) Hyvä jäsen Lehne, luitte ajatukseni, koska aion edetä täsmälleen siten kuin oletittekin.
<P>
- Tarkistuksesta 4:
<SPEAKER ID="128" NAME="Bruno Gollnisch" AFFILIATION="NI">
(FR) Arvoisa puhemies, esitän asiani lyhyesti. Monitulkintaisesta ilmaisusta huolimatta olen sitä mieltä, että tarkistusta 4 ei olisi pitänyt ottaa käsiteltäväksi, koska se on ristiriidassa perussopimusten kanssa ja etenkin koska perussopimusten tulkinta on esitetty hyvin selvästi Luxemburgissa sijaitsevan Euroopan yhteisöjen tuomioistuimen päätöksessä, jonka mukaan Strasbourgin istuntojaksojen nykyinen määrä on säilytettävä entisellään. Ymmärrän, että jotkut jäsenistä eivät ole tästä samaa mieltä, mutta perussopimuksissa asia tehdään hyvin selväksi ja Luxemburgin tuomioistuin on asiassa yhtä selkeä kuin nykyinen lainsäädäntö.
<SPEAKER ID="129" NAME="Puhemies">
(ES) Minun on ilmoitettava teille ennen äänestystä, että puhemiehistön mielestä tarkistus 2 on Euroopan unionin toiminnasta tehdyn sopimuksen vastainen, ja sen vuoksi tarkistusta 2 ei voida ottaa käsiteltäväksi.
<P>
Euroopan unionin toiminnasta tehdyn sopimuksen 229 artiklassa todetaan, että Euroopan parlamentti "kokoontuu ilman erillistä kutsua maaliskuun toisena tiistaina". Puheenjohtajakokous on hyväksynyt ehdotuksen istuntokalenterista, johon sisältyy istuntojakso 7.-10. maaliskuuta, mikä näin ollen noudattaa Euroopan unionin toiminnasta tehdyn sopimuksen 229 artiklaa.
<P>
Tarkistuksessa 2 ehdotetaan, että istuntojaksoa siirretään seuraavaan viikkoon. Mikäli parlamentti hyväksyisi tämän tarkistuksen, rikkoisimme 229 artiklaa. Sen vuoksi sitä ei voida ottaa käsiteltäväksi.
<P>
- Ennen tarkistuksesta 3 toimitettua äänestystä:
<SPEAKER ID="130" NAME="Klaus-Heiner Lehne" AFFILIATION="PPE">
(DE) Arvoisa puhemies, olen pahoillani, mutta asia ei ole niin yksinkertainen. Siteerasitte 229 artiklaa täysin oikein, mutta se ei ole ristiriidassa tarkistuksemme kanssa. Euroopan unionista tehdyn sopimuksen 229 artiklassa viitataan tiettyyn päivään, joka on maaliskuun toinen tiistai. Tarkistuksessamme viitataan Strasbourgin istuntoviikkoon kokonaisuutena, ja se koostuu neljästä päivästä. Siksi on oltava hyväksyttävää, että Strasbourgin täysistuntoviikkoa siirretään viikolta 10 viikkoon 11. Se ei estä ketään pitämästä istuntojaksoa Brysselissä maaliskuun toisena tiistaina. Kuten itsekin totesitte, nämä ovat sopimuksen ehdot.
<SPEAKER ID="131" NAME="Puhemies">
(ES) Hyvä jäsen Lehne, tarkistus nostaa esiin kysymyksen, joka voisi hyvin antaa sijaa erilaisille tulkinnoille. Työjärjestyksessä määrätään, että näissä tapauksissa puhemiehistöllä on viimeinen sana sovellettavasta tulkinnasta. Esittämistäni syistä puhemiehistö on päättänyt ilmoittaa, että tarkistusta 2 ei oteta käsiteltäväksi, koska se on vastoin Euroopan unionin toiminnasta tehdyn sopimuksen 229 artiklaa. On sanomattakin selvää, että kaikki muut tulkinnat ansaitsevat kunnioitusta. Puhemiehistön on kuitenkin tehtävä päätös, ja se on sen tehnyt.
<P>
- Ennen äänestystä:
<SPEAKER ID="133" NAME="Potito Salatto" AFFILIATION="PPE">
(IT) Arvoisa puhemies, pyydän anteeksi, että käytän tilaisuutta hyväkseni ja totean, että jotakin on tehtävä, jotta suorat lentoyhteydet Strasbourgin ja Euroopan pääkaupunkien välillä voidaan järjestää vaivattomasti sellaisia edustajia varten, jotka joutuvat nyt lentämään kolmesta neljään lentoa päästäkseen Strasbourgiin. Pyydän teitä ryhtymään tarvittaviin toimiin.
<P>
(Suosionosoituksia)

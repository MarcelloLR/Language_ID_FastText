<CHAPTER ID="007-32">
32. Vastuuvapaus 2005: pääluokka II, neuvosto (äänestys) 
<P>
- Casparyn mietintö
<P>
- Ennen äänestystä:
<SPEAKER ID="170" NAME="Herbert Bösch" AFFILIATION="PSE">
(DE) Arvoisa puhemies, ennen kuin myönnämme neuvostolle vastuuvapauden, haluan kiinnittää parlamentin huomion siihen, ettei neuvosto ollut läsnä komission ja muiden toimielinten talousarviota koskevasta vastuuvapaudesta käydyssä keskustelussa, ja kuten voimme nähdä, se ei ole läsnä myöskään nyt, kun asiasta päätetään.
<P>
Ottaen huomioon, että 80 prosenttia EU:n talousarviovaroista kulkee jäsenvaltioiden käsien kautta ja että jäsenvaltiot ovat vastuussa näistä varoista, tämä asiaintila on meistä sietämätön. Odotamme neuvoston esittävän tulevina kuukausina tarkan toimintasuunnitelman kansallisten tarkastuslausumien laatimiseksi.
<P>
(Voimakkaita suosionosoituksia)
<SPEAKER ID="171" NAME="Puhemies">
Panen merkille jäsen Böschin huomautuksen, joka ei selvästikään estä meitä jatkamasta äänestystä. Nimenhuutoäänestys vastuuvapaudesta on nyt alkanut.

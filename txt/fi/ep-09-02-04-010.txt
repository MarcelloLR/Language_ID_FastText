<CHAPTER ID="010">
Edellisen istunnon pöytäkirjan hyväksyminen
<P>
(DE) (Edellisen istunnon pöytäkirja hyväksyttiin)
<SPEAKER ID="212" NAME="Nils Lundgren" AFFILIATION="IND/DEM">
(EN) Arvoisa puhemies, käytän työjärjestyspuheenvuoron ja viittaan työjärjestyksen 142 artiklan 2 kohdan a ja b alakohtaan puheajan jakamisesta. Kun eilen keskustelimme tässä salissa Guantanamon vankilasta, minut ja monet muut puhujat keskeytettiin armotta, kun olimme ylittäneet puheaikamme muutamalla sekunnilla. Tätä ankaraa kohtelua jakelivat Hans-Gert Pöttering ja hänet myöhemmin iltapäivällä korvannut varapuhemies Marek Siwiec.
<P>
Toisaalta Hans-Gert Pöttering antoi sosialidemokraattisen ryhmän johtajan Martin Schulzin ylittää aikarajansa yli minuutilla. En tietenkään nyt tohtisi vihjata, että tämä johtuu siitä, että Hans-Gert Pöttering ja Martin Schulz ovat kavereita - alte Kameraden kuten joku saattaisi saksaksi sanoa - mutta havaitsen tässä toistuvan kaavan. Niitä suurten ryhmien kollegoita, jotka esittävät poliittisen viestin, jonka puhemies haluaa kuulla, kohdellaan hyvin anteliaasti. Niitä pienten ryhmien kollegoita, jotka esittävät poliittisen viestin, jota puhemies ei halua kuulla, kohdellaan hyvin ilkeästi. Sillä rikotaan työjärjestystä, jossa todetaan selkeästi, miten puheaika pitäisi jakaa.
<P>
Haluan muistuttaa Hans-Gert Pötteringiä ja kaikkia hänen varapuhemiehiään -
<P>
(Puhemies ilmoitti puhujalle, että tämä oli ylittänyt puheaikansa)
<P>
Minut lähetettiin tänne puolustamaan toissijaisuutta ja jäsenvaltioiden itsemääräämisoikeutta, ja tämän parlamentin puhemiehellä ja varapuhemiehillä ei ole mitään oikeutta yrittää hiljentää 15 prosenttia Ruotsin valitsijakunnasta.
<SPEAKER ID="213" NAME="Puhemies">
(DE) Arvoisa Nils Lundgren, keskeytän teidät nyt. Olette ylittänyt puheaikanne yli puolella. Olen pannut merkille, mitä sanoitte. Uskon, että se on kaikille selvää.
<SPEAKER ID="214" NAME="Nils Lundgren" AFFILIATION="IND/DEM">
(EN) Arvoisa puhemies, saanko muistuttaa teitä, että näin ei olisi käynyt Martin Schulzille. Häntä te ette olisi keskeyttänyt. Tässä on suuri ero. Mutta osoititte, että olin oikeassa - kiitos oikein paljon.
<SPEAKER ID="215" NAME="Puhemies">
(DE) Arvoisa Nils Lundgren, olen varma, että olette erehtynyt. Kirjaan ylös, mitä sanoitte, ja se näkyy pöytäkirjassa. Olisi myös ehdottomasti asianmukaista keskustella puhemiehistössä erilaisesta käytöksestä, joka osittain riippuu käytettävissä olevasta ajasta.

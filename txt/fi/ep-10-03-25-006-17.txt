<CHAPTER ID="006-17">
17. Toinen romaniväestöä käsittelevä eurooppalainen huippukokous 
<P>
- Ennen äänestystä:
<SPEAKER ID="100" NAME="Jean Lambert">
Verts/ALE-ryhmän puolesta. - (EN) Arvoisa puhemies, haluan esittää uuden suullisen tarkistuksen, josta tulee 7a kohta (uusi). Äänestysluettelosta voi päätellä näin, ja ymmärrän, että päätöslauselman allekirjoittavat poliittiset ryhmät kannattavat sitä. Se tulee 7 kohdan jatkoksi.
<P>
Uusi 7a kohta kuuluu siis seuraavasti: "kehottaa näin ollen jälleen kerran komissiota kehittämään kattavan romanien osallisuutta koskevan eurooppalaisen strategian välineeksi romanien sosiaalisen syrjäytymisen ja syrjinnän torjumiseksi Euroopassa".
<SPEAKER ID="102" NAME="Cornelia Ernst" LANGUAGE="DE">
Paljon kiitoksia, arvoisa puhemies. Meillä on kaksi tarkistusta, joista toinen on tarkistus tarkistukseen. Haluaisin esittää ne molemmat. Haluamme poistettavan sanat "neuvostoa ja". Lopputulos nyt tarkasteltavasta tarkistuksesta kuuluisi siten seuraavasti:
<P>
(EN) "kehottaa jäsenvaltioita pidättäytymään vähemmistöjen pakkosiirroista, jos he voivat joutua kodittomiksi tai kokea syrjintää koulutuksessa, sosiaaliturva-alalla ja työelämässä sen jälkeen kun heidät on pakotettu palaamaan".
<SPEAKER ID="105" NAME="Hannes Swoboda">
S&D-ryhmän puolesta. - (DE) Arvoisa puhemies, hylkäsimme myös aiemman tarkistuksen, koska se oli sanamuodoltaan liian voimakas. Joidenkin valtioiden kanssa, joihin romaneja palautetaan, on kuitenkin ongelma, koska niissä olosuhteet eivät salli heidän elää vapaasti ja turvallisesti ja ihmisarvoisesti.
<P>
Sanamuotomme on hillitympi muun muassa koska olemme havainneet, että tietyissä valtioissa viisumivapautta väärinkäytetään turvapaikan hakemiseen ilman perusteita. Tekstimme kuuluisi seuraavasti:
<P>
(EN) Länsi-Balkanin maihin, "missä he voivat joutua kodittomiksi tai kokea syrjintää koulutuksessa, sosiaaliturva-alalla ja työelämässä".
<P>
(DE) Toivon, että jäsenet, jotka aluksi hylkäsivät toisen tarkistuksen, voivat äänestää tämän hillitymmän sanamuodon puolesta ja hyväksyä sen.

<CHAPTER ID="004-05">
5. Gazan tilanne (äänestys) 
<P>
- Ennen äänestystä
<SPEAKER ID="080" NAME="José Ignacio Salafranca Sánchez-Neyra" AFFILIATION="PPE-DE">
(ES) Arvoisa puhemies, yhteisen päätöslauselmaesityksen allekirjoittaneiden poliittisten ryhmien kuulemisen perusteella pyydämme muutosta 3 kohdan rakenteeseen.
<P>
Tämä ei ole suullinen tarkistus, sillä emme halua lisätä tai poistaa sanoja. Haluamme vain säilyttää tekstin entisellään ja jakaa sen kolmeksi erilliseksi kohdaksi.
<P>
Arvoisa puhemies, selvyyden vuoksi teksti kuuluisi seuraavasti:
<P>
”3. vaatii jälleen kaikkien väkivaltaisuuksien välitöntä lopettamista;”
<P>
”4. kehottaa Israelia lopettamaan siviilejä tappavat ja vaarantavat sotilasoperaatiot sekä teloitukset ilman oikeudenkäyntiä;”
<P>
”5. kehottaa Hamasia, joka on ottanut Gazan alueen laittomasti valtaansa, estämään palestiinalaisryhmittymiä ampumasta raketteja Gazan alueelta Israelin alueelle;”.
<P>
Arvoisa puhemies, sanamuoto ei siis muutu. Emme pyydä lisäämään tai poistamaan sanoja, vaan vain jakamaan tämän kohdan kolmeen osaan.
<P>
(Parlamentti hyväksyi ehdotuksen.)

<CHAPTER ID="012-23">
23. Yhteinen maatalouspolitiikka vuoteen 2020: Ruoka, luonnonvarat ja alueiden käyttö - miten hallita tulevat haasteet? (
<SPEAKER ID="194" NAME="Manfred Weber" AFFILIATION="PPE">
(DE) Arvoisa puhemies, hyvät kollegat, ei ole minkäänlaista epäilystä siitä, että parlamentti on erittäin ahkera toimielin. Meidän on kuitenkin kiinnitettävä enemmän huomiota tasapainoon äänestyksessä, jotta ei synny tilannetta, että yhtenä päivänä ei ole mitään äänestettävää ja seuraavana päivänä äänestyksiä on valtava määrä. Sen vuoksi ehdotan, että meidän olisi lopetettava äänestys nyt ja lykättävä jäljellä oleva äänestys seuraavaan täysistuntoon.
<P>
(Suosionosoituksia)
<P>
Esityslistalla ei ole mitään niin kiireellisiä asioita, että äänestys olisi ehdottoman välttämätöntä tänään. Olemme jo äänestäneet lainsäädäntöehdotuksista. Minusta tämä oli nyt tärkein asia.
<P>
(Suosionosoituksia)
<SPEAKER ID="195" NAME="Alexander Graf Lambsdorff" AFFILIATION="ALDE">
(DE) Arvoisa puhemies, Weberin ehdotus on järkevä. Olemme saaneet loppuun valtavan asialistan, johon sisältyy joitain tärkeitä ja merkittäviä mietintöjä. Meillä ei ole enää minkäänlaisia lainsäädännöllisiä mietintöjä äänestettävänä. Kello on jo yli puoli yksi. Olisi parasta lykätä muita kuin lainsäädännöllisiä mietintöjä heinäkuun täysistuntoon. Tämä ei ole mikään suuri menetys.
<SPEAKER ID="196" NAME="Bas Eickhout" AFFILIATION="Verts/ALE">
(EN) Arvoisa puhemies, esitän tämän hyvin lyhyesti: meillä on enää kaksi mietintöä käsiteltävänä, ja ilmastokeskustelu on ratkaisevan tärkeä, koska lähetämme viestin tänään alkavalle neuvoston käsittelylle.
<P>
Sen vuoksi ehdotan, että äänestämme nyt tästä ja toisesta mietinnöstä. Jäljellä on kaksi. Meidän on äänestettävä ja nopeasti.

<CHAPTER ID="007-14">
14. Valmisteveroa koskeva yleinen järjestelmä (
<P>
Ennen muutetusta ehdotuksesta toimitettua äänestystä:
<SPEAKER ID="139" NAME="Astrid Lulling" LANGUAGE="FR">
Arvoisa puhemies, pyydän kaikkia niitä jäseniä, jotka eivät halua palata vuotta 1992 edeltäneeseen aikaan eli aikaan, jolloin yhtenäismarkkinoita ei ollut perustettu, äänestämään mietintöä vastaan, sillä se, mitä parlamentti saamillaan äänillä tekee, on häpeällistä.
<P>
Mietinnössä sekoitetaan yhteen kaikki: terveys, verotus ja niin edelleen. Äänestäkää mietintöä vastaan; siten äänestätte komission puolesta, joka on tehnyt hyvän ehdotuksen.
<P>
(Suosionosoituksia oikealta)
<SPEAKER ID="140" NAME="Puhemies">
(IT) Minusta tuntuu, että esittelijä Astrid Lullingin kanta tuli selväksi, riippumatta siitä, kannattaako sitä vai ei. Siirrymme nimenhuutoäänestykseen koko muutetusta ehdotuksesta.
<SPEAKER ID="141" NAME="Elisa Ferreira" AFFILIATION="PSE">
(PT) Esitän vastalauseen Astrid Lullingin lausunnosta, jolla hän yrittää vaikuttaa parlamentin jäsenten äänestyskäyttäytymiseen. Tässä ei ole järkeä.
<P>
Me emme yhdy hänen esittämäänsä tulkintaan. Tässä mielessä pyydän jäseniä, jotka tuntevat asian, jotka tietävät, että me puolustamme muita etuja, nimittäin kansanterveyttä ja kansalaisten ja valtioiden etuja, äänestämään mietinnön puolesta.
<P>
(Suosionosoituksia vasemmalta)
<SPEAKER ID="142" NAME="Puhemies">
(IT) Muistutan jäseniä siitä, että äänestysmenettelyn tässä vaiheessa ei ole mahdollisuutta keskusteluun. Työjärjestyksen mukaan esittelijällä on oikeus esittää oma mielipiteensä, ja siksi luonnollisesti annoin hänelle puheenvuoron, enkä tiennyt, koskiko seuraava puheenvuoropyyntö työjärjestyspuheenvuoroa. Pyydän anteeksi, on esitetty muitakin puheenvuoropyyntöjä, mutta en aio suostua niihin, vaan jatkamme äänestystä.

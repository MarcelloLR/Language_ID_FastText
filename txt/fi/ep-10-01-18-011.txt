<CHAPTER ID="011">
Käsittelyjärjestys
<SPEAKER ID="016" NAME="Puhemies">
(PL) Tämän istunnon esityslistaluonnoksen lopullinen versio, jonka puheenjohtajakokous hyväksyi torstaina 14. tammikuuta 2010 pitämässään kokouksessa työjärjestyksen 137 artiklan mukaisesti, on jaettu. Seuraavia tarkistuksia on esitetty:
<P>
Tiistai:
<P>
S&D-ryhmä on pyytänyt, että Haitia koskevan keskustelun päätteeksi annetaan päätöslauselmaesitykset, joista äänestetään helmikuun ensimmäisellä istuntojaksolla.
<SPEAKER ID="017" NAME="Hannes Swoboda">
S&D-ryhmän puolesta. - (DE) Arvoisa puhemies, mekin haluamme tietysti toivottaa teille hyvää uutta vuotta.
<P>
Haluaisin tietää, onko Haitia koskevaan päätöslauselmaan tarkoitus vielä palata. Me haluaisimme tehdä Haitia koskevan päätöslauselmaehdotuksen, josta on ehdottomasti päätettävä helmikuussa.
<P>
Keskiviikko:
<P>
EFD-ryhmä on pyytänyt sisällyttämään äänestyksiin 15. joulukuuta 2009 käydyn keskustelun päätteeksi jätetyt päätöslauselmaesitykset yhteisvastuun periaatteen puolustamisesta.
<SPEAKER ID="020" NAME="Francesco Enrico Speroni" LANGUAGE="IT">
Arvoisa puhemies, hyvät kollegat, pyyntöämme puoltaa kaksi seikkaa: Ensinnäkin aiheen tärkeys; minusta on hiukan kummallista, että parlamentti kieltäytyy äänestämästä siitä. Jokaisella on tietenkin oikeus mielipiteeseensä, jokainen saa ajatella, mitä haluaa, mutta parlamenttina meillä on mielestäni velvollisuus ottaa kantaa tähän aiheeseen, kukin parhaaksi katsomallaan tavalla.
<P>
Toiseksi parlamentti on jo kerran pyytänyt aiheen sisällyttämistä äänestysluetteloon ja äänestänyt siitä, ja se on siirretty joulukuulta tammikuulle. Olen sitä mieltä, ettei puhemiehistön, tai pikemminkin puheenjohtajakokouksen, olisi pitänyt toimia vastoin parlamentin nimenomaista ja ajallaan tehtyä päätöstä, ja siksi katson, että parlamentin olisi pikimmiten ilmaistava mielipiteensä asiasta.
<SPEAKER ID="021" NAME="Hannes Swoboda">
S&D-ryhmän puolesta. - (DE) Arvoisa puhemies, olemme käyneet muutamia melkoisen kiivaita keskusteluja. On käynyt ilmi, että näistä EU:n ulkopuolisen tuomioistuimen päätöksistä on itse asiassa hyvin erilaisia näkemyksiä. Meidän ei pidä nyt erehtyä käynnistämään uudelleen keskustelua tästä sinänsä hyvin vakavasta aiheesta, sillä kyseinen keskustelu pikemminkin jakaisi kuin yhdistäisi meitä. Meidän olisi annettava asian olla. Meillä oli ja on edelleen erimielisyyksiä, ja siksi meidän ei pidä palata aiheeseen ja yrittää saada aikaan uutta päätöslauselmaa.
<SPEAKER ID="023" NAME="Mario Mauro">
PPE-ryhmän puolesta. - (IT) Arvoisa puhemies, hyvät kollegat, pyytäisin aiheen säilyttämistä esityslistalla. Koptien joulun jälkeisenä päivänä tai itse asiassa jouluyönä tapahtunut koptikristittyjen joukkomurha sekä monet kristittyjen surmat Malesiassa ovat merkkejä siitä, että kyseisissä maissa on vakavia ongelmia uskonnonvapauden toteutumisessa.
<P>
Päätöslauselma sinänsä ei ole tiettyjä, yksittäisiä hallituksia vastaan suunnattu toimenpide, vaan keino muistuttaa, että uskonnonvapaus on yksi yhteiskuntarauhan perusedellytyksistä, ja siksi on oikein, että parlamentti ilmaisee mielipiteensä tästä asiasta.
<SPEAKER ID="025" NAME="Ioannis Kasoulides">
PPE-ryhmän puolesta. - (EN) Arvoisa puhemies, pyydämme, että keskustelu EU:n ja Tunisian välisistä suhteista siirretään helmikuun 2010 istuntojaksolle, koska ihmisoikeuksien alivaliokunnalla on sitä ennen EU:n ja Tunisian välisiä suhteita käsittelevä kokous, ja kenties siellä käytävissä keskusteluissa tulee esiin uutta aineistoa.
<SPEAKER ID="026" NAME="Hannes Swoboda">
S&D-ryhmän puolesta. - (DE) Arvoisa puhemies, meidän ei ole nyt tarkoituskaan saada aikaan päätöslauselmaa. On hyvä, että asiasta keskustellaan, mutta ilman päätöslauselmaa. Olen myös vakaasti sitä mieltä, että meidän tulisi laatia päätöslauselma vasta vierailun jälkeen, jos sellaista ylipäänsä laaditaan. Keskustelua on kuitenkin hyvä käydä nyt, jotta ne jäsenet, jotka lähtevät vierailulle maahan, voivat viedä mennessään parlamentin terveisiä.

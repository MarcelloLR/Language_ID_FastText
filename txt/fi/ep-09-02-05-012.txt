<CHAPTER ID="012">
Äänestykset
<SPEAKER ID="231" NAME="Puhemies">
- (EN) Esityslistalla on seuraavana äänestykset.
<P>
(Äänestysten tulokset ja niiden kulkua koskevat yksityiskohdat: ks. pöytäkirja).
<P>
- Ennen äänestystä:
<SPEAKER ID="232" NAME="Martine Roure" AFFILIATION="PSE">
(FR) Arvoisa puhemies, pidätte minua varmaan pahanilman lintuna, mutta minusta on todella masentavaa, että niin harva jäsen on läsnä äänestämässä näin tärkeistä mietinnöistä ja päätöslauselmista (paikalla olevia ei toki ole syyttäminen), joten minun on pakko kyseenalaistaa uskottavuutemme.
<P>
Itse en siis voi enää hyväksyä, että meitä on paikalla niin vähän, joten jossakin vaiheessa meidän on pohdittava päätösvaltaisuuskysymystä. Tiedän vallan hyvin, että päätösvaltaisuuden toteamista koskevaan pyyntöön vaaditaan 40 jäsentä. Koska meitä on hädin tuskin yli 40, se on vaikeaa, mutta silti jotakin on mielestäni tehtävä.
<P>
(Suosionosoituksia)
<SPEAKER ID="233" NAME="Puhemies">
(EN) Koska asian esiin ottaneita jäseniä on alle 40 , siirrymme nyt äänestyksiin.
<SPEAKER ID="234" NAME="Marios Matsakis" AFFILIATION="ALDE">
(EN) Arvoisa puhemies, näin on tapahtunut jo viiden vuoden ajan. Tämä ei ole ensimmäinen kerta. On vähän myöhäistä ottaa asia esille tänään.
<SPEAKER ID="235" NAME="Zuzana Roithová" AFFILIATION="PPE-DE">
(CS) Haluaisin vain tuoda esille, että ongelma koskee sosialisteja ja mahdollisesti myös joitakin muita puolueryhmiä, mutta ei PPE-DE-puoluetta, joka tietää vastuunsa tässä tärkeässä asiassa. Se on siis läsnä huomattavasti suurilukuisempana kuin muut ryhmät.
<SPEAKER ID="236" NAME="Gérard Onesta" AFFILIATION="Verts/ALE">
(FR) Arvoisa puhemies, olette täysin oikeassa. Päätösvaltaisuusmenettelyä voidaan soveltaa vain 40 jäsenen tai istunnon puheenjohtajan pyynnöstä. Jos siis uskotte, kuten Martine Roure totesi, että tämä keskustelu on liian tärkeä lopetettavaksi nyt, voitte niin halutessanne pyytää päätösvaltaisuuden toteamista ja luopua äänestyksestä, jos se on mielestänne vaivan arvoista.
<SPEAKER ID="237" NAME="Mario Mauro">
laatija. - (IT) Arvoisa puhemies, kiitän Gérard Onestaa, mutta yritys jälleen kerran äärimmäisessä hädässä pelastaa moneen kertaan tuomittu terroristi on menetetty.
<SPEAKER ID="238" NAME="Bernd Posselt" AFFILIATION="PPE-DE">
(DE) Arvoisa puhemies, toteaisin vain, että tärkeimmistä aiheista keskustellaan yleensä torstai-iltapäivisin ja että juuri niiden tärkeyden vuoksi niitä on syytä käsitellä torstai-iltapäivisin. Emme voi syyttää muita kuin niitä, jotka eivät ole torstaisin läsnä. He ovat pinnareita, ja heidän olisi syytä hieman miettiä, kannattaako heidän pyrkiä Euroopan parlamenttiin toista kertaa.
<SPEAKER ID="239" NAME="Puhemies">
(EN) Asialla on laaja poliittinen ulottuvuus. Hyvin monia voidaan syyttää: puolueryhmiä ja jokaista jäsentä. En voi toimia työjärjestyksen vastaisesti, jäsen Onesta. Työjärjestyksen mukaan voin vastata 40 jäsenen esittämään pyyntöön, mutta nyt jäseniä ei ole 40.

<CHAPTER ID="005-06">
6. Vuorovaikutteisten digitaalitelevisiopalvelujen yhteentoimivuus (äänestys) 
<P>
Mietintö: Weber
<P>
Ennen äänestystä
<SPEAKER ID="090" NAME="Henri Weber  " AFFILIATION="PSE">
esittelijä. - (FR) Arvoisa puhemies, hyvät naiset ja herrat, television, tietoliikennevälineiden ja Internetin lähentymisen myötä televisiosta on tullut vuorovaikutteinen väline ja televisionkatsojista on tullut toimijoita.
<P>
Katsoja voi etsiä sisältöä, valita ohjelmia ja antaa lähetystä koskevaa palautetta. Tähän hän tosin tarvitsee yhä useampia laitteita. Näiden laitteiden käytön helpottamiseksi ja kuluttajille aiheutuvien lisäkustannusten välttämiseksi kyseisten laitteiden on oltava yhteydessä toisiinsa, ja niiden on toimittava yhdessä. Tätä kutsutaan yhteentoimivuudeksi.
<P>
Tänään esiteltävällä mietinnöllä pyritään edistämään eri laitteiden yhteentoimivuutta Euroopan unionissa. Mietinnön avulla pyritään myös varmistamaan tiedonvälityksen moniarvoisuus ja sisältöjen moninaisuus tällä uuden teknologian aikakaudella. Näistä seikoista on huolehdittava kansallisten julkisviranomaisten ja EU:n viranomaisten aktiivisilla, jatkuvilla ja valppailla toimilla

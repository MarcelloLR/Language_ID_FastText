<CHAPTER ID="014">
Käsittelyjärjestys
<SPEAKER ID="023" NAME="Puhemies">
Puheenjohtajakokouksen työjärjestyksen 130 ja 131 artiklan mukaisesti torstaina 9. marraskuuta 2006 pitämässään kokouksessa laatima lopullinen esityslistaluonnos on jaettu. Siihen on ehdotettu seuraavia muutoksia:
<P>
Maanantai:
<P>
Olen vastaanottanut Euroopan parlamentin sosialidemokraattiselta ryhmältä pyynnön lykätä keskustelua jäsen Bachelot-Narquinin laatimasta mietinnöstä, jonka aiheena on ehdotus Euroopan parlamentin ja neuvoston asetukseksi Euroopan globalisaatiorahaston perustamisesta.
<P>
Kuka haluaa esittää pyynnön Euroopan parlamentin sosialidemokraattisen ryhmän puolesta?
<SPEAKER ID="024" NAME="Jean Louis Cottigny" AFFILIATION="PSE">
(FR) Arvoisa puhemies, Euroopan parlamentin sosialidemokraattinen ryhmä pyytää, että jäsen Bachelot'n Euroopan globalisaatiorahaston perustamisesta laatimaa mietintöä koskevaa keskustelua ja äänestystä lykätään.
<P>
Coreper ja puheenjohtajavaltio Suomi saivat viimeisteltyä oman versionsa asetusluonnoksesta vasta perjantaina 10. marraskuuta, joten asiakirja saapui meille vasta myöhään tuona iltapäivänä. Tämän vuoksi emme ehtineet keskustella asiakirjasta perjantai-illan ja tämän päivän välisenä aikana, vaikka työskentelimme esittelijän kanssa neuvoston ja komission välisissä epävirallisissa kokouksissa koko viime viikon. Siksi pyydämme, että keskustelua ja äänestystä lykätään marraskuun toiselle istuntojaksolle, jotta ehdimme tutkia neuvoston meille tekemät ehdotukset.
<SPEAKER ID="025" NAME="Roselyne Bachelot-Narquin " AFFILIATION="PPE-DE">
esittelijä. - (FR) Arvoisa puhemies, pidän puheenvuoron Euroopan kansanpuolueen (kristillisdemokraatit) ja Euroopan demokraattien ryhmän puolesta tukeakseni kollegani Cottignyn kantaa ja pyytääkseni, että äänestystä ja keskustelua lykätään.
<P>
Kuten kollegani juuri totesi, saimme viimeisimmät tiedot neuvoston kannasta vasta muutama tunti sitten. Keskustelujemme perusteella voidaan tässä vaiheessa sanoa, että neuvoston ja parlamentin kannat, joista jälkimmäisen ovat esittäneet kaksi toimivaltaista valiokuntaa eli työllisyyden ja sosiaaliasioiden valiokunta ja budjettivaliokunta, ovat lähentyneet merkittävästi. Mikään ei vielä ole varmaa, mutta voisimme ehkä päästä tältä pohjalta sopimukseen ensimmäisessä käsittelyssä, jolloin rahasto saataisiin toimintaan heti ensi vuoden alusta, kuten käsittääkseni lähes kaikki parlamentin jäsenet toivovatkin. Siksi tuen jäsen Cottignyn kantaa.
<P>
(Parlamentti hyväksyi pyynnön.)
<P>
(Käsittelyjärjestys vahvistettiin.)
<P>

<SPEAKER ID="027" NAME="Jens-Peter Bonde" AFFILIATION="IND/DEM">
(EN) Arvoisa puhemies, perustuslakiehdotus hyväksyttiin 500 äänellä puolesta, 137 ääntä vastaan ja vahvistettiin 382 äänellä puolesta, 125 ääntä vastaan. Perustuslain vastustajilla on parlamentissa siis yksi ääni neljästä, mutta osallistuessamme kansallisten parlamenttien kanssa järjestettyihin kokouksiin ulkomailla, meitä on ainoastaan yksi 14:stä. Perustuslain vastustajat eivät saaneet osallistua Berliinin, Lontoon tai Pariisin kokouksiin. Nyt parlamentti on lähettänyt yhteensä 58 edustajaa, joista 54 kannattaa perustuslakia ja ainoastaan neljä vastustaa sitä. Vastustajat eivät olleet edustettuina 11 kokouksesta seitsemässä.
<P>
Puheenjohtajakokous hyväksyi viime torstaina meihin perustuslain vastustajiin kohdistuvan syrjinnän. Tämä on hyvä esimerkki siitä, kuinka huonosti d'Hondtin menetelmämme toimii suuriin ryhmiin kuuluvien vähemmistöjen kannalta. Jotkut meistä ovat laatineet Reilu istuin -uudistusohjelman. Vaadimme Reilun istuimen järjestelmää sen sijaan, että suuret puolueet automaattisesti "kruunattaisiin" tehtäväänsä, ja oikeudenmukaista edustusta pienten ryhmien ja vähemmistöjen syrjinnän sijaan.
<P>
Esittelemme ohjelmaamme lehdistöhuoneessa huomenna klo 14.00 pidettävässä lehdistötilaisuudessa. Arvoisa puhemies, olette tervetullut paikalle.
<SPEAKER ID="028" NAME="Puhemies">
Hyvä jäsen Bonde, kuten tiedätte, puheenjohtajakokous on jo tutkinut kantanne ja vahvistanut, että kunkin valiokunnan valtuuskuntien kokoonpanosta päättävät kyseisen valiokunnan jäsenet, joten valiokunnan on päätettävä asianmukaisena pitämästään edustuksesta.
<P>
Haluan, että kaikki parlamentin jäsenet tietävät, että piditte tämänpäiväisen puheenvuoronne sen jälkeen, kun puheenjohtajakokous oli jo tutkinut kantanne ja tehnyt siitä päätöksensä.

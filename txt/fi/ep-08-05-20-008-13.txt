<CHAPTER ID="008-13">
13. Yhdenvertaisia mahdollisuuksia ja syrjimättömyyttä koskeva edistys EU:ssa (
<P>
- Ennen äänestystä
<SPEAKER ID="148" NAME="Philip Bushill-Matthews">
PPE-DE-ryhmän puolesta. - (EN) Arvoisa puhemies, ryhmämme aikomuksena oli pyytää kolme ylimääräistä nimenhuutoa, mutta ehdotuksemme katosivat jostain syystä matkalla.
<P>
Arvoisa puhemies, pyytäisin, - olen tarkastanut sihteeristöltä, että kysymys olisi mahdollista esittää tänään - että lisäisitte nämä kolme: Ne ovat seuraavissa kohdissa: 2 kohta, tarkistus 4D, alkuperäisen tekstin 6 kohta ja lopuksi, 36 kohdan jälkeen, tarkistus 12, jonka olemme laatineet. Toivon, että otatte huomioon, että tämä on erittäin tärkeä asiakirja ja että emme haluaisi ilmoittaa julkisesti vain sitä, mitä vastustamme, vaan myös sen, mitä kannatamme.
<P>
(Puhemies ilmoitti, että kyseisestä tarkistuksesta ei esitetty eriäviä mielipiteitä.)
<P>
- Ennen tarkistuksesta 5 toimitettua äänestystä
<SPEAKER ID="150" NAME="Sophia in 't Veld Veld" AFFILIATION="ALDE">
(EN) Arvoisa puhemies, olemme puhuneet valtioista, jotka eivät ole panneet asianmukaisesti täytäntöön syrjinnän vastaista direktiiviä tai saattaneet sitä osaksi kansallista lainsäädäntöään. On kuitenkin yksi valtio, joka ei ole pannut sitä lainkaan täytäntöön, ja näin ollen haluaisin ehdottaa seuraavaa suullista tarkistusta: ”kehottaa Tšekin hallitusta panemaan tehokkaasti täytäntöön työllisyysdirektiivin ja Tšekin hallitusta hylkäämään Tšekin tasavallan presidentin veton”.
<P>
(Suullinen tarkistus hylättiin.)
<P>
- Ennen tarkistuksista 1, 16 ja 17 toimitettua äänestystä
<SPEAKER ID="152" NAME="Richard Howitt" AFFILIATION="PSE">
(EN) Arvoisa puhemies, hyvin lyhyesti totean tukevani tietenkin sitä, että teillä on harkintavaltaa sääntöjen tulkinnan osalta, mutta vaikuttaa hyvin omituiselta, että PPE-DE-ryhmä pyytää nimenhuutoäänestyksen pitämistä viime hetkellä määräajan umpeutumisen jälkeen. He sanovat haluavansa selittää kantansa myönteisessä valossa, vaikka todellisuudessa he pyrkivät poistamaan - poistamaan - tarkistuksillaan kohtia tästä mietinnöstä. Mielestäni he pyrkivät pikemminkin peittelemään vikoja omassa ryhmässään sen sijaan, että he sanoisivat mitään myönteistä syrjinnän torjumisesta.
<SPEAKER ID="153" NAME="Puhemies">
(DE) Hyvä Richard Howitt, on todennäköisesti totta, että äänestys, johon viitattiin, kirjattiin liian myöhään, mutta minä esitin teille kysymyksen, ja tässä yhteydessä pyysitte puheenvuoroa liian myöhään. Jos olisitte pyytänyt sitä oikopäätä, olisimme ehkä äänestäneet eri tavalla.

<CHAPTER ID="005">
Äänestykset
<SPEAKER ID="112" NAME="Puhemies">
(DE) Esityslistalla on seuraavana äänestykset.
<P>
(Äänestysten tulokset ja niiden kulkua koskevat yksityiskohdat: ks. pöytäkirja)
<SPEAKER ID="113" NAME="Struan Stevenson" AFFILIATION="PPE-DE">
(EN) Arvoisa puhemies, voinko tuoda esille huomiseksi suunnitellun lakon ennen kuin äänestämme istuntokalenterista? Ymmärtääkseni Air France on lakossa, junat ovat lakossa ja lentokenttähenkilöstö on lakossa. Tämä tekee meidän parlamentin jäsenten elämästä mahdotonta. Olen viettänyt tämän aamun yrittäen järjestellä uudelleen lentoja päästäkseni palaamaan vaalipiiriini. Se tarkoittaa, etten pääse osallistumaan huomenna äänestyksiin. Tämä haittaa työtämme parlamentin jäseninä. Äänestämme pian istuntokalenterista, joka velvoittaa meidät tulemaan tänne 12 kertaa vuodessa, mutta Ranska ei tee mitään helpottaakseen pääsyämme tänne. Tämä on lähes mahdoton tilanne. Jos me edelleen tulemme tänne Strasbourgiin, voisimmeko kenties tehdä joitain muutoksia liikennejärjestelmiin, joilla pääsemme tänne?
<P>
(Suosionosoituksia)
<SPEAKER ID="114" NAME="Puhemies">
(DE) Hyvä Struan Stevenson, panemme merkille sanomanne, mutta meidän ei pidä aloittaa keskustelua tässä vaiheessa ennen kuin hyväksymme istuntokalenterin yleisesti.
<SPEAKER ID="115" NAME="Daniel Cohn-Bendit" AFFILIATION="Verts/ALE">
(FR) Arvoisa puhemies, haluan vain kertoa kollegalle, että Euroopan unionissa on lakko-oikeus, lakko-oikeus on lakko-oikeus, ja katson uskomattomaksi sen, että valtiolta pyydetään lakkokalenteria. Tämä on naurettavaa, aivan naurettavaa. Haluan kertoa kollegalle myös, että belgialaiset työntekijätkin ovat monesti lakkoilleet, joten minne parlamentti menisi, jos Belgiassakin lakkoiltaisiin? Tämä on naurettava keskustelu. Jos hän haluaa mennä kotiin, menköön kotiin. Jos hän haluaa jäädä, jääköön vielä yhdeksi päiväksi ja nauttikoon parsaa.
<P>
(Suosionosoituksia vasemmalta)
<SPEAKER ID="116" NAME="Puhemies">
(DE) Hyvät parlamentin jäsenet, nämä kaksi puheenvuoroa osoittavat selvästi, kuinka moniarvoinen Euroopan unioni on luonnostaan, ja periaatteessa meidän on mielestäni oltava tästä kiitollisia. Haluan kuitenkin lisätä - ja sanon tämän täysin vakavissani, en kritiikkinä, mutta esimerkkinä siitä, kuinka Euroopan unionin lainsäädäntö toimii - että jos joku kyseenalaistaa sovellettavan lainsäädännön, me ajaudumme kaaokseen. Ehdotan siis, että siirrymme äänestykseen ja kunnioitamme Euroopan unionin lainsäädäntöä. Me kaikki tiedämme, kuka päättää Euroopan parlamentin istuntopaikasta, joten pyydän, että me siirtyisimme äänestykseen istuntokalenterista.
<P>
Hyvä Struan Stevenson, saatte hallinnolta ilmoituksen, kuten kaikki muutkin, matkustusta koskevasta tilanteesta huomisen osalta.

<CHAPTER ID="009">
Valtakirjojen tarkastus
<SPEAKER ID="086" NAME="Puhemies">
(EN) Seuraavana esityslistalla on Euroopan parlamentin uusien jäsenten valtakirjojen tarkastus. Giuseppe Gargani esittää oikeudellisten asioiden valiokunnan puolesta suullisen mietinnön asiasta.
<SPEAKER ID="087" NAME="Giuseppe Gargani" LANGUAGE="IT">
Arvoisa puhemies, hyvät naiset ja herrat, Euroopan parlamentin työjärjestyksen mukaan meidän on tarkastettava valtakirjat sekä tehtävä ratkaisu kunkin vastavalitun jäsenen valtuutuksien pätevyydestä. Valiokunta tarkasti 25. helmikuuta pidetyssä kokouksessa toimivaltaisten viranomaisten nimittämien, 35 romanialaisen Euroopan parlamentin jäsenen valtakirjat. Näihin pitäisi vielä lisätä kolme muuta, jotka nimittivät asianmukaiset kansalliset viranomaiset.
<P>
Koska tarkastettavia valtakirjoja oli suuri määrä ja aikaa oli rajallisesti, pidettiin asianmukaisena, että oikeudellisten asioiden valiokunta ja sen puheenjohtaja esittää suullisen mietinnön parlamentille. Valiokunta totesi, että kaikki on kunnossa ja parlamentti voi hyväksyä kaikki valtakirjat.
<SPEAKER ID="088" NAME="Puhemies">
(EN) Valtakirjat hyväksytään.

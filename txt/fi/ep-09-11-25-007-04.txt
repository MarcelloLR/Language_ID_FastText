<CHAPTER ID="007-04">
4. Parlamentin työjärjestyksen mukauttaminen Lissabonin sopimukseen (
<SPEAKER ID="091" NAME="Bruno Gollnisch" AFFILIATION="NI">
(FR) Arvoisa puhemies, koneeni ei toimi, mutta se ei ole se asia, jonka halusin sanoa.
<P>
Tämä mietintö sisälsi tarkistuksen 86, joka on peruutettu. Työjärjestyspuheenvuoroni perustuu työjärjestyksen 24 artiklan 2 kohtaan. Kuten minulla on ollut kunnia selittää teille monien kollegoideni puolesta, artiklassa määrätään, että sitoutumattomat jäsenet nimeävät yhden joukostaan osallistumaan puheenjohtajakokoukseen. Koska hallinto on jarruttanut asiaa, tätä velvoitetta ei ole täytetty heinäkuun jälkeen.
<P>
Tällä tarkistuksella 86 oli kuitenkin tarkoitus muuttaa kyseistä määräystä niin, että te saisitte päättää, ketkä sitoutumattomien jäsenten edustajat osallistuvat puheenjohtajakokoukseen. Tämä, arvoisa puhemies, on todella häpeällistä, ja käytän varovaista kieltä. Kaikki kollegamme ovat tästä samaa mieltä. Näyttää siltä, että me olemme ainoat, jotka eivät saa itse nimetä edustajaansa puheenjohtajakokoukseen.
<P>
Arvoisa puhemies, toivon, että aiotte kieltäytyä tästä sosialidemokraattisen ryhmän ja oman Euroopan kansanpuolueen (kristillisdemokraatit) ryhmänne teille tarjoamasta mahdollisuudesta.
<SPEAKER ID="092" NAME="Puhemies">
(PL) Ymmärrän, mitä tarkoitatte. Haluaako esittelijä sanoa tästä jotain? Saanko pyytää esittelijää kommentoimaan asiaa?
<SPEAKER ID="093" NAME="David Martin">
esittelijä. - (EN) Arvoisa puhemies, meidän ei tarvitse käyttää tähän paljon aikaa, koska sitoutumattomiin jäseniin ei kannata käyttää paljon aikaa. Emme äänestä tästä. Jos he olisivat vaivautuneet osallistumaan niiden valiokuntien kokouksiin, joiden kokouksiin heillä on oikeus osallistua, he tietäisivät, että emme äänestä tästä asiasta tänään, vaan tammikuussa. Aion pitäytyä suosituksessani, jonka mukaan te, arvoisa puhemies, kutsutte jonkun sitoutumattoman jäsenen osallistumaan puheenjohtajakokoukseen.

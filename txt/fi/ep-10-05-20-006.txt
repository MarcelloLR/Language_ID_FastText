<CHAPTER ID="006">
Esityslistan muuttaminen
<SPEAKER ID="092" NAME="Puhemies">
(PL) Hyvät kollegat, tänä aamuna pidettiin puheenjohtajakokouksen tapaaminen. Se päättyi kymmenen minuuttia sitten. Keskustelimme hyvin perusteellisesti Eurooppa 2020 -strategiaa koskevista päätöslauselmaesityksistä äänestämisestä. Kuten hyvin tiedätte, strategian on määrä tuoda kansalaisille työtä, vaurautta ja vakautta kaikkialla unionissa koko vuosikymmeneksi. Se on siis ratkaisevan tärkeä strategia, joka koskee tulevaa tilannetta Euroopan unionissa ja unionin ulkopuolella, sillä voimme olla vahvoja vain, jos meillä on sisäinen vahvuus.
<P>
Puheenjohtajakokouksessa esitettiin argumentteja sen puolesta, että äänestäisimme Eurooppa 2020 -strategiaa koskevista päätöslauselmaesityksistä tänään, sillä haluamme saada ne hyväksyttyä mahdollisimman nopeasti, jotta voimme osallistua vastuullisesti aiheesta käytävään keskusteluun muiden yhteisön toimielinten kanssa. Kokouksessa kuitenkin esitettiin myös argumentteja, joiden mukaan tarvitsemme vahvan strategian, jonka hyväksymme valtavalla enemmistöllä. Jos haluamme vaikuttaa unionin tilanteeseen, meidän on järjestettävä suuri enemmistö, joka tukee päätöslauselmia.
<P>
On olemassa pelko, ettei tällaista enemmistöä saada tänään. Toisaalta tarvitsemme siis mahdollisimman pian strategian ja toisaalta haluamme vahvan päätöslauselman. Tätä me tarvitsemme.
<P>
Ottaen huomioon poliittisten ryhmiemme puheenjohtajien kesken käydyn vastuullisen keskustelun olen päättänyt ehdottaa keskustelun lykkäämistä. Tämä on työjärjestyksen 140 artiklan mukaista.
<P>
Toistan: päätös on hyvin merkittävä, sillä me ymmärrämme, että päätöslauselmaa tarvitaan nopeasti, mutta tarvitsemme päätöslauselman, jolla on vahva kannatus, ja nämä asiat ovat hyvin tärkeitä.
<SPEAKER ID="093" NAME="Joseph Daul" LANGUAGE="FR">
Arvoisa puhemies, kiitän teitä julkilausumastanne. Haluan lisätä, että tulvien osalta unkarilaiset ystävämme ovat samassa tilanteessa kuin puolalaiset ystävämme. Tämän vuoksi ajattelemme samoin niin unkarilaisten kansalaisten kuin puolalaisten kansalaisten osalta.
<P>
(Suosionosoituksia)
<P>
Kannatan esitystänne. Kriisitilanteessa demokraattisten voimien on yhdistyttävä. Tätä ajatellen ehdotin puheenjohtajakokoukselle ennen tätä Strasbourgin istuntoa, että päätös lykättäisiin kesäkuulle, sillä olin pannut merkille tiettyjä epäselvyyksiä ja ristiriitoja. Ehdotukseni ei saanut enemmistön kannatusta puheenjohtajakokouksessa - tämä on demokraattinen parlamentti - joten olemme pyrkineet laatimaan päätöslauselman.
<P>
Eilen lounasaikaan keskusteluissa ryhmissämme ymmärsimme, että aika on liian lyhyt. En halua sanoa, että työssä olisi tunaroitu, sillä se merkitsisi yksiköiden, varapuhemiesten ja työn valmistelusta vastaavien henkilöiden tekemän työn tunnustuksen epäämistä. Katsoimme kaikkien tai joidenkin valtuuskuntien johtajien kanssa, että olisi todennäköisesti parasta parlamentin imagolle saada teksti laadittua ja äänestää siitä ensi kerralla. Haluan korostaa, ettei kriisi ole ohi kesäkuuhun mennessä. Keskustelimme asiasta ja päätimme, että suurten ryhmien puheenjohtajat pyytävät äänestyksen lykkäämistä kesäkuuhun.
<P>
Martin Schulz sanoi minulle - ja oli ainoa, joka niin teki - että ensinnäkin tarvitsen ryhmän enemmistön, mutta kaikki tarvitsevat ryhmän enemmistön. Emme siis keskustelleet tarkistuksista ryhmässämme eilen illalla emmekä keskustelleet päätöslauselmasta tänään, sillä ryhmä kannatti lykkäämistä, toisin sanoen sellaisen ratkaisun löytämistä, jonka parlamentti katsoo olevan kansalaisille välttämätön.
<P>
Saimme myös kirjeen Guy Verhofstadtilta, ja se sai meidät päättämään pyytää yksinkertaisesti kolmen viikon lykkäystä. Tässä kriisitilanteessa pyydämme tätä lykkäystä, jotta parlamentti voi osoittaa kansalaisille, että olemme voimakas elin ja vastuullisia miehiä ja naisia.
<SPEAKER ID="094" NAME="Puhemies">
(PL) Jäsen Schulz käyttää puheenvuoron ehdotusta vastaan.
<SPEAKER ID="095" NAME="Martin Schulz">
S&D-ryhmän puolesta. - (DE) Arvoisa puhemies, jäsen Daul viittasi puheenvuoronsa alussa vaikeaan tilanteeseen Unkarissa. Monet valtiot kohtaavat nyt ongelmia. Esimerkiksi slovakialaiset kärsivät suuresti tulvista. Tunnemme vahvaa solidaarisuutta kaikkien tällaisia koettelemuksia kohdanneiden valtioiden kansalaisia kohtaan, niin Unkarissa, Puolassa kuin Slovakiassakin.
<P>
Arvoisa puhemies, kuvasitte jäsen Daulin kanssa tilanteen puheenjohtajakokouksessa eilen sekä tänä aamuna. Minulla ei ole mitään lisättävää menettelykysymyksiin. Haluan kuitenkin selittää jäsen Cohn-Benditin ja jäsen Biskyn puolesta ja omasta puolestani, että emme äänestäneet äänestyksen lykkäämistä koskevan ehdotuksenne puolesta tänä aamuna puheenjohtajakokouksessa, sillä katsomme, että me voimme itse asiassa äänestää tänään.
<P>
Parlamentissa oli laajempi kannatus tällaisen päätöslauselman hyväksymiselle ja suuremmalla enemmistöllä kuin helmikuussa. Se mitä viime päivinä on tapahtunut, ei koske menettelyä vaan sisältöä. Yksi asia on kuitenkin täysin selvä: On havaittu siirtymä pois sisällöstä, josta oltiin yleisesti yhtä mieltä helmikuussa, ja ottaen huomioon vakavan kriisin, tämä ei ole yllättävää. On monia erilaisia ratkaisuja. On ratkaisuja, joita monet pitävät hyvinä, ja demokraattisesti se on perusteltua, ja sitten ovat meidän ratkaisumme, jotka poikkeavat näistä ja joita pidämme parempina. Emme voi uupumukseen asti etsiä yksimielisyyttä. Nyt on aika omaksua tiukat kannat. Te voitte omaksua tiukat kannat ja me teemme samoin. Olemme pyrkineet löytämään yhteisymmärrykseen perustuvaa ratkaisua, mutta tämä ei toiminut. Meidän ei siis pidä pyrkiä saamaan enemmistöä yhdelle tai toiselle kannalle.
<P>
Jos enemmistö kannattaa lykkäämistä, minun on tässä vaiheessa sanottava, että olemme Euroopan parlamentin sosialistien ja demokraattien ryhmässä tietenkin edelleen valmiita uusiin neuvotteluihin. Näiden neuvottelujen lähtökohta on kuitenkin teksti, jonka esitimme yhdessä Vihreät / Euroopan vapaa allianssi -ryhmän kollegoidemme kanssa. Arvoisa puhemies, olen tämän vuoksi sitä mieltä, että meidän on äänestettävä tänään.
<P>
(Parlamentti hyväksyi pyynnön.)
<SPEAKER ID="096" NAME="Puhemies">
(PL) Minäkin kiitän jäsen Daulia ja jäsen Schulzia huomion kiinnittämisestä siihen, että tulvia on nyt muissakin Euroopan osissa. Olette aivan oikeassa, ja solidaarisuuden ilmauksemme menevät kaikille tulvista kärsiville valtioille ja kaikille Euroopan kansalaisille, jotka nyt kohtaavat vaaroja.
<SPEAKER ID="097" NAME="Jan Březina" AFFILIATION="PPE">
(EN) Arvoisa puhemies, Puolaan tulvivat vedet tulvivat Tšekin tasavallasta, jossa tulvien ensimmäinen vaihe aiheutti valtavia vahinkoja. Myös Tšekin tasavalta kuuluu Euroopan unioniin.
<SPEAKER ID="098" NAME="Puhemies">
(PL) hyvät kollegat, puhuin tästä hetki sitten kun kiitin jäsen Daulia ja jäsen Schulzia. Kiitos teillekin, jäsen Březina, että kiinnititte huomioni asiaan. Meillä on tuhoisia tulvia. Kiitos paljon.

<CHAPTER ID="009-20">
20. Eurooppalainen omatunto ja totalitarismi (äänestys) 
<SPEAKER ID="116" NAME="Puhemies">
(DE) Haluaisin kiinnittää huomionne siihen seikkaan, että Hartmut Nassauer ja József Szájer ovat allekirjoittaneet yhteisen päätöslauselmaesityksen Euroopan kansanpuolueen (kristillisdemokraatit) ja Euroopan demokraattien ryhmän puolesta.
<P>
- Ennen 3 kohdasta toimitettua äänestystä:
<SPEAKER ID="117" NAME="Vytautas Landsbergis" AFFILIATION="PPE-DE">
(EN) Arvoisa puhemies, haluaisin muistuttaa teitä vuonna 2005 antamastamme merkittävästä päätöslauselmasta, joka koskee toisen maailmansodan päättymistä Euroopassa ja jossa todetaan, että "ilman totuutta ja muistamista ei voi olla sovintoa".
<P>
En haluaisi poistaa totuutta nyt. Suosittelen teitä hyväksymään sen, että tekstiin lisätään "totuus": sovintoa ei voi syntyä ilman totuutta ja muistamista. Pyydän teitä äänestämään totuuden puolesta.
<SPEAKER ID="119" NAME="Vytautas Landsbergis" AFFILIATION="PPE-DE">
(EN) Arvoisa puhemies, tekstissä viitataan rikoksiin ihmiskuntaa vastaan, joita tapahtui "niinkin myöhään kuin heinäkuussa 1995". Olisi parempi sanoa "tapahtui vielä heinäkuussa 1995", koska kukaan ei voi olla varma siitä, ettei niitä tapahtunut enää vuonna 1996.
<P>
(Välihuomautus salista)
<P>
Kyllä todellakin - se olisi lievempi ilmaus; "tapahtui niinkin myöhään kuin" olisi korvattava sanoilla "tapahtui vielä".
<SPEAKER ID="121" NAME="Tunne Kelam" AFFILIATION="PPE-DE">
(EN) Arvoisa puhemies, tämä on pieni korjaus. Tekstissä sanotaan nyt "Keski-Euroopan maat joutuivat lisäksi kokemaan kommunismin". Haluaisin muuttaa "Keski-Euroopan maat" "Keski- ja Itä-Euroopan maiksi", koska kaikkialla muualla tekstissä sanotaan niin, ja haluaisin myös korvata kohdan "joutuivat lisäksi kokemaan kommunismin" sanomalla "joutuivat kokemaan kommunismin ja natsismin", koska Itä-Euroopan maille kommunismilla ei "lisätty" mitään: useimmissa maissa oli ensin kommunismi, sitten natsismi ja sitten taas kommunismi.
<SPEAKER ID="123" NAME="Bogusław Sonik" AFFILIATION="PPE-DE">
(PL) Arvoisa puhemies, haluaisin vain lisätä sen, että myös minä allekirjoitin päätöslauselman.
<P>
(FR) Arvoisa puhemies, myös minä allekirjoitin tämän päätöslauselman, enkä näe nimeäni päätöslauselmaesityksessä. Pyytäisin siksi teitä lisäämään nimeni.

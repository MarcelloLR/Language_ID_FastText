<CHAPTER ID="004">
Esityslista: ks. pöytäkirja
<SPEAKER ID="016" NAME="Sophia in 't Veld" AFFILIATION="ALDE">
(EN) Arvoisa puhemies, esitän teille pikaisen pyynnön, koska olette parlamentin puhemies: pyytäisittekö Moskovan pormestarilta Lužkovilta lisätietoja kahden parlamentin jäsenen, jäsen Cappaton ja itseni, Saksan valtiopäivien jäsenen Volker Beckin ja Italian parlamentin jäsenen Vladimir Luxurian 27. toukokuuta saamasta kohtelusta.
<P>
Halusimme ojentaa Moskovan pormestarille kirjeen, jonka lähes 50 parlamentin jäsentä oli allekirjoittanut, rauhanomaisen, homoseksuaalien oikeuksien puolesta järjestetyn mielenosoituksen yhteydessä. Huligaanit hyökkäsivät väkivaltaisesti jäsen Cappaton, jäsen Beckin ja erään ALDE-ryhmän virkamiehen kimppuun, minkä jälkeen Venäjän poliisi pidätti heidät. Kaksi pidätetyistä venäläisistä aktivisteista on tänään läsnä, nimittäin Nikolai Aleksejev ja Nikolai Hramov. Poliisit eivät myöskään suojelleet Vladimir Luxuriaa ja minua vihaiselta väkijoukolta ja seurasivat vierestä, kun rikolliset, skinheadit ja jopa papit hakkasivat muita aktivisteja.
<P>
Parlamentin jäseninä, jotka eivät ole osallistuneet minkäänlaisiin laittomuuksiin, odotamme Venäjän viranomaisten suojelevan meitä väkivaltaisilta rikollisilta eikä ainakaan pidättävän meitä arveluttavin perustein. Kokoontumisvapaus on perusihmisoikeus, jota Venäjänkin on kunnioitettava, koska se on Euroopan neuvoston jäsen ja osallistuu tänään pidettävään G8-huippukokoukseen.
<P>
Arvoisa puhemies, luotan siihen, että pyydätte pormestari Lužkovilta ja presidentti Putinilta selitystä siihen, miten tämän parlamentin jäseniä kohdeltiin.
<P>
(Suosionosoituksia)
<SPEAKER ID="017" NAME="Puhemies">
Hyvä jäsen in 't Veld, paljon kiitoksia. Toteutamme ehdottamanne toimet ja teemme, mitä tarvitaan. Ilmaisen solidaarisuutemme teitä kohtaan.

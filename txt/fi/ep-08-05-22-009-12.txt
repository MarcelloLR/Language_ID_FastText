<CHAPTER ID="009-12">
12. EU:n strategia Århusin yleissopimuksen osapuolten kolmatta kokousta (Riika, Latvia) varten (äänestys) 
<P>
- Ennen äänestystä:
<P>
Puhemies. - (FR) Uskoakseni Miroslav Ouzký tahtoi esittää puheenvuoron, koska eilinen keskustelu oli hyvin lyhyt. Ehkä voisitte kertoa meille, miksi.
<SPEAKER ID="123" NAME="Miroslav Ouzký" AFFILIATION="PPE-DE">
(CS) Tahdon vain käyttää tilaisuutta esittää puheenvuoro painottaakseni kyseisen päätöslauselman merkitystä. Siitä, tai tarkemmin suullisesta kysymyksestä, ei käyty eilen keskustelua. Valiokuntani on jo vastaanottanut komission jäsenen vastauksen, ja olen siis iloinen siitä, että aihe on edelleen esityslistalla ja siitä äänestetään.
<SPEAKER ID="124" NAME="Puhemies">
(FR) Huomautin vain, että kyseinen keskustelu oli eilisen istunnon esityslistalla, mutta koska kukaan ei ollut pyytänyt puheenvuoroa, keskustelua ei käyty. Sen vuoksi on tärkeää antaa puheenvuoro asianomaisen valiokunnan puheenjohtajalle.
<SPEAKER ID="125" NAME="Inés Ayala Sender" AFFILIATION="PSE">
(ES) Arvoisa puhemies, tahdon huomauttaa, että puhujia oli paikalla, että me olimme läsnä täysistunnossa. Miroslav Ouzký ei ollut läsnä, ja valiokunta ja puhemies päättivät peruuttaa keskustelun. Puhujat olivat valmistautuneita, ja komission edustaja oli myös läsnä.
<SPEAKER ID="126" NAME="Puhemies">
(FR) Huomautuksenne on aivan oikea. Puhujat olivat läsnä, mutta asianomainen valiokunta oli poistanut aiheen esityslistalta.

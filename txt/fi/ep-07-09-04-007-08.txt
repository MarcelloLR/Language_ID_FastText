<CHAPTER ID="007-08">
8. Yhtenäismarkkinoita koskeva katsaus (äänestys) 
<P>
- Mietintö: Jacques Toubon
<SPEAKER ID="093" NAME="Monica Frassoni" AFFILIATION="Verts/ALE">
(IT) Arvoisa puhemies, hyvät kollegat, olin pyytänyt saada puhua omaan työskentelyaikatauluumme liittyvästä kysymyksestä: siitä, että koulujen uusi lukuvuosi on jo joidenkin vuosien ajan alkanut samaan aikaan kuin meillä on täysistunto, ja näin tapahtuu valitettavasti myös ensi vuonna. Tämä aiheuttaa huomattavia perheongelmia jäsenillemme ja monille virkamiehistämme. Parlamentin on mielestäni keskusteltava tästä asiasta, koska vanhempien on vietävä lapsensa kouluun, ja omien lastemme hyvinvointi on asia, johon parlamentin kuuluu puuttua.
<P>
(Suosionosoituksia)
<SPEAKER ID="094" NAME="Puhemies">
(EN) Kiitos, arvoisa Monica Frassoni, olette varmasti aivan oikeassa, mutta saavuitte istuntoon myöhässä, joten olkaa hyvä ja menkää rehtorin puhutteluun!
<P>
(Naurua)
<SPEAKER ID="095" NAME="Thomas Wise" AFFILIATION="IND/DEM">
(EN) Arvoisa puhemies, en tiedä, minkä artiklan alaisuuteen tämä asia kuuluu, mutta minun äänestyslistallani on äänestettävänä vielä yksi, Inés Ayala Senderin mietintö. Kokoonnummeko uudelleen klo 12.30?
<SPEAKER ID="096" NAME="Puhemies">
(EN) Siitä ei ole käyty keskustelua, joten äänestys toimitetaan huomenna. Kiitos, että otitte asian esiin.

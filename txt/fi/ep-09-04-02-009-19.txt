<CHAPTER ID="009-19">
19. EU:n ja Valko-Venäjän vuoropuhelun puolivuosittainen arviointi (äänestys) 
<P>
- Ennen äänestystä:
<SPEAKER ID="105" NAME="Vytautas Landsbergis" AFFILIATION="PPE-DE">
(EN) Arvoisa puhemies, ehdotan sen mainitsemista, että näissä keskusteluissa ei tulisi käsitellä minkäänlaisia suunnitelmia rakentaa uusi, muun kuin länsimaisen mallin mukainen ydinvoimalaitos Valko-Venäjän ja EU:n rajalle - myönteisissä keskusteluissa Valko-Venäjän tukemisesta, mutta ei tässä tapauksessa.
<SPEAKER ID="107" NAME="Jacek Protasiewicz" AFFILIATION="PPE-DE">
(EN) Arvoisa puhemies, tämä on hyvin lyhyt suullinen tarkistus, jota ehdotetaan Alexander Milinkevichin ja parlamentissa kaksi päivää sitten järjestettyyn Valko-Venäjää koskevaan kokoukseen osallistuneiden Amnesty Internationalin edustajien pyynnöstä. He pyysivät laajentamaan hiljattain vangittujen poliittisten vankien vapauttamista koskevan pyynnön myös henkilöihin, jotka kohtaavat toisenlaisia rajoituksia ja häirintää. Ehdotamme tämän vuoksi - ja olen kuullut muita poliittisia ryhmiä - että 4 kohtaan lisätään: "ja kehottaa tarkastelemaan uudelleen vapauden rajoittamista koskevia tuomioita, jotka on asetettu vuoden 2008 tammikuussa järjestetyn mielenosoituksen 11 osallistujalle".
<SPEAKER ID="109" NAME="Vytautas Landsbergis" AFFILIATION="PPE-DE">
(EN) Arvoisa puhemies, kun kolmen nuoren aktivistin mainitaan tulleen pakkovärvätyiksi asepalvelukseen, yksi heistä on oppositiojohtaja Viaèorkan poika. On siis syytä mainita, että se vastaa tilannetta, jossa valtio ottaa panttivankeja: "Toimikaa rauhallisesti asemassanne, sillä poikanne on armeijassamme, ja hänelle saattaa tapahtua jotain". Se olisi pieni varoitus, joka kenties soisi lisää turvallisuutta näille armeijaan pakkovärvätyille nuorille miehille.
<SPEAKER ID="111" NAME="Vytautas Landsbergis" AFFILIATION="PPE-DE">
(EN) Arvoisa puhemies, kun ehdotetaan eurooppalaisen humanistisen yliopiston palaamista Valko-Venäjälle, on syytä mainita, että sille on annettava aidot takuut siitä, että se voi toimia vapaasti ja ettei se joudu uudelleen järjestelmän valvontaan.
<SPEAKER ID="113" NAME="Hannes Swoboda" AFFILIATION="PSE">
(DE) Arvoisa puhemies, olemme tyytyväisiä näihin erillisiin suullisiin ehdotuksiin, mutta pyytäisin jäsen Landsbergisia kertomaan meille niistä etukäteen, jotta tällaisista aiheista voidaan keskustella myös silloin, kun hän ei ole paikalla. Ei aina voi vain tehdä suullisia ehdotuksia tiedottamatta niistä.
<SPEAKER ID="114" NAME="Puhemies">
(DE) Näen jäsen Landsbergisin ilmaisevan, että esittäessään vastaisuudessa suullisia ehdotuksia, hän toimii kuten pyysitte.

<CHAPTER ID="003">
Tervetulotoivotukset
<SPEAKER ID="009" NAME="Puhemies">
(PL) Haluan nyt toivottaa lämpimästi tervetulleiksi kaksi tämänpäiväistä vierailijaa, jotka ovat tulleet Valko-Venäjältä. He ovat Valko-Venäjän puolalaisten liiton puheenjohtaja Angelika Borys sekä parlamentin vuoden 2006 Saharov-palkinnon voittaja ja Valko-Venäjän demokraattisen opposition johtaja Alexander Milinkevich.
<P>
(Jatkuvia suosionosoituksia)
<P>
Valko-Venäjä on valitettavasti noussut jälleen otsikoihin kansalaisjärjestöihin kohdistuvan vainon vuoksi. Euroopan parlamentti uskoo yleismaailmallisiin arvoihin ja arvostaa niitä ja tulee myös jatkossa pitämään niitä yllä. Me tuomitsemme autoritaariset järjestelmät, jotka turvautuvat voimatoimiin ja vainoavat demokraattisia järjestöjä vain siitä syystä, että näiden käsitykset poikkeavat järjestelmän käsityksistä.

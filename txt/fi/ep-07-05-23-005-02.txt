<CHAPTER ID="005-02">
2. Verkkovierailut yleisissä matkaviestinverkoissa (äänestys) 
<P>
- Rübigin mietintö
<P>
- Ennen äänestystä:
<SPEAKER ID="109" NAME="Martin Callanan" AFFILIATION="PPE-DE">
(EN) Arvoisa puhemies, käytän työjärjestyksen mukaisen työjärjestyspuheenvuoron ilmoittaakseni, että minulla on taloudellisia etuja Rübigin mietinnön suhteen. En osallistu kyseisestä mietinnöstä toimitettavaan äänestykseen.
<SPEAKER ID="110" NAME="Puhemies">
Tämäpä erittäin korrektia. Useimmilla meistä on matkapuhelin!
<SPEAKER ID="111" NAME="Roger Helmer" AFFILIATION="NI">
(EN) Arvoisa puhemies, minäkin käytän työjärjestyksen 166 artiklan nojalla työjärjestyspuheenvuoron ilmoittaakseni, että minulla on taloudellisia etuja käsiteltävän asian suhteen. Euroopan parlamentin jäsenenä ja matkapuhelimen ahkerana käyttäjänä hyödyn suuresti tästä lainsäädännöstä. Jäävään näin ollen itseni äänestyksestä. Uskon, että monet kollegoistani tekevät samoin!
<P>
(Naurua)
<SPEAKER ID="112" NAME="Puhemies">
Tämä on pantu merkille!
<SPEAKER ID="113" NAME="Richard Corbett" AFFILIATION="PSE">
(EN) Arvoisa puhemies, kahden edellisen puhujan esittämät perustelut huomioon ottaen aiotteko tiedustella, löytyykö Euroopan parlamentista mahdollisesti yksi sellainen jäsen, joka ei omista matkapuhelinta? Sitten kyseinen jäsen voi määrätä, hyväksymmekö tämän lainsäädännön vai emme!
<P>
(Naurua ja suosionosoituksia)
<SPEAKER ID="114" NAME="Puhemies">
Voimme kaiketi siirtyä nyt eteenpäin.
<P>
- Lainsäädäntöpäätöslauselman hyväksymisen jälkeen:
<P>
Puhemies. Onnittelut jäsen Rübigille ja eurooppalaisille matkapuhelimen käyttäjille!
<P>
(Suosionosoituksia)
<SPEAKER ID="115" NAME="Paul Rübig " LANGUAGE="DE">
Arvoisa puhemies, osoitan kiitokseni parlamentille sen hyväksynnästä ja erityisesti neuvostolle, joka on suostunut siihen, että asetus tulee voimaan viimeistään 27. kesäkuuta. Niille jäsenille, jotka äänestivät tyhjää, haluan sanoa, että alennamme näin veronmaksajalle koituvia kustannuksia.

<CHAPTER ID="005-03">
3. Tarkistusluonnos Euroopan unionin yleiseen talousarvioon varainhoitovuodeksi 2010 (äänestys) 
<P>
- Ennen äänestystä:
<SPEAKER ID="106" NAME="László Surján">
esittelijä. - (EN) Arvoisa puhemies, aiomme pitää luultavasti lyhyimmän äänestyksen talousarviosta Nizzan sopimuksen nojalla, ja on varmaa, että tämä on viimeinen äänestys Nizzan sopimuksen nojalla.
<P>
Miten on mahdollista, että äänestysluettelo on niin lyhyt? Se johtuu ryhmien erinomaisesta yhteistyöstä. Esittelijänä haluaisin kiittää kaikkia ryhmiä, jotka osallistuivat tämän äänestyksen valmisteluun. Sen lisäksi haluaisin kiittää sihteeristöä sen työstä. Ilman heitä olisi ollut mahdotonta olla täällä vain näiden kahden sivun kanssa. Paljon kiitoksia teille kaikille.
<P>
(Suosionosoituksia)
<P>
Ja mielestäni tämä lyhyys on perusteltua, koska kriisin aikana meidän pitäisi työskennellä kriisin hoitamiseksi eikä tuhlata aikaa pitkiin äänestyksiin.
<SPEAKER ID="107" NAME="Vladimír Maňka" LANGUAGE="SK">
Arvoisa puhemies, ehdotan, että äänestämme Muista toimielimistä yhdessä äänestyksessä, koska en odota mitään ongelmia. Kiitos.
<SPEAKER ID="108" NAME="Puhemies">
(PL) On ilmennyt tilanne, jossa äänestämme eri toimielimistä, ja sääntöjen mukaan meidän on äänestettävä kustakin toimielimestä erikseen. Ei ole mahdollista yhdistää kaikkia yhteen ryhmään. Se olisi menettelyjen vastaista.
<SPEAKER ID="109" NAME="Hans Lindblad" LANGUAGE="SV">
Arvoisa puhemies, neuvosto panee tyytyväisenä merkille, että parlamentti on vahvistanut sopimuksen, jonka saimme aikaan sovittelukokouksessa 18. marraskuuta tänä vuonna. Neuvoston toisen käsittelyn tuloksen yhteydessä olemme tyytyväisiä, että parlamentin toisen käsittelyn voidaan katsoa edustavan molempien budjettivallankäyttäjien yhteistä tekstiä Lissabonin sopimuksen uuden 314 artiklan mukaisesti.
<P>
Neuvosto hyväksyy tämän yhteisen tekstin ja Euroopan parlamentin puhemies voi siten todeta talousarvion lopullisesti hyväksytyksi. Haluaisin kuitenkin huomauttaa, että kun te, arvoisa puhemies, olette todennut talousarvion lopullisesti hyväksytyksi, neuvosto katsoo, että molempien osapuolten olisi allekirjoitettava se, koska uudessa perussopimuksessa todetaan, että sekä neuvosto että parlamentti ovat siitä vastuussa.
<P>
Neuvosto pitää valitettavana, että tätä kantaa ei ole otettu huomioon. Sen sanottuani, emme kyseenalaista millään tavalla mitään sovittua. Toivomme kuitenkin, että ensi vuoden talousarviomenettelyssä on riittävästi aikaa tällaisten asioiden käsittelemiselle.
<P>
Haluaisin myös käyttää tämän tilaisuuden hyväkseni kiittääkseni jälleen kerran budjettivaliokunnan puheenjohtajaa, Alain Lamassourea, ja kolmea esittelijää, László Surjánia, Vladimír Maňkaa ja Jutta Haugia, heidän rakentavasta asenteestaan koko talousarviomenettelyn ajan, mikä kertoo myös erittäin hyvästä yhteistyöstä, josta olemme tässä työssä saaneet nauttia.
<P>
Haluaisin lopettaa henkilökohtaiseen huomioon. Neuvoston puheenjohtajan asema on luultavasti arvokkain asema, joka minulla koskaan on. Minulle on ollut suuri kunnia palvella Eurooppaa tällä tavalla, ja haluaisin ilmaista kiitokseni tästä mahdollisuudesta. Kiitos todellakin hyvin paljon.
<P>
(Suosionosoituksia)
<SPEAKER ID="110" NAME="Puhemies">
(PL) Hyvät kollegat, koska olemme päättäneet äänestyksen tämän osan, myös minä haluaisin ilmaista hyvin vilpittömät kiitokset ja onnittelut esittelijöillemme, László Surjánille ja Vladimír Maňkalle - ja aiemmin meillä oli Reimer Bögen mietintö - sekä kaikille ihmisille, jotka ovat tehneet työtä talousarvion osalta. Se oli poikkeuksellisen hankala talousarvio. Haluaisin lisäksi onnitella kollegoitamme ja myös koko parlamenttia, koska teimme tämän päätöksen yhdessä. Se on, todellakin, loistava saavutus. Onnittelut kaikille!
<P>
(Suosionosoituksia)
<P>
Nyt minun on luettava ääneen joitakin hyvin merkittäviä kohtia, jotka liittyvät epätavalliseen tapaan, jolla hyväksyimme talousarvion. Se on hyvin tärkeää, koska olemme siirtyneet Nizzan sopimuksesta Lissabonin sopimukseen. Se oli hyvin vaikea siirtyminen. Aloitimme Nizzan sopimuksen nojalla ja olemme lopettamassa Lissabonin sopimuksen nojalla, ja siksi tämä lausunto on tarpeellinen. Teidän on kuunneltava tämä lausunto.
<P>
"Vuoden 2010 talousarviomenettely on ollut poikkeuksellinen. Se alkoi EY:n perustamissopimuksen 272 artiklan nojalla, mutta sen viimeinen vaihe toteutettiin, kun Lissabonin sopimus tuli voimaan. Parlamentti, neuvosto ja komissio sopivat siten 18. marraskuuta 2009 jatkavansa talousarviomenettelyä EY:n perustamissopimuksen nojalla mutta ne saivat myös aikaan sopimuksen talousarviomenettelyn tuloksen kattamisesta, mukaan luettuna parlamentin äänestys, joka pidettiin täysin monivuotisen rahoituskehyksen mukaisesti. Neuvoston puheenjohtaja on juuri vahvistanut neuvoston sopimuksen talousarviosta, josta juuri olemme äänestäneet. Se tarkoittaa, että parlamentti ja neuvosto ovat nyt saaneet aikaan sopimuksen yhteisestä tekstistä ja noudattaneet 314 artiklan päämäärää ja tavoitetta. Panen siten merkille, että talousarviomenettely, joka aloitettiin Euroopan yhteisön perustamisesta tehdyn sopimuksen 272 artiklan nojalla ja jota jatkettiin Euroopan unionin toiminnasta tehdyn sopimuksen 314 artiklan nojalla, on saatettu loppuun Euroopan unionin toiminnasta tehdyn sopimuksen 314 artiklan ja monivuotisen rahoituskehyksen nojalla. Talousarviomenettely voidaan siten katsoa päättyneeksi, ja talousarvio todetaan lopullisesti hyväksytyksi."
<P>
Tämä on hyvin tärkeä lausunto. Seuraavalla kerralla tällaista monimutkaisuutta ei ole, koska Lissabonin sopimus on voimassa. Nyt allekirjoitan asiakirjan virallisesti.
<P>

<P>
Hyvät kollegat, haluaisin lisätä, että budjettivaliokunnan puheenjohtaja Alain Lamassoure on tehnyt paljon työtä tämän eteen. Haluaisin mainita hänen nimensä sellaisen ihmisen nimenä, joka on ollut hyvin aktiivinen tässä asiassa.

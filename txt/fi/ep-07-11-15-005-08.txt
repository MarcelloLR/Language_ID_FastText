<CHAPTER ID="005-08">
8. Pakistanin tilanne (äänestys) 
<P>
Yhteinen päätöslauselmaesitys:
<P>
- Ennen 1 kohdasta toimitettua äänestystä:
<SPEAKER ID="096" NAME="Robert Evans">
PSE-ryhmän puolesta. - (EN) Suhteista Etelä-Aasian maihin vastaavan valtuuskunnan puheenjohtajana johdin neuvotteluja tästä kompromissitekstistä. Tunnustan, että tämä on arkaluontoinen kysymys ja että on tärkeää, että me kaikki tunnemme Pakistanin tilanteen. Uskon, että koko parlamentti haluaa lähettää vahvan ja yhtenäisen viestin kenraali Musharrafille.
<P>
Kompromissihengessä ja jotta päätöslauselmalle saataisiin toivottavasti koko parlamentin tuki, haluaisin ehdottaa seuraavaa suullista tarkistusta. Johdanto-osan A kappaleessa me toteamme, että presidentti Musharraf on lopettanut perustuslain noudattamisen ja oikeusvaltion toistaiseksi ja korvannut ne sotatilalailla. Ehdottaisin, että me sanomme hänen korvanneen ne ”poikkeustilalailla, tosiasiassa sotatilalailla”. Siten, muiden kollegojen tekemien ehdotusten mukaisesti kolmessa muussa paikassa 1, 10 ja 11 kohdassa meidän pitäisi korvata ”sotatilalaki” ”poikkeustilalailla”. Toivon, että tällä saadaan parlamentin täysi tuki.
<P>
(Suullinen tarkistus hyväksyttiin.)

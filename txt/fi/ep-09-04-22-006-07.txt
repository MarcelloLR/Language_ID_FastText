<CHAPTER ID="006-07">
7. Sosiaaliturvajärjestelmien yhteensovittaminen: täytäntöönpanomenettely (
<P>
- Ennen äänestystä:
<SPEAKER ID="088" NAME="Jean Lambert">
esittelijä. - (EN) Arvoisa puhemies, kiitän aluksi kaikkia kollegoita, jotka ovat osallistuneet tähän viiden viime vuoden aikana, sekä komissiota ja neuvostoa niiden työstä asetuksen täytäntöönpanossa.
<P>
Sosiaaliturvajärjestelmiä on sovitettu yhteen vuodesta 1971 lähtien - se ei ole uutta kuten jotkut luulivat viime kerralla kun keskustelimme asiasta - ja tästä asetuksesta keskustellaan rajatylittävän terveydenhuollon yhteydessä torstaiaamuna. Tämä on juuri se asetus, johon siinä viitataan, ja tämä on sen täytäntöönpanoa.
<P>
Uskomme saavuttaneemme huomattavaa edistystä ainakin sähköisten viestintävälineiden alalla, ja ne toivottavasti nopeuttavat prosessia kaikkien kansalaisten kohdalla, mutta me parlamentissa uskomme, että olemme lisänneet kansalaisten oikeuksia tässä prosessissa ja että heillä on nyt oikeus paljon enempään tietoon ainakin niiden tapauksessa, jotka on lähetetty tekemään työtä. Uskomme myös, että olemme saavuttaneet hienoista edistystä määräaikojen alalla - vaikka asia onkin jäsenvaltioiden päätettävissä.
<P>
Tämä on tärkeää: se tarkoittaa nyt sitä, että voimme antaa tarkistetun asetuksen ja toivottavasti se toimii nopeammin ja kaikkien kansalaisten eduksi. Kiitän vielä kerran kaikkia kollegoita, jotka ovat antaneet panoksensa tähän pitkään, vaikeaan mutta toivottavasti erittäin hyödylliseen tulokseen.
<P>
(Suosionosoituksia)

<CHAPTER ID="002">
Tervetulotoivotukset
<SPEAKER ID="006" NAME="Puhemies">
(DE) Arvoisat parlamentin jäsenet, minulla on suuri ilo toivottaa tervetulleeksi viralliselle lehterille saapunut Meksikon kongressin valtuuskunta, jota johtaa senaattori Guadarrama. Toivotan teidät lämpimästi tervetulleiksi.
<P>
(Suosionosoituksia)
<P>
Valtuuskunta osallistuu tänään EU:n ja Meksikon parlamentaarisen sekavaliokunnan kuudenteen kokoukseen. Meksiko on Euroopan unionin läheinen kumppani, ja kokous järjestetään Meksikon ja Euroopan unionin välisten suhteiden kannalta merkittävänä ajankohtana. Viime viikonloppuna järjestetty Liman huippukokous osoitti, että meillä on paljon yhteisiä intressejä. Minulla oli myös tilaisuus keskustella presidenttinne Felipe Calderónin kanssa.
<P>
Myös parlamentaarinen sekavaliokunta keskustelee tänään iltapäivällä ilmastonmuutoksesta, joten olen varma, että seuraatte mielenkiinnolla tätä täysistuntokeskustelua. Toivon meksikolaisille kollegoillemme ja ystävillemme onnistunutta Strasbourgin-vierailua.

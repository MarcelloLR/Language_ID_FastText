<CHAPTER ID="007-31">
31. Vastuuvapaus 2005: pääluokka I, Euroopan parlamentti (äänestys) 
<P>
- Staesin mietintö
<P>
- Ennen tarkistuksesta 7 toimitettua äänestystä:
<SPEAKER ID="164" NAME="Edith Mastenbroek" AFFILIATION="PSE">
(EN) Arvoisa puhemies, käytän työjärjestyspuheenvuoron työjärjestyksen 166 ja 71 artiklan nojalla. Fjellnerin tarkistuksessa pyydetään tietoa parlamentin kolmen toimipaikan ylläpitämisestä aiheutuvista kustannuksista, ja sen lisäksi haluaisin ilmoittaa parlamentille, että alkuperäisen tekstin 83 kohdassa vaadittiin myös yksityiskohtaista selvitystä ympäristövaikutuksista. PPE-DE-ryhmän tarkistuksessa 7D vaaditaan sen poistamista.
<P>
- Ennen 77 kohdasta toimitettua äänestystä:
<SPEAKER ID="166" NAME="Daniel Caspary" AFFILIATION="PPE-DE">
(DE) Arvoisa puhemies, en ole aivan varma asiasta, mutta pelkään pahoin, ettei 75 kohdasta ole äänestetty lainkaan. Sanoitte, että äänestämme 76 kohdasta, mutta näytön mukaan kyseessä oli 75 kohta. Tämän jälkeen sanoitte, että äänestämme 77 kohdasta, mutta näytön mukaan kyseessä oli 76 kohta. Pyytäisin teitä selventämään asiaa.
<SPEAKER ID="167" NAME="Puhemies">
Olemme nähdäkseni toimineet kaikilta osin oikein. Äänestimme ensin 75 kohdasta, joka hyväksyttiin. Sen jälkeen äänestimme 76 kohdasta, jälleen nimenhuutoäänestyksellä, ja se hyväksyttiin. Ilmoitan vasta nyt, että seuraavana on vuorossa 77 kohta, josta äänestämme nimenhuutoäänestyksellä, ja julistan äänestyksen alkaneeksi.

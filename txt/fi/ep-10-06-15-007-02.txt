<CHAPTER ID="007-02">
2. Euroopan globalisaatiorahaston varojen käyttöönotto: ES/Comunidad Valenciana (
<P>
- Ennen äänestystä:
<SPEAKER ID="154" NAME="Barbara Matera" LANGUAGE="IT">
Arvoisa puhemies, hyvät parlamentin jäsenet, nykyisessä talouskriisissä yksi edistyneiden talouksien suurimmista ongelmista on nimenomaan työttömyys, uhka, joka on saavuttanut hälyttävän 10 prosentin tason euroalueella.
<P>
Unionin toimielimet ja etenkin Euroopan komissio talousarvioesityksessään vuodeksi 2011 ovat hyväksyneet joukon toimenpiteitä talouden elpymisen tukemiseksi. Yksi niistä on esittelijänä käsittelemäni Euroopan globalisaatiorahaston täydentäminen. Rahaston varojen käyttöön ottamiseksi on esitetty neljä merkittävää pyyntöä, joista kohta äänestämme.
<P>
Tästä syystä katson, että menettelyjä rahaston varojen käyttöön ottamiseksi olisi yksinkertaistettava, jotta voidaan auttaa nopeasti työntekijöitä, joiden yritykset ovat joutuneet talouskriisin uhreiksi ja jotka ovat kärsineet yritystensä tuotannonsiirtämisprosesseista. Näin ollen kehotan kollegojani tekemään rahastoa tunnetuksi yksittäisissä jäsenvaltioissa.

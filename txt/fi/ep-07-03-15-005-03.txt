<CHAPTER ID="005-03">
3. Lintujen laiton metsästys Maltassa (äänestys)
<P>
- Ennen tarkistuksesta 7 toimitettua äänestystä:
<SPEAKER ID="071" NAME="Louis Grech" AFFILIATION="PSE">
(EN) Arvoisa puhemies, selvennyksen vuoksi haluan, että tarkistukseen 7 lisätään sanan "päätti" jälkeen sana "tuolloin", jolloin tarkistuksen teksti kuuluisi seuraavasti: "huomauttaa, että ennen Euroopan unioniin liittymistä Maltan hallitus oli ilmoittanut, että se oli neuvotellut kevätmetsästystä koskevan poikkeuksen komission kanssa; pahoittelee, että siitä huolimatta, että Maltan muut poliittiset voimat ja osa kansalaisyhteiskunnasta olivat epäilleet hallituksen lausuntoja, komissio päätti tuolloin olla ottamatta asiaan kantaa, mikä johti täten mahdollisesti ristiriitaiseen tilanteeseen".
<P>
(Parlamentti hylkäsi suullisen tarkistuksen.)
<P>
- Ennen tarkistuksesta 12 toimitettua äänestystä:
<SPEAKER ID="073" NAME="Simon Busuttil" AFFILIATION="PPE-DE">
(EN) Arvoisa puhemies, ryhmäni tarkoituksena oli pyytää nimenhuutoäänestystä tarkistuksesta 12, mutta valitettavasti emme ehtineet esittää pyyntöä ajoissa. Siksi pyydän parlamenttia sallimaan nimenhuutoäänestyksen tarkistuksesta 12, vaikkemme pyytäneet sitä ajoissa. Olen varma, että kollegallani Frassonilla ei ole mitään sitä vastaan.
<P>
(Naurua)
<P>
(Parlamentti hyväksyi pyynnön.)

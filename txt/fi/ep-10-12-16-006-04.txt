<CHAPTER ID="006-04">
4. Vuosittainen ihmisoikeusraportti 2009 sekä EU:n ihmisoikeuspolitiikka (
<SPEAKER ID="122" NAME="Sergio Paolo Francesco Silvestris" AFFILIATION="PPE">
(IT) Arvoisa puhemies, osa kollegoistani yrittää vihjata (nythän on torstai ja tämä on viimeinen äänestys), että jos vain toteatte "hyväksytty" tai "hylätty", se riittää. Ei ole tarpeen sanoa "452 ääntä, joista 53 vastaan ja 22 puolesta ja niin edelleen".
<SPEAKER ID="124" NAME="Richard Howitt" AFFILIATION="S&amp;D">
(EN) Arvoisa puhemies, tämä on tosiasia. Haluamme vain poistaa sanan "Kroatiassa". En usko, että tämä olisi kiistanalainen kysymys muille ryhmille.
<SPEAKER ID="126" NAME="Hannes Swoboda" AFFILIATION="S&amp;D">
(DE) Arvoisa puhemies, haluaisin vain huomauttaa, että - tätä ei ole vielä ilmoitettu äänestyslistassamme - tämän esityksen toisesta osasta ja kustakin seuraavasta järjestetään vapaa äänestys. Kiitoksia.
<SPEAKER ID="128" NAME="Barbara Lochbihler" AFFILIATION="Verts/ALE">
(EN) Arvoisa puhemies, tekstiin on tehty kaksi lisäystä. Ilmaukseen "luettelon ihmisoikeusloukkauksista" lisätään sana "vakavista". Sitten virkettä muutetaan seuraavasti: "ihmisoikeusloukkauksista, kuten kidutuksesta, sensuurista, raiskauksista ja laittomista teloituksista".
<SPEAKER ID="130" NAME="Laima Liucija Andrikienė" LANGUAGE="EN">
Arvoisa puhemies, olemme tehneet suullisen tarkistuksen tarkistukseen 7. Se kuuluu seuraavasti: "Kehottaa komissiota laatimaan kiireellisesti luettelon vakavista ihmisoikeusloukkauksista, kuten kidutuksesta, sensuurista, raiskauksista ja laittomista teloituksista, vastuussa olevista henkilöistä Iranissa, etenkin vuoden 2009 vaalien jälkeen, ja harkitsemaan pakotteiden määräämistä varojen jäädyttämisen ja matkustuskieltojen muodossa."
<SPEAKER ID="132" NAME="Laima Liucija Andrikienė" LANGUAGE="EN">
Arvoisa puhemies, koska Venäjällä on tapahtunut jonkin verran myönteistä kehitystä, haluaisimme muuttaa virkettä, joka alkaa seuraavasti: "pitää valitettavana sitä, että tähän mennessä viranomaiset ovat kieltäneet kaikki Strategia 31-mielenosoitukset". Ehdotuksen mukaan korvataan sanat "tähän mennessä" ilmauksella "aivan viimeisintä, 31. lokakuuta 2010 järjestettyä lukuun ottamatta".

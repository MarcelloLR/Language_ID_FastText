<CHAPTER ID="014">
Valiokuntien ja valtuuskuntien kokoonpanot: ks. Pöytäkirja
<P>

<SPEAKER ID="219" NAME="Paul Rübig" AFFILIATION="PPE-DE">
(DE) Arvoisa puhemies, kiitän teitä erityisesti siitä, että luitte ääneen niiden henkilöiden nimet, jotka tänä aamuna väittivät, ettei Euroopan parlamentti ole demokraattinen, koska he eivät saaneet tilaisuutta käyttää puheenvuoroa. Katsoessaan niiden paikkoja, jotka ovat kovaäänisesti osoittaneet mieltään ja valittaneet demokratian puutetta, voi huomata, että he eivät ole varanneet aikaa edes jäädäkseen paikalle istunnon loppuun saakka. Tuskinpa he ovat mikään roolimalli Euroopalle. Pyydän nimenomaisesti merkitsemään tämän pöytäkirjaan.
<SPEAKER ID="220" NAME="Puhemies">
Hyvä jäsen Rübig, huomautuksenne pannaan merkille.

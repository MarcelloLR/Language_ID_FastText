<CHAPTER ID="006-03">
3. Euroopan sähköisen viestinnän sääntelyviranomaisten yhteistyöelin ja virasto (
<SPEAKER ID="166" NAME="Catherine Trautmann" LANGUAGE="FR">
Arvoisa puhemies, ehdotin äänestystä kompromissista, koska sen soveltamisala on tarkistuksen 46 soveltamisalaa laajempi. Päätitte olla toimittamasta äänestystä kompromissista, mutta ette perustellut lainkaan päätöstänne ettekä antanut mitään vastausta esittelijälle. Halusin teidän olevan tietoinen tästä ja kertoa, kuinka pahoillani olen siitä, ettei suositustamme noudatettu eikä myöskään esittelijän suositusta parlamentin äänestyksestä.
<P>
Juuri päättyneen äänestyksen selitykseksi haluan sanoa, että kun kompromissin jotain osaa ei hyväksytä, sovittelu koskee koko pakettia. Tämä on tänään toimitetun äänestyksen seuraus.
<SPEAKER ID="167" NAME="Puhemies">
(EN) Kiitos, jäsen Trautmann. Parlamentin jäsenet varmasti ymmärtävät tapahtuneen seuraukset, mutta kiitos joka tapauksessa siitä, että toitte ne esille. Ei olisi ollut sopivaa ottaa käsittelyyn toista kompromissia, ja äänestys oli tosiaankin selkeä.
<P>


<CHAPTER ID="007-20">
20. Nanomateriaaleja koskeva sääntely (
<P>
- Ennen äänestystä
<SPEAKER ID="146" NAME="Carl Schlyter">
esittelijä. - (SV) Arvoisa puhemies, haluan vain sanoa, että komissio jätti tätä uutta ja tärkeää poliittista kysymystä käsittelevän ehdotuksen, joten katsoimme, että nykyiseen lainsäädäntöön sisältyvät täytäntöönpanotoimet olisivat riittäneet. Parlamentti on esittänyt nyt erittäin selkeän pyynnön siitä, että komissio tarkistaisi perusteellisesti asiaa koskevan lainsäädännön kuluttajien, työntekijöiden ja ympäristön suojelemiseksi nanomateriaalien haittavaikutuksilta sekä turvallisten ja kehittymiskykyisten markkinoiden mahdollistamiseksi. Haluaisin muistuttaa teitä siitä, että komissiolla on kaksi vuotta aikaa täyttää parlamentin pyyntö ja että kompromissin ansiosta on täysin selvää, että parlamentti antaa lähes yksimielisen tukensa asiaan.
<P>
Komission tehtävänä on nyt aloittaa välittömästi lainsäädännön tarkistamistyö, jotta nanoteknologiaa voidaan säädellä niin, että taataan kansalaisten terveyden suojelu.

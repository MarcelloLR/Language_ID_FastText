<CHAPTER ID="004-09">
9. Entistä Jugoslavian tasavaltaa Makedoniaa koskeva vuoden 2007 edistymiskertomus (
<P>
- Ennen äänestystä
<SPEAKER ID="094" NAME="Erik Meijer">
esittelijä. - (EN) Arvoisa puhemies, Vytautas Landsbergisin suullinen tarkistus pakottaa minut selvittämään erästä nimeä koskevaa monimutkaista tilannetta.
<P>
”FYROM” ei ole koskaan ollut yhdenkään valtion nimi, vaan se on lyhenne sanoista ”former Yugoslav Republic of Macedonia” (entinen Jugoslavian tasavalta Makedonia). Edellisessä mietinnössäni, jonka parlamentin täysistunto hyväksyi 12. heinäkuuta 2007, päätettiin, että käyttöön ei otettaisi kyseistä lyhennettä vaan nimenä käytettäisiin kaikkia viittä sanaa.
<P>
Tämän perusteella kaikki muut termit korvattiin tarkistuksissa sanoilla ”former Yugoslav Republic of Macedonia”.
<P>
Ehdotan, että tätä noudatetaan edelleen. Vytautas Landsbergisin esittämässä suullisessa tarkistuksessa ei noudateta tätä päätöstä. Odotan, että sopimus Kreikan kanssa saadaan tehtyä vuoden 2008 aikana ja että eriävät näkemykset kyseisen valtion nimestä ratkaistaan. Sitten FYROM-termi voidaan unohtaa lopullisesti.
<SPEAKER ID="095" NAME="Vytautas Landsbergis" AFFILIATION="PPE-DE">
(EN) Arvoisa puhemies, tilanne yhden naapurimme kanssa on hankala, sillä erästä Euroopassa sijaitsevaa, aivan tavallisesti olemassa olevaa tasavaltaa kutsutaan YK:n päätöksellä virallisesti olemattomaksi - vain ”entiseksi M:n tasavallaksi”.
<P>
Ennen kuin Washington seuraa New Yorkia ja vaatii, että Georgiaa Kaukasuksella olisi kutsuttava ”entiseksi Neuvostoliiton tasavallaksi Georgiaksi”, olisi meidän ilmaistava tyytymättömyytemme tällaiseen käytäntöön ja löydettävä ratkaisu tapaukseen ”M.”. Tämä on väliaikainen ehdotukseni, jolla ei korvata jonkun ”entisen” nimeä, vaan korjataan tilanne mietintömme tekstillä, johon lisätään lisäselvitys: ”valtio, jota kutsutaan nimellä FYROM.”
<P>
Pyydän teiltä hieman huumorintajua ja tukea. Meidän olisi autettava sekä Kreikkaa että ”M:ää”.
<P>
(Parlamentti hylkäsi suullisen tarkistuksen.)

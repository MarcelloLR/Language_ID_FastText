<CHAPTER ID="001">
Istunnon avaaminen
<P>
(Istunto avattiin klo 10.00.)
<SPEAKER ID="005" NAME="Richard Corbett" AFFILIATION="PSE">
(EN) Arvoisa puhemies, käytän työjärjestyspuheenvuoron muistuttaakseni, että työjärjestyksen liitteen I 2 artiklassa todetaan, että jos jäsen ei ole jättänyt ilmoitusta taloudellisista eduistaan, puhemiehen on muistutettava häntä siitä. Jos jäsen ei edelleenkään ilmoita tietoja, pöytäkirjassa julkaistaan ilmoitus tästä laiminlyönnistä. Edelleen todetaan, että jos jäsen kieltäytyy myös laiminlyönnin julkistamisen jälkeen ilmoittamasta kyseisiä tietoja, puhemies soveltaa työjärjestyksen 147 artiklan määräyksiä kyseisen jäsenen pidättämiseksi istunnoista.
<P>
Maanantain istunnon pöytäkirjasta käy ilmi, että Yhdistyneen kuningaskunnan itsenäisyyspuoluetta edustavat jäsenet Herrero-Tejedor ja Nattrass eivät edelleenkään ole jättäneet ilmoituksia taloudellisista eduistaan. Heidät on nyt usean kuukauden ajan mainittu nimeltä pöytäkirjassa paheksunnan säestämänä, ja kehottaisin puhemiestä ryhtymään tilanteen vaatimiin toimiin. Tämä heikentää parlamentin mainetta ja uskottavuutta.
<SPEAKER ID="006" NAME="Puhemies">
. Huolehdin asiasta, jäsen Corbett.

<CHAPTER ID="011">
Käsittelyjärjestys
<SPEAKER ID="020" NAME="Puhemies">
(DE) Tämän istunnon lopullinen esityslistaluonnos, jonka puheenjohtajakokous hyväksyi torstaina 16. lokakuuta 2008 pitämässään kokouksessa työjärjestyksen 130 ja 131 artiklan mukaisesti, on jaettu.
<P>
Maanantai, tiistai ja torstai:
<P>
Ei muutoksia.
<P>
Keskiviikko:
<P>
Aluekehitysvaliokunta on pyytänyt, että keskustelu Euroopan unionin solidaarisuusrahastoa koskevasta suullisesta kysymyksestä siirretään seuraavalle istuntojaksolle.
<SPEAKER ID="021" NAME="Lambert van Nistelrooij" AFFILIATION="PPE-DE">
(NL) Arvoisa puhemies, tilanne on tosiaan se, että solidaarisuusrahastoa koskeva keskustelu on sisällytetty aluekehitysvaliokunnan pyynnöstä keskiviikon esityslistaan. Nyt on kuitenkin käynyt ilmi, että asiassa toimivaltainen komission jäsen Hübner, jonka kanssa keskustelisimme hyvin mielellämme asiasta, ei voi osallistua istuntoon.
<P>
Tästä syystä sekä komission puheenjohtajisto että eri ryhmien koordinaattorit ehdottavat tämän parlamentin kannalta tärkeän keskustelun käymistä marraskuun täysistuntojaksolla. Pyydämme siis keskustelun siirtämistä marraskuun istuntojaksolle. Tällaisen pyynnön haluaisin esittää.
<P>
(Parlamentti hyväksyi pyynnön.)
<P>
(Käsittelyjärjestys vahvistettiin.)
<P>
o
<P>
o o
<SPEAKER ID="023" NAME="Philip Bradbourn" AFFILIATION="PPE-DE">
(EN) Arvoisa puhemies, halusin mainita, että sen jälkeen, kun viimeksi kokoonnuimme Strasbourgissa, ainakin kahden parlamentin jäsenen tornirakennuksen kahdeksannessa kerroksessa sijaitseviin työhuoneisiin on murtauduttu ja niistä on viety tavaraa. Haluaisin tietää, ovatko nämä olleet satunnaisia tapahtumia vai onko käynyt ilmi, että muiden jäsenten työhuoneisiin olisi murtauduttu ja että ne olisi niin sanotusti "vapautettu" tavaroista jaksolla, jolloin emme olleet Strasbourgissa. Tämä on mielestäni hyvin hämmentävää. On erittäin valitettavaa, jollei pystytä varmistamaan, että työhuoneemme ovat turvassa, kun emme ole paikalla.
<SPEAKER ID="024" NAME="Puhemies">
(DE) Paljon kiitoksia, jäsen Bradbourn. Pääsihteeri huolehtii asian käsittelystä.

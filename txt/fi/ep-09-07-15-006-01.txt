<CHAPTER ID="006-01">
1. Euroopan parlamentin kvestorien vaali (ensimmäinen, toinen ja kolmas äänestyskierros) 
<P>
- Ennen äänestystä
<SPEAKER ID="112" NAME="Martin Schulz" AFFILIATION="S&amp;D">
(DE) Arvoisa puhemies, teidän pitäisi mielestäni selittää eräs asia. Olemme tekemässä testiä. Testissä voi valita vain kahden henkilön, esimerkiksi Pavarottin ja Montserrat Caballén, välillä. Myöhemmin kvestoreista äänestettäessä on kuitenkin mahdollista valita viiden henkilön joukosta. Halusin vain toistaa asian, koska se on aiheuttanut hämmennystä monien jäsenien parissa. Kahden henkilön välillä on mahdollista valita vain tässä testissä, myöhemmin toimitettavassa äänestyksessä valinta tehdään viiden henkilön joukosta.
<SPEAKER ID="113" NAME="Sergio Paolo Francesco Silvestris" AFFILIATION="PPE">
(IT) Arvoisa puhemies, hyvät parlamentin jäsenet, sen lisäksi, että esitän kiitokseni Pavarottin mainitsemisesta ensimmäisenä, haluaisin kysyä erästä asiaa. Kun olemme merkinneet rastilla niiden henkilöiden nimet, joiden puolesta äänestämme, onko äänestys vahvistettava jotenkin vai jätetäänkö se vain sellaisekseen?
<SPEAKER ID="114" NAME="Carlo Casini" AFFILIATION="PPE">
(IT) Arvoisa puhemies, hyvät parlamentin jäsenet, koska kaikki eivät ole ymmärtäneet täysin äänestystä edeltänyttä suullista selitystä, olisi hyvä ajatus selittää uudelleen selvästi, miten on tarkoitus äänestää.
<SPEAKER ID="115" NAME="Puhemies">
(IT) Äänestystulos osoittaa mielestäni, miten nopeasti prosessi omaksuttiin.
<P>
Äänestyksen jälkeen
<P>
Työjärjestyksen 16 artiklan ja 15 artiklan 2 kohdan mukaisesti kvestoreiden arvojärjestys määräytyy heidän valitsemisjärjestyksensä mukaan. Uuden puhemiehistön kokoonpanosta ilmoitetaan Euroopan unionin toimielinten puheenjohtajille.

<CHAPTER ID="006-01">
1. Esitys Euroopan unionin yleiseksi talousarvioksi - Varainhoitovuosi 2007, neuvoston muuttama (äänestys) 
<P>
- Ennen äänestystä:
<SPEAKER ID="072" NAME="James Elles " AFFILIATION="PPE-DE">
esittelijä. - (EN) Arvoisa puhemies, tälle suurelle tehtävälle on tyypillistä, että joka vuosi tässä vaiheessa on tehtävä muutamia teknisiä tarkistuksia. Aion puhua hyvin lyhyesti. Uskon, että äänestyksestäkin tulee totutun lyhyt.
<P>
Ensiksikin tarkistus 328 (budjettikohta 22 02 02, Siirtymävaiheen tuki ja instituutioiden kehittämisvaiheen tuki mahdollisille ehdokasmaille) sisältää 2 miljoonan euron lisäyksen maksusitoumuksina ja maksuina. Nämä 2 miljoonaa euroa vähennetään budjettikohdasta 19 05 01, Yhteistyö yhteisön ulkopuolisten teollisuusmaiden kanssa. Näin ollen tarkistus 314 budjettikohtaan 19 05 01 peruutetaan.
<P>
Toiseksi budjettikohtaan 16 02 02, Multimediatoimet, lisätään 5 miljoonaa euroa maksusitoumusmäärärahoina ja maksumäärärahoina.
<P>
Kolmanneksi budjettikohtaan 15 04 07, Euroopan kulttuurienvälisen vuoropuhelun teemavuosi, lisätään 400 000 euroa maksusitoumusmäärärahoina ja maksumäärärahoina.
<P>
Varauksesta vapautettujen summien osalta totean seuraavaa: tarkistus 302 budjettikohtaan 16 03 02, Paikalliset toimet, varaus poistetaan; tarkistus 251 budjettikohtaan 26 01 50 23 Eurooppa-koulut; tarkistus 330 budjettikohtaan 28 01 01, Menot varainhoidon valvonnan toimintalohkoon kuuluvien pääosastojen palveluksessa olevasta henkilöstöstä.
<P>
EPSOn osalta tarkistus 255 korvataan tarkistuksella, jonka tarkoituksena on vähentää varauksessa olevia summia 25 prosenttiin kyseisten budjettikohtien määrärahoista.
<P>
Lopuksi vielä voidaksemme ottaa huomioon liittymistä valmistelevaa tukea koskevan ongelman, joka ilmeni neuvoston käsittelyssä ja jota emme kyenneet ratkaisemaan ajoissa, pyydämme päätöslauselman 25 kohdan lopussa komissiota laatimaan vuoden 2007 aikana määrärahasiirtopyynnön tai lisätalousarvion, jos talousarviossa vuodelle 2007 varatut summat osoittautuvat riittämättömiksi. Tämä koskee budjettikohtaa 05 05 01 01.
<P>
Suosittelen, että esittelemistäni teknisistä tarkistuksista äänestetään.
<P>
(Parlamentti hyväksyi esittelijän ehdottomat tekniset tarkistukset.)
<SPEAKER ID="074" NAME="Ulla-Maj Wideroos">
neuvoston puheenjohtaja. (FI) Arvoisa puhemies, arvoisat Euroopan parlamentin jäsenet, olette edenneet vuoden 2007 talousarvion toiseen käsittelyyn. Se on ensimmäinen laajentuneen 27 jäsenvaltion EU:n talousarvio. Samalla se on vuosien 2007-2013 rahoituskehyksen ensimmäinen talousarvio.
<P>
Olen tyytyväinen voidessani panna merkille, että 21. marraskuuta 2006 pidetyssä neuvottelukokouksessa parlamentin ja neuvoston välillä saavutettu yhteisymmärrys, joka viimeisteltiin kolmikantatapaamisessa 28. marraskuuta, on nyt sisällytetty vuoden 2007 talousarvioon. Huomaan, että on olemassa pieniä tulkintaerimielisyyksiä menojen luokittelusta talousarviossa, ja haluan muistuttaa, että neuvosto pidättää oikeutensa tämän suhteen. Neuvosto voi hyväksyä parlamentin toisen käsittelyn tuloksena esitetyn enimmäismäärän, jolla menoja voidaan korottaa.
<P>
Haluaisin nyt esittää kiitokseni budjettivaliokunnan puheenjohtajalle Janusz Lewandowskille sekä esittelijöille James Ellesille ja Louis Grechille siitä yhteistyöhengestä, joka vallitsi koko talousarviomenettelyn ajan.
<P>
(Suosionosoituksia)
<SPEAKER ID="075" NAME="Puhemies">
Hyvät parlamentin jäsenet, totean, että talousarviomenettely on sujunut perustamissopimuksen ja 6. toukokuuta 1999 tehdyn toimielinten välisen sopimuksen mukaisesti ja että tämän sopimuksen 13 artiklan mukaisesti neuvosto ja parlamentti ovat sopineet ei-pakollisten menojen lisäyksen enimmäismäärästä, siten kuin parlamentin toisessa käsittelyssä vahvistettiin. Talousarviomenettely voidaan näin ollen katsoa päättyneeksi ja talousarvio julistetaan lopullisesti vahvistetuksi.
<P>
(Puhemies pyysi neuvoston puheenjohtajaa Ulla-Maj Wideroosia, komission edustajaa Dalia Grybauskaitėa, budjettivaliokunnan puheenjohtajaa Janusz Lewandowskia sekä esittelijöitä James Ellesiä ja Louis Grechiä saapumaan luokseen, jonka jälkeen parlamentin puhemies ja neuvoston puheenjohtaja allekirjoittivat talousarvion.)
<P>
(Suosionosoituksia)

<CHAPTER ID="009-03">
3. EU:n Iranin-strategia (
<SPEAKER ID="130" NAME="Bastiaan Belder" LANGUAGE="NL">
Arvoisa puhemies, Euroopan parlamentin sosialistien ja demokraattien ryhmän aloitteesta ja muiden ryhmien hyväksynnällä ehdotan, että seuraava suullinen tarkistus lisätään 6 kohdan jälkeen:
<P>
"tuomitsee jyrkästi Iranin oppositiojohtajien Hossein Mousavin ja Mehdi Karoubin ja heidän vaimojensa laittomat pidätykset, joihin Iranin turvallisuuspalvelu on syyllistynyt, ja vaatii heidän välitöntä ja ehdotonta vapauttamistaan; huomauttaa, että pidätys tapahtui Iranin lain vastaisesti; tuomitsee Iranin viranomaisten asenteen oppositiota kohtaan opposition harjoittaessa legitiimiä protestioikeuttaan ja ilmaisee solidaarisuutensa Iranin kansaa kohtaan sen demokraattisissa pyrkimyksissä; pitää valitettavana Iranin hallituksen tekopyhyyttä, sillä se käyttää liiallista voimaa ja painostusta ja pidättää mielivaltaisesti rauhanomaisia mielenosoittajia, jotka osoittavat solidaarisuuttaan Egyptin kansalle 14. helmikuuta 2011, vaikka hallitus väittää tukevansa Egyptin vapauttamista;
<SPEAKER ID="133" NAME="Anna Ibrisagic" AFFILIATION="PPE">
(SV) Suullinen tarkistus koskee yksittäisen sanan poistoa, ja kyseinen sana on "ja". Luen tekstin englanniksi ja sitten selitän poiston syyn.
<P>
"ottaa huomioon, että Iranin ja Turkin suhteet ovat syventyneet huomattavasti"; seuraava sana "ja" poistetaan ja johdanto-osan kappale jatkuu "ottaa huomion, että Iran hyödyntää valtiollisia ja muita liittolaisiaan, kuten Syyriaa, Hizbollahia ja Hamasia ja myös muslimiveljeskuntaa, alueen horjuttamiseen".
<P>
(SV) Haluamme poistaa "ja"sanan keskeltä, koska emme halua yhdistää Turkin ja Iranin suhteita sekä Iranin suhteita Hizbollahiin ja Hamasiin.

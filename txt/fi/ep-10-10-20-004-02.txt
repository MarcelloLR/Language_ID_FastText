<CHAPTER ID="004-02">
2. Parlamentin työjärjestyksen mukauttaminen Euroopan parlamentin ja komission välisiä suhteita koskevaan tarkistettuun puitesopimukseen (
<SPEAKER ID="114" NAME="Puhemies">
(EN) Haluaisin todeta, että tämä on Euroopan komission kanssa pitkään käymiemme neuvottelujen tulos. Haluan onnitella ennen kaikkea esittelijä Paulo Rangelia sekä Klaus-Heiner Lehneä, joka neuvotteli puolestamme Euroopan komission kanssa. Jäsenet Swoboda, Wallis, Harms, Roth-Berendt sekä esittelijä Rangel ottivat niin ikään osaa neuvotteluihin, joten haluan välittää heille suurkiitokset neuvottelujen tuloksen johdosta. Suurkiitokset myös komission puheenjohtaja Barrosolle ja varapuheenjohtaja Šefčovičille. Olimme hyvin avoimia toisillemme. Tulos oli erinomainen, joten onnittelen molempia osapuolia. Odotan innokkaana hyvää yhteistyötä tulevaisuudessa.

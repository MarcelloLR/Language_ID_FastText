<CHAPTER ID="007-03">
3. Vapauteen, turvallisuuteen ja oikeuteen perustuva alue 2007 (äänestys) 
<P>
- Ennen tarkistuksesta 1 toimitettua äänestystä
<SPEAKER ID="092" NAME="Manfred Weber" AFFILIATION="PPE-DE">
(DE) Arvoisa puhemies, pyytäisin saada jättää PPE-DE-ryhmän puolesta suullisen tarkistuksen, jolla muotoiltaisiin uudelleen tarkistuksen 1 sanamuotoa. Ennen sitä haluan kuitenkin todeta, että jäsen Deprezin ja koko valiokunnan mietintö on erinomainen ja PPE-DE-ryhmä todellakin haluaa äänestää sen puolesta. Haluamme kuitenkin tuoda esiin yhden keskeisen kohdan, joka koskee siirtolaisten äänestysoikeutta Euroopan unionissa - ei siksi, että vastustaisimme äänioikeuden myöntämistä yleensä, vaan koska meidän mielestämme tämänkaltaisissa päätöksissä olisi noudatettava toissijaisuusperiaatetta. Vaalilait eivät ole EU:n asioita.
<P>
Tästä syystä haluaisimme toimia sillanrakentajina ehdottamalla, että tarkistuksen sanamuotoa muutetaan. Pyydämme muiden ryhmien kollegoja antamaan kannatuksensa uudelle sanamuodolle, jotta voisimme hyväksyä tämän hyvän mietinnön.
<P>
Uusi sanamuoto on seuraavanlainen:
<P>
"ehdotus EU:n alueella pitkään oleskelleiden henkilöiden integroimisesta EU:n ja paikallistason poliittiseen elämään; edistysaskel, joka voisi auttaa EU:n alueella pitkään oleskelleiden sosiaalisessa, kulttuurisessa ja poliittisessa integroimisessa;".
<P>
(DE) - Pyydän tukeanne.
<SPEAKER ID="095" NAME="Puhemies">
Huomaan, että ehdotusta vastustetaan.
<P>
(Suullista tarkistusta ei hyväksytty.)

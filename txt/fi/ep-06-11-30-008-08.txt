<CHAPTER ID="008-08">
8. Bulgarian liittyminen (äänestys)
<P>
- Ennen tarkistuksesta 2 toimitettua äänestystä:
<SPEAKER ID="085" NAME="Rebecca Harms" AFFILIATION="Verts/ALE">
(EN) Arvoisa puhemies, haluan todeta ryhmäni jättämän tarkistuksen 2 osalta, että Van Ordenin mietinnön jälkeen parlamentin toimet eivät noudata enää liittymispöytäkirjan oikeusperustaa.
<P>
(DE) Olemme vahvistaneet liittymispöytäkirjassa, että Kozlodyin ydinvoimala on suljettava. Toisin kuin Euroopan kansanpuolueen (kristillisdemokraatit) ja Euroopan demokraattien ryhmä väittää, mitkään neuvostoon tai Euratomiin liittyvät seikat eivät anna aihetta muuttaa tätä turvallisuutta koskevaa näkemystä. Pyydän tämän vuoksi parlamentin jäseniä hyväksymään tarkistuksemme, jotta emme riko liittymispöytäkirjaa.
<SPEAKER ID="087" NAME="Puhemies">
Jäsen Harms, kiitoksia. Panemme tämän merkille, mutta en halua nyt avata keskustelua uudelleen.
<P>
- Tarkistuksesta 2 toimitetun äänestyksen jälkeen:
<SPEAKER ID="088" NAME="Geoffrey Van Orden " AFFILIATION="PPE-DE">
esittelijä. - (EN) Arvoisa puhemies, yritin saada puheenvuoron, ennen kuin äänestimme lopullisessa äänestyksessä. Annoitte puheenvuoron eräälle, joka vastusti esittelijän kantaa tästä erityiskysymyksestä. Oli täysin virheellistä väittää, että tässä olisi ollut jotain liittymissopimuksen vastaista. Pyysimme ainoastaan joustavuuden lisäämistä tässä asiassa. Tämän vuoksi pyydän, että äänestäisimme vielä tarkistuksesta 9.
<SPEAKER ID="089" NAME="Puhemies">
Jäsen Van Orden, tiedän, että äänestys oli täpärä, mutta en usko, että jäsen Harmsin puheenvuoro vaikutti äänestystulokseen. Mielestäni parlamentin reaktiot hänen huomautuksiinsa osoittavat, että kaikki tiesivät, mitä hän aikoisi sanoa. En aio kuitenkaan ehdottaa uutta äänestystä. Se olisi väärin. Olen pahoillani tästä ja olen pahoillani siitä, etten nähnyt teidän viittaavan. En kuitenkaan katso, että voisimme muuttaa äänestystulosta.
<SPEAKER ID="090" NAME="Geoffrey Van Orden " AFFILIATION="PPE-DE">
esittelijä. - (EN) Arvoisa puhemies, emme pyydä uutta äänestystä, pyydämme vain, että käsillämme olevasta asiakirjasta äänestettäisiin. Pelkään pahoin, että kyseisellä puheenvuorolla oli oikeasti vaikutusta kyseistä tarkistusta koskeviin näkemyksiin. Ääniero oli ainoastaan kolme tai neljä ääntä. Olen voimakkaasti sitä mieltä, että parlamentille olisi annettava mahdollisuus äänestää muista tässä yhteydessä jätetyistä tarkistuksista.
<SPEAKER ID="091" NAME="Puhemies">
Jäsen Van Orden, panemme tämän merkille, mutta emme valitettavasti voi käsitellä tätä asiaa uudelleen. Toimitimme nimenhuutoäänestyksen, jonka tulos oli selvä, vaikkakin täpärä. Vaikka puhemiehellä onkin hieman harkinnanvaraa käsiäänestyksessä, pahoin pelkään, ettei äänestystä voida toimittaa näissä oloissa uudelleen.
<P>
(Suosionosoituksia)

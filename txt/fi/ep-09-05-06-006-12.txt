<CHAPTER ID="006-12">
12. Uudistettu sosiaalinen toimintaohjelma (
<SPEAKER ID="201" NAME="Philip Bushill-Matthews">
PPE-DE-ryhmän puolesta. - (EN) Arvoisa puhemies, puhun lyhyesti. Toivottavasti parlamentin jäsenet antavat anteeksi, että teen näin viime hetkellä suullisen tarkistuksen 14 kohtaan. Kollegat ovat varmaan tietoisia siitä, että kysymys on hyvin arkaluonteinen ja että joissain kielissä ja jäsenvaltioissa tämä aiheuttaa vaikeuksia. On tärkeää, että yritämme saada mietinnölle mahdollisimman laajan tuen.
<P>
Ehdotan, että korvaamme koko 14 kohdan kohdalla, jonka parlamentti on jo hyväksynyt. Kyse on parlamentin kevään 2009 Eurooppa-neuvostolle Lissabonin sopimuksesta 11 päivänä maaliskuuta 2009 antaman päätöslauselman 23 kohdasta, joka kattaa saman asian. Luen sen, siinä on vain muutama lause:
<P>
"panee merkille, että joissakin jäsenvaltioissa on otettu käyttöön minimipalkka; katsoo, että muut jäsenvaltiot voisivat hyötyä näiden kokemusten tarkastelusta; kehottaa jäsenvaltioita turvaamaan yhteiskunnallisen ja taloudellisen osallistumisen edellytykset kaikille ja erityisesti säätämään minimipalkasta tai tekemään muita lainsäädännöllisiä ja yleisesti velvoittavia järjestelyjä tai kansallisten perinteiden mukaisia työehtosopimuksia, joiden avulla kokopäivätyötä tekevät työntekijät saavat ansioillaan kohtuullisen elintason;".
<P>
Kuten sanottu poliittiset ryhmät ovat hyväksyneet tämän kohdan aiemmin. Olen pahoillani, että teen tarkistuksen vasta nyt. Jos tämä sopii esittelijälle, toivon, että parlamentti sallii suullisen tarkistuksen kirjaamisen.
<SPEAKER ID="203" NAME="Jan Andersson" AFFILIATION="PSE">
(SV) Kiitos hyvin paljon. Haluan sanoa lyhyesti jotain ruotsinkielisestä käännöksestä. 13 ja 36 kohdassa "minimitulo" on käännetty ruotsiksi sanalla "minimilön", joka tarkoittaa "minimipalkkaa". Käännöksen pitäisi olla "minimiinkomst". Termeissä "minimiinkomst" ja "minimilön" on ero, joten ruotsinkielisen käännöksen 13 ja 36 kohdassa on virhe.

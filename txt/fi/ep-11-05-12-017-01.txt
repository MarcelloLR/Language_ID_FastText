<CHAPTER ID="017-01">
1. Sri Lanka: YK:n raportin seurantatoimet (
<SPEAKER ID="365" NAME="Claude Moraes" AFFILIATION="S&amp;D">
(EN) Arvoisa puhemies, käytän puheenvuoron Véronique De Keyserin puolesta ja haluaisin ehdottaa suullista tarkistusta 13 kohtaan seuraavasti:
<P>
”kehottaa komission varapuheenjohtajaa ja unionin ulko- ja turvallisuuspolitiikan korkeaa edustajaa, neuvostoa ja komissiota tukemaan lisätoimia, joilla vahvistetaan Sri Lankan vastuunkantoprosessia ja tuetaan YK:n raporttia, erityisesti kansainvälisen oikeudellisen mekanismin välitöntä luomista”.
<SPEAKER ID="366" NAME="Geoffrey Van Orden" AFFILIATION="ECR">
(EN) Arvoisa puhemies, meillä oli tästä päätöslauselmasta erittäin pitkät neuvottelut, joissa oli mukana kuusi poliittista ryhmää. Se on kompromissiratkaisu, ja tietysti siinä on elementtejä, joita monet meistä eivät haluaisi siinä olevan ja sen ulkopuolelle on tosiaan jätetty elementtejä, joita monet meistä haluaisivat siinä olevan. Mutta näiden kuuden poliittisen ryhmän välinen sopimus oli, että tarkistuksia ei tehdä - suullisesti, kirjallisesti tai missään muodossa - ja siksi uskon, että on yhteisymmärryksen vastaista ja tekee neuvottelut tyhjiksi, jos nyt hyväksymme tällä tavalla ehdotetun tarkistuksen. Siksi meidän on hylättävä tämä tarkistus.

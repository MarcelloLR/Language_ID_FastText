<CHAPTER ID="002">
Puhemiehen julkilausuma
<SPEAKER ID="006" NAME="Puhemies">
. - (DE) Viime viikolla kuoli ensimmäinen sotilas Euroopan unionin turvallisuus- ja puolustuspolitiikan alaisessa operaatiossa. Euroopan unionin EUFOR-joukoissa palvellut ranskalainen kersantti Gilles Polin sai surmansa Tšadin ja Sudanin välisellä rajalla ajettuaan maastoautollaan vahingossa Sudanin puolelle. Toinen ranskalainen sotilas haavoittui samassa välikohtauksessa.
<P>
EUFOR selvittää nyt yhdessä sudanilaisten viranomaisten kanssa, miten tällainen tragedia saattoi tapahtua. Haluaisin esittää syvimmän osanottomme menehtyneen sotilaan perheelle ja omaisille.
<P>
Haluaisin muistuttaa parlamenttia, että kyseisen EU:n operaation tavoitteena on Darfurin konfliktin seurauksena perustettujen pakolaisleirien turvaaminen Tšadissa ja Keski-Afrikan tasavallassa Sudanin vastaisilla raja-alueilla.

<CHAPTER ID="002">
Edellisen istunnon pöytäkirjan hyväksyminen
<SPEAKER ID="006" NAME="Puhemies">
Torstaina 30. marraskuuta 2006 pidetyn istunnon pöytäkirja on jaettu.
<P>
Onko huomautettavaa?
<SPEAKER ID="007" NAME="Margrietus van den Berg" AFFILIATION="PSE">
(NL) Arvoisa puhemies, kuten muistatte ja kuten pöytäkirjassa myös selvästi todetaan, kävimme torstaina keskustelun maailman AIDS-päivästä ja Euroopan unionin toimenpiteistä tässä asiassa. Tarkastelimme tuolloin myös maailmanlaajuista terveysrahastoa ja rahoitusta koskevia kysymyksiä. Keskustelussa komission kanssa ilmeni, että parlamentti oli erittäin huolestunut rahoituksen puutteesta. Syy, miksi se kysyi komissiolta kehittämisvälineestä - joka on huomisen keskustelun aihe - oli se, että tämä väline oli vaarana joutua uhratuksi maailmanlaajuisen rahaston hyväksi ja sama virhe oli vaarassa toistua.
<P>
Voin kertoa teille, että kehitysvaliokunta sai 3. joulukuuta komissiolta kirjeen, jossa komissio lupaa hankkia varat maailmanlaajuiselle terveysrahastolle Euroopan kehitysrahastosta ja jättää rauhaan kehitysvälineen aihekohtaisen ohjelmoinnin. Jatkamme tätä keskustelua huomenna, mutta tämä asia on hyvä panna merkille.
<SPEAKER ID="008" NAME="Puhemies">
Jäsen Van den Berg, olen pahoillani mutta en ymmärrä, miten se, mitä sanoitte, liittyy istunnon pöytäkirjaan.
<P>
Ehdotatteko pöytäkirjaan tarkistuksia?
<SPEAKER ID="009" NAME="Margrietus van den Berg" AFFILIATION="PSE">
(NL) Arvoisa puhemies, en halua esittää huomautusta pöytäkirjan sisällöstä.
<SPEAKER ID="010" NAME="Puhemies">
Olette jossain määrin syyllistynyt parlamentin työn jarruttamiseen, mutta tehty mikä tehty, emmekä voi tehdä asialle enää mitään. Se kirjataan luonnollisesti kuitenkin pöytäkirjaan.
<P>
(Edellisen istunnon pöytäkirja hyväksyttiin.)

<CHAPTER ID="004-02">
2. Torjunta-aineita koskevat tilastot (
<SPEAKER ID="100" NAME="Bart Staes">
esittelijä. - (NL) Asian selventämiseksi haluan mainita, että tämä on kolmas mietintö torjunta-aineiden käytöstä annetun kolmen mietinnön sarjassa.
<P>
Hyväksyimme aiemmin tänä vuonna, edellisen parlamentin toimikaudella, kasvinsuojeluaineiden markkinoille saattamista koskevan asetuksen. Hyväksyimme tuolloin myös direktiivin torjunta-aineiden kestävästä käytöstä, ja tämä asetus torjunta-aineita koskevista tilastoista on kolmas asiaan liittyvä osatekijä.
<P>
Tätä ehdotusta piti tarkastella sovittelukomiteassa, koska jotakin meni pieleen edellisessä parlamentissa. Monet eivät olleet läsnä, ja toisessa käsittelyssä oli läsnä liian vähän jäseniä, jotta olisimme saaneet riittävästi ääniä toisen käsittelyn saattamiseksi päätökseen.
<P>
Halusin tässä yhteydessä käyttää puheenvuoron kiittääkseni puheenjohtajavaltio Ruotsia ja erityisesti puheenjohtajavaltio Tšekkiä, koska ne olisivat voineet aivan hyvin pilata toisen menettelyn kieltäytymällä sovittelumenettelystä. Puheenjohtajavaltioiden ja parlamentin välisten hyvien suhteiden ansiosta sekä poliittisten ryhmien puheenjohtajien ansiosta, jotka osallistuivat kanssani kirjeen kirjoittamiseen puheenjohtajavaltiolle heti vaalien jälkeen, onnistuimme pelastamaan mietinnön ja varmistamaan sovittelumenettelyn välityksellä, että voimme tänään äänestää asiakirjasta toisessa käsittelyssä sovitussa muodossa. Haluan kiittää kaikkia mukana olleita.

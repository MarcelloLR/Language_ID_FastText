<CHAPTER ID="009-11">
11. EU:n uusi eläinten terveyttä koskeva strategia vuosiksi 2007-2013 (
<P>
- Ennen tarkistuksesta 12 toimitettua äänestystä:
<SPEAKER ID="118" NAME="Lutz Goepel">
PPE-DE-ryhmän puolesta. - (DE) Arvoisa puhemies, luen ääneen tekstin kohdan: ”huomauttaa elävien eläinten pitkien matkojen kuljetuksiin liittyvistä mahdollisista korkeammista riskeistä; tässä yhteydessä katsoo, että tarvitaan tiheämmin toistuvia täydellisiä tarkastuksia, jotta voidaan varmistaa, että vain täysin terveitä eläimiä kuljetetaan; on vakuuttunut siitä, että on tarpeen harkita sitä, voidaanko eläinten kuljetusta teurastukseen tai lihotettavaksi” - ja tässä on ero - ”rajoittaa, siten, että kuljetus saa kestää korkeintaan yhdeksän tuntia”.
<P>
(Suullinen tarkistus hylättiin.)
<SPEAKER ID="120" NAME="Zbigniew Zaleski" AFFILIATION="PPE-DE">
(FR) Arvoisa puhemies, ette saa olla puolueellinen; ette voi yllyttää parlamentin jäseniä nousemaan; he tietävät itse, tekevätkö sen vai eivät.
<P>
(PPE-DE-ryhmän suosionosoituksia)
<SPEAKER ID="121" NAME="Puhemies">
(FR) Huomautin vain - ja tiedätte ryhmäni kannan, joten en ole toiminut tilanteessa millään muotoa puolueellisesti -, että parlamentin jäsenten on noustava seisomaan ja pysyttävä seisaallaan, sillä jos he nousevat seisomaan vain hetkeksi ja istuvat taas alas, meidän on mahdotonta suorittaa ääntenlaskua. Joten en yllyttänyt heitä nousemaan seisomaan vaan pyysin heitä vain pysymään seisaallaan, jos he ovat nousseet seisomaan.
<P>
Toimin aivan samalla tavoin hetki sitten toisen ääntenlaskun suhteen istuntosalin toisella puolen.

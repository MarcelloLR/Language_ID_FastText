<CHAPTER ID="007-28">
28. Georgian tilanne (äänestys)
<P>
- Yhteinen päätöslauselmaesitys
<P>
- Ennen 9 kohdasta toimitettua äänestystä
<SPEAKER ID="127" NAME="Marie Anne Isler Béguin" AFFILIATION="Verts/ALE">
(FR) Arvoisa puhemies, haluaisin korvata 9 kohdassa lauseen
<P>
(EN) ”panee tyytyväisenä merkille Georgian viranomaisten valmiuden päästää kansainvälisiä tarkkailijoita seuraamaan vaaleja” lauseella ”panee tyytyväisenä merkille Georgian viranomaisten kansainvälisille tarkkailijoille esittämän kutsun tulla seuraamaan vaaleja”.
<P>
(FR) Näin tekstistä käy paremmin ilmi, mitä oikeasti tapahtuu.
<P>
(Suullinen tarkistus hyväksyttiin.)
<P>
- Ennen 4 kohdasta toimitettua äänestystä
<SPEAKER ID="131" NAME="Vytautas Landsbergis" AFFILIATION="PPE-DE">
(EN) Arvoisa puhemies, äänestysluettelossa tarkistukseksi 4 merkityn 10 kohdan jälkeen tulevan tekstin lopussa sanat ”Venäjän oma lähestymistapa” ovat epämääräiset. Onko tämä lähestymistapa hyvä vai huono? Ehdotan siksi, että kohtaa tarkennetaan lisäämällä siihen sana ”valitettava”, jolloin teksti kuuluisi ”Venäjän oma valitettava lähestymistapa”. Pyydän parlamentin jäseniä tukemaan tätä tarkennusta.
<SPEAKER ID="132" NAME="Puhemies">
(FR) Hyvä Vytautas Landsbergis, voisitteko vielä selventää, tarkoitatteko 10 kohtaa vai tarkistusta 4?
<SPEAKER ID="133" NAME="Vytautas Landsbergis" AFFILIATION="PPE-DE">
(EN) Arvoisa puhemies, äänestysluettelon mukaan lisäyksen pitäisi tulla 14 kohdan jälkeen. Kyseessä on 14 a kohta eli tarkistus 4, joka on muun muassa Michael Gahlerin esittämä.
<SPEAKER ID="134" NAME="Puhemies">
(FR) Kiitos, tämä selvitti asiaa.
<P>
(Suullinen tarkistus hyväksyttiin.)
<P>
- Ennen johdanto-osan D kappaleesta toimitettua äänestystä
<SPEAKER ID="135" NAME="Marie Anne Isler Béguin" AFFILIATION="Verts/ALE">
(FR) Arvoisa puhemies, haluaisin asioiden selkeyttämiseksi lisätä ennen sanaa ”turvallisuusjoukot” sanan ”poliisin”, jolloin teksti kuuluisi
<P>
(EN) ”ottaa huomioon, että kuusi päivää kestäneet opposition mielenosoitukset muuttuivat väkivaltaisiksi, kun poliisin turvallisuusjoukot” ja niin edelleen.
<P>
(Suullinen tarkistus hyväksyttiin.)
<P>
- Ennen johdanto-osan G kappaleesta toimitettua äänestystä
<SPEAKER ID="138" NAME="Marie Anne Isler Béguin" AFFILIATION="Verts/ALE">
(FR) Arvoisa puhemies, hyvät naiset ja herrat, haluaisin jälleen selkeyden vuoksi - ja koska tutkimukset ovat parhaillaan käynnissä - poistaa viittauksen 90 prosenttiin, jolloin poistettaisiin
<P>
(EN) ”90 prosenttia” ja korvattaisiin se sanalla ”osa”, jolloin kohta kuuluisi ”osa aseman lähetyslaitteistosta” ja niin edelleen.
<P>
(Suullinen tarkistus hyväksyttiin.)
<P>
- Ennen johdanto-osan H kappaleesta toimitettua äänestystä
<SPEAKER ID="141" NAME="Marie Anne Isler Béguin" AFFILIATION="Verts/ALE">
(FR) Arvoisa puhemies, Georgian perustuslain ranskankielinen versio sisältää sanat ”référendum” ja ”plébiscite”, jotka eivät ole sama asia. Ehdotan siksi, että korvaamme käsitteen ”référendum” käsitteellä ”plébiscite”, jotta kohta olisi Georgian perustuslain mukainen.
<P>
(Suullinen tarkistus hyväksyttiin.)
<P>
- Johdanto-osan J kappaleesta toimitetun äänestyksen jälkeen
<SPEAKER ID="143" NAME="Hannes Swoboda" AFFILIATION="PSE">
(EN) Arvoisa puhemies, koska viimeaikojen tapahtumille oli myös yhteiskunnallisia syitä, niihin olisi viitattava puolueettomasti. Suullinen tarkistukseni kuuluu siksi ”ottaa huomioon, että Georgian taloudellisilla ja sosiaalisilla uudistuksilla pitäisi nostaa laajemman kansanosan elintasoa”.
<P>
(Suullinen tarkistus hyväksyttiin.)

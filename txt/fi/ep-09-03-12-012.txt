<CHAPTER ID="012">
Edellisen istunnon pöytäkirjan hyväksyminen: ks. pöytäkirja
<SPEAKER ID="303" NAME="Puhemies">
(EL) Eilisen pöytäkirja on jaettu kaikille.
<P>
Onko kenelläkään kommentoitavaa?
<P>

<SPEAKER ID="304" NAME="José Ribeiro e Castro" AFFILIATION="PPE-DE">
(FR) Arvoisa puhemies, pyydän parlamentin jäseniä antamaan minulle pari minuuttia aikaansa.
<P>
Haluaisin puhua Kiinasta. Tänään käsiteltiin päätöslauselmaa, joka koskee Kiinaa, tunnettua asianajajaa Gao Zhishengiä. Pelätään, että häntä kidutetaan, hänen perheensä on juuri päästetty Yhdysvaltoihin ja nyt pelätään hänen henkensä puolesta.
<P>
Valitettavasti, koska vain kolmea aihetta voidaan käsitellä, Gao Zhishengiä koskevaa päätöslauselmaa ei voitu ottaa mukaan. Aioimme siirtää sen maaliskuun toiselle istuntojaksolle. Nyt meille on kerrottu, ettei maaliskuun toisella istuntojaksolla käsitellä kiireellisiä asioita, koska sääntöjen mukaan silloin, kun yhden kuukauden aikana on kaksi täysistuntoa, toisella istuntojaksolla ei voida käsitellä kiireellisiä asioita.
<P>
Kyseenalaistan tämän tulkinnan. Itse asiassa tulkinta viittaa syyskuun kaksinkertaisiin istuntojaksoihin, ja sitä ennen se viittasi lokakuun istuntojaksoihin, joiden aikana käsiteltiin talousarviota. Se, että maaliskuussa on kaksi istuntojaksoa, johtuu vaaleista; se on täysin poikkeuksellista. Se tarkoittaa, että voimme käsitellä ihmisoikeuksia vasta huhtikuun lopussa, jolloin on liian myöhäistä.
<P>
Pyydän siksi puhemiestä ensinnäkin tutkimaan asiaa ja toiseksi ilmaisemaan suuren huolemme tapauksesta Kiinan suurlähetystölle - voin antaa käyttöönne Gao Zhishengin tapauksen sitä varten - koska kukaan ei tiedä hänen olinpaikkaansa ja pelätään, että häntä voidaan kiduttaa ja hänen henkensä voi olla vaarassa.

<CHAPTER ID="002">
Puhemiehen julkilausumat
<SPEAKER ID="006" NAME="Puhemies">
(PL) Moskovassa kuoli useita ihmisiä kymmenen päivää sitten tapahtuneessa terroristihyökkäyksessä. Jaamme uhrien perheiden tuskan ja toivomme, että hyökkäyksiin syyllistyneet löydetään pian ja että heidät tuomitaan teoistaan. Euroopan parlamentti tuomitsee ja on aina tuominnut tällaiset väkivaltaisuudet.
<P>
Tänään on kulunut 70 vuotta siitä, kun Stalin käski ampumaan yli 20 000 Puolan armeijan upseeria. He olivat sotavankeja ja heidät oli vangittu Neuvostoliiton hyökättyä Puolaan syyskuussa 1939. Parlamentin jäsenet saivat edellisellä toimikaudella tilaisuuden nähdä elokuvan "Katyń", jossa kerrotaan, mitä tuolloin tapahtui. Se lähetettiin viime perjantaina ensimmäistä kertaa julkisella televisiokanavalla Venäjällä. Puolan ja Venäjän federaation pääministerit osoittavat ensimmäistä kertaa kunnioitusta Katýnin uhreille tänään, 7. huhtikuuta 2010. Tämä tärkeä askel tiellä kohti Puolan ja Venäjän välistä sovinnontekoa sekä idässä tehtävää sovintoa on samalla merkki koko yhteisölle ja seuraava vaihe maanosamme itäisten ja läntisten osien välisessä sovinnossa, mitä me kaikki haluamme.
<P>
(Suosionosoituksia)
<P>
Ilmoitan samalla, että Maroš Šefčovič edustaa tänään Euroopan komissiota täysistunnossa. Puheenjohtaja Barroso ei voi osallistua täysistuntoon tärkeistä perhesyistä.

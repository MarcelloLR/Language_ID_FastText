<CHAPTER ID="008-25">
25. Vero- ja tullipolitiikan merkitys Lissabonin strategian toteuttamisessa (äänestys) 
<P>
- Mietintö: Wagenknecht
<P>
- Ennen kohdasta 37 toimitettua äänestystä
<SPEAKER ID="157" NAME="Piia-Noora Kauppi" AFFILIATION="PPE-DE">
(EN)Arvoisa puhemies, ehdottaisimme tekstiin sellaista muutosta, että tässä vaiheessa parlamentti ”panee merkille” ennemmin kuin ”panee tyytyväisenä merkille” komission antaman tiedonannon tappioiden verokohtelusta, sillä asiaa koskevan mietinnön käsittely jatkuu edelleen talous- ja raha-asioiden valiokunnassa.
<P>
(Suullinen tarkistus hyväksyttiin.)
<P>
- Ennen lopullista äänestystä
<SPEAKER ID="159" NAME="Sahra Wagenknecht">
esittelijä. - (DE) Arvoisa puhemies, hyvät parlamentin jäsenet, on mielestäni erittäin valitettavaa, ettei parlamentilla ole rohkeutta esittää aitoa ja vakavaa kritiikkiä Euroopan unionin veropoliittista suuntausta kohtaan. Nykyinen kehityssuunta on täysin väärä, sillä siitä on uskomattoman suurta hyötyä monikansallisille konserneille ja hyväosaisille, samalla kun kuluttajat ja etenkin matalapalkkaiset työntekijät joutuvat kantamaan yhä raskaamman verotaakan.
<P>
Mielestäni mietintöä ei voida hyväksyä nykyisellään. Haluan poistaa nimeni mietinnöstä ja vetoan kaikkiin parlamentin jäseniin, jotka toivovat aidosti Euroopan unionille sellaista veropolitiikkaa, joka ei hyödytä vain kymmentä tuhatta hyväosaisinta vaan todellakin Euroopan kansalaisten enemmistöä: pyydän teitä äänestämään mietintöä vastaan.
<SPEAKER ID="160" NAME="Puhemies">
(FR)Kannanottonne merkitään pöytäkirjaan, hyvä parlamentin jäsen.

<CHAPTER ID="014-04">
4. Kuluttajapolitiikkaa koskeva yhteisön toimintaohjelma (2007-2013) (äänestys)
<P>
- Ennen äänestystä:
<SPEAKER ID="100" NAME="Marianne Thyssen " AFFILIATION="PPE-DE">
esittelijä. - (NL) Arvoisa puhemies, hyvät kollegat, haluan vain todeta, että koska neuvoston ja komission kanssa on päästy sovintoon etuajassa, mietintö saadaan viimeisteltyä toisessa käsittelyssä. Näin ollen toimintaohjelma voidaan toteuttaa ajoissa, eli se voi alkaa 1. tammikuuta ensi vuonna.
<P>
Toiseksi toisin esiin, että onnistuimme loppujen lopuksi turvaamaan erillisen kuluttajapolitiikan ohjelman, jolla on omat määrärahansa ja joka voi edetä omaa tahtiaan. Tätä kuluttajat uskoakseni arvostavat.
<P>
Olemme vielä nostaneet kolme tärkeää uuttaa asiaa pohdittavaksi:
<P>
Ensinnäkin pyysimme, että huomiota kiinnitettäisiin enemmän uusiin jäsenvaltioihin, joilla ei ole yhtä pitkiä perinteitä kuluttajansuojan alalla. Toiseksi onnistuimme siirtämään painopistettä iäkkäämpiin kuluttajiin, sillä kuluttajalaissa on kiinnitettävä asianmukaista huomiota väestörakenteen kehittymiseen. Kolmanneksi - pidän tätä erityisen tärkeänä - toimintaohjelmassa onnistuttiin kiinnittämään erityishuomiota haavoittuvassa asemassa oleviin kuluttajiin, joita ei voida ottaa todella huomioon kuluttajalaissa, jossa keskitytään keskivertokuluttajiin.
<P>
Minusta tämä on tärkeää. Emme käyneet keskustelua, mutta minusta oli joka tapauksessa hyödyllistä jakaa tämä tieto ja esittää nämä tärkeät seikat teille. Voin vain vedota teihin vilpittömästi ja pyytää teitä äänestämään yhteisen kannan puolesta, sillä se vastaa tarkasti sitä, mitä täällä parlamentissa ja toimielinten kesken on sovittu.

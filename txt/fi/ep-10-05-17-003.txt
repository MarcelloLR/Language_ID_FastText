<CHAPTER ID="003">
Edellisen istunnon pöytäkirjan hyväksyminen
<P>
(Edellisen istunnon pöytäkirja hyväksyttiin.)
<SPEAKER ID="009" NAME="Mario Mauro" AFFILIATION="PPE">
(IT) Arvoisa puhemies, hyvät parlamentin jäsenet, muistutan teitä siitä, että tänä aamuna Afganistanissa on kuollut hyökkäyksessä kaksi Taurinense-prikaatin sotilasta.
<P>
Euroopan unioni on vaikeassa roolissa sodan ja rauhan näyttämöllä, ja pyydän parlamenttia istunnon aluksi ilmaisemaan osanottonsa ja tukensa uhrien perheille tänä vaikeana aikana.
<SPEAKER ID="010" NAME="Gianni Pittella" AFFILIATION="S&amp;D">
(IT) Arvoisa puhemies, hyvät parlamentin jäsenet, pyysin itse asiassa, että saisin puhua minuutin sanoakseni saman asian kuin kollegani Mauro, ja niinpä ilmaisen hänen tavoin osanottoni. Uskon, että koko parlamentti muistaa yhdessä kahta italialaista sotilasta, jotka kuolivat tänä aamuna.
<P>
Uskon, että suruamme lievittää tuohtumus, solidaarisuus perheitä kohtaan, haavoittuneiden tukeminen ja kaikenlaisen terrorismin torjuminen. EU:n on myös uudistettava toimiaan yhdessä yksittäisten kansallisvaltioiden kanssa varmistaakseen sen, että rauhanturvaoperaatio on entistä tehokkaampi ja tapahtuu turvallisissa olosuhteissa.
<SPEAKER ID="011" NAME="Puhemies">
(PL) Kiitos, hyvät herrat, että muistutitte minua tapauksesta. On erittäin tärkeää, että ilmaisemme aina solidaarisuutemme sotilaille, jotka torjuvat meidän puolestamme terrorismia ja muunlaista huonoa kohtelua Afganistanissa ja muissa maissa. Meidän on ilmaistava solidaarisuutemme heidän suurelle sitoumukselleen ja yhteiselle asiallemme, joka on edelleen tärkeä kaikkialla maailmassa. Se on meidän tapamme Euroopan parlamentissa. Kiitos vielä kerran kummallekin jäsenelle siitä, että kiinnititte huomioni asiaan.
<SPEAKER ID="012" NAME="Geoffrey Van Orden" AFFILIATION="ECR">
(EN) Arvoisa puhemies, samalla kun muistamme traagisia menetyksiä Afganistanissa, meidän olisi muistettava sekin, että menetämme lähes päivittäin brittiläisiä sotilaita, jotka uhraavat henkensä Naton operaatiossa Afganistanissa. Meidän olisi tunnustettava traagiset menetykset ja tunnettava erityistä myötätuntoa kaikkien sotilaidemme perheitä kohtaan riippumatta siitä, mistä maasta Naton suojissa palvelevat sotilaat tulevat.
<SPEAKER ID="013" NAME="Puhemies">
(PL) Olen täysin samaa mieltä kanssanne. Uskon, että me kaikki olemme siitä samaa mieltä. Kyse on eurooppalaisista, jotka edustavat meitä kaikkia terrorismin ja kaikenlaisen väkivallan torjunnassa kaikkialla maailmassa. He ovat edustajiamme.
<SPEAKER ID="014" NAME="Jacky Hénin" AFFILIATION="GUE/NGL">
(FR) Arvoisa puhemies, uskon, että on tosiaankin oikein osoittaa kunnioitusta, kuten juuri teitte, niille, jotka kuolevat taistelussa. On myös oikein, että muistamme hetken myös kaikkia niitä työntekijöitä, joita kuolee joka päivä sen takia, etteivät heidän työnantajansa tarjoa heille riittäviä resursseja, jotta he voisivat työskennellä hyvissä olosuhteissa.

<CHAPTER ID="007-22">
22. Arviointimekanismin perustaminen Schengenin säännöstön soveltamisen valvontaa varten (
<SPEAKER ID="136" NAME="Karel De Gucht" LANGUAGE="FR">
Arvoisa puhemies, kollegani komission varapuheenjohtaja Barrot korosti eilen, että ehdotusten tavoitteena on yhteisöllistää arviointimekanismia ja tehdä siitä tehokkaampaa siten, että jäsenvaltioiden keskinäistä luottamusta ylläpidetään.
<P>
Komissio on vakuuttunut siitä, että parlamentin olisi osallistuttava Schengeniä koskevaan arviointiin, mikä ei tällä hetkellä toteudu. Kansalaisten on voitava tutustua näiden arviointien tuloksiin.
<P>
Voimassa olevien perustamissopimusten mukaan parlamentti ei voi osallistua asian käsittelyyn yhteispäätösmenettelyn mukaisesti. Näin ollen komission ehdotukset perustuvat edelleen voimassa oleviin sopimuksiin.
<P>
Kuitenkin, kun Lissabonin sopimus tulee voimaan, asiaa tarkastellaan uudelleen. Komissio päättää ajallaan, mitä se pitää kaikkein tarkoituksenmukaisimpana oikeusperustana ehdotetulle mekanismille ja ottaa parlamentin mukaan mahdollisimman laajasti.
<P>
Komissio voi sen vuoksi esittää tarkistettuja tai uusia ehdotuksia tilanteesta riippuen.
<SPEAKER ID="137" NAME="Carlos Coelho" LANGUAGE="PT">
Arvostan komission asiasta antamia selvityksiä, mutta haluaisin muistuttaa parlamenttia, että - kuten tämän käsittelyn aikana kävi ilmi - vaikka Euroopan parlamentin oikeudellinen yksikkö tunnusti komission aloitteen oikeusperustan laillisuuden, se totesi myös, että voimassa olevan perustamissopimuksen mukaisesti komissio olisi voinut tehdä saman aloitteen Euroopan parlamentin valitseman kannan mukaisella menettelyllä, eli yhteispäätösmenettelyllä.
<P>
Koska näin ei kuitenkaan toimittu, ehdotan, että aloite palautetaan kansalaisvapauksien sekä oikeus- ja sisäasioiden valiokunnalle, jotta komissio voi harkita uudestaan aloitettaan. Sitten parlamentti voi odottaa, että komissio esittää parlamentin työjärjestyksen 56 artiklan mukaisessa määräajassa aloitteen, jossa noudatetaan yhteispäätösmenettelyä ja jonka perusteella Euroopan parlamentti saa ansaitsemansa valtuudet osallistua paremman turvallisuuden edistämiseen Schengen-alueella.
<SPEAKER ID="138" NAME="Puhemies">
(IT) Kiitos, hyvä Carlos Coelho. Tästä pyynnöstä ei tarvitse äänestää, koska sen jälkeen kun komissio on päättänyt pitäytyä ehdotuksessaan, se siirtyy automaattisesti valiokunnalle, kuten Carlos Coelho pyysi.

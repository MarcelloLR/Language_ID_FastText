<CHAPTER ID="006-16">
16. Terrorismin ehkäiseminen, torjuntavalmius ja seurausten hallinta (2007-2013) (äänestys) 
<P>
- Ennen äänestystä:
<SPEAKER ID="093" NAME="Romano Maria La Russa " AFFILIATION="UEN">
esittelijä. - (IT) Arvoisa puhemies, hyvät kollegat, puhun lyhyesti. Valitan syvästi päätöstä äänestää kiireellisesti kolmesta puiteohjelmasta, jotka koskevat vapauden, turvallisuuden ja oikeuden aluetta vuosina 2007-2013. Vaikka ymmärränkin akuutin tarpeen hyväksyä mietinnöt vuoden loppuun mennessä, jotta rahoitustukimenettelyt saadaan käyntiin 1. tammikuuta alkaen, katson, että näin tärkeät ohjelmat olisivat ansainneet ainakin keskustelun täysistunnossa.
<P>
Koska minulle ei annettu tähän tilaisuutta aiemmin, kiitän nyt kaikkia niitä, jotka ovat tehneet kanssani työtä yli puolentoista vuoden ajan: kiitän sekä alaisuudessani työskennelleitä työntekijöitä että kollegojani tästä työstä sekä ryhmän virkailijoita ja sihteeristöä heidän toiminnastaan.

<CHAPTER ID="009-04">
4. Libanon (äänestys) 
<P>
- Ennen äänestystä:
<SPEAKER ID="088" NAME="Jana Hybášková" AFFILIATION="PPE-DE">
(EN) Arvoisa puhemies, pyydän kielellistä korjausta, koska päätöslauselmaa koskevat neuvottelut käytiin ranskaksi. 5 kohdan ensimmäisessä lauseessa on ranskaksi ilmaus ”notamment du Hezbollah”, ja englanniksi sen pitäisi olla ”especially Hizbollah” ja tšekiksi ”a zejména Hizballáhu”. En voi olla vastuussa muunkielisistä versioista.
<P>
- Kohdasta 1 toimitetun äänestyksen jälkeen:
<SPEAKER ID="090" NAME="Pasqualina Napoletano">
PSE-ryhmän puolesta. - (IT) Arvoisa puhemies, hyvät parlamentin jäsenet, tarkistus korvaa alkuperäisen tekstin 1 kohdan seuraavasti:
<P>
”panee tyytyväisenä merkille Dohassa tehdyn sopimuksen, joka koskee kenraali Michel Suleimanin valintaa tasavallan presidentiksi lähipäivien kuluessa, uuden kansallisen yhtenäisyyden hallituksen perustamista ja vaalilain antamista; kehottaa sopimuspuolia panemaan tämän sopimuksen täytäntöön täysimääräisesti; korostaa kansainvälisen yhteisön positiivisen reaktion merkitystä; onnittelee libanonilaisia puolueita sopimuksen saavuttamisesta sekä Qatarin valtiota ja Arabivaltioiden liittoa sovittelun onnistumisesta”.
<P>
(Suullinen tarkistus hyväksyttiin.)

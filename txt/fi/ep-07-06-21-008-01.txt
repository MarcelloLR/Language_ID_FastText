<CHAPTER ID="008-01">
1. MEDA-ohjelma ja rahoitustuki palestiinalaishallinnolle - arviointi, täytäntöönpano ja valvonta (äänestys) 
<P>
- Kratsa-Tsagaropouloun mietintö
<P>
- Ennen 38
<SPEAKER ID="055" NAME="Paulo Casaca" AFFILIATION="PSE">
(PT) Arvoisa puhemies, haluan esittää tarkistuksen, jonka esittelijä Kratsa-Tsagaropoulou on hyväksynyt. Tarkistuksella on määrä korvata nykyinen tarkistus 38 seuraavalla tekstillä:
<P>
"on tyytyväinen neuvoston 18. kesäkuuta 2007 tekemään päätökseen, jossa EU:ta kehotetaan välittömästi palauttamaan normaalit suhteet palestiinalaishallintoon ja tässä tarkoituksessa kehittämään kiireellisen käytännöllisen ja taloudellisen avustamisen edellytyksiä, mukaan lukien suora taloudellinen tuki uudelle hallitukselle, sekä varmistamaan hätäavun ja humanitaarisen avun antaminen Gazan väestölle".
<SPEAKER ID="057" NAME="Rodi Kratsa-Tsagaropoulou " AFFILIATION="PPE-DE">
esittelijä. - (EL) Arvoisa puhemies, aluksi haluan kiittää kaikkia mietinnön parissa kanssani yhteistyötä tehneitä arvostettuja kollegoitani poliittisista ryhmistä. Euro-Välimeri-kumppanuutemme kannalta mietintö on hyvin merkittävä. Siihen sisältyy myös merkittäviä ja arkoja/arkaluonteisia kohtia, jotka koskevat palestiinalaishallinnon rahoitusta.
<P>
Jäsen Casacan mainitsemassa tarkistuksessa, jonka, kuten hän tietää, teimme yhdessä, on lopussa suluissa "(erityisesti TIM:n kautta)", joka siis kuuluu suulliseen tarkistukseen. Minulla ei ole muita tarkistuksia esitettävänä, mutta totean, että 38 kohta, jossa viitataan Mekan sopimukseen ja kansallisen yhtenäisyyden hallitukseen, ei ole enää ajankohtainen. Se on poistettu ja korvattu kohdalla, jonka jäsen Casaca juuri luki ääneen ja jonka lopussa on suluissa "(erityisesti TIM:n kautta)". Siinä kaikki, paitsi että haluan kiittää teitä yhteistyöstä ja tuestanne.
<SPEAKER ID="058" NAME="Puhemies">
Kaikkien eduksi yhteenvetona: jäsen Casaca esitti suullisen tarkistuksen 38 kohtaan, jossa alkuperäisessä muodossaan ja esittelijän lisäyksellä jo on sanat "erityisesti TIM:n kautta" lopussa. Löydätte tekstin äänestysluettelonne liitteestä. Vastustetaanko suullista tarkistusta kokonaisuudessaan? Ei vastusteta. Varsin poikkeuksellisesti esittelijä pyytää jälleen puheenvuoroa.
<SPEAKER ID="220" NAME="Rodi Κratsa-Τsagaropoulou " LANGUAGE="EL">
Johdanto-osan N kappaleessa, joka koskee tätä asiaa.
<SPEAKER ID="059" NAME="Puhemies">
Samaan aikaan esitettiin suullinen tarkistus johdanto-osan N kappaleen poistamisesta. Se edellyttää erillistä äänestystä, mutta tarkistukset liittyvät toisiinsa.
<P>
(Suulliset tarkistukset hyväksyttiin.)

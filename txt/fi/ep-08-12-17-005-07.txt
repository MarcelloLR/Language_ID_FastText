<CHAPTER ID="005-07">
7. Työajan järjestäminen (
<P>
- Äänestyksen jälkeen:
<SPEAKER ID="089" NAME="Alejandro Cercas" LANGUAGE="ES">
Arvoisa puhemies, haluaisin hyvin lyhyesti ensinnäkin kiittää kaikkia kollegoja ja onnitella heitä tästä menestyksestä, joka kuuluu parlamentin kaikille ryhmille. Tämä on voitto koko parlamentille.
<P>
(Suosionosoituksia)
<P>
Minun on kiitettävä kahta miljoonaa eurooppalaista lääkäriä ja miljoonaa lääketieteen opiskelijaa heidän tekemästään työstä, ja haluan lisäksi kiittää Euroopan ammatillista yhteisjärjestöä ja kaikkia kansallisia ammattiyhdistyksiä, jotka ovat tehneet lujasti työtä.
<P>
Arvoisa puhemies, on tärkeää muistuttaa neuvostoa siitä, että tämä ei ole takaisku, vaan pikemmin tilaisuus oikaista väärä päätös. Haluaisin nähdä tämän tilaisuutena tuoda asialistamme lähemmäs kansalaisten tärkeinä pitämiin asioihin. Meidän on pyydettävä komissiota pukemaan ylleen erotuomarin asunsa ja riisumaan yltään neuvoston paidan, jota se on pitänyt päällään näiden kolmen viimeisen vuoden aikana. Kunhan se on pukenut erotuomarin paidan ylleen, voimme aloittaa sovittelun, jotta työn ja perhe-elämän yhteensovittamisesta voi tulla totta, yhdessä sosiaalisen Euroopan kanssa.
<P>
(Kovaäänisiä suosionosoituksia)
<SPEAKER ID="090" NAME="Jan Andersson" AFFILIATION="PSE">
(SV) Haluaisin esittää vilpittömät kiitokseni jäsen Cercasille ja kaikille niille, jotka ovat tehneet työtä tämän asian parissa. En näe neuvoston edustajia paikalla täällä tänään. Olemme yrittäneet panna neuvottelut neuvoston kanssa käyntiin, mutta se on ollut haluton tulemaan neuvottelupöytään. Nyt näemme paikalla parlamentin enemmistön. Käykäämme nyt neuvottelupöytään, jotta voimme saada aikaan hyvän työaikadirektiivin. Nyt haluamme tietää parlamentin enemmistön mielipiteen.

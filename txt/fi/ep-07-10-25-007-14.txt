<CHAPTER ID="007-14">
14. Oopiumin tuotanto lääkinnällistä tarkoitusta varten Afganistanissa (äänestys) 
<P>
- Mietintö: Cappato
<P>
- Ennen äänestystä
<SPEAKER ID="113" NAME="José Ignacio Salafranca Sánchez-Neyra" AFFILIATION="PPE-DE">
(ES) Arvoisa puhemies, ennen Marco Cappaton mietinnöstä toimitettavaa äänestystä haluan kertoa parlamentille, että espanjankieliseen versioon on päässyt livahtamaan virhe: 1 kohdan b alakohdassa kolmanneksi viimeisellä rivillä lukee ”pilottihankkeiden toteuttaminen”, vaikka oikea versio on varmasti englanninkielinen versio, jossa lukee ”looking at the possibility”.
<SPEAKER ID="114" NAME="Puhemies">
(DE) Kiitos, että tutkitte tekstin niin tarkkaan. Asia tietenkin korjataan.
<P>
- Ennen tarkistuksesta 4 toimitettua äänestystä
<SPEAKER ID="115" NAME="Marco Cappato  " AFFILIATION="ALDE">
esittelijä.-(IT) Arvoisa puhemies, hyvät naiset ja herrat, annan aluksi teille anteeksi, että äännätte nimeni väärin, ja toiseksi ehdotan, että tarkistuksesta 4 säilytetään vain sen ensimmäinen osa, jota voitaisiin kutsua tarkistuksen tosiasioihin perustuvaksi osaksi.
<P>
(EN) ”ottaa huomioon, että kansainvälisen huumausainevalvontalautakunnan raportin mukaan lääkinnälliseen käyttöön tarkoitetuista opiaateista on maailmassa ylitarjontaa”,
<P>
(IT)(IT) Arvoisa puhemies, hyvät naiset ja herrat, tarkistuksen pitäisi päättyä tähän. Ellei vastalauseita esitetä, kannatamme sitä.
<P>
(Suullinen tarkistus hyväksyttiin.)
<P>
- Ennen tarkistuksesta 5 toimitettua äänestystä
<SPEAKER ID="119" NAME="Marco Cappato  " AFFILIATION="ALDE">
esittelijä.-(IT) Arvoisa puhemies, hyvät naiset ja herrat, pyydän anteeksi. Tässäkin tehdään vain tosiasioihin perustuva muutos. Koska tekstissä lainataan Afganistanin lakia, lain oikean sanamuodon pitäisi olla seuraava:
<P>
(EN) ”ottaa huomioon, että Afganistanin perustuslaissa säädetään, että 'valtion on ehkäistävä huumausaineiden viljelyä ja salakuljetusta niiden kaikissa muodoissa', ja että vuonna 2005 annetussa Afganistanin lääkelaissa huumausaineiden torjumiseksi säädetään mahdollisuudesta valvottujen aineiden luvanvaraiseen tuotantoon ja jakeluun Afganistanissa”.
<P>
(Suullinen tarkistus hyväksyttiin.)

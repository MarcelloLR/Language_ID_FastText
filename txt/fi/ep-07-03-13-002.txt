<CHAPTER ID="002">
Istunnon avaaminen: ks. pöytäkirja
<P>

<SPEAKER ID="007" NAME="Ignasi Guardans Cambo" AFFILIATION="ALDE">
- (EN) Arvoisa puhemies, käytän 166 artiklan nojalla työjärjestyspuheenvuoron työjärjestyksen liitteen II A kohdasta.
<P>
Esitin komissiolle suullisen kysymyksen, johon oli määrä saada vastaus tänään, ja olen saanut puhemiehistöltä virallisen vastauksen, jonka mukaan kysymystäni ei voitu hyväksyä. Puhemiehistö on ilmeisesti soveltanut työjärjestyksen liitteen II A kohtaa, jossa todetaan, ettei kysymystä voida ottaa käsiteltäväksi, jos siihen on vastattu kolmen edeltävän kuukauden aikana. Tällaiseen kysymykseen ei kuitenkaan ole vastattu kolmen edeltävän kuukauden aikana. Kyseistä työjärjestyksen määräystä sovelletaan ilmeisesti vastaukseen, jonka komissio antoi suulliseen kysymykseen, josta keskusteltiin.
<P>
Puhemiehistön siteeraamaa liitettä II sovelletaan Euroopan parlamentin jäsenten esittämiin kysymyksiin, joista määrätään työjärjestyksen 109 artiklassa, ja suullisista kysymyksistä, joista keskustellaan, määrätään työjärjestyksen 108 artiklassa. Liitteessä II rajoitetaan parlamentin jäsenen oikeuksia, joten ei voida sallia laajaa tulkintaa, jossa liitettä II sovelletaan 108 artiklassa eikä 109 artiklassa määrättyihin kysymyksiin. Pyydänkin puhemiehistöä harkitsemaan asiaa uudelleen ja sallimaan kysymyksen esittämisen työjärjestystä soveltaen.
<SPEAKER ID="008" NAME="Puhemies">
Tutkimme asiaa ja ilmoitamme siitä teille.

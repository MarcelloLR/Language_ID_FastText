<CHAPTER ID="009-09">
9. Kööpenhaminan ilmastonmuutoskokouksen tulokset (
<P>
- Ennen äänestystä:
<SPEAKER ID="147" NAME="Jo Leinen">
S&D-ryhmän puolesta. - (DE) Arvoisa puhemies, hyvät parlamentin jäsenet, Kööpenhaminan ilmastokokouksen masentavan lopputuloksen jälkeen parlamentti käyttää tätä päätöslauselmaa tehdäkseen selväksi, että ilmastonsuojelulle ei ole vaihtoehtoja ja että alkaessamme valmistella Meksikossa järjestettävää seuraavaa kokousta meidän on ennemminkin lisättävä ponnistelujamme tällä alalla kuin vähennettävä niitä.
<P>
Puhun lyhyesti. Euroopan parlamentin sosialistien ja demokraattien ryhmän esittämän tarkistuksen 6 piti palvella tätä tarkoitusta. Koska se on muotoiltu sekavasti, me peruutamme sen. Me kuitenkin kannatamme Euroopan liberaalidemokraattien ryhmän ja Vihreiden / Euroopan vapaa allianssi -ryhmän tarkistusta 1 ja 9, joissa kehotetaan EU:ta tekemään enemmän valmisteltaessa Meksikon ilmastokokousta. Ilmastonsuojelu ei saa jäädä polkemaan paikoilleen. Pyydän tukeanne.
<SPEAKER ID="148" NAME="Rachida Dati" AFFILIATION="PPE">
(FR) Arvoisa puhemies, hyvät parlamentin jäsenet, jättämäni tarkistuksen 21 osalta haluan ensin kiittää kaikkia kollegojani siitä, että he tukivat minua tarkistuksen jättämisessä. Siinä määritellään periaate hiilidioksidiveron käyttöönottamisesta EU:n rajoilla.
<P>
Haluan jälleen kerran todeta, että meidän ei pidä olla kaksinaamaisia puhuessamme kansalaisille: vaalikampanjan aikana emme voi sanoa, että EU suojelee heitä, että se suojelee heidän yrityksiään ja työpaikkojaan, ja kun meidät on valittu, unohdamme tuon lupauksen. Haluaisin vain huomauttaa, että tämän tarkistuksen ansiosta olen kyennyt herättämään keskustelua. Siksi haluan peruuttaa sen ja antaa siten keskustelulle mahdollisuuden kukoistaa neuvostossa.
<SPEAKER ID="149" NAME="Puhemies">
(IT) Tarkistus on peruttu.
<P>
- Ennen tarkistuksesta 10 toimitettua äänestystä:
<SPEAKER ID="150" NAME="Satu Hassi" AFFILIATION="Verts/ALE">
(EN) Arvoisa puhemies, Vihreiden esittämä tarkistus 10 ei ole ristiriidassa tarkistuksen 1 kanssa. Tarkistuksessa 1 on kyse tavoitteemme nostamisesta korkeammaksi kuin 20. Tarkistuksessa 10 - meidän tarkistuksessamme - on kyse miinus 40 edellytysten selventämisestä. Se täydentää tarkistusta 1, mutta ei ole ristiriidassa sen kanssa. Siksi tarkistuksesta 10 pitäisi toimittaa äänestys.
<SPEAKER ID="151" NAME="Puhemies">
(IT) Virkamiehet eivät ole samaa mieltä kanssanne, mutta haluaisin kuulla asianosaisen valiokunnan puheenjohtajan mielipiteen.
<SPEAKER ID="152" NAME="Jo Leinen">
S&D-ryhmän puolesta. - (DE) Olen samaa mieltä jäsen Hassin kanssa. Tämä on uusi ajatus, ja meidän pitäisi äänestää siitä.

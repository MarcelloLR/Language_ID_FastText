<CHAPTER ID="007-06">
6. Aluepolitiikan ja sen rahoituksen avoimuus (
<P>
- Ennen äänestystä:
<SPEAKER ID="160" NAME="Michail Tremopoulos">
esittelijä. - (EL) Arvoisa puhemies, hyvät parlamentin jäsenet, syy tämän aluepolitiikan ja sen rahoituksen avoimuutta käsittelevän mietinnön laatimiseen oli se, että EU:n varojen edunsaajien julkistaminen mahdollistaa kansalaisten osallistumisen mielekkääseen keskusteluun siitä, miten julkisia varoja käytetään. Tämä on välttämätöntä toimivalle demokratialle Euroopan tasolla.
<P>
Tämä aluekehitysvaliokunnan minun laadittavakseni antama mietintö sisältää suosituksia, jotka olisi sisällytettävä tuleviin rakennerahastoja koskeviin asetuksiin, kuten tarvittavien lisätietojen antaminen edunsaajia koskevan luettelon julkistamisen yhteydessä sekä kumppanuutta koskevat riittävän sitovat säännöt.
<P>
Muita ehdotuksia, jotka voidaan toteuttaa nykyisten koheesio-ohjelmien puitteissa, ovat muun muassa seuraavat:
<P>
komissio määrittää yksityiskohtaisemman ja preskriptiivisemmän mallin, jossa täsmennetään annettavien tietojen rakenne, muoto ja sisältö;
<P>
luodaan Euroopan avoimuusaloitteen, uuden varainhoidon valvonnan ja tilintarkastuksen välinen yhteys;
<P>
tilintarkastajat noudattavat tiukempaa linjaa viestintää ja tiedottamista koskevien vaatimusten suhteen, mukaan lukien huonosti suoriutuneiden nimeäminen ja paljastaminen sekä rahoitukseen liittyvien oikaisujen käyttö tapauksissa, joissa väärinkäytöksiä on osoitettu tapahtuneen;
<P>
alue- ja paikallisviranomaiset sekä muut asiaan liittyvät osapuolet otetaan tiiviimmin mukaan koheesiosuunnittelun ja täytäntöönpanon kaikkiin vaiheisiin ja niille annetaan täysi oikeus tutustua kaikkiin hankeasiakirjoihin;
<P>
komissio antaa lisäohjeita kumppanuuslausekkeen täytäntöönpanosta nykyisissä ohjelmissa ja avoimuutta EU:n rahoittamien suurten hankkeiden yhteydessä lisätään.
<P>
Kiitän vielä kerran muiden poliittisten ryhmien varjoesittelijöitä tästä lopullisesta tekstistä, jonka onnistuimme saamaan aikaan.

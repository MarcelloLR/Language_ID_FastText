<CHAPTER ID="008-08">
8. Vapauden, turvallisuuden ja oikeuden alueen ulkoiseen ulottuvuuteen liittyvä strategia (äänestys) 
<P>
- Klichin mietintö
<P>
- Ennen äänestystä
<SPEAKER ID="081" NAME="Bogdan Klich " AFFILIATION="PPE-DE">
esittelijä. - (PL) Arvoisa puhemies, haluan esittää vilpittömät kiitokseni kaikille mietinnön valmisteluun osallistuneille. Erityiskiitokset kuuluvat ulkoasiainvaliokunnan esittelijälle Sakalasille, joka osallistui vaikeaan lujitetun yhteistyön menettelyyn kahden parlamentin valiokunnan välillä. Pyydän myös parlamenttia tukemaan mietintöä kolmesta syystä.
<P>
Ensimmäinen syy on se, että mietinnössä puolustetaan ulkopolitiikkamme ja sisäpolitiikkamme entistä parempaa koordinointia sen varmistamiseksi, että ulkopolitiikassa saavutetaan vapauden, turvallisuuden ja oikeuden alueen ensisijaiset tavoitteet.
<P>
Toinen syy on se, että puolustamme erityistä eurooppalaista menettelyä, jossa tasapainoillaan kansalaisten turvallisuuden varmistamiseen tähtäävien toimien sekä kansalaisvapauksien säilyttämisen välillä.
<P>
Kolmas syy on se, että vaadimme poliisin ja tuomioistuinten yhteistyötä rikosasioissa, toisin sanoen kolmannen pilarin jäännösten ottamista yhteisön asioihin.
<P>
- Ennen tarkistuksen 3 ensimmäisestä osasta
<SPEAKER ID="082" NAME="Sophia in 't Veld" AFFILIATION="ALDE">
(EN) Arvoisa puhemies, sekaannuksen välttämiseksi haluan vain selventää jaettua äänestystä koskevaa pyyntöämme ja suullista tarkistusta tarkistukseen 3.
<P>
Suullinen tarkistus koskee sitä tekstin kohtaa, joka PPE-DE-ryhmän tarkistuksella pyritään poistamaan. Jos siis haluatte pysyttäytyä tekstissä suullinen tarkistus mukaan luettuna, äänestäkää tarkistuksen 3 ensimmäistä osaa vastaan.
<P>
Arvoisa puhemies, ehdotamme sanojen "neuvoston ja komission" lisäämistä, jolloin teksti kuuluisi: "liittämään kaikkiin vapauden, turvallisuuden ja oikeuden alan ulkoisen toiminnan aloitteisiin ja asiakirjoihin ihmisoikeuksien noudattamista käsittelevän neuvoston ja komission raportin...".
<P>
Korostan vielä, että jos parlamentti kannattaa tarkistusta 3, suullinen tarkistus jää pois. Jos PPE-DE-ryhmän tarkistus 3 kuitenkin hylätään, suullinen tarkistus sisällytetään tekstiin.
<P>
(Suullinen tarkistus hyväksyttiin.)

<CHAPTER ID="006-09">
9. Linja-autoliikenteen markkinoille pääsyä koskevat yhteiset säännöt (uudelleenlaadittu) (
<P>
- Ennen äänestystä:
<SPEAKER ID="097" NAME="Hannes Swoboda" AFFILIATION="PSE">
(DE) Arvoisa puhemies, haluaisin vain kiittää Horst Groschia sekä liikenne- ja matkailuvaliokuntaa siitä, että saatoimme lykätä tämän aiheen käsittelyä tähän päivään. Kuten näemme, olemme saavuttaneet laajan yksimielisyyden sen puolesta.
<SPEAKER ID="098" NAME="Puhemies">
(DE) Emmehän ole vielä äänestäneet, mutta toivon, että olette oikeassa.
<SPEAKER ID="099" NAME="Mathieu Grosch">
esittelijä. - (DE) Arvoisa puhemies, me olemme jo keskustelleet aiheesta Strasbourgissa, joten minun ei tarvitse käsitellä sitä enempää tänään. Olemme päässeet puolueiden välillä erinomaiseen kompromissiin niin sanotuista 12 päivän matkoista esittämällä myös työmarkkinaneuvottelujen tulokset. Voimme jopa sanoa, että olemme parantaneet työmarkkinaosapuolten kompromissia täällä parlamentissa. Toivon, että voimme näin päättää asian käsittelyn onnistuneesti saaden laajan tuen.
<P>
Haluaisin vielä mainita, että tarkistuksen 31 englanninkielisestä tekstistä pitäisi äänestää, koska olen huomannut, että ranskan- ja saksankielisistä teksteistä on jäänyt pois yksi erittäin tärkeä sana.
<SPEAKER ID="100" NAME="Puhemies">
(DE) Eri kieliversiot tarkistetaan.

<CHAPTER ID="014">
Tervetulotoivotukset
<SPEAKER ID="232" NAME="Puhemies">
(ES) Meillä on ilo toivottaa tervetulleeksi parlamenttiin Katrín Júlíusdóttirin johtama Efta-maiden valtuuskunta ja sen islantilaiset, norjalaiset ja liechtensteiniläiset jäsenet sekä sveitsiläiset tarkkailijat.
<P>
Valtuuskunta vierailee Euroopan parlamentissa Euroopan talousalueen parlamentaarisen sekavaliokunnan 29. kokouksen yhteydessä. Kokous pidetään täällä Strasbourgissa 14.-15. marraskuuta.
<P>
Toivotan kollegoillemme menestystä ETA-sopimuksen toteuttamisessa sekä alueen tulevaisuudennäkymiä, energia-asioita ja ilmastonmuutosta koskevissa kysymyksissä kuten myös meripolitiikkaa koskevissa, komission jäsenen Joe Borgin kanssa käytävissä keskusteluissa.
<P>
Olen myös iloinen siitä, että valtuuskunta on päättänyt vierailla Euroopan parlamentissa tällä istuntojaksolla.
<P>
Kiitän kaikkia ja toivotan teidät tervetulleiksi tänne tänään.
<P>
(Suosionosoituksia)

<CHAPTER ID="007-01">
1. EY:n perustamissopimuksen IV osaston määräysten mukauttaminen - yhteisöjen tuomioistuin (äänestys) 
<P>
- Szájerin mietintö
<P>
- Ennen äänestystä
<SPEAKER ID="102" NAME="József Szájer " AFFILIATION="PPE-DE">
esittelijä. - (HU) Euroopan parlamentilla on velvollisuus huolehtia Euroopan kansalaisten oikeussuojasta. Täällä Euroopan parlamentissa tuetaan laajalti sopimusta Euroopan perustuslaista, joka olisi merkittävä vaihe tuomioistuimen tuomiovallan kannalta. Silti me olemme onnekkaassa asemassa, kun meidän ei tarvitse odottaa tässä asiassa perustuslakisopimuksen syntyä, sillä Amsterdamin sopimuksessa on siirtymämääräys, "siirtymäväylä".
<P>
Esittelemässäni mietinnössä puolletaan selkeästi siirtymäkauden eli "siirtymäväylän" käyttöä ja laajennetaan Euroopan yhteisöjen tuomioistuimen toimivaltaa Euroopan unionin viisumia sekä pakolais- ja maahanmuuttopolitiikkaa koskevissa asioissa. Näin ehdotukseni mahdollistaisi Euroopan unionin oikeudellisten takeiden vahvistamisen perusoikeuksien suhteen. Haluan tällä tavoin helpottaa yhteisön sääntöjen ja lainsäädännön yhtenäistä tulkintaa ja soveltamista sekä yhtenäisen oikeudellisten takeiden järjestelmän perustamista. Parlamentti ei kehota neuvostoa nopeuttamaan siirtymämääräykseen eli "siirtymäväylän" hyväksymistä nyt ensimmäistä kertaa tuomioistuimen toimivaltaa koskevien rajoitusten poistamiseksi sopimuksen 4 artiklan osalta. Pyydän parlamenttia kannattamaan ehdotustani.

<CHAPTER ID="006-01">
1. Yksipuolisten tullietuuksien myöntämisestä Moldovalle annetun neuvoston asetuksen (EY) N:o 55/2008 muuttaminen (
<SPEAKER ID="075" NAME="Jean-Pierre Audy" AFFILIATION="PPE">
(FR) Arvoisa puhemies, haluan pitää lyhyen puheenvuoron. Euroopan unionista tehdyn sopimuksen 15 artiklan 6 kohdan d alakohdan nojalla Eurooppa-neuvoston puheenjohtajan on esitettävä kertomus jokaisesta Eurooppa-neuvoston tapaamisesta.
<P>
11. maaliskuuta pidettiin Eurooppa-neuvoston ylimääräinen kokous. Valitettavasti siitä ei ole kuitenkaan esitetty kertomusta.
<SPEAKER ID="076" NAME="Puhemies">
(EN) Hyvä jäsen Audy, ymmärrän ongelmanne, mutta jos muistan oikein, niin neuvoston puheenjohtaja vieraili parlamentissa 11. maaliskuuta pidetyn neuvoston ylimääräisen kokouksen jälkeen puheenjohtajien ylimääräisessä puheenjohtajakokouksessa, joka oli avoin kaikille parlamentin jäsenille. Voisimmeko nyt siirtyä äänestyksiin?
<P>
- Äänestyksen jälkeen:
<SPEAKER ID="078" NAME="Hans-Peter Martin" AFFILIATION="NI">
- (DE) Arvoisa puhemies, hyvät parlamentin jäsenet, haluaisin vain esittää yhden huomautuksen. Eilen minulle ei annettu tilaisuutta vastata suoraan jäsen Schulzille. Olen lähettänyt teille kaikille sähköpostiviestin - se on saksaksi, mutta englannin- ja ranskankieliset versiot tulevat pian -, jossa esitän näkemykseni tähän asiaan ja torjun syytökset perustellusti.

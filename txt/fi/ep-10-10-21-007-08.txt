<CHAPTER ID="007-08">
8. Ukraina (
<SPEAKER ID="127" NAME="Hannes Swoboda" AFFILIATION="S&amp;D">
(EN) Arvoisa puhemies, jos emme saavuta enemmistöä, kehotan parlamenttia siirtämään päätöslauselmasta toimitettavan äänestykseen seuraavaan Strasbourgissa järjestettävään istuntoon.
<P>
Kävimme eilen hyvin avointa keskustelua, jossa monet meistä toivat esille Ukrainan tapahtumiin liittyviä huolenaiheita.
<P>
Keskustelemme ensi viikolla ulkoasiainministerin kanssa. Perustamme vaalitarkkailuvaltuuskunnan. Parlamentaarisen yhteistyövaliokunnan kokous järjestetään Kiovassa ja Odessassa ensi kuun alussa. Olisi siis oikeudenmukaista toimittaa päätöslauselmasta äänestys heti vierailun jälkeen, Brysselissä järjestettävällä istuntokaudella.
<P>
Toivon jäsenien olevan samaa mieltä ja kannattavan ehdotusta.
<SPEAKER ID="128" NAME="Puhemies">
(EN) Kiitos, jäsen Swoboda. Annan puheenvuoron toiselle ehdotusta kannattavalle puhujalle, jos sellaisia on.
<SPEAKER ID="129" NAME="Michał Tomasz Kamiński" AFFILIATION="ECR">
(PL) Arvoisa puhemies, kannatan jäsen Swobodan ehdotusta. Pidän järkevänä, että meidän - Euroopan parlamentin - arviomme Ukrainan tilanteesta, mistä keskustelimme eilen, siirretään parlamentin seuraavalle istuntokaudelle. Tämä sijoittuu Ukrainan kannalta tärkeiden tapahtumien jälkeiseen ajankohtaan, minkä myötä näkökulmamme laajenee merkittävästi. Saamme tarkasteltavaksemme Ukrainan vaaleihin tarkkailijoina osallistuvien kollegojemme laatiman raportin ja vaikuttaa siltä, että parlamentti toimii viisaasti siirtäessään äänestystä.
<SPEAKER ID="130" NAME="Puhemies">
(EN) Kiitos, jäsen Kamiński. Ehdotusta ymmärtääkseni vastustava jäsen Gahler on pyytänyt puheenvuoroa. Pitääkö tämä paikkansa?
<SPEAKER ID="131" NAME="Michael Gahler" AFFILIATION="PPE">
(EN) Arvoisa puhemies, kehotan kollegojani äänestämään siirtämistä vastaan. Meidän on ilmaistava kantamme ennen vaaleja eli nyt.
<P>
Kyse on oikeudenmukaisten vaalien järjestämisestä eurooppalaisessa valtiossa ja asiaa on tarkasteltava puolueettomasti. Viime kerralla, vuonna 2004, ilmaisimme kantamme vasta vilpillisten vaalien jälkeen ja olimme asiasta yksimielisiä.
<P>
Tällä kertaa on saatu ennalta runsaasti todisteita siitä, että turvallisuusyksiköt ovat puuttuneet asiainkulkuun ja että äänestäjiä on laajamittaisesti hämmennetty epäämällä heidän äänestysoikeutensa tai käyttämällä väärennettyjä paikallisia ehdokasluetteloita.
<P>
Yhdistäkäämme siis jälleen voimamme demokratian nimissä. Ukrainan lähetystöjen meihin kaikkialla yhteisössä kohdistamat laajamittaiset painostustoimet, joilla pyritään estämään päätöslauselman hyväksyminen, osoittavat mielestäni, että olemme oikeassa ilmaistessamme kantamme nyt.
<SPEAKER ID="132" NAME="Puhemies">
(EN) Toimitan nyt äänestyksen jäsen Swobodan ehdotuksesta, jonka mukaan äänestystä olisi siirrettävä.
<SPEAKER ID="133" NAME="Francesco Enrico Speroni" AFFILIATION="EFD">
(IT) Arvoisa puhemies, voitteko selventää, onko pyynnössä kyse äänestyksen siirtämisestä Brysseliin vai Strasbourgiin, koska olen kuullut kummatkin versiot?
<SPEAKER ID="134" NAME="Puhemies">
(EN) Ilmeisesti Brysseliin: ovatko kaikki tietoisia siitä, että äänestys halutaan siirtää Brysseliin? Tältä pohjalta toimitan ehdotuksesta äänestyksen.
<P>
(Parlamentti hyväksyi äänestyksen lykkäämistä koskevan pyynnön.)

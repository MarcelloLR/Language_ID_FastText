<CHAPTER ID="005-05">
5. Euroopan yhteinen etu: menestyminen globalisaation aikakaudella (äänestys) 
<P>
- Päätöslauselmaesitys:
<P>
- Ennen 1 kohtaa edeltävästä otsikosta toimitettua äänestystä:
<SPEAKER ID="063" NAME="Margarita Starkevičiūtė">
ALDE-ryhmän puolesta. - (EN) Haluaisin ehdottaa ensimmäinen osan otsikon muuttamista näin: ”Lissabonin strategian ulkoinen ulottuvuus”. Eli muutetaan ”Ulkoiset toimet” muotoon ”Lissabonin strategian ulkoinen ulottuvuus”.
<P>
(Suullinen tarkistus hyväksyttiin.)
<P>
- Ennen 5 kohdasta toimitettua äänestystä:
<SPEAKER ID="065" NAME="Hartmut Nassauer" AFFILIATION="PPE-DE">
(DE) Arvoisa puhemies, koska 5 kohtaan tehty suullinen tarkistus peruutettiin, Euroopan kansanpuolueen (kristillisdemokraatit) ja Euroopan demokraattien ryhmä haluaa äänestää vastaan päinvastoin kuin sen luetteloissa todetaan.
<P>
-Ennen 14 kohdasta toimitettua äänestystä:
<SPEAKER ID="067" NAME="Udo Bullmann" AFFILIATION="PSE">
(DE) Arvoisa puhemies, joillakin jäsenillä on ongelmia keskiosan kanssa sen kohdan osalta, jossa todetaan, että ”huomauttaa, että viime vuosina Euroopan talouden perusongelmana on ollut kotimaisen kysynnän riittämättömyys”. Yhteisymmärryksessä Euroopan kansanpuolueen (kristillisdemokraatit) ja Euroopan demokraattien ryhmän Daniel Casparyn kanssa ehdotan siksi, että lisätään ”joissakin jäsenvaltioissa” sanan ”perusongelmana” jälkeen, mikä toivottavasti ratkaisee keskiosaa koskevat ongelmat. Uskon, että tämä voisi auttaa myös Euroopan liberaalidemokraattien liiton ryhmää.
<P>
(Suullinen tarkistus hyväksyttiin.)
<P>
- Ennen 30 kohdasta toimitettua äänestystä:
<SPEAKER ID="069" NAME="Daniel Caspary" AFFILIATION="PPE-DE">
(DE) Arvoisa puhemies, en vastusta asiakirjan lykkäämistä, mutta pyytäisin silti, että äänestämme siitä. Jos parlamentti äänestää asiakirjan puolesta, asiakirja kuuluu muualle, mutta voi käydä myös niin, että sitä ei hyväksytä, ja sen takia pyydän äänestämään alkuperäisestä asiakirjasta.
<SPEAKER ID="070" NAME="Puhemies">
(DE) Kohta kohdalta -äänestystä ei ole pyydetty.
<P>
- Lopullisen äänestyksen jälkeen:
<SPEAKER ID="071" NAME="Jan Andersson" AFFILIATION="PSE">
(SV) Arvoisa puhemies, parlamentti on äänestänyt yhdennettyjen suuntaviivojen ajanmukaistamisen ja tarkistamisen puolesta. Tämä koskee esimerkiksi sosiaalista ulottuvuutta. Tähän mennessä komissio on päättänyt olla kiinnittämättä huomiota siihen.
<P>
Haluaisin kuulla komission jäsenen Špidlan kommentin parlamentin nyt tekemästä päätöksestä ja siitä, aikoo hän edistää yhdennettyjen suuntaviivojen ajanmukaistamista ja tarkistamista komissiossa.
<SPEAKER ID="072" NAME="Vladimír Špidla">
komission jäsen.-(CS) Parlamentin tekemällä päätöksellä on tiettyä painoarvoa, ja komission on otettava se huomioon valmistellessaan tulevia asiakirjoja. Parlamentin äänestyksellä on siksi luonnollisesti asianmukainen painoarvo, ja yhdennettyjä suuntaviivoja koskeva kysymys oli perustavanlaatuinen parlamentin kanssa käymässämme keskustelussa.
<SPEAKER ID="073" NAME="Puhemies">
(DE) Tulkitsemme, että ”tietty painoarvo” merkitsee ”suurta painoarvoa”, ja suosittelemme, että komissio hyväksyy arviomme.

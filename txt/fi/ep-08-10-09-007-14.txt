<CHAPTER ID="007-14">
14. Lamfalussy-prosessin seuranta - tulevat valvontarakenteet (
<P>
- Ennen liitteen 2 kohdan c alakohdasta toimitettua äänestystä:
<SPEAKER ID="115" NAME="Ieke van den Burg">
yhteisesittelijä. - (EN) Arvoisa puhemies, viime aikoina tapahtuneen kehityksen vuoksi olemme vahvistaneet talletusten vakuusjärjestelmää koskevan suullisen tarkistuksen tekstiä, ja se kuuluu seuraavasti: "Lamfalussyn prosessin kolmannen tason komiteat tekevät päätöksiä ...". Anteeksi, tämä on väärä tarkistus.
<P>
Tämä koskee määräenemmistöpäätöksiä kolmannen tason komiteoissa. Teksti muutetaan vastaamaan sitä, mitä olisi tehtävä, jotta jäsenvaltioilla, joissa valvojan toimipaikka sijaitsee, olisi huomattavaa sananvaltaa ryhmittymien valvonnassa, ja se kuuluu seuraavasti: "Lamfalussyn prosessin kolmannen tason komiteat tekevät päätöksiä sellaisen asian- ja oikeudenmukaisen määräenemmistöpäätösjärjestelmän perusteella, jossa otetaan huomioon kunkin jäsenvaltion rahoitusalan suhteellinen koko ja BKT sekä rahoitusalan systeeminen merkitys jäsenvaltiolle". Sen jälkeen teksti pysyy entisellään.
<SPEAKER ID="116" NAME="Puhemies">
(FR) Arvoisa jäsen van den Burg, luulen, että luitte väärän tekstin.
<SPEAKER ID="117" NAME="Ieke van den Burg">
yhteisesittelijä. - (EN) Arvoisa puhemies, toinen tarkistus on oikea. Se koski tosiaan talletusten vakuusjärjestelmää. Yritimme vahvistaa nykyistä tekstiä pyytämällä, että nämä säännöt "tarkistetaan kiireesti, jotta estetään vakuustasoilla keinottelu jäsenvaltioissa, sillä tämä saattaa lisätä entisestään epävakaisuutta ja heikentää rahoitusjärjestelmän vakautta varmuuden ja tallettajien luottamuksen lisäämisen sijasta". Tämän jälkeen todetaan, että säännöillä olisi taattava rahoituslaitoksille yhtäläiset toimintaedellytykset. Pyydän anteeksi kömmähdystäni.
<P>
(Parlamentti hyväksyi molemmat suulliset tarkistukset.)
<P>
- Ennen tarkistuksesta 8 toimitettua äänestystä:
<SPEAKER ID="119" NAME="Daniel Dăianu">
yhteisesittelijä. - (EN) Arvoisa puhemies, tunnustuksena EU:n jäsenvaltioiden raivokkaille joskaan ei riittävän koordinoiduille ponnistuksille pankkijärjestelmän pelastamiseksi meistä on järkevää sisällyttää mietintöön seuraava tarkistus.
<P>
Se kuuluu seuraavasti: "katsoo, että pankkitoiminnan entistä korostuneempi rajatylittävä luonne Euroopassa, tarve vastata koordinoidulla tavalla äkillisiin shokkeihin ja tarve hallita tehokkaasti järjestelmäriskejä edellyttävät, että jäsenvaltioiden kansallisten järjestelmien välisiä eroavaisuuksia pienennetään mahdollisimman paljon; katsoo, että on tarpeen ryhtyä toimintaan Euroopan komission jo aiemmin tästä asiasta tekemien tutkimusten mukaisesti ja muuttaa direktiiviä 94/19/EY mahdollisimman pian siten, että pankkitalletuksille taataan sama suoja kaikkialla Euroopan unionissa; tämä on tarpeen rahoitusmarkkinoiden vakauden ja tallettajien luottamuksen säilyttämiseksi sekä kilpailun vinoutumisen estämiseksi".
<P>
(Parlamentti hyväksyi suullisen tarkistuksen.)

<CHAPTER ID="003-20">
20. Autoteollisuuden tulevaisuus (äänestys) 
<P>
Ennen lopullista äänestystä:
<SPEAKER ID="139" NAME="Martin Schulz" AFFILIATION="PSE">
(DE) Arvoisa puhemies, viittaan työjärjestyksemme 146 artiklaan ja kiitän teitä puheenvuoron antamisesta. Pyydän erityisesti kollegoiltani Saksan liittotasavallasta suopeutta sille, että pyysin saada puhua nyt.
<P>
Jean-Marie Le Pen käytti tämän äänestyksen aluksi puheenvuoron. Jean-Marie Le Pen toisti itse ottamassaan puheenvuorossa, että Auschwitzin kaasukammioiden olemassaolo oli maailmanhistorian yksityiskohta. Viittaan työjärjestyksemme 146 artiklaan, jossa kuvaillaan, miten tämän parlamentin jäsenten on täällä käyttäydyttävä, ja pyydän parlamentin puhemiehistöä tarkastamaan, onko kyseinen lausunto sallittu edustajainhuoneessa, jota sitoo sovinnon ja uhrien, erityisesti Hitlerin fasismin uhrien, ymmärtämisen ja kunnioittamisen henki. Olisin kiitollinen, jos parlamentin puhemiehistö voisi tiedottaa tarvittavista toimenpiteistä.
<P>
(Suosionosoituksia)
<SPEAKER ID="140" NAME="Joseph Daul" AFFILIATION="PPE-DE">
(FR) Olkaa hyvä ja osoittakaa hieman kunnioitusta Auschwitzissa ja muualla kuolleille uhreille. Meillä on vielä kaksi minuuttia jäljellä. Osoittakaa hieman kunnioitusta.
<P>
Haluan vain sanoa, että olen täysin samaa mieltä Martin Schulzin kanssa ja että se, mitä olemme tänään täällä parlamentissa kuulleet, on sopimatonta.
<P>
(Suosionosoituksia)
<SPEAKER ID="142" NAME="Bruno Gollnisch" AFFILIATION="NI">
(FR) Arvoisa puhemies Wallis, minusta on erittäin valitettavaa, että annoitte puheenvuoron Joseph Daulille ja Martin Schulzille mutta ette minulle. On totta, että todistitte raportissa, että olette asiantuntija tulkitsemaan työjärjestystä tapauskohtaisesti.
<P>
Siksi, seuraten sitä, mitä Martin Schulz sanoi, haluaisin ehdottaa, että nimeämme uudelleen Winston Churchill -rakennuksen, koska toisen maailmansodan historialle omistamiensa muistelmien 12 osassa Winston Churchill ei kirjoittanut yhtään riviä kaasukammioista.

<CHAPTER ID="014-18">
18. Demokratian ja ihmisoikeuksien maailmanlaajuista edistämistä koskeva rahoitusväline (äänestys)
<P>
- Ennen äänestystä:
<SPEAKER ID="116" NAME="Hélène Flautre " AFFILIATION="Verts/ALE">
esittelijä. - (FR) Arvoisa puhemies, haluan todeta lyhyesti toivovani, että hyväksymme pian valtaenemmistöllä eurooppalaisen välineen, jolla edistetään demokratiaa ja ihmisoikeuksia, sillä se on ainoa väline, jonka avulla voimme tukea demokratian edistämiseen tähtääviä hankkeita kolmansissa maissa ilman hallitusten suostumusta. Näin ollen se on ainoa väline, jolla voidaan vastata niihin kysymyksiin, jotka oppositiojohtaja Milinkevitš otti juuri esille. Miten voimme tukea vapaita tiedotusvälineitä, miten voimme tukea itsenäistä kansalaisyhteiskuntaa ja miten voimme puolustaa ja suojella ihmisoikeuksien puolustajia kolmansissa maissa ilman hallitusten suostumusta? Vastaus kuuluu, tällä välineellä.
<P>
(Suosionosoituksia)
<SPEAKER ID="117" NAME="Edward McMillan-Scott " AFFILIATION="PPE-DE">
esittelijä. - (EN) Arvoisa puhemies, haluan vain kertoa parlamentille, että onnistuimme saamaan aikaan erillisen välineen demokratian ja ihmisoikeuksien edistämiseksi jatkona eurooppalaiselle aloitteelle vastoin neuvoston ja komission alkuperäisiä toiveita, ja onnistuimme myös toteuttamaan kaikki Euroopan parlamentin asettaman tavoitteet.
<P>
Vastauksena aamulla puhuneelle Milinkevitšille totean, että tällä välineellä on nyt todelliset valmiudet toimia hänen kotimaassaan ilman maan suostumusta, kuten jäsen Flautre totesi. Olen vieraillut tänä vuonna useissa niin kutsutuissa "hankalissa maissa", joita ovat Kiina, Kuuba, jopa nyky-Venäjä ja osa arabimaista ja joissa demokratian vastaisku lähestyy.
<P>
Haluan lukea teille pätkän kirjeestä, jonka jäsen Ferrero-Waldner lähetti viime perjantaina esittelijöille ja ulkoasiainvaliokunnan puheenjohtajalle Brokille: "Tämä säädös voi sisältää myös yhteistyön demokraattisten poliittisten kumppanien kanssa kolmansissa maissa, kunhan puolueettomuusperiaatetta näitä kumppaneita kohtaan noudatetaan. Poliittisten puolueiden rahoittaminen sinällään jää kuitenkin asetusluonnoksen soveltamisalan ulkopuolelle."
<P>
Arvoisa puhemies, tämä on osa sitä moraalista politiikkaa, josta oppositiojohtaja Milinkevitš puhui, mutta todellakin vain osa. On tehtävä paljon enemmän, eikä asioita saa jättää amerikkalaisten hoidettavaksi.
<P>
(Suosionosoituksia)
<SPEAKER ID="118" NAME="Puhemies">
Ellen erehdy, aiotte ehdottaa suullista tarkistusta tarkistukseen 147.
<SPEAKER ID="119" NAME="Hélène Flautre " AFFILIATION="Verts/ALE">
esittelijä. - (FR) Arvoisa puhemies, ette todellakaan erehdy. Tämä on suullinen tarkistus tarkistukseen 147. Jotta neuvoston kanssa sovitut ehdot täyttyisivät täysin, korvataan lauseenosa
<P>
(EN) "including rights of migrants, asylum seekers and internally displaced persons" lauseenosalla "including migrants' enjoyment of human rights, rights of asylum seekers and internally displaced persons".
<P>
(Suullinen tarkistus hyväksyttiin.)

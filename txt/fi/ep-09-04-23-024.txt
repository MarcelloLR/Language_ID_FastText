<CHAPTER ID="024">
Kasvinsuojeluaineita koskevat tilastot (keskustelu) 
<SPEAKER ID="535" NAME="Puhemies">
(EL) Esityslistalla on seuraavana Bart Staesin ympäristön, kansanterveyden ja elintarvikkeiden turvallisuuden valiokunnan puolesta laatima mietintö (Α6-0256/2009) kasvinsuojeluaineita koskevista tilastoista [11120/2/2008 - C6-0004/2009 -.
<SPEAKER ID="536" NAME="Bart Staes">
esittelijä. - (NL) Meillä on edessämme lopullinen sopimus, jonka olemme neuvotelleet neuvoston ja komission kanssa; lopullinen sopimus ensimmäisen käsittelyn jälkeen, jossa me parlamentin jäsenet otimme vankan kannan ja esittelimme, suurella enemmistöllä, lukuisia tekijöitä, jotka antoivat meille hyvin vahvan aloitusaseman neuvoston kanssa. Minun täytyy sanoa, että neuvoston yhteinen kanta muutama kuukausi ensimmäisen käsittelyn jälkeen oli aikamoinen pettymys. Itse asiassa neuvosto ei ollut kovin halukas hyväksymään lähestymistapaamme ja sen takia neuvottelut olivat kaikkea muuta kuin helpot.
<P>
Pääsimme kuitenkin askeleen eteenpäin ja ilmapiiri oli hyvin rakentava. Myös parlamenttivaltuuskunta oli vahva ryhmä. Neuvottelut olivat moninaisuudessaan yhtenäiset ja uskon, että voimme ylpeinä äänestää tuloksesta huomenna. Joka tapauksessa autamme asiaa eteenpäin ja varmistamme, että on olemassa perusta niiden kahden torjunta-aineita koskevan jo hyväksytyn lain lisäksi, eli direktiivi kasvinsuojeluaineiden kestävästä käytöstä ja asetus niiden markkinoille saattamisesta. Varmistamme, että on olemassa välineet, joita voidaan käyttää luomaan järkevä asetus koskien tietojen toimittamista tilastojen välityksellä. Tämä on siis minun mielestäni perusta niille parlamentin lainsäädäntöasioille, joita olemme käsitelleet.
<P>
Yksi tärkeimmistä saavutuksista on se, että olemme onnistuneet painostamaan neuvoston hyväksymään jopa vasten tahtoaan, että olemme ottaneet torjunta-aineiden määritelmäksi sen, jonka parlamentti aikaisemmin sisällytti direktiiviin kestävästä käytöstä poliittisessa yhteisymmärryksessä neuvoston kanssa. Tämä tuo asiaan tiettyä yhdenmukaisuutta, mikä on tärkeää myös tulevaa käyttöä ajatellen.
<P>
Olemme myös onnistuneet sisällyttämään hyvin selvän viittauksen yleiseen tilastoja koskevaan lainsäädäntökehykseen, siihen miten tilastoja tulisi käyttää, miten niitä käsitellään ja ennen kaikkea miten tietoja tulee käsitellä tulevaisuudessa muun muassa salassapidon näkökulmasta katsottuna. Olemme saavuttaneet päämäärämme sen suhteen, että jäsenvaltioiden tulee antaa tärkeää tietoa torjunta-aineista ja sellaisessa muodossa, joka on vertailukelpoista. Henkilökohtaisesti olisin halunnut mennä vielä pidemmälle, mutta ensimmäinen askel on nyt saavutettu.
<P>
Toinen saavutus on epäilemättä se, että koska otimme perusmääritelmäksemme sanan "torjunta-aineet" ja torjunta-aineiden määritelmäksi sen, jota käytettiin kestävää käyttöä koskevassa direktiivissä, olemme myös toisaalla ottaneet mukaan käsitteen biosidituotteet. Tämä oli tärkeä pyyntö Euroopan parlamentin sosiaalidemokraattiselta ryhmältä. Se on saavutus. Käsite esiintyy asetuksessa sekä nykyisessä poliittisessa sopimuksessa, jossa kylläkin todetaan, että meidän täytyy ryhtyä laajentamaan tilastoja ja torjunta-aineita koskevaa asetusta sen nykytilassa lisäämällä käsitteen biosidituotteet lainsäädännön tultua voimaan ja myös - ja tämä oli kiireellinen vaatimus neuvoston taholta - vaikutustutkimuksen valmistuttua.
<P>
Olemme saavuttaneet enemmän avoimuutta. Olemme onnistuneet vaatimuksessamme, että tiedot täytyy julkaista internetissä. Kuten todettu, olemme myös - nämä ovat aina neuvottelukysymyksiä, sillä se on demokratiaa - epäonnistuneet saavuttamaan tiettyjä asioita. Olen jo maininnut ne, kuten sen, että muussa kuin kasvintuotannossa käytettävien torjunta-aineiden osalta asetus on muotoiltu heikommin: sen suhteen asetusluonnos ei täysin toteuta sitä, mitä ensimmäisessä käsittelyssä saavutettiin. Tässä on kuitenkin kysymys molemminpuolisista myönnytyksistä.
<P>
Minun täytyy sanoa, että olen hyvin kiitollinen varjoesittelijöille. Tämä oli miellyttävä tapa tehdä yhteistyötä. Tämä oli toistaiseksi viimeinen lainsäädäntöä koskeva mietintöni tällä vaalikaudella ja toivon, että pystyn jatkamaan sitä merkittävästi seuraavalla vaalikaudella.
<SPEAKER ID="537" NAME="László Kovács">
komission jäsen. - (EN) Arvoisa puhemies, torjunta-aineiden kestävän käytön teemakohtaisessa strategiassa, jonka Euroopan parlamentti ja neuvosto hyväksyivät tammikuussa 2009, aiotaan täydentää olemassa olevaa lainsäädäntökehystä, joka koskee torjunta-aineiden käyttökautta tavoitteena vähentää torjunta aineiden vaikutuksia ihmisten terveyteen ja ympäristöön.
<P>
Tämä ehdotus on strategian kolmas lainopillinen tukipylväs - kaksi muuta ovat puitedirektiivi ja asetus kasvinsuojeluaineiden markkinoille saattamisesta - ja sen päämääränä on antaa luotettavaa tietoa strategian edistymisen mittaamiseksi.
<P>
Tämän ehdotuksen pääasiallisena tavoitteena on siis varmistaa, että vertailukelpoista ja luotettavaa tietoa kerätään kaikissa jäsenvaltioissa ja se toimitetaan komissiolle mahdollistaen yhdenmukaisten riski-indikaattorien laskemisen ja teemakohtaisen strategian edistymisen mittaamisen.
<P>
Tämän ehdotuksen ensimmäisessä käsittelyssä ei päästy yhteisymmärrykseen neuvoston ja parlamentin välillä syistä, jotka lähinnä liittyvät asetuksen soveltamisalaan ja tulosten julkaisemiseen.
<P>
Toisen käsittelyn intensiivisten ja hedelmällisten kolmikantaneuvottelujen ansiosta, ja erityisesti esittelijän ja hänen varjoesittelijöidensä kompromissintajun ansiosta, kaikkiin asioihin löydettiin ratkaisut.
<P>
Komissio uskoo, että saavutettu kompromissi on hyvin kohtuudenmukainen ja täyttää parlamentin vaatimukset aiheuttamatta suhteettomia rasitteita kansallisille hallintoviranomaisille ja liikeyrityksille, ja sen vuoksi komissio voi antaa sille tukensa.
<P>
Komissio haluaisi hyödyntää tämän tilaisuuden kiittämällä esittelijää, Bart Staesia, hienosti tehdystä työstä monimutkaisen ehdotuksen parissa sekä hänen kärsivällisyydestään ja hyvin rakentavista mielipiteiden vaihdoistaan komission kanssa. Nykyisen kompromissin pohjalta komissio on vakuuttunut, että toisessa käsittelyssä päästään yhteisymmärrykseen Euroopan parlamentin ja neuvoston välillä tästä tärkeästä ehdotuksesta, jolla varmistetaan torjunta-aineiden kestävän käytön teemakohtaisen strategian onnistuminen.
<SPEAKER ID="538" NAME="Anne Laperrouze" LANGUAGE="FR">
Arvoisa puhemies, arvoisa komission jäsen, hyvät parlamentin jäsenet, tammikuussa 2009 pidetyssä täysistunnossa hyväksyimme kaksi lainsäädäntötekstiä torjunta-aineiden kestävästä käytöstä ja kasvinsuojeluaineiden markkinoinnin menettelytavoista. Näiden tekstien pohjalta käydyt neuvottelut ovat olleet kiihkeitä ja ovat mahdollistaneet todellisen edistyksen ihmisten terveyden ja ympäristön suojelussa.
<P>
Nuo kaksi tekstiä eivät kuitenkaan merkitsisi mitään ilman tätä kolmatta. Tämä asetus on itse asiassa kahden muun täytäntöönpanija. Muistatte varmaan, arvoisa komission jäsen, että näitä tilastoja tarvitaan osoittamaan kuinka monta uutta tuotetta tulee markkinoille ja myös kuinka niiden käyttö lisääntyy, ja ennen kaikkea laskettaessa riski-indikaattoreita, jotka määriteltiin mietinnössä torjunta-aineiden kestävästä käytöstä.
<P>
Korostaisin myös että mielestäni emme ole pelkästään löytäneet tasapainoa tiedonvälityksen ja tietojen salassapidon välillä, vaan lisäksi määritelleet suhteelliset hallinnolliset vaatimukset, sillä niistä käyttäjät ovat kiinnostuneita.
<P>
Mitä biosideihin tulee, on tärkeää painottaa, että tämän tekstin tulisi ajan myötä käsittää ne myös vaikutustutkimuksen tulosten mukaisesti.
<P>
Olemme tutkineet torjunta-aineiden muuhun kuin kasvintuotantoon käytettäviä, kaupallisia käyttötapoja. Tällä hetkellä mikä tahansa arvio niiden määrästä on pelkästään intuitiivinen. Tästä syystä esitutkimukset, jotka Euroopan komission on määrä suorittaa, tulevat olemaan hyvin valaisevia.
<P>
Haluaisin lopuksi kiittää esittelijäämme, joka antoi meille tukensa koko neuvottelujen ajan ja oli huomattavassa roolissa yhteisymmärryksen saavuttamisessa.
<SPEAKER ID="539" NAME="Bart Staes">
esittelijä. - (NL) Uskon, että kaikki on nyt sanottu. Tämä on hyvä sopimus ja toivon, että se hyväksytään huomenaamulla.
<SPEAKER ID="540" NAME="Puhemies">
(EL) Keskustelu on päättynyt.
<P>
Äänestys toimitetaan huomenna perjantaina, 24. huhtikuuta 2009, kello 12.00.
<P>
Kirjalliset lausumat (työjärjestyksen 142 artikla)
<SPEAKER ID="541" NAME="Daciana Octavia Sârbu  " LANGUAGE="RO">
Kuten kuudennessa yhteisön ympäristöä koskevassa toimintaohjelmassa mainitaan, Euroopan unioni on tunnustanut tarpeen entistä yhdenmukaisemmin vähentää torjunta-aineiden vaikutuksia sekä ympäristöön että ihmisten terveyteen. Tämä asetus, joka koskee kasvinsuojeluaineisiin liittyviä tilastoja, täyttää olemassa olevat aukot, jotka liittyvät torjunta-aineiden käyttöön jäsenvaltioissa.
<P>
Komission antamat tiedot torjunta-aineiden käytöstä ja myynnistä ovat paljastaneet, että yhteisössä täytyy olla yhdenmukainen menetelmä tilastojen keräämiseksi sekä valmistajilta että siitä vaiheesta, kun tuotteet saatetaan markkinoille.
<P>
Olemme kaikki tietoisia siitä, että Euroopan unionin tasolla tulee perustaa yhdenmukaisempi lainsäädäntökehys koskien torjunta-aineiden käyttöä. Tämän takia haluan painottaa, että olen tyytyväinen yhteisen kehyksen luomiseen, jonka mukaan yhteisössä tuotetaan tilastoja systemaattisesti koskien torjunta-aineiden saattamista markkinoille ja niiden käyttöä, toissijaisuusperiaatteen mukaisesti.

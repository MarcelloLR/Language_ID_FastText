<CHAPTER ID="006-15">
15. Euroopan keskuspankki (2005) (äänestys)
<P>
- Ennen tarkistuksesta 7 toimitettua äänestystä:
<SPEAKER ID="096" NAME="Alexander Alvaro" AFFILIATION="ALDE">
(DE) Arvoisa puhemies, saanen tehdä pienen välihuomautuksen: koska tämä ei ole mikään joutavanpäiväinen mietintö, kysyisin vain, kuinka pätevä on tällainen äänestys, jossa alle puolet jäsenistä on läsnä. Minulla ei ole mitään halua haaskata parlamentin aikaa, nimittäin edellinen puhemies haaskasi sitä jo aivan tarpeeksi.
<SPEAKER ID="097" NAME="Puhemies">
Hyvä jäsen Alvaro, ymmärrän huolenne, mutta olemme tarkistaneet, että parlamentti on työjärjestyksen mukaisesti päätösvaltainen ja äänestys on pätevä.
<P>
- Ennen tarkistuksesta 11 toimitettua äänestystä:
<SPEAKER ID="098" NAME="Pervenche Berès " AFFILIATION="PSE">
esittelijä. - (FR) Arvoisa puhemies, haluamme tehdä suullisen tarkistuksen Euroopan kansanpuolueen (kristillisdemokraatit) ja Euroopan demokraattien ryhmän käsiteltäväksi jättämään tarkistukseen 12, joka koskee back office -toimintoja.
<P>
(EN) Sanon tämän englanniksi. Sen sijaan että sanottaisiin "its own settlement infrastructure" ("oman selvitysjärjestelmän"), pitäisi sanoa "a settlement infrastructure" ("selvitysjärjestelmän").
<P>
(Parlamentti hyväksyi suullisen tarkistuksen.)
<SPEAKER ID="100" NAME="Puhemies">
Äänestykset ovat päättyneet.
<SPEAKER ID="101" NAME="Neil Parish" AFFILIATION="PPE-DE">
(EN) Arvoisa puhemies, haluan vain kiittää nopeudesta ja tehokkuudesta, jolla olette hoitanut asioita ryhdyttyänne johtamaan puhetta.
<SPEAKER ID="102" NAME="Puhemies">
. Juuri tällaisia puheenvuoroja puhemies haluaakin kuulla!
<P>
(Naurua)
<SPEAKER ID="103" NAME="Brian Crowley" AFFILIATION="UEN">
(EN) Arvoisa puhemies, ilmoitan vain, että tein virheen viimeisimmässä äänestyksessä. Luulin että olimme äänestämässä tarkistuksesta, vaikka kyseessä olikin Berèsin mietintöä koskeva lopullinen äänestys. Äänestin mietintöä vastaan vaikka olisi pitänyt äänestää puolesta. Sanon tämä vain tiedoksi. Kiitos tehokkuudestanne.

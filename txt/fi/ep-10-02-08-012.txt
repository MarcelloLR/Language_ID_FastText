<CHAPTER ID="012">
Käsittelyjärjestys
<SPEAKER ID="018" NAME="Puhemies">
(PL) Lopullinen esityslistaluonnos, jonka puheenjohtajakokous hyväksyi torstaina 4. helmikuuta 2010 työjärjestyksen 137 artiklan mukaisesti, on jaettu. Siihen on ehdotettu seuraavia muutoksia.
<P>
Maanantai:
<P>
Ei muutoksia.
<P>
Tiistai:
<P>
Euroopan kansanpuolue (kristillisdemokraatit) on toimittanut pyynnön lisätä asialistalle neuvoston ja komission lausunnot vaikeasta raha- ja taloustilanteesta euroalueeseen kuuluvissa maissa. Tämä koskee niitä jäsenvaltioita, joilla on rahoitusvaikeuksia.
<SPEAKER ID="019" NAME="Corien Wortmann-Kool">
PPE-ryhmän puolesta. - (NL) On tärkeää, että parlamentissa keskustellaan euroalueeseen kuuluvien maiden viimeisimmistä tapahtumista ja myös niistä toimenpiteistä, jotka komissio toteuttaa vaaravyöhykkeellä olevissa euroalueen maissa.
<P>
Olemme nähneet, että viime viikkojen tapahtumilla on ollut suuri vaikutus euron vaihtokurssiin ja lisäksi ne ovat saaneet aikaan turbulenssia rahoitusmarkkinoilla. Siksi ennen torstain epävirallista huippukokousta me haluaisimme saada lausunnon neuvostolta ja komissiolta jo ehdotetuista suunnitelmista sekä toimenpiteistä, joita voitaisiin vielä toteuttaa, jotta luottamus euroon saataisiin palautettua mahdollisimman pian.
<SPEAKER ID="020" NAME="Hannes Swoboda">
S&D-ryhmän puolesta. - (DE) Arvoisa puhemies, haluan ehdottomasti tukea tätä ehdotusta. On tärkeää, että keskustelemme asiasta ja nostamme esiin perustavaa laatua olevat ongelmat ilman puoluekohtaista poliittista kinaa siitä, ketä kriisistä on syyttäminen.
<P>
Minulla on kaksi pyyntöä. Ensinnä mikäli kollegat Euroopan kansanpuolueesta (kristillisdemokraatit) ovat samaa mieltä kanssani, meidän pitäisi lisätä sosiaaliset vaikutukset otsikkoon, jotta tulisi selkeämmin ymmärretyksi, että tässä tarkoitetaan kriisin sosiaalisia vaikutuksia näissä maissa.
<P>
Toisekseen me haluamme puhua myös komission kanssa, mutta haluamme puhua tästä niiden komission jäsenten kanssa, jotka ovat asiasta vastuussa tulevaisuudessa. Koska uusi komissio ei ole vielä aloittanut toimintaansa, meidän pitäisi pyytää komission puheenjohtajalta, että hän osallistuisi keskusteluun itse tai että hän lähettäisi jonkun, jolla tulee olemaan paikka uudessa komissiossa, esimerkiksi Joaquín Almunian tai Olli Rehnin. Tässä vaikeassa ja tärkeässä keskustelussa olisi järkevää olla sellainen keskustelukumppani, joka tulee olemaan vastuussa kyseisestä aiheesta komissiossa.
<SPEAKER ID="021" NAME="Puhemies">
(PL) Jos me olemme yhtä mieltä tästä pyynnöstä ja lisäämme sen kohdaksi asialistaan, komission edustajat tulevat paikalle. Keskustelen José Manuel Barroson kanssa tästä. Haluaako joku vastustaa pyyntöä? Nähtävästi ei. Siirrymme nyt äänestyksiin. Kuka kannattaa pyyntöä?
<SPEAKER ID="022" NAME="Corien Wortmann-Kool">
PPE-ryhmän puolesta. - (NL) Haluan ehdottomasti hyväksyä Hannes Swobodan ehdotuksen. Tässä tarkoitetaan kaikkia vaikutuksia ja tietysti myös sosiaalisia vaikutuksia.
<SPEAKER ID="024" NAME="Ioannis Kasoulides">
PPE-ryhmän puolesta. - Arvoisa puhemies, nämä kolme päätöslauselmaa on todella hyväksytty ulkoasianvaliokunnassa, joka tutkii komission edistymiskertomusta laajentumisesta.
<P>
Siksi ne voidaan katsoa yhdeksi, tutkia yhdessä ja käsitellä yhdessä.
<SPEAKER ID="026" NAME="Marta Andreasen">
EFD-ryhmän puolesta. - Arvoisa puhemies, tiedän, että viime viikolla puheenjohtajakokouksessa asialistanne oli ylitsepursuava ja että aikaa ei jäänyt paljoa keskusteluun siitä, lisätäänkö tämä kohta asialistalle, mutta tammikuun täysistunnossa - kuten kaikki näkivät - eri poliittisten ryhmien jäsenet ilmaisivat huolestuneisuutensa kohdista, jotka liittyivät ulkomaalaisten kiinteistön omistajien väärinkäyttöihin Espanjassa. Keskiviikkoiltana komissio saa tilaisuuden antaa vastauksensa.
<P>
Siksi pyydän kaikkia kollegoja tukemaan tätä ehdotusta. EFD-ryhmän puolesta pyydän teitä toimittamaan nimenhuutoäänestyksen. Mikäli enemmistö äänestää tämän ehdotuksen puolesta, haluaisin ehdottaa toista nimenhuutoäänestystä keskustelun päätteeksi annettavasta päätöslauselmasta.
<SPEAKER ID="027" NAME="Gerard Batten" AFFILIATION="EFD">
Arvoisa puhemies, haluan tukea Marta Andreasenin ehdotusta, koska monet valitsijamme ovat kirjoittaneet meille tästä ongelmasta ja mielestäni parlamentin pitäisi keskustella asiasta.
<SPEAKER ID="028" NAME="Guy Verhofstadt" LANGUAGE="FR">
Arvoisa puhemies, haluaisin vain huomauttaa, että eräs hyvin Euroopan vastainen ryhmä käyttää Euroopan parlamenttia tuodakseen tämän asian esille. Olkoonkin tämä hyvää edistystä, mutta olen kuitenkin sitä vastaan, arvoisa puhemies.
<P>
(Suosionosoituksia)
<SPEAKER ID="030" NAME="Gerard Batten" AFFILIATION="EFD">
Arvoisa puhemies, haluaisin pitää hyvin lyhyen työjärjestyspuheenvuoron. Kollegani (Guy Verhofstadt) kutsui meitä Euroopan vastaisiksi. Tämä ei pidä paikkaansa; me olemme Euroopan unionia vastaan.
<SPEAKER ID="031" NAME="Puhemies">
(PL) Se ei ollut työjärjestyspuheenvuoro. Älkää esittäkö kommentteja puheenvuorojen sisällöistä, kun laadimme asialistaa ja kun sellaisille asioille ei ole varattu aikaa.
<P>
Torstai:
<P>
Euroopan yhtyneen vasemmiston konfederaatioryhmä / Pohjoismaiden vihreä vasemmisto on toimittanut ehdotuksen liittyen keskusteluun ihmisoikeuksien, demokratian ja oikeusvaltioperiaatteen rikkomuksista. Ryhmä ehdottaa, että Madagaskaria koskeva keskustelu korvataan keskustelulla kuolemantuomiosta ja erityisesti Mumia Abu-Jamalin tapauksesta.
<SPEAKER ID="032" NAME="Sabine Lösing" LANGUAGE="DE">
Arvoisa puhemies, meidän mielestämme Madagaskaria koskeva asia ei ole erityisen tärkeä juuri nyt. Siksi pyydämme, että sille varattu aika käytetään sen sijaan keskusteluun Mumia Abu-Jamalista, afroamerikkalaisesta toimittajasta, joka todettiin syylliseksi poliisin murhasta vuonna 1982 aihetodistuksiin perustuneessa oikeudenkäynnissä.
<P>
Mumia Abu-Jamal on tuomittu kuolemaan ja hän on odottanut tuomion täytäntöönpanoa ja 30 vuoden ajan. Tähän mennessä murhaan liittyville tapahtumille ei ole löydetty tyydyttävää selitystä, ja todisteita ei ole koskaan kunnolla tutkittu. Joka tapauksessa kuolemantuomio on eräs selvimmistä ihmisoikeuksien rikkomuksista, jonka tunnemme. Vaikka oikeudenkäynnissä kuolemantuomio olisi voitu muuttaa elinkautiseen vankeuteen, syyttäjäpuoli hylkäsi tämän vaihtoehdon tammikuun lopussa. Abu-Jamalin elämä on nyt uhattuna enemmän kuin koskaan. Haluaisimme, että tästä asiasta keskusteltaisiin täysistunnossa, jotta voimme päättää, mihin toimenpiteisiin on ryhdyttävä kuolemantuomion lykkäämisen varmistamiseksi, ja jotta Mumia Abu-Jamalille annetaan mahdollisuus todistaa syyttömyytensä oikeudenmukaisessa oikeudenkäynnissä.
<SPEAKER ID="033" NAME="Véronique De Keyser" LANGUAGE="FR">
Arvoisa puhemies, en väitä, etteikö Mumia Abu-Jamalin tilanne ole erittäin vakava ja etteikö tämä asia ansaitse tulla käsitellyksi. Tilanne Madagaskarilla on kuitenkin aivan kaoottinen. Koko maa kärsii siirtymäajan hallinnosta, joka asetettiin valtaan laittomasti ja joka johtaa maan anarkiaan.
<P>
On vaikea tässä sanoa, että toinen olisi toista parempi. Olen sitä mieltä, että voimme pelastaa Madagaskarin. Arvoisa puhemies, voitte jälleen kerran esittää vastustuksenne Yhdysvalloille ja pyytää kuolemantuomion lykkäämistä. Se ei olisi ensimmäinen kerta ja pelkäänpä pahoin, ettei se ole myöskään viimeinen. Joka tapauksessa oman ryhmäni puolesta kieltäydyn vetämästä pois päätöslauselmaa, jonka olemme laatineet Madagaskarin tilanteesta, jossa maan koko väestö on uhattuna.
<SPEAKER ID="034" NAME="Puhemies">
(PL) Tutkin ongelmaa perusteellisesti ehdotuksenne mukaisesti ja laadin asiasta lausunnon.
<P>
(Parlamentti hylkäsi pyynnön)
<P>
(Käsittelyjärjestys hyväksyttiin)

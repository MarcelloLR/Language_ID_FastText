<CHAPTER ID="007-05">
5. Kööpenhaminan ilmastonmuutoskokouksen valmistelu (äänestys)  
<SPEAKER ID="096" NAME="Satu Hassi" AFFILIATION="Verts/ALE">
(EN) Arvoisa puhemies, ryhmäni huomasi, että tarkistuksien 43 ja 54 äänestysjärjestys on tässä äänestysluettelossa väärin päin.
<P>
Tarkistuksen 43 hyväksymisen ei pitäisi mitätöidä tarkistusta 54, koska tarkistuksessa 54 on muitakin kysymyksiä, joita tarkistus 43 ei kata.
<P>
Jos jompikumpi näistä tarkistuksista mitätöi toisen, olisi tarkistuksesta 54 äänestettävä ensin ja tarkistuksesta 43 vasta sen jälkeen.
<P>
Tämä äänestys ei ole äänestysluettelon ensimmäisellä, vaan toisella sivulla. Halusin vain huomauttaa tästä, jotta olette tietoinen asiasta, kun pääsemme äänestyksissä siihen kohtaan.
<SPEAKER ID="097" NAME="Puhemies">
(PL) Haluaako joku valiokunnan edustaja sanoa tästä jotain? Ehkä Jo Leinen? Ehdotatteko äänestysjärjestystä muutettavan? Minun täytyy sanoa, että emme odottaneet tätä muutosta. Sellaista ehdotusta ei ole tehty.
<SPEAKER ID="098" NAME="Jo Leinen" LANGUAGE="DE">
Arvoisa puhemies, Satu Hassi on oikeassa. Voimme noudattaa hänen ehdottamaansa menettelyä.
<SPEAKER ID="100" NAME="Markus Ferber" AFFILIATION="PPE">
(DE) Arvoisa puhemies, tulkki pyysi juuri nyt 20 artiklaa eikä 22 artiklaa, ja tämän vuoksi on vaikea toimia niin kuin te haluatte. Siksi toivon, että tulkit kääntävät nyt puolankieliset numerot oikein.
<SPEAKER ID="101" NAME="Puhemies">
(PL) Virhe oli ehkä minun. Olen pahoillani.
<SPEAKER ID="102" NAME="Jo Leinen" AFFILIATION="S&amp;D">
(DE) Arvoisa puhemies, parlamenttia edustaa Kööpenhaminassa virallinen valtuuskunta. Myös te osallistutte kokoukseen, ja ensimmäistä kertaa meidän ei tarvitse vuokrata kaupungista toimistoa. Sen sijaan olemme virallisesti edustettuina EU:n paviljongissa. Tämä on hyvä asia, ja olemme kiitollisia siitä. Sen vuoksi 61 artiklaa ei tarvita.
<P>
Lissabonin sopimuksella varmistetaan paitsi se, että parlamenttia kuullaan kansainvälisistä sopimuksista, myös se, että sen täytyy hyväksyä ne. Tämä merkitsee meille uuden aikakauden alkua, ja siksi pyydämme 60 artiklan nojalla, että meidät päästetään EU:n koordinointikokouksiin sen sijaan, että meidät jätettäisiin seisomaan oven ulkopuolelle. Komission on kohdeltava meitä samalla tavoin kuin neuvostoa antaessaan tietoa sopimusneuvotteluista, ja me pyydämme sitä aloittamaan Kioton sopimuksesta. Tämä on pyyntömme komissiolle. Ehkäpä komission jäsen Reding haluaa sanoa jotain tästä aiheesta.
<P>
(Suosionosoituksia)
<SPEAKER ID="103" NAME="Viviane Reding">
komission jäsen. - (DE) Arvoisa puhemies, olen ottanut viestin vastaan ja välitän sen komission puheenjohtajalle ja muille komission jäsenille.
<SPEAKER ID="104" NAME="Jeanine Hennis-Plasschaert" AFFILIATION="ALDE">
(EN) Arvoisa puhemies, voisitteko ystävällisesti edetä vähän nopeammin, sillä jos jatkamme tätä tahtia, äänestämme täällä täysistunnossa vielä keskiyöllä.

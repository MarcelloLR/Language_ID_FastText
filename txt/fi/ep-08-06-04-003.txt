<CHAPTER ID="003">
Tervetulotoivotukset
<SPEAKER ID="008" NAME="Puhemies">
(DE) Haluaisin toivottaa lämpimästi tervetulleeksi Stara Zagorasta Bulgariasta vierailevan Hänen Autuutensa metropoliitta Galaktionin, joka osallistuu ortodoksisten pappien lähetystöön arvovaltaisten vieraiden yleisölehterillä.
<P>
(Suosionosoituksia)
<P>
Teidän Autuutenne, oli ilo keskustella kanssanne tänä aamuna.
<P>
Minulla on myös suuri ilo toivottaa tervetulleeksi tänään Euroopan parlamentin ensimmäisen Charlemagne-nuorisopalkinnon voittajat. Palkinnon myöntävät yhteisesti Aachenin kansainvälisen Kaarle Suuri -palkinnon säätiö ja Euroopan parlamentti. Palkintojuhla järjestettiin 29. huhtikuuta Aachenissa. Nuoret ystävämme ovat vierailleet parlamentissa eilisestä lähtien. He ovat arvovaltaisten vieraiden yleisölehterillä juuri tällä hetkellä.
<P>
(Suosionosoituksia)
<P>
Toivotan tervetulleeksi ensimmäisen palkinnon voittajat, jotka edustavat hanketta ”Opiskelijat ilman rajoja”: Emöke Korzenszky Unkarista, Ilona Mikoczy Slovakiasta, Agota Demeter Romaniasta ja Zoltan Csadi Slovakiasta. Lorenzo Marsili Yhdistyneestä kuningaskunnasta edustaa Lontoon ”Eurooppa-festivaali” -hanketta, joka sai toisen palkinnon. Ja lopuksi toivotan tervetulleeksi kolmannen palkinnon voittajan. Palkinto myönnettiin Ateenan esikaupungin Vyronasin peruskoululle. Palkinnon voittaja, Paraskevi Christodoulopoulou, olette erittäin tervetullut parlamenttiin.
<P>
Haluaisin kiittää teitä Euroopan parlamentin puolesta siitä, että olette edistäneet Euroopan yhdentymistä koskevaa ajatusta nuorten keskuudessa.
<P>
(Suosionosoituksia)
<P>
Haluaisin myös toivottaa tervetulleeksi arvovaltaisten vieraiden yleisölehterille Espanjan Navarran parlamentin valtuuskunnan. Valtuuskuntaa johtaa parlamentin puhemies Elena Torres Miranda. Toivotan teidät lämpimästi tervetulleiksi.
<P>
(Suosionosoituksia)
<P>
Tänään ja huomenna kymmenen jäsenen valtuuskunta tapaa Euroopan parlamentin eri edustajia, ja myös minulla on ilo tavata heidät. Toivotan teille onnistunutta ja myönteistä vierailua Brysselissä Euroopan parlamentissa. Tervetuloa!

<CHAPTER ID="019">
Minuutin puheenvuorot poliittisesti tärkeistä asioista
<SPEAKER ID="197" NAME="Puhemies">
(DE) Esityslistalla on seuraavana minuutin puheenvuorot poliittisesti tärkeistä asioista työjärjestyksen 150 artiklan mukaan.
<SPEAKER ID="198" NAME="Monica Luisa Macovei" AFFILIATION="PPE">
(RO) Haluan kiinnittää huomionne Romanian poliittiseen tilanteeseen ja siihen, miten se vaikuttaa Romanin suhteisiin yhteisön toimielimiin.
<P>
Lokakuussa 2009 sosialidemokraattinen puolue jätti hallituksen. Juuri muodostunut oppositio kaatoi hallituksen epäluottamuslauseella, torjui ensimmäiseksi ehdotetun uuden hallituksen ja kieltäytyi osallistumasta hallitusneuvotteluihin. Tämän takia Romania ei voi täyttää velvoitteitaan, joita sillä on saamansa lainan takia Euroopan komissiolle, Maailmanpankille ja IMF:lle. Tämän takia olemme tilanteessa, jossa joitakin valtion uudistamiseksi tehtyjä sitoumuksia ei voida täyttää ajoissa.
<P>
Romanian poliittisen epävakauden laukaisi pääasiassa sosialidemokraattisen puolueen poliittinen toiminta. Syyt siihen eivät ole vain vaaleihin liittyviä. Keskipitkän aikavälin tavoite on pysäyttää hallintoa, oikeusvaltiota, oikeutta ja korruption torjuntaa koskevat uudistukset.
<SPEAKER ID="199" NAME="Luís Paulo Alves" AFFILIATION="S&amp;D">
(PT) Viime kuussa Euroopan alueet olivat valokeilassa. EU:n alueiden ja kaupunkien viikko lujitti alueiden asemaa, joka sillä on perustavanlaatuisena osana ratkaisua EU:n maailmanlaajuisia haasteita koskevaan vastaukseen. Se oli puheenjohtaja Barroson, komission jäsenen Sameckin ja satojen käytyjen keskustelujen johtopäätös, eikä se jätä sijaa epäilylle.
<P>
Tarkemmin sanottuna, Euroopan syrjäisimpien alueiden tärkeän puheenjohtajakokouksen järjestäminen, kokouksen, johon Euroopan parlamentin jäsenet osallistuivat ensimmäistä kertaa, oli myös virstanpylväs Euroopan yhdentymistä suosivassa aluepolitiikassa. Maailmanlaajuiset haasteet ja EU:n vastaukset ovat loistava tilaisuus syrjäisimpiä alueita koskevalle uudelle strategialle. Nämä alueet, kuten Azorit, tarjoavat niiden pysyvien hankaluuksien lisäksi, joista kuulemiseen me kaikki olemme tottuneet, paljon mahdollisuuksia, jotka tarjoavat meille selkeitä mahdollisuuksia saavuttaa edistystä ja antaa Euroopalle selkeä etu uusilla alueilla, jotka ovat olennaisia vastatessamme maailmanlaajuisiin haasteisiin.
<P>
Komission puheenjohtajan on siksi lopetettava lopullisesti palatsivallankumous, jonka valmistelusta komission epävirallisessa asiakirjassa vihjaillaan, vaikka me, Euroopan parlamentin jäsenet ja Euroopan kansalaiset, tuimme Lissabonin sopimuksen ratifiointia ja sen merkitystä alueellisen yhteenkuuluvuuden puolustamisessa ...
<P>
(Puhemies keskeytti puhujan)
<SPEAKER ID="200" NAME="Marian Harkin" AFFILIATION="ALDE">
(EN) Arvoisa puhemies, Leader-rahoitusohjelmalle on Irlannissa osoitettu 465 miljoonaa euroa kaudeksi 2007-2013. Viisivuotisen ohjelman kahden ensimmäisen vuoden aikana on kuitenkin käytetty vain 18 prosenttia rahoituksesta, koska hankkeita hallinnoivat paikalliset kehitysyhtiöt ovat törmänneet byrokratiaan ja liiallisiin hallinnollisiin vaatimuksiin.
<P>
Sääntöjä sisältäviä sivuja on kilokaupalla, ja niihin liittyy kattava tarkastusmenettely. Osa ongelmaa on se, että lukemattomien sääntöjen tulkinta voi vaihdella tarkastajasta toiseen. Ongelman toinen osa on se, että jotkin näistä säännöistä ovat alun alkaenkin järjettömiä. Eräs hanketyöntekijä sanoi käyttäneensä puolet ajastaan siihen, että hän merkitsi muistiin, mitä teki toisen puolen ajasta.
<P>
Tilintekovelvollisuutta tietenkin tarvitaan, mutta se on saavuttanut tason, jossa se jarruttaa paikallisten ryhmien rahoitusten hakemista. Miljoonat jäävät käyttämättä, mikä olisi rikollista, kun otetaan huomioon, että taloutemme tarvitsevat elvytystä millä tahansa saatavilla olevalla rahoituksella. Tarvitsemme Dublinissa tervettä järkeä, ja meidän on varmistettava, että Euroopan komissio varmistaa, että niin käy.
<SPEAKER ID="201" NAME="Karima Delli" AFFILIATION="Verts/ALE">
(FR) Arvoisa puhemies, presidentti Václav Havel korosti tänään parlamentillemme pitämässään puheessa yhtä Euroopan unionin perusperiaatteista: ihmisten välistä solidaarisuutta.
<P>
Juhlimme Berliinin muurin, häpeän muurin, murtumisen 20-vuotispäivää. Vuoden 1989 marraskuun 9. päivän jälkeen meille kerrottiin, että ihmiskunta olisi viimein vapaa. Demokratian ja ihmisoikeuksien piti levitä koko planeetalle, kaataa kaikki muurit ja poistaa kansojen väliset esteet.
<P>
Mutta kuinka monta muuria onkaan maanosassamme pystytetty yhden kaatuneen tilalle?
<P>
Esimerkiksi Ceutaan ja Melillaan pystytetyt muurit, joiden tarkoituksena on pitää poissa sotaa, köyhyyttä ja ilmaston lämpenemistä pakenevat miehet ja naiset, muurit, jotka ulottuvat säilöönottokeskuksista, kaupunkiemme porteilta Libyan autiomaahan asti, Lampedusan kautta, jonne jopa lapsia on teljetty palautusdirektiivin nimissä.
<P>
Kaatakaamme Eurooppa-linnakkeen muurit, rakentakaamme siltoja, ei muureja ...
<P>
(Puhemies keskeytti puhujan)
<SPEAKER ID="202" NAME="Evžen Tošenovský" AFFILIATION="ECR">
(CS) Kaksikymmentä vuotta Berliinin muurin murtumisen jälkeen tarkastelemme joitakin maailmassa tällä hetkellä tapahtuvia asioita suuremmalla herkkyydellä. Nyt pystymme sangen hyvin tekemään realistisen arvioinnin Venäjän tapahtumista. Aiemmin me koimme kaikki Neuvostoliiton tapahtumat ideologisena painostuksena, mutta nyt keskustelemme kaupasta absoluuttista henkilökohtaista vapautta koskevien ehtojen nojalla. Talven lähestyessä epävarmuus tietysti kasvaa sen osalta, mitä tapahtuu Venäjältä Ukrainan kautta tuleville kaasuntoimituksille. Tammikuun kriisistä tehdyt tutkimukset osoittavat selvästi, miten erilainen tilanne oli Euroopan länsi- ja itäosissa. Ne johtavat huolellisempaan lähestymistapaan mahdolliseen kriisiin valmistautumisen osalta. On tärkeää löytää paras mahdollinen sopimussuhteita koskeva ratkaisu kansainvälisellä tasolla ja samalla tarjota enemmän tietoa tällaisista tilanteista. Teknisten toimenpiteiden korkeat kustannukset pakottavat meidät myös harkitsemaan vakavasti, rahoitetaanko niitä julkisista varoista vai EU:n direktiivien perusteella. Kysymys on siitä, miten paljon kaasua meidän itse asiassa on varastoitava ja miten sen rahoitamme. Kaasun osalta on tärkeää erottaa toisistaan todellinen kriisi ja liiketoiminta ja se, miten paljon johtavien poliittisten hahmojen pitäisi osallistua neuvotteluihin ja mitä markkinoiden pitäisi valvoa. Meidän on pyrittävä välttämään liiallista asioiden byrokraattista hoitoa.
<SPEAKER ID="203" NAME="Joe Higgins" AFFILIATION="GUE/NGL">
(EN) Arvoisa puhemies, Euroopan komissio vaatii tällä hetkellä Irlannin hallitusta tekemään ankaria leikkauksia Irlannin talousarvioon, mikä tarkoittaa julkisten palvelujen ja työssä käyvien, ehkä jopa eläkeläisten ja työttömien, elintason rajua huonontamista.
<P>
Komission pitäisi kuitenkin tietää, että se vehkeilee Irlannin hallituksen kanssa valheessa, jossa teeskennellään, että raha, joka annettiin pankkien tueksi, ei ole valtiontukea, kun se samalla moukaroi julkista sektoria.
<P>
Irlannin työläiset ja yhteisöaktivistit taistelevat kuitenkin vastaan. Kymmenet tuhannet osoittivat mieltään viime perjantain marssissa, tuhannet työläiset marssivat tänään Dublinissa, ja marraskuun 24. päiväksi on suunniteltu työläisten lakkoa näiden hyökkäysten pysäyttämiseksi.
<P>
Tilanteen vakavuuden takia se pitäisi nyt muuttaa 24 tunnin yleislakoksi tämän kauhistuttavan hallituksen kaatamiseksi, hallituksen, jolla ei ole valtuuksia näihin toimiin, ja komission ja Irlannin hallituksen politiikan pysäyttämiseksi, politiikan, jolla tuhotaan työssä käyvien ihmisten elintaso ja palvelut.
<SPEAKER ID="204" NAME="Paul Nuttall" AFFILIATION="EFD">
(EN) Arvoisa puhemies, haluaisin kiinnittää tämän parlamentin huomioon tuhoisaan vaikutukseen, joka biosididirektiivillä on koko Yhdistyneessä kuningaskunnassa. Tällä rankaisevalla ja järjettömällä direktiivillä kielletään käyttämästä strykniiniä, jota on Yhdistyneessä kuningaskunnassa käytetty 70:n viime vuoden ajan myyräkannan säännöstelyyn. Niin toimittiin ennen kuin EU puuttui asiaan. Nyt myyrien pyydystäjät saavat käyttää vain alumiinifosfaattia, joka maksaa kaksi kertaa enemmän kuin strykniini, minkä takia monet heistä lopettavat toimintansa.
<P>
Mutta pahempaa on luvassa. Strykniini tappaa myyrän enintään 15 minuutissa, kun taas alumiinifosfaatilta siihen menee kolme päivää, millä varmistetaan, että myyrän kuolema on hidas ja tuskallinen.
<P>
Sen lisäksi, että tämän hullun direktiivin takia Yhdistyneessä kuningaskunnassa menetetään työpaikkoja, se on myös julma ja epäinhimillinen, ja se on jälleen yksi syy siihen, miksi Yhdistyneen kuningaskunnan olisi parempi pysytellä ulkopuolella.
<SPEAKER ID="205" NAME="Corneliu Vadim Tudor" AFFILIATION="NI">
(RO) Atra Kadisha -nimisen maailmanjärjestön puheenjohtaja, suurrabbi David Schmidl pyysi minua olemaan, ja lainaan häntä, "heidän puhemiehensä Euroopan unionissa", sillä he haluaisivat, että Euroopan unioniin perustettaisiin valiokunta käsittelemään kaikkia valituksia, jotka koskevat hautausmaiden häpäisyä. Geneven sopimusta pitäisi myös ajanmukaista ja parantaa.
<P>
En halua antaa erityisiä esimerkkejä enkä syyttää ketään, mutta olen omin silmin nähnyt valokuvia juutalaisista hautausmaista, joissa hevoset ja lehmät laiduntavat haudoilla. Olen myös nähnyt kuvia hautakivistä, jotka on muutettu alkeellisiksi käymälöiksi sekä 2000 vuotta vanhoja juutalaisia hautakammioita, joissa pyhät ihmisjäännökset ovat hirvittävässä tilassa. Muihin hautausmaihin on hyökätty puskutraktoreilla, ja kaivureilla kaivetaan pyhäinjäännöksiä ylös.
<P>
Se on suuri häväistys Jumalaa kohtaan. Holokausti on traaginen arpi ihmiskunnan kasvoissa, eikä se saa ikinä toistua, ei edes pienoiskoossa. Minä tein itse pyhiinvaellusmatkan Auschwitziin lasteni kanssa, ja uskokaa minua, tiedän erittäin hyvin, mistä puhun.
<P>
Nämä ihmiset pyytävät meitä Euroopan parlamentissa puolustamaan kaikkien uskontojen kaikkia muinaisjäännöksiä, ei vain juutalaisia muinaisjäännöksiä vaan myös romanialaisia muinaisjäännöksiä Euroopassa.
<P>
(Puhemies keskeytti puhujan)
<SPEAKER ID="206" NAME="János Áder" AFFILIATION="PPE">
(HU) Arvoisa puhemies, rakkaat naapurimme, itävaltalaiset, ovat saastuttaneet vuosien ajan yhtä Unkarin kauneinta jokea, Rábaa. Kaksi viikkoa sitten näimme joessa puoli metriä paksun vaahtokerroksen, mikä selkeästi korosti tätä tosiseikkaa. Rakkaat naapurimme eivät kuitenkaan tyytyneet joen saastuttamiseen, vaan nyt he haluavat saastuttaa myös ilmamme polttolaitoksella, jonka rakentamista suunnitellaan Heiligenkreuziin. He haluavat rakentaa Heiligenkreuziin, 300 metriä Unkarin rajalta, polttolaitoksen, jossa voidaan polttaa miltei kymmenen kertaa se määrä jätettä, joka Burgenlandissa tuotetaan vuosittain, ja kaikki tämä Euroopan unionin tuella. Tällä suunnitellulla investoinnilla rikotaan direktiiviä 2008/98/EY. Siksi kehotan Euroopan komissiota olemaan hyväksymättä mitään EU:n tukea polttolaitoksen rakentamiselle Heiligenkreuziin.
<SPEAKER ID="207" NAME="Kriton Arsenis" AFFILIATION="S&amp;D">
(EL) Arvoisa puhemies, ihmiskuntaa ilmastonmuutoksen osalta kohtaava suurin haaste on siinä, miten voimme lopettaa suurempien hiilidioksidimäärien keräytymisen ilmakehään ja miten alkaa varastoida sitä maahan.
<P>
Koska meidän on mahdotonta lopettaa hiilidioksidikaasujen päästämistä 50 seuraavan vuoden aikana, hiilidioksidin maahan varastoimisen lisääminen on ainoa toivomme, ja tämän ongelman torjumisen pitäisi olla politiikkamme painopisteala. Meidän on tämän aikaansaamiseksi lisättävä kasvipeitettä. Kiina on osana tätä ponnistusta istuttanut puita 54 miljoonalle hehtaarille, mikä on myös vaikuttanut suuresti juomaveden saatavuuteen ja maatalouden tuottavuuteen. Samoin puunistutusohjelmat Ruandassa ovat johtaneet niin suureen veden määrän lisäykseen pääkaupunkiin johtavissa joissa, että pääkaupunki voidaan nyt sähköistää pelkästään vesivoimalan avulla.
<P>
Samansuuntaisesti Yhdysvaltain edustajainhuone on antanut lain, jonka mukaan Yhdysvallat maksaa viisi miljardia Yhdysvaltain dollaria metsäkadon käsittelemiseksi.
<P>
Näistä syistä neuvoston omaksumaa kantaa, jossa ei ole vain jätetty sitoutumatta tiettyyn määrään rahoitusta kehitysmaille mutta myös jätetty sanomasta mitään maailman metsien säilyttämistä koskevasta rahoituksesta, on mahdotonta hyväksyä aikana, jolloin Euroopan unionin tasolla ei ole yhtenäistä politiikkaa tai koordinointia Etelä-Euroopassa vaarassa olevien metsäekosysteemien suojaksi.
<P>
Luotan kuitenkin siihen, että Euroopan unionin neuvotteluissa Kööpenhaminassa tuetaan ennakoivasti maailmanlaajuisia ponnistuksia metsäkadon lopettamiseksi ja puiden istuttamisen lisäämiseksi.
<SPEAKER ID="208" NAME="Giommaria Uggias" AFFILIATION="ALDE">
(IT) Arvoisa puhemies, hyvät kollegat, hermoston rappeutumissairauksia koskeneen keskustelun nojalla otan esiin skleroosia ja liikeratakovettumatautia koskevan ongelman ja tuon parlamentin tietoon sen tosiasian, että 150 miljoonaa ihmistä Italiassa on aloittanut nälkälakon osoittaakseen tukea liikeratakovettumatautia sairastavalle Salvatore Usalalle, joka on lopettanut syömisen vastustaakseen Italian hallituksen välinpitämättömyyttä, jota se osoittaa tämän hirvittävän sairauden kanssa eläviä potilaita ja heidän perheenjäseniään kohtaan. Tämän kampanjan tukena on myös Italian parlamentin jäseniä, esimerkiksi Antonietta Farina ja kollegamme Euroopan liberaalidemokraattien liiton ryhmästä, Niccolò Rinaldi.
<P>
Ennen kaikkea tämä on kuitenkin taistelu, jota liikeratakovettumatautia sairastavat ja heidän perheensä käyvät joka päivä arvokkaasti ja hiljaisesti, osana tragediaa, jota tämän hirvittävän sairauden sairastaminen on. Liikeratakovettumatauti iskee nuoriin ihmisiin, mutta siihen ei ole parannuskeinoa, ja kuitenkin Italian valtio on hyvin huolehtivainen kaikkea muuta paitsi potilaita ja heidän perheitään kohtaan. Tutkimuksen tekeminen on EU:n haaste, mutta jäsenvaltioiden tehtävänä on taata potilaille ihmisarvoinen elämä.
<SPEAKER ID="209" NAME="Michèle Rivasi" AFFILIATION="Verts/ALE">
(FR) Arvoisa puhemies, minä haluaisin puolestani esittää teille muutamia kysymyksiä A(H1N1)-influenssarokotteesta.
<P>
Euroopan parlamentin jäseniä ja heidän avustajiaan pyydetään nyt ottamaan rokotus, ja haluaisin jakaa kanssanne muutaman huolen.
<P>
Ensinnäkin, mikä on riskien ja hyötyjen välinen suhde? Tällä hetkellä hyötyjä on vähän, koska tämä influenssa ei aiheuta monia kuolemia - joka tapauksessa ei läheskään niin paljon kuin kausi-influenssa.
<P>
Toisaalta riskien osalta meillä on tarpeeksi aikaa miettiä tätä näkökulmaa, ja haluaisin erityisesti käsitellä tehoaineita eli adjuvantteja koskevaa ongelmaa. Haluaisin nostaa esiin asian, joka on sangen outo: Yhdysvalloissa skvaleenin käyttö adjuvanteissa on kiellettyä, mutta Euroopan lääkevirasto on antanut sille luvan, koska useimmissa rokotteissa on skvaleenia.
<P>
Toinen kohta on se, että Euroopan lääkevirasto on vahvistanut meille, että lapsille ja raskaana oleville naisille ei tehty kliinisiä kokeita ja että se ei saanut käyttöönsä mallirokotteen arviota. Katson siksi, että yhtenäistämistä saatetaan tarvita enemmän.
<SPEAKER ID="210" NAME="Mirosław Piotrowski" AFFILIATION="ECR">
(PL) Arvoisa puhemies, Euroopan ihmisoikeustuomioistuimen skandaalimainen päätös, jolla määrätään italialainen koulu poistamaan ristit seiniltään ja maksamaan yhdelle oppilaalleen 5 000 euron korvaus niin sanotuista henkisistä vaurioista, on herättänyt Italian lisäksi huolta myös muissa Euroopan unionin jäsenvaltioissa. Risti on sekä kristinuskon että Euroopan historian ja perinteiden symboli. Se, että hallintovirkamiehet poistavat ristin, on ensimmäinen askel kohti Euroopan kulttuurin "harakiriä".
<P>
Tällainen pragmaattisuus on valitettavasti muuttumassa johdonmukaiseksi suunnitelmaksi torjua eurooppalaisia arvoja. Tarvitsee vain muistuttaa siitä, että Euroopan unionin tärkeimmistä asiakirjoista poistettiin viittaukset kristinuskoon. Meidän on palattava Euroopan unionin perustajaisien alkuperäisiin ajatuksiin ja käsitteisiin, ja he olivat kristillisdemokraatteja. Vetoan siksi Euroopan parlamentin puhemieheen, että järjestetään asianmukainen keskustelu, joka päättyy päätöslauselman antamiseen uskonnonharjoittamisen vapaudesta EU:ssa ja perusarvoista, joille Euroopan unioni on rakennettu.
<SPEAKER ID="211" NAME="Ilda Figueiredo" AFFILIATION="GUE/NGL">
(PT) Portugalissa ja erityisesti sen pohjoisosassa taloudellinen ja yhteiskunnallinen kriisi on pahenemassa ja työttömyys jatkaa kasvuaan, mikä tekee tästä alueesta yhden Euroopan unionin köyhimmistä, kuten äskettäinen Eurostatin asiakirja osoittaa. Suuryritykset ilmoittavat edelleen vähentävänsä toimintaansa ja leikkaavansa työpaikkoja. Yksi vakavimmista esimerkeistä on Vila do Condessa sijaitseva Qimonda, joka aikoo irtisanoa 600 työntekijää viime vuonna jo irtisanottujen noin tuhannen työntekijän lisäksi. Tämä on todellisuudessa teknistä kehitystä koskevan strategisen teollisuudenalan yhden suurimman ja tärkeimmän yrityksen tuho.
<P>
Emme voi hyväksyä tätä tilannetta. On mahdotonta hyväksyä, että Euroopan komissio tai neuvosto ei ole löytänyt vaihtoehtoa tämän mikrosiru- ja nanoteknologiateollisuuden alasajamiselle. On kauhistuttavaa, että ne eivät tee mitään Euroopan unionin monien alueiden pahenevan työttömyyden ja lisääntyvän kärsimyksen edessä.
<SPEAKER ID="212" NAME="John Bufton" AFFILIATION="EFD">
(EN) Arvoisa puhemies, minun piti puhua paineesta, jota EU:n rajoittamaton maahanmuutto aiheuttaa Yhdistyneelle kuningaskunnalle. Suokaa minulle kuitenkin anteeksi, että otan esiin äskettäin tietooni saatetun kiireellisen asian. Aluekehitysvaliokunnan koordinaattorina ja Walesia edustavana Euroopan parlamentin jäsenenä huolestuin suuresti, kun sain vuodetun jäljennöksen talousarviouudistusta käsittelevästä Euroopan komission tiedonantoluonnoksesta nimeltään A Reform Agenda for a Global Europe: reforming the budget, changing Europe.
<P>
Asiakirjassa ehdotetaan EU:n menojen painopistealojen huomattavaa uudelleenjärjestämistä, jolloin suurempi painoarvo annettaisiin - lainaan asiakirjaa - EU:lle maailmanlaajuisena toimijana ja vähemmän maataloudelle ja siirroille hyvässä asemassa oleville alueille. Tällä on valtava vaikutus Yhdistyneen kuningaskunnan maatalouteen ja rakennerahasto-ohjelmiin tällä nykyisellä kaudella. Koska Yhdistynyt kuningaskunta on nettomaksaja, se pakotetaan luopumaan useammista sen hyväksi tehdyistä korjauksista, kun taas toiset maat ovat tärkeimpiä edunsaajia.
<P>
Yhdistyneelle kuningaskunnalle koheesiopolitiikan nojalla osoitetuista varoista 11,8 prosenttia menee Walesin köyhimmille alueille. Olen hyvin huolissani siitä, että tämä vuodettu asiakirja saattaa vaikuttaa siirtymäkauden maksuihin nykyisen ohjelman lopussa vuonna 2013. Nyt Yhdistyneen kuningaskunnan kansan on aika järjestää kansanäänestys suhteestaan tähän paikkaan, jotta he voivat päättää omasta kohtalosta ja jotta siitä eivät päätä byrokraatit, joita ei ole valittu vaaleilla.
<SPEAKER ID="213" NAME="Krisztina Morvai" AFFILIATION="NI">
(HU) Koska juhlimme täällä Euroopan unionissa niin innostuneesti Berliinin muurin ja sen mukana kommunismin kaatumista, voisimme hyvin kysyä, mitä entisistä kommunistijohtajista on tullut. Minä kerron teille. He ovat niitä, joista on tullut innokkaimpia kapitalisteja, uusliberaaleja ja maailmanherruutta koskevan järjestyksen suurimpia kannattajia. Palatessaan valtaan he ovat luopuneet kaikesta, mikä kommunismissa oli hyvää - ja myöntäkäämme, siinä oli joitakin hyviä asioita - kuten työllisyysturvasta ja sosiaaliturvasta. He ovat kuitenkin palauttaneet iljettävimmät osat, raakuuden ja kauhun.
<P>
Berliinin muurin murtumisen mahdollistaneen vuoden 1956 vallankumouksen 50-vuotispäivänä ammuttiin ihmisiä kohti. Samaan aikaan, kun puhumme parlamentissa ja juhlimme kommunismin kaatumista, nämä kommunistitoverit pitävät 16 poliittista vankia vangittuna Unkarissa.
<P>
Juhlin vasta sitten, kun poliittiset vangit on vapautettu, kun ammunnan kohteeksi joutuneet ihmiset ovat saaneet oikeutta ja kun nämä kommunistit lopettavat tämän verenvuodatuksen ja kun heidät heitetään historian roskakoriin.
<SPEAKER ID="214" NAME="Jarosław Kalinowski" AFFILIATION="PPE">
(PL) Arvoisa puhemies, haluaisin puhua Euroopan unionin talousarvion uudistamista vuoden 2013 jälkeen koskevasta ehdotuksesta. Onko totta, että tämä ehdotus tarkoittaa huomattavaa vähennystä aluerahastoihin? Ymmärtääkö Euroopan komissio, että sillä heikennetään tuntuvasti EU:n alue- ja maatalouspolitiikkaa?
<P>
Ehdotusta EU:n köyhempien alueiden heikentämisestä ilmastonmuutoksen torjunnan rahoittamiseksi voidaan tuskin kutsua järkeväksi tai loogiseksi. Se vaikuttaisi useimpiin EU:n 271 alueesta. On varmasti mahdollista auttaa EU:n köyhiä alueita ja samalla käyttää hyviä hankkeita ilmastonmuutoksen torjumiseksi, kaasupäästöjen vähentämiseksi ja uusiutuvan energian ja nykyaikaisten teknisten ratkaisujen käyttöön ottamiseksi.
<P>
Aikooko komissio talousarviouudistuksen esittäessään ohittaa alue- ja paikallisviranomaiset varojen jakamisessa? Tällä tavalla alueellisilta viranomaisilta poistettaisiin tunnustus asioissa, jotka ovat niille erittäin tärkeitä.
<SPEAKER ID="215" NAME="Vilija Blinkevičiūt" AFFILIATION="S&amp;D">
(LT) Euroopan unioni on sitoutunut perustamaan tehokkaan mekanismin estämään lasten seksuaalista hyväksikäyttöä. Nyt on kulunut kahdeksan kuukautta siitä, kun tästä erityisen merkittävästä aiheesta keskusteltiin Euroopan parlamentin täysistunnossa. Meidän olisi pidettävä myönteisenä sitä, että sen jälkeen neuvosto on alkanut keskustella direktiiviluonnoksesta, jolla pyritään parantamaan tämän alan lainsäädäntöä. Aika ei kuitenkaan pysähdy, ja aina silloin tällöin tuskalliset tapahtumat muistuttavat meitä siitä, että lapsiamme ei vieläkään suojella riittävästi. Surullista kyllä, näiden rikosten seuraukset ovat tuhoisia ja pitkäkestoisia. Lasten seksuaalinen hyväksikäyttö ja pornografian levittäminen ovat usein luonteeltaan rajatylittäviä, ja niitä voidaan siksi estää tehokkaasti vain kansainvälisellä yhteistyöllä. Meidän on suunniteltava lasten seksuaalisen hyväksikäytön ja väärinkäytön osalta uusia rikosoikeudellisen vastuun muotoja, joista ei ole säädetty nykyisellä lainsäädännöllä. Haluaisin kiinnittää uuden parlamentin huomion tähän merkittävään ongelmaan ja kehottaa neuvostoa vauhdittamaan keskustelua ehdotusluonnoksista.
<SPEAKER ID="216" NAME="Jelko Kacin" AFFILIATION="ALDE">
(SL) Arvoisa puhemies, olen mielissäni Kroatian ja Slovenian hallitusten välisten suhteiden edistymisestä, sillä ne ovat ottaneet tärkeän askelen eteenpäin, ja molempien hallitusten osoittamasta kypsyyden lisääntymisestä. Niiden allekirjoittama rajariitaa koskeva välityssopimus antaa myönteisen viestin ja luo esimerkin alueen muille maille.
<P>
Panen kuitenkin pahoillani merkille, että vain muutama päivä tämän sopimuksen allekirjoittamisen jälkeen Kroatian pääministeri allekirjoitti myös yksipuolisen julkilausuman, jossa esitetään yksipuolinen tulkinta juuri allekirjoitetusta sopimuksesta. Meidän ei pitäisi tehdä mitään, mikä kylvää epäilyksen siemeniä tai levittää epävarmuutta, koska siten ei pystytä etenemään. Yksipuoliset julkilausumat ja yksipuoliset toimet eivät ole koskaan hyvä valinta, eivätkä ne anna oikeaa viestiä. Sellaisilla toimilla ei edistetä uskottavuutta, eikä niillä kannusteta tarvittavaa keskinäistä luottamusta, vaan ne herättävät epäilystä aikomustemme vakavuudesta ja sopimuksen todellisuudesta ja toteuttamiskelpoisuudesta. Jos aiomme onnistua tällä rintamalla, meidän on toteutettava suuri ponnistuksia ja vahvistettava keskinäistä luottamustamme kotona, naapureidemme kesken ja koko alueella.
<P>
Kehotan Kroatian hallitusta pidättäytymään uusista yksipuolisista toimista ja pyydän pääministeriä osoittamaan sen sijaan poliittista rohkeutta ja määrätietoisuutta ja auttamaan meitä selviämään menneisyyden umpikujista.
<SPEAKER ID="217" NAME="Marek Henryk Migalski" AFFILIATION="ECR">
(PL) Haluaisin kiinnittää huomiota siihen, että meissä aiheutti viime viikolla levottomuutta tilanne, tai tieto siitä, että pääministeri Vladimir Putin on pyytänyt Euroopan komissiota maksamaan Ukrainan velan Gazpromille. Tämän takia haluaisin kysyä, onko sellainen pyyntö otettu vastaan. Aikooko Euroopan komissio panna Euroopan unionin maksamaan tämän velan? Jos vastaukset kahteen ensimmäiseen kysymykseen ovat myönteisiä, millä perusteella komissio tekisi sen?
<P>
Arvoisa puhemies, haluaisin teidän myös panevan merkille, että olen ainoa jäsen, joka ei ole käyttänyt koko puheaikaansa.
<SPEAKER ID="218" NAME="Kyriacos Triantaphyllides" AFFILIATION="GUE/NGL">
(EN) Arvoisa puhemies, olen pyytänyt puheenvuoroa tiedottaakseni teille sangen häiritsevästä asiasta, joka saatettiin tietooni, kun vierailin Washington DC:ssä kansalaisvapauksien sekä oikeus- ja sisäasioiden valiokunnan valtuuskunnan jäsenenä.
<P>
Tietosuojasta (SWIFT, matkustajarekisteri) parhaillaan käytävien transatlanttisten neuvottelujen liepeillä Yhdysvallat laajentaa kansallisen turvallisuuden virastonsa tiedonkeruuvalmiuksia siten, että se voi siepata kaikki sen alueella lähetetyt sähköiset viestit sekä maahan tulevat ja sieltä lähtevät viestit.
<P>
Miten Yhdysvallat voi teeskennellä kunnioittavansa oikeutta yksityisyyteen, kun se rakentaa valtavaa salakuunteluvirastoa - ja miten me voimme istua toisella puolella ja antaa sen tapahtua?
<P>
Meidän vastuullamme on tiedottaa tästä törkeästä vallan väärinkäytöstä ja perusoikeuksiemme rikkomisesta. Toivon, että tiedotatte minun laillani tästä äänestäjillenne ja maidenne kansalaisille julkilausumien ja lehtiartikkelin avulla.
<SPEAKER ID="219" NAME="Nick Griffin" AFFILIATION="NI">
(EN) Arvoisa puhemies, kahden viime kuukauden ajan olen kärsinyt Yhdistyneen kuningaskunnan työväenpuolueen hallinnon sorrosta, esimerkiksi siitä, että minulta vietiin alahuoneen kulkulupani, että minua ei päästetty sisään Sellafieldin ydinjätteen käsittelylaitokseen - huolimatta asemastani ympäristön, kansanterveyden ja elintarvikkeiden turvallisuuden valiokunnan alivaliokunnan jäsenenä - ja että kansalaisten neuvontatoimisto kieltäytyi myymästä minulle tietokantaa, jonka mainostettiin avoimesti olevan myynnissä kaikille muille Euroopan parlamentin jäsenille.
<P>
Arvoisa puhemies, oletteko samaa mieltä siitä, että poliittinen syrjintä ei ole vain laitonta vaan se on myös hyökkäys minun lisäkseni tämän paikan toimivuutta vastaan ja ennen kaikkea äänestäjiä ja koko demokraattista prosessia vastaan?
<SPEAKER ID="220" NAME="João Ferreira" AFFILIATION="GUE/NGL">
(PT) Euroopan työterveys- ja työturvallisuusviraston tekemässä tutkimuksessa on joitakin huolestuttavia päätelmiä, joissa todetaan, että laajalle levinnyt työttömyys vaikuttaa kielteisesti työntekijöiden turvallisuuteen ja terveyteen. Tutkimuksessa, johon otti osaa 27 000 vastaajaa 27 jäsenvaltiosta, todetaan, että kuusi kymmenestä työntekijästä tuntee, että talouskriisi ja lisääntynyt työttömyys huonontavat työoloja. Vastaajista 75 prosenttia väitti, että heidän terveytensä heikentyminen johtuu heidän tekemästään työstä. Tätä tietoa tukevat Eurostatin tutkimuksen tiedot, jotka osoittavat, että 27 miljoonalla työntekijällä on ollut työtapaturma tai työperäinen sairaus ja että 137 miljoonaa työntekijää altistuu päivittäin riskeille. Ja juuri tällä viikolla uusi työhön liittyvä vakava onnettomuus tappoi viisi portugalilaista työntekijää Andorrassa.
<P>
Tämä tilanne vaatii nopeaa vastausta Euroopan unionilta ja jäsenvaltioilta. Tämän vastauksen pitäisi sisältää oikeudet sisältävien työpaikkojen luomisen, työn ja työntekijöiden aseman edistämisen ja niiden työnantajien rankaisemisen, jotka vähentävät työntekijöiden ennaltaehkäisy- ja suojelutoimenpiteitä lisätäkseen voittojaan.
<SPEAKER ID="221" NAME="Puhemies">
(DE) Puheenvuorojen jakamisessa oli sekaannusta. Minun olisi pitänyt antaa puheenvuoro Nuno Teixeiralle. Äänsin luultavasti nimenne väärin ja se aiheutti sekaannuksen.
<SPEAKER ID="222" NAME="Nuno Teixeira" AFFILIATION="PPE">
(PT) Euroopan komissio antoi äskettäin talousarviouudistusta koskevan tiedonantoluonnoksen, jossa on sellaisia koheesiopolitiikkaan liittyviä viittauksia, jotka aiheuttavat levottomuutta ja hämmennystä, erityisesti syrjäisimpien alueiden osalta.
<P>
Yhteisön talousarviosta on järjestettävä kiireesti keskustelu, mutta meidän mielestämme vuoden 2013 jälkeisten rahoituspuitteiden pitäisi perustua solidaarisuuteen ja alueelliseen yhteenkuuluvuuteen, sillä se on elintärkeää Madeiran kaltaisille alueille, joilla on pysyviä hankaluuksia ja jotka siksi tarvitsevat pysyvää tukea.
<P>
Aikomusta vaihtaa koheesiopolitiikan painopistettä nykyisestä alueisiin perustuvasta lähestymistavasta lähestymistapaan, joka perustuu aloihin, joilla on lisäarvoa, on mahdotonta hyväksyä. Sellainen muutos voisi johtaa siihen, että hylätään tavoite 2, joka tällä hetkellä hyödyttää kahta kolmasosaa EU:n alueista.
<P>
On käsittämätöntä, että komissio aikoo muuttaa varojen osoittamisen alueelliselta kansalliselle perustalle tai jopa EU:n tasolle ja hylätä koheesiopolitiikan taustalla aina olleen läheisyysperiaatteen. On mahdotonta hyväksyä sitä, että jäsenvaltion pitkäaikainen jäsenyys EU:ssa olisi vain muuttuja kaavassa, jolla lasketaan, miten rakennerahastojen varoja osoitetaan, ja että jäsenvaltiot jaetaan uusiin ja vanhoihin, millä EY:n perustamissopimuksen 299 artiklan 2 kohdasta tehdään merkityksetön syrjäisimpien alueiden rakennerahastojen saatavuuden osalta.
<SPEAKER ID="223" NAME="Estelle Grelier" AFFILIATION="S&amp;D">
(FR) Arvoisa puhemies, Normandiasta tulevana Euroopan parlamentin jäsenenä haluaisin kiinnittää komission ja parlamentin huomion rannikolla sijaitsevia Natura 2000 -alueita koskeviin ehdotuksiin, jotka Ranskan hallitus on juuri toimittanut EU:n viranomaisille. Näistä ehdotuksista jätetään pois Etretatin lähellä sijaitseva Antiferin aallonmurtaja, mutta korvataan se laajentamalla alueen ulkoraja 12 merimailiin.
<P>
Tällä päätöksellä helpotetaan Poweo-energiayhtiön aietta rakentaa metaanin satamaterminaali Antiferiin ja rajoitetaan hanketta, jonka tarkoituksena on perustaa rannikolla sijaitseva tuulipuisto Fécampin lähelle, huolimatta vaaleilla valittujen paikallisten edustajien, väestön ja jopa kalastajien tälle hankkeelle osoittamasta tuesta. Alueen osalta on laadittu tieteellinen ja yhtenäinen ehdotus, ja sillä on paikallisten toimijoiden tuki. Tämän ehdotuksen mukaan koko rantaviivalla, mukaan luettuna Antifer, olisi kuuden mailin vyöhyke.
<P>
Minulla on kolme kysymystä: miten paljon komissio on edistynyt vyöhyke-ehdotusten tutkimisessa? Tukeeko se niitä, vaikka ne ovat vastoin tieteellistä kantaa ja vastoin alueen yhteiskuntaan, talouteen ja kulttuuriin liittyvää toimintaa? Ja kun Kööpenhaminan huippukokous lähestyy, onko EU:n kannalta järkevää tukea päätöstä, jolla edistetään kaasun käyttöä uusiutuvien energialähteiden kehityksen kustannuksella?
<SPEAKER ID="224" NAME="Elżbieta Katarzyna Łukacijewska" AFFILIATION="PPE">
(PL) Arvoisa puhemies, haluaisin kiinnittää huomiota terveydenhoidon tilanteeseen Ukrainassa. Saatavilla olevat tiedot osoittavat, että siellä on todettu jo yli miljoona influenssatapausta, mukaan luettuna monia kymmeniä A(H1N1)-viruksen aiheuttamia tapauksia. Ukraina on pyytänyt kansainvälistä apua erityisesti rokotteiden, lääkkeiden, desinfiointiaineiden, kasvosuojien, suojakäsineiden ja laboratoriotarvikkeiden osalta.
<P>
Tiedämme, että komissio on käynnistänyt kansalaisille annettavaa tukea koskevan erityismekanismin, seuranta- ja tiedotuskeskuksen koordinoimaan EU:n jäsenvaltioiden Ukrainalle antamaa apua. Millaista tämä koordinointi on? Mitä apua annetaan? Miten seurantamekanismi toimii? Luulen, että kansalaiset haluaisivat saada vastauksen näihin kysymyksiin.
<SPEAKER ID="225" NAME="Kinga Gál" AFFILIATION="PPE">
(HU) Arvoisa puhemies, hyvät kollegat, kaksi vuosikymmentä on kulunut siitä, kun Berliinin muuri murtui, minkä 20-vuotispäivää olemme tänään viettäneet, ja siitä, kun rautaesirippu revittiin alas. Näiden 20 vuoden ajalta on kuitenkin varsin vähän näytettävää, kuten monissa kommunismista vapautuneissa maissa näemme, että emme ole vielä onnistuneet vapauttamaan itseämme lopullisesti edeltävän järjestelmän tavoista.
<P>
Syksyllä 2006 poliisi halveksi Budapestin kaduilla täydellisesti kokoontumisoikeutta sekä oikeutta oikeudenmukaiseen oikeudenkäyntiin. Sen uhrit odottavat edelleen, turhaan, oikeutta ja mahdollisuutta käyttää oikeuksiaan. Tämän vuoden maaliskuussa Budapestissä kehotuksiin pääministerin erosta vastattiin jälleen pidätyksillä ja epäinhimillisellä ja nöyryyttävällä kohtelulla. Euroopan unionissa voi edelleen, vielä tänäkin päivänä, käydä niin, että ihmisten ei sallita käyttää omaa kieltään synnyinmaassaan - kuten esimerkiksi Slovakiassa - tai käyttää demokratian takaamia oikeuksiaan, jos historia on langettanut heille vähemmistön kohtalon. Otetaan esimerkiksi Romania, jossa aiotaan pystyttää patsas entiselle kenraalille, joka antoi käskyn avata tulen mielenosoitukseen osallistuneita vastaan.
<SPEAKER ID="226" NAME="José Manuel Fernandes" AFFILIATION="PPE">
(PT) Nykyinen talouskriisi johtaa työpaikkojen epävarmuuteen. Taloudelliset vaikeudet saavat työntekijät hyväksymään, joskus ajattelematta, työtarjouksia, joissa vältellään työlainsäädäntöä ja lainvalvonta- ja hallintoviranomaisten valvontaa. Olemme Euroopan unionissa jo valitettavasti todistaneet monia työvoiman hyväksikäyttöä koskevia tapauksia, joissa on usein kyse aidosta orjuudesta, olivatpa kyseessä sitten EU:n kansalaiset tai muut kuin EU:n kansalaiset. Olemme lisäksi nähneet epätavallisen paljon siirtotyöläisten kuolemia, myös maanmiesteni, monien Portugalin kansalaisten kuolemia, jopa laillisesti töissä olevien kuolemia. Nämä onnettomuudet ovat tapahtuneet työpaikoilla ja erityisesti rakennusalalla.
<P>
Euroopan unionia ja sen elimiä sekä jäsenvaltioita kehotetaan ja vaaditaan siksi tekemään yhteistyötä voimakkaasti ja tehokkaasti näiden tilanteiden estämiseksi.
<SPEAKER ID="227" NAME="Sophie Briard Auconie" AFFILIATION="PPE">
(FR) Arvoisa puhemies, hyvät kollegat, haluan soittaa hälytyskelloa EAKR:n, ESR:n ja koheesiorahaston määrärahoja koskevan suunnittelun ja maksamisen alhaisen tason takia.
<P>
Emme ole vielä läheskään suunnitelleet edes puolta saatavilla olevista varoista. Maksujen osalta vain 9,62 prosenttia aluepolitiikan 347 miljardista eurosta on maksettu hankkeiden johtajille. Tämä vaikuttaa kaikkiin maihin, joihinkin jopa enemmän kuin toisiin. Espanjan, Luxemburgin ja Ruotsin on tehtävä parhaansa saadakseen kiinni maat, jotka johtavat EU:n rahastojen maksujen osalta, ja niitä ovat esimerkiksi Baltian maat, Irlanti ja Slovenia.
<P>
Euroopan unionin aluepolitiikka on yksi kansalaistemme kannalta hyödyllisimmistä politiikanaloista. Sillä todellakin taataan taloudellinen, sosiaalinen ja alueellinen yhteenkuuluvuus käytännöllisten, ja hyvin usein elintärkeiden, hankkeiden osarahoittamisen avulla.
<P>
Siksi kehotan kansallisia hallintovirkamiehiä osallistumaan. Samalla katson, että on olennaisen tärkeää, että talouskriisin aikana EU:n sääntöjä mukautetaan suuriin ongelmiin.
<SPEAKER ID="228" NAME="Bogusław Sonik" AFFILIATION="PPE">
(PL) Arvoisa puhemies, tänään vietämme Keski- ja Itä-Euroopan demokraattisten muutosten 20-vuotispäivää. Seremonia oli hyvin asianmukainen ja arvokas, ja siihen ottivat osaa presidentti Havel ja puhemies Buzek, ja Euroopan parlamentissa oli näyttelyitä. Niin sen pitikin olla, mutta EU:n toimielinten ei pitäisi rajoittua siihen, että kyseisiä tapahtumia järjestetään vain kerran monen vuoden aikana.
<P>
Sen pitäisi olla läsnä historiassamme - totuuden näistä muutoksista pitäisi olla läsnä opetuksessamme - ja EU:n toimielinten pitäisi aloittaa se. Tarvitsemme noita aikoja käsitteleviä yhteisiä historian kirjoja, joissa kerrottaisiin, miten Eurooppa yhdentyi, jotta lapset kouluissamme saisivat käsiinsä tuon totuuden ja tiedon.
<P>
Toisaalta voidaan antaa monia esimerkkejä turhaan käytetystä rahasta. Yhdistyneessä kuningaskunnassa sijaitseva järjestö "Open Europe" kertoo, että ympäri Alankomaita kiertävästä aasista kertovan blogin rahoittamiseen on käytetty seitsemän miljoonaa euroa . On aika käyttää EU:n rahaa tehokkaammin.
<SPEAKER ID="229" NAME="Puhemies">
(DE) Hyvät kollegat, pelkäänpä, että meidän on nyt päätettävä minuutin puheenvuorot työjärjestyksen 150 artiklan nojalla. Työjärjestyksen 150 artiklan nojalla tällaista keskustelua voidaan käydä enintään 30 minuutin ajan. Näissä puheenvuoroissa on nyt mennyt miltei 40 minuuttia, koska valitettavasti monet puhujat eivät pitäneet kiinni minuutista.
<P>
Yritin antaa etusijan niille, joilla ei ollut tilaisuutta puhua kummassakaan edeltäneessä kahdessa keskustelussa, ja toivon, että se oli teistä suhteellisen tasapainoista. Meillä on tänä iltana vielä neljä muuta keskustelua, ja kuten tiedätte, istunto on päätettävä viimeistään keskiyöllä.

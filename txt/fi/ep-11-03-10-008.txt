<CHAPTER ID="008">
Raskaiden tavarankuljetusajoneuvojen törmäykset (kirjallinen kannanotto) 
<SPEAKER ID="102" NAME="Puhemies">
(PL) Aluksi luen teille kaksi kirjallista kannanottoa. Ensimmäisen ovat esittäneet jäsenet Tarabella, Bastos, Canfin, Vergiat ja Weber keskinäisten yhtiöiden, yhdistysten ja säätiöiden eurooppalaisen peruskirjan laatimisesta. Sen on allekirjoittanut parlamentin jäsenten enemmistö. Tästä syystä kannanotto toimitetaan työjärjestyksen 123 artiklan mukaisesti vastaanottajilleen ja julkaistaan allekirjoittajien nimien kanssa tässä istunnossa hyväksyttyjen tekstien yhteydessä.
<P>
Toisen kirjallisen kannanoton esittivät jäsenet Hall, Ayala Sender, Durant, Koch ja Wils raskaiden tavarankuljetusajoneuvojen törmäyksistä. Sen on allekirjoittanut parlamentin jäsenten enemmistö. Tästä syystä kannanotto toimitetaan työjärjestyksen 123 artiklan mukaisesti vastaanottajilleen ja julkaistaan allekirjoittajien nimien kanssa tässä istunnossa hyväksyttyjen tekstien yhteydessä.
<SPEAKER ID="103" NAME="Mike Nattrass" AFFILIATION="NI">
(EN) Arvoisa puhemies, sen valossa, mistä juuri olemme keskustelleet, haluaisin todeta, että turvallisuutta tässä rakennuksessa on lisätty, ja haluan esittää kiitoksemme niille miehille ja naisille, jotka suojelevat meitä. Haluaisin kuulla vakuutuksenne siitä, että Brysselissä tapahtuneiden turvallisuusrikkomusten, joihin liittyi myös tuliaseita, tutkintaa jatketaan määrätietoisesti. Kyseiset rikkomukset asettivat henkilökuntamme, vieraamme ja itsemme vakavaan vaaraan. Saanko kuulla myös vakuutuksenne siitä, että ylempi johto asetetaan tarvittaessa vastuuseen ja että kyseisiä "sotilaita" ei uhrata "kenraalien" suojelemiseksi?
<P>
(Suosionosoituksia)
<SPEAKER ID="104" NAME="Puhemies">
(PL) Vakuutan teille, että asiaa tarkastellaan alituisesti toimielimemme turvallisuuden lisäämistä silmällä pitäen.
<SPEAKER ID="105" NAME="Marc Tarabella" AFFILIATION="S&amp;D">
(FR) Arvoisa puhemies, arvoisat jäsenet, kirjallisen kannanoton 84/2010 allekirjoittamisen yhteydessä haluan luonnollisesti kiittää kaikkia seuraavia allekirjoittaneita: jäsen Bastos Euroopan kansanpuolueen (kristillisdemokraattien) ryhmästä, jäsen Canfin Euroopan parlamentin Vihreät/Euroopan vapaa allianssi -ryhmästä, jäsen Vergiat Euroopan yhtyneen vasemmiston konfederaatioryhmästä/Pohjoismaiden vihreästä vasemmistosta ja jäsen Weber Euroopan liberaalidemokraattien liiton ryhmästä. Pystyimme yhdessä keräämään allekirjoittaneiden enemmistön.
<P>
Kiitokset sosiaalitalouden toimijoille, jotka ryhtyivät toimiin ja tekivät mahdolliseksi sen, että tämä parlamentti voi lähettää selkeän signaalin komissiolle, jotta se lopulta tunnustaisi keskinäisten yhtiöiden, yhdistysten ja säätiöiden yhteisen eurooppalaisen peruskirjan.
<P>
(Suosionosoituksia)

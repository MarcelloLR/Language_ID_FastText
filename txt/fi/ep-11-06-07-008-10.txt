<CHAPTER ID="008-10">
10. EU:n seitsemäs tutkimuksen, teknologian kehittämisen ja demonstroinnin puiteohjelma (
<SPEAKER ID="135" NAME="Paweł Robert Kowal" AFFILIATION="ECR">
(PL) Arvoisa puhemies, olen ilmoittanut sihteeristölle, että haluan esittää suullisen tarkistuksen, jossa 27 kohta poistetaan, koska siihen sisältyy virheellistä tietoa tärkeästä tieteellisestä INDECT-hankkeesta. Haluan tiedottaa parlamentille, että kyseinen hanke on hyväksytty eettisessä arvioinnissa. Se toteutettiin 15. maaliskuuta 2011 Brysselissä, ja siihen osallistui asiantuntijoita Itävallasta, Ranskasta, Alankomaista, Saksasta ja Yhdistyneestä kuningaskunnasta. Tämän hankkeen yhteydessä tehtävää työtä koskevassa eettisessä arvioinnissa saatiin myönteinen tulos, joka on vahvistettu. Hankkeen eettisissä näkökohdissa ei ole todettu mitään ongelmia. Euroopan komissio on alusta alkaen seurannut jatkuvasti mietinnön eettisiä näkökohtia. Haluan korostaa tätä ja pyytää parlamenttia huolehtimaan siitä, ettei mietintöömme sisälly perättömiä tietoja. Kyseessä on erittäin tärkeä tieteellinen tutkimushanke, jota toteuttavat Krakovassa sijaitseva AGH (tieteellis-tekninen yliopisto) sekä jotkin eurooppalaiset tutkimuslaitokset ja korkeakoulut.

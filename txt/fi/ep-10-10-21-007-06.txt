<CHAPTER ID="007-06">
6. Tiettyjen kolmansista maista tuotavien tuotteiden alkuperämaan merkitseminen (
<SPEAKER ID="119" NAME="Cristiana Muscardini">
esittelijä. - (IT) Arvoisa puhemies, parlamentti on jo monta kertaa ilmaissut tukevansa asetuksen tavoitteita.
<P>
Tänään toimitetun puoltavan äänestyksen myötä Euroopan kansoilla on oikeus saada tietoa ostamiensa tuotteiden alkuperästä. Jos kuitenkin torjumme asetuksen, kuten meitä kehotetaan tekemään tarkistuksessa 45, epäämme eurooppalaisilta oikeuksia, joita kiinalaiset, intialaiset ja yhdysvaltalaiset hyödyntävät jo nyt.
<P>
Olen kiitollinen varjoesittelijöille Susta ja Rinaldi sekä kaikille niille, jotka pyrkivät saavuttamaan kompromissin. Toivon, että demokratiavaje, josta yhteisön kuluttajat ovat tähän asti kärsineet, saadaan lopulta poistettua.
<SPEAKER ID="120" NAME="Puhemies">
- (EN) Tarkistus on selvästi hylätty. Hyvät kollegat, asia oli varsin selvä.
<P>
- Ennen tarkistuksesta 19 toimitettua äänestystä:
<SPEAKER ID="121" NAME="Cristiana Muscardini">
esittelijä. - (IT) Arvoisa puhemies, pyydämme poistamaan sanat "tai kaupallisista" tarkistuksen 19 toisesta kohdasta, jotta selvennetään tekstiä ja helpotetaan sen soveltamista.
<SPEAKER ID="123" NAME="Licia Ronzulli" AFFILIATION="PPE">
(IT) Arvoisa puhemies, pyydän tarkistamaan 43 kohdan 2 ja 3 osaa.
<SPEAKER ID="124" NAME="Puhemies">
(EN) Ei, asia oli selvä enkä nyt palaa siihen.

<CHAPTER ID="002">
Puhemiehen julkilausuma
<SPEAKER ID="006" NAME="Puhemies">
(DE) Hyvät parlamentin jäsenet, viime viikon torstaina ja perjantaina pidimme erittäin onnistuneen Euroopan unionin jäsenvaltioiden valtion ja hallitusten päämiesten huippukokouksen, johon osallistuivat komission puheenjohtaja, Euroopan parlamentin puhemies sekä kolme edustajaamme hallitustenvälisessä konferenssissa.
<P>
Vaikka en halua millään muotoa ennakoida Eurooppa-neuvoston puheenjohtajan José Socratesin kanssa huomenna järjestettävän keskustelun sisältöä, haluaisin korostaa, että Euroopan parlamentin kannalta huippukokous oli valtava menestys, sillä vuoden 2009 alussa tapahtuvaksi suunniteltu perussopimuksen voimaantulo antaa parlamentille tasavertaiset oikeudet lähes kaikilla lainsäädännön aloilla. Me Euroopan parlamentin jäsenet emme ole horjahtaneet tieltä, jota seurasimme sopimuksen valmistelukunnassa, ja jolla olemme pysyneet Ranskan ja Alankomaiden kansanäänestyksissä koetuista takaiskuista huolimatta. Jos tämä perussopimus nyt toteutuu, olemme olleet keskeisessä asemassa sen laadinnassa. Toivomme, että ratifiointiprosessi saadaan onnistuneesti päätökseen kaikissa Euroopan unionin 27 jäsenvaltiossa.
<P>
Perussopimus allekirjoitetaan Lissabonissa 13. joulukuuta, ja edeltävänä päivänä eli joulukuun kahdentenatoista, kuten on sovittu Eurooppa-neuvoston ja komission puheenjohtajien kanssa, annamme julistuksen perusoikeuskirjasta virallisessa istunnossa täällä Strasbourgissa. Se on tärkeä tapahtuma.
<P>
Haluan esittää vilpittömät kiitokseni kolmelle edustajallemme hallitustenvälisessä konferenssissa eli Elmar Brokille, Enrique Barón Crespolle ja Andrew Duffille heidän työnsä johdosta.
<P>
(Suosionosoituksia)
<P>
Iloitsen Enrique Barón Crespon läsnäolosta joukossamme, mutta en näe toisia edustajia. Siinä tapauksessa lykkäämme pöytäkirjan hyväksymistä.
<SPEAKER ID="007" NAME="Daniel Cohn-Bendit" AFFILIATION="Verts/ALE">
(DE) Arvoisa puhemies, minulla on kysymys Hans-Gert Pötteringille: onko teillä jatkossakin äänioikeus parlamentissa?
<SPEAKER ID="008" NAME="Puhemies">
(DE) Olen hyvin tietoinen siitä, että Daniel Cohn-Benditin tiedonjano on rajaton. Haluan sanoa teille, että tästä asiasta ei ollut koko prosessin aikana hetkenkään epäilystä. Kysymystä ei myöskään käsitelty lainkaan huippukokouksen avajaisistunnossa. Huhu kiersi kuitenkin muissa piireissä. Pyrin kumoamaan sen välittömästi aina kun se vain oli mahdollista. Missään tapauksessa Eurooppa-neuvosto tai mikään muu elin ei voi evätä Euroopan parlamentin puhemiehen äänioikeutta. Kyse ei ole minusta henkilökohtaisesti, vaan parlamentin puhemiehen virasta. Vastustaisin itse tarmokkaasti kaikkia tällaisia ehdotuksia, ja parlamentti on yksimielinen näkemyksessään.
<P>
(Suosionosoituksia)
<SPEAKER ID="009" NAME="Hannes Swoboda" AFFILIATION="PSE">
(DE) Arvoisa puhemies, haluan vain sanoa ryhmäni puolesta, että tuemme täysin kantaanne. On sanomattakin selvää, että jokaisella kansalaisten valitsemalla parlamentin jäsenellä puhemies mukaan lukien on täysi äänioikeus. Olemme täysin samaa mieltä tästä.
<SPEAKER ID="010" NAME="Puhemies">
(DE) Loistavaa! Olen syvästi kiitollinen siitä, että olemme täysin yksimielisiä myös tästä asiasta.

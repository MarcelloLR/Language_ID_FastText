<CHAPTER ID="003-09">
9. Cariforum-valtioiden ja EY:n talouskumppanuussopimus (äänestys) 
<SPEAKER ID="100" NAME="Ignasi Guardans Cambó" AFFILIATION="ALDE">
(EN) Arvoisa puhemies, haluaisin, että 22 kohdan jälkeen lisättävää tarkistusta 13 pidettäisiin lisäyksenä eikä alkuperäisen tekstin korvauksena. Sillä ehdolla voisimme tukea sitä.
<P>
Itse asiassa, jos sallitte, tätä samaa tarkistusta ja aivan samaa ehdotusta ryhmältäni voitaisiin soveltaa yhteen tarkistukseen melkein kaikissa mietinnöissä, joista meidän on äänestettävä. En tiedä, voinko lukea luettelon noista tarkistuksista, vai haluatteko minun nousevan ylös joka kerran ja esittävän tarkalleen saman pyynnön. Se riippuu teistä.
<SPEAKER ID="101" NAME="Puhemies">
(EN) Hyvä Ignasi Guardans Cambó, me pidämme tätä koetapauksena. Minun on kysyttävä tarkistusta esittäneiltä, ovatko he samaa mieltä lisäyksestänne.
<SPEAKER ID="102" NAME="Caroline Lucas" AFFILIATION="Verts/ALE">
(EN) Arvoisa puhemies, vastaus on kyllä.
<P>
(Suullinen tarkistus hyväksyttiin)
<P>
- Ennen äänestystä tarkistuksesta 2:
<SPEAKER ID="104" NAME="Ignasi Guardans Cambó" AFFILIATION="ALDE">
(EN) Arvoisa puhemies, minulla on suullinen tarkistus tarkistukseen 2, eli viimeisen lauseen poistaminen tarkkuuden takia, koska se ei enää ole tarkka. Poistaisimme lauseen "katsoo, että tällaisen seurannan olisi käynnistyttävä jokaisen väliaikaisen talouskumppanuussopimuksen tekemisen jälkeen". Tämä ei sovi tähän tapaukseen. Tämä on täysimääräinen talouskumppanuussopimus, ei väliaikainen talouskumppanuussopimus, joten tosiseikkojen takia haluaisimme poistaa tämän lauseen.

<CHAPTER ID="004">
Tervetulotoivotukset
<SPEAKER ID="062" NAME="Puhemies">
(DE) Minulla on ilo kertoa teille, että Vietnamin kansalliskokouksen valtuuskunta on täällä tänään kanssamme Euroopan parlamentin ja Vietnamin parlamentin välisen kokouksen vuoksi. Toivotan teidät kaikki lämpimästi tervetulleiksi!
<P>
(Suosionosoituksia)
<P>
Kokous pidetään hyvin merkittävässä vaiheessa suhteidemme kannalta. Vietnam neuvottelee parhaillaan kumppanuus- ja yhteistyösopimuksesta EU:n kanssa, ja sillä on myös merkittävä asema Kaakkois-Aasian valtioiden liitossa (ASEAN), jonka kanssa EU neuvottelee vapaakauppa-alueesta. Kuten tiedätte, valtuuskuntamme puheenjohtajana toimii jäsen Nassauer.
<P>
Haluan esittää lämpimät tervetulotoivotukset koko vietnamilaiselle valtuuskunnalle, jota johtaa Vietnamin kansalliskokouksen ulkoasiainvaliokunnan puheenjohtaja Nguyen Van Son, sekä toivottaa tuloksekkaita neuvotteluja. Näimme toisemme tietenkin eilen.
<P>
Toivotan teidät vielä kerran erittäin lämpimästi tervetulleiksi!

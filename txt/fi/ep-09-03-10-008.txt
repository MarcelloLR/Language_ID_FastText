<CHAPTER ID="008">
Äänestykset
<SPEAKER ID="096" NAME="Puhemies">
(EN) Ennen kuin aloitamme äänestyksen, haluaisin ilmoittaa jäsenille, että otamme tänään parlamentissa käyttöön uuden äänestämistä koskevan tiedotusjärjestelmän. Sen keskeisin ominaisuus on se, että yhdellä suurella kuvaruudulla on esillä asiakirjojen vastaanottoyksikön laatima virallinen äänestyslista. Tähän näyttöön tulee esille jokainen yksittäinen äänestys, kun siitä ilmoitetaan. Siten parlamentin jäsenten on helpompi seurata äänestystä.
<P>
Esityslistalla on seuraavana äänestykset.
<P>
(Äänestysten tulokset ja niiden kulkua koskevat yksityiskohdat: ks. pöytäkirja)
<SPEAKER ID="097" NAME="Graham Watson">
ALDE-ryhmän puolesta. - (EN) Arvoisa puhemies, haluaisin selvityksen yhteen asiaan. Onko puheenjohtaja määrännyt, että sovellamme uudelleenlaatimista koskevaa menettelyä Holger Krahmerin mietintöä koskevassa äänestyksessä tänään ja Michael Cashmanin mietintöä koskevassa äänestyksessä huomenna? Jos näin on, ryhmäni ehdottaa, että lykkäämme äänestystä Holger Krahmerin mietinnöstä huomiseen, jotta voimme tarkastella, mitä vaikutuksia on sillä, että uudelleenlaatimismenettelyä sovelletaan tässä äänestyksessä.
<SPEAKER ID="098" NAME="Puhemies">
(EN) Puhemies harkitsee näitä kahta kohtaa. Kun olemme Holger Krahmerin mietinnön kohdalla, tarkastelemme menettelyä koskevaa esitystänne.
<SPEAKER ID="099" NAME="Thomas Mann" AFFILIATION="PPE-DE">
(DE) Arvoisa puhemies, onnittelen parlamenttia tästä uudesta tiedotusjärjestelmästä. Vaikuttaa kuitenkin siltä, että eräät arkipäivän rutiinia koskevat tiedot eivät toimi.
<P>
Olen kuitenkin hyvin tyytyväinen, että Kiinan suorittaman Tiibetin miehityksen 50-vuotispäivänä monet meistä ovat voineet ottaa esille Tiibetin lippuja. Olen saanut kuitenkin tietää, että puhemiehistö on ilmoittanut etukäteen, että tiettyjä lippuja ei saa olla esillä, mikä tarkoittaisi sitä, että Euroopan parlamentin jäsenet eivät voisi ottaa niitä esiin tänä tärkeänä päivänä. Onko tästä asiasta mitään tuoreempaa tietoa?
<SPEAKER ID="100" NAME="Puhemies">
(EN) Ymmärtääkseni tässä asiassa on ollut jonkin verran epäselvyyttä, mutta puhemies on ilmoittanut, että hyvän järjestyksen ylläpitämiseksi tänään - ja olen tyytyväinen, että näen niin monta lippua täällä tänään, minulla on yksi lippu taskussani - Tiibetin lippu saa olla esillä.
<P>
Haluaisin käyttää tämän tilaisuuden toivottaakseni tervetulleeksi Tashi Wangdin, joka edustaa hänen pyhyyttänsä Dalai-lamaa.
<P>
(Jatkuvia suosionosoituksia)
<SPEAKER ID="101" NAME="Zbigniew Zaleski" AFFILIATION="PPE-DE">
(EN) Arvoisa puhemies, haluaisin sanoa muutaman vakavan ja tärkeän sanan. Juuri äskettäin oli erään barbaarisen murhan muistopäivä. Vuonna 1940 20 000 puolalaista upseeria ja älymystön jäsentä tapettiin Katyńissa ampumalla heitä takaraivoon "kansakuntien isän" Josif Stalinin käskystä. Tämä merkitsi oman ja Euroopan vapauden puolesta taistelevan kansan johtajien ja eliitin tuhoamista.
<P>
Pyysin neljä vuotta sitten minuutin hiljaista hetkeä heidän muistokseen, mutta parlamentti kieltäytyi siitä. Sen vuoksi en pyydä sitä tänään ja vapautan puhemiehistön silminnähden vaikean päätöksen tekemisestä. Haluaisin kuitenkin muistuttaa meitä tästä tragediasta ja puhua siitä, että meidän pitäisi yhteisin ponnisteluin estää tällaiset kansanmurhat Euroopan mantereella tulevaisuudessa.
<P>
(Suosionosoituksia)
<SPEAKER ID="102" NAME="Puhemies">
(EN) Kiitos Zbigniew Zaleski, suosionsoitukset puhuvat puolestaan.

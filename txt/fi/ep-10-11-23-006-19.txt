<CHAPTER ID="006-19">
19. Piikkimakrillin läntisen kannan ja mainittua kalakantaa hyödyntävien kalastusten monivuotinen suunnitelma (
<P>
- Ennen äänestystä:
<SPEAKER ID="107" NAME="Pat the Cope Gallagher">
esittelijä. - (EN) Arvoisa puhemies, sosialistit ovat peruneet tarkistuksen 29 syistä, joita en ymmärrä, joten varmistaakseni, että voimme äänestää siitä, vahvistan ALDE-ryhmän puolesta, että otamme tämän tarkistuksen omiin nimiimme.
<P>
Asia on mielestäni hyvin vakava, ja pyydänkin jäseniä ottamaan huomioon, että vaikka monet eivät ehkä ymmärräkään täysin asiaan liittyvää tutkimusta, se, ettemme hyväksy sosialistien tarkistusta ja hyväksymme PPE-ryhmän tarkistuksen, tarkoittaa sitä, että luomme tutkijoiden neuvojen vastaisesti kaksi suurimman sallitun saaliin aluetta yhdelle kannalle.
<P>
Pyydän, että äänestämme PPE-ryhmän tarkistusta vastaan ja hyväksymme sosialistien mietinnön nyt, kun sosialistit ovat peruneet tarkistuksen syistä, jotka joku Etelä-Euroopassa kenties tuntee paremmin.
<SPEAKER ID="108" NAME="Puhemies">
(EN) Hyvä jäsen Gallagher, vetoatte siis työjärjestyksen 156 artiklan 5 kohtaan ja otatte nimiinne tarkistuksen 29 sellaisena kuin se on äänestysluettelossa. Tämä tarkoittaa sitä, että meidän on äänestettävä siitä.

<CHAPTER ID="005-23">
23. Euroopan talouden elvytyssuunnitelma (
<P>
- Ennen äänestystä:
<SPEAKER ID="151" NAME="Gunnar Hökmark" AFFILIATION="PPE-DE">
(EN) Arvoisa puhemies, haluan ilmoittaa ryhmällemme, että äänestysluettelossamme on virhe tarkistuksen 113 kohdalla: äänestysluettelossa kuuluisi olla plus, ei miinus.
<SPEAKER ID="153" NAME="Elisa Ferreira" LANGUAGE="EN">
Arvoisa puhemies, kyse on ainoastaan sanamuodon muuttamisesta 93 kohdassa. Tervettä valtiontaloutta koskevaan kohtaan merkitään "mahdollisimman pian" ilmaisun "kun taloudelliset edellytykset sen sallivat" sijaan, kuten on sovittu varjoesittelijöiden kanssa.
<SPEAKER ID="155" NAME="Alain Lipietz" AFFILIATION="Verts/ALE">
(FR) Arvoisa puhemies, tämä on puhtaasti tekninen tarkistus. Tarkistuksessamme on kirjoitusvirhe. Alakohdassa lukee "tehostamalla[...] esteiden poistamista". Korvasimme tämän ilmaisulla "poistamalla perusteettomat esteet", mutta valitettavasti vanha alakohta jäi tarkistustekstiin. Muutimme siis hieman kolmatta alakohtaa, eikä vanhaa versiota tarvitse säilyttää.
<SPEAKER ID="157" NAME="Martin Schulz" AFFILIATION="PSE">
(DE) Arvoisa puhemies, Euroopan kansanpuolueen (kristillisdemokraatit) ja Euroopan demokraattien ryhmän innokkaasta vastauksesta puheenvuorooni voidaan todeta, kuinka hyvin asiat menivät äänestyksessämme.
<P>
Kiitän kollegaani Elisa Ferreiraa, joka on tehnyt valtavasti töitä tämän tuloksen aikaansaamiseksi. Haluan erityisesti kiittää myös jäsen Hökmarkia, jäsen Herczogia, jäsen Bullmannia ja jäsen Lehneä, jotka ovat mielestäni tehneet paljon työtä vastaavan Lissabonin strategiaa koskevan päätöslauselman eteen.
<P>
PPE-DE-ryhmän reaktiosta oli kuitenkin havaittavissa, että asiasta ollaan innostuneita. Kiitämme teitä siitä, että äänestitte kanssamme veroparatiisien sulkemisen ja jäsenvaltioiden välisen solidaarisuuden puolesta. Vielä muutama minuutti sitten asia vaikutti aivan erilaiselta. Teille on ansioksi, että edistitte sosiaalisen demokratian leviämistä. Tämä on hyvä asia Euroopan parlamentissa, joka on siirtynyt vasemmalle.
<P>
(Suosionosoituksia vasemmalta ja vastalauseita oikealta)
<SPEAKER ID="158" NAME="Daniel Cohn-Bendit" AFFILIATION="Verts/ALE">
(FR) Arvoisa puhemies, haluan vain muistuttaa Euroopan parlamentin sosialistiryhmälle ja Euroopan kansanpuolueen (kristillisdemokraatit) ja Euroopan demokraattien ryhmälle, että parlamentissa on muitakin ryhmiä kuin kaksi suurta.
<SPEAKER ID="159" NAME="Hartmut Nassauer" AFFILIATION="PPE-DE">
(DE) Arvoisa puhemies, yksi esityslistaa koskeva seikka. Voisitteko selittää parlamentille, minkä työjärjestyksen artiklan nojalla jäsen Schulz sai puheenvuoron.
<SPEAKER ID="160" NAME="Puhemies">
(FR) Hyvät parlamentin jäsenet, totean tietysti jäsen Nassauerin olevan aivan oikeassa. Toisinaan on kuitenkin voitava hieman ylittää rajoja demokratian vuoksi.
<P>
Hyvät parlamentin jäsenet, tarkoitan tällä, että annoin jäsen Schulzille puheenvuoron työjärjestyksen 141 artiklan mukaisesti. Hänellä oli täysi oikeus puhua.
<SPEAKER ID="161" NAME="Joseph Daul" AFFILIATION="PPE-DE">
- (FR) Arvoisa puhemies, puhuiko hän komission puolesta? Koska hän haluaa komission jäseneksi? Vai käyttikö hän puheenvuoron ryhmän puheenjohtajana?
<SPEAKER ID="163" NAME="Vittorio Prodi" AFFILIATION="ALDE">
(IT) Arvoisa puhemies, toivon hieman selvennystä. Ymmärtääkseni emme ole toimittaneet lopullista äänestystä Reulin mietinnöstä. Voitteko vahvistaa, olenko oikeassa?
<SPEAKER ID="164" NAME="Puhemies">
(FR) Hyvä jäsen Prodi, hyväksyimme tarkistuksen 3, joka korvaa näin koko päätöslauselman.

<CHAPTER ID="007-12">
12. Arktisten alueiden hallinta (äänestys) 
<P>
- Ennen tarkistuksesta 1 toimitettua äänestystä:
<SPEAKER ID="106" NAME="Satu Hassi" AFFILIATION="Verts/ALE">
(EN) Arvoisa puhemies, ehdotan suullisena tarkistuksena, että tarkistuksessamme mainittu biologinen monimuotoisuus lisätään kohdan alkuperäiseen tekstiin. Toisin sanoen tekstiä ei poisteta, vaan vain lisätään.
<P>
(Parlamentti hyväksyi suullisen tarkistuksen, mutta hylkäsi muutetun tarkistuksen.)
<P>
- Ennen johdanto-osan D kappaleesta toimitettua äänestystä:
<SPEAKER ID="108" NAME="Diana Wallis" AFFILIATION="ALDE">
(EN) Arvoisa puhemies, jäsenten on syytä saada tarkempia tietoja tästä suullisesta tarkistuksesta. Sen tarkoituksena on selventää, miksi Yhdistyneiden Kansakuntien merioikeusyleissopimus ei yksinään riitä arktisten alueiden sääntelemiseksi. Näin ollen tarkistuksella lisätään johdanto-osan D kappaleeseen seuraava teksti: "ja jota laadittaessa ei otettu nimenomaisesti huomioon ilmastonmuutoksen aiheuttamia nykyisiä olosuhteita ja arktisten merialueiden jään sulamisen ainutlaatuisia seurauksia".
<P>
(Parlamentti hyväksyi suullisen tarkistuksen.)
<P>
- Ennen johdanto-osan F kappaleesta toimitettua äänestystä:
<SPEAKER ID="110" NAME="Diana Wallis" AFFILIATION="ALDE">
(EN) Arvoisa puhemies, tämä koskee täsmälleen samaa aihetta, ja sillä on tarkoitus lisätä johdanto-osan kappaleeseen F seuraava teksti: "ottaa huomioon, että arktisen alueen hallinnasta ei nykyään ole annettu mitään monenvälisiä normeja tai säädöksiä".
<P>
(Parlamentti hyväksyi suullisen tarkistuksen.)

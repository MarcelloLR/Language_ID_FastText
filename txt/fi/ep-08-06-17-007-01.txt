<CHAPTER ID="007-01">
1. Euroopan verkko- ja tietoturvavirasto (
<P>
- Ennen äänestystä
<SPEAKER ID="103" NAME="Angelika Niebler" LANGUAGE="DE">
Arvoisa puhemies, hyvät kollegat, äänestämme kohta ENISAn toimikauden pidentämisestä. ENISA - muistin virkistämiseksi - on Euroopan verkko- ja tietoturvavirasto, jonka me kaikki yhdessä neuvoston kanssa panimme alulle viisi vuotta sitten. ENISAn toimikausi päättyy ensi vuoden puolivälissä. Mietinnössäni ehdotan toimikauden pidentämistä kolmella vuodella vuoteen 2012 saakka. Se vastaa myös neuvoston päätöstä.
<P>
ENISAn tehtävänä on erityisesti lisätä Internetin turvallisuutta. Kasvavan Internet-rikollisuuden takia tämä ei kuitenkaan ole mahdollista nykyisen henkilöstön ja vähäisten käytettävissä olevien varojen avulla, joten meidän on harkittava seuraavien kolmen vuoden aikana, joilla olemme pidentäneet tätä toimikautta, mitä tehtäviä viraston tulevaisuudessa on hoidettava ja millainen rooli sillä voi olla, ja sitten meidän on myös annettava sen käyttöön vastaava henkilöstö ja voimavarat.
<P>
Pyydän teitä kaikkia painokkaasti äänestämään tästä kolmen vuoden pidennyksestä tämän viraston osalta ja jälkeenpäin näkemään vaivaa ja osallistumaan keskusteluun tämän viraston tulevaisuudesta.

<CHAPTER ID="006">
Käsittelyjärjestys
<SPEAKER ID="081" NAME="Puhemies">
Tämä on ensimmäinen kerta, kun johdan parlamentin istuntoa, joten haluan aluksi kiittää teitä suosionosoituksista, tervetulotoivotuksista ja minulle osoittamastanne luottamuksesta.
<P>
Lopullinen esityslistaluonnos on jaettu. Siihen on ehdotettu seuraavia muutoksia:
<P>
Keskiviikko:
<P>
Olen vastaanottanut talous- ja raha-asioiden valiokunnalta pyynnön, joka koskee Pervenche Berèsin komissiolle esittämää suullista kysymystä valvontakäytäntöjen lähentymisestä suuremmassa määrin EU:n tasolla (Ο-0126/2006 - Β6-449/2006). Siitä oli tarkoitus keskustella tämänpäiväisessä istunnossa, mutta valiokunta pyytää keskustelun lykkäämistä myöhempään istuntoon, jotta kysymys voidaan käsitellä yhdessä neuvostolle samasta asiasta esitetyn kysymyksen kanssa.
<SPEAKER ID="082" NAME="Pervenche Berès" AFFILIATION="PSE">
talous- ja raha-asioiden valiokunnan lausunnon valmistelija. - (FR) Arvoisa puhemies, onnittelen teitä valinnastanne.
<P>
Talous- ja raha-asioiden valiokunta haluaa esittää kysymyksen valvontakäytäntöjen lähentymisestä sekä neuvostolle että komissiolle. Neuvostolle esitetty kysymys on kuitenkin ilmeisesti joutunut hukkaan puheenjohtajakokouksen valmistelujen aikana. Olemme aina tyytyväisiä, kun saamme keskustella komission kanssa tällaisista asioista, mutta tässä keskustelussa on panoksena vakavat asiat, myös puheenjohtajavaltio Saksan kannalta. Luotammekin sen tukeen, jotta jonkin tulevan istunnon asialistalta löytyisi paikka tälle keskustelulle, jotta voimme samanaikaisesti käsitellä sekä komissiolle että neuvostolle osoitetut suulliset kysymykset tästä ratkaisevan tärkeästä aiheesta eli rahoitusmarkkinoiden valvontakäytäntöjen lähentymisestä.
<P>
Luotan myös parlamentin puhemiehistön tukeen, jotta keskustelulle löydetään hyvä ajankohta.
<P>
(Parlamentti hyväksyi lykkäämistä koskevan pyynnön.)

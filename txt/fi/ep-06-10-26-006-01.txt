<CHAPTER ID="006-01">
1. Esitys Euroopan unionin yleiseksi talousarvioksi - Varainhoitovuosi 2007 (äänestys)
<SPEAKER ID="060" NAME="Puhemies">
. Hyvät parlamentin jäsenet, huomautan, että perustamissopimusten mukaan niin kutsuttuihin ei-pakollisiin menoihin liittyvien tarkistusluonnosten hyväksymiseen tarvitaan äänestyksessä Euroopan parlamentin enemmistö eli 367 ääntä. Pakollisiin menoihin liittyvien tarkistusehdotusten hyväksymiseen sen sijaan riittää annettujen äänten enemmistö.
<P>
Ennen äänestystä esittelijä Elles haluaa ehdottaa joitakin teknisiä korjauksia.
<SPEAKER ID="061" NAME="James Elles " LANGUAGE="EN">
Arvoisa puhemies, on hyvä saada vuoden 2007 talousarviota koskeva äänestys käyntiin.
<P>
Ennen kuin aloitamme parlamentin ensimmäisen käsittelyn äänestyksen, haluan ilmoittaa, että tekstiin on tarpeen tehdä muutamia teknisiä korjauksia. Sen sijaan että luettelisin tässä pitkän listan numeroita, tekniset korjaukset on esitetty äänestysluettelon liitteenä. Äänestyksen jälkeen asianomaiset yksiköt tekevät tarvittavat korjaukset ja liittävät ne tämän istunnon pöytäkirjaan.
<P>
(Parlamentti hyväksyi esittelijä Ellesin ehdottamat tekniset korjaukset.)
<P>
- Ennen pääluokasta I toimitettua äänestystä:
<SPEAKER ID="063" NAME="Louis Grech " AFFILIATION="PSE">
esittelijä. - (EN) Arvoisa puhemies, haluan ilmoittaa, että päätöslauselmaa muutetaan budjettitarkistuksista toimitettavan äänestyksen tulosten perusteella. Näin ollen mahdollisten teknisten korjausten tekeminen on istuntopalvelujen tehtävä.
<P>
(Parlamentti hyväksyi tämän.)

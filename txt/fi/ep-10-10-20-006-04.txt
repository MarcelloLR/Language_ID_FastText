<CHAPTER ID="006-04">
4. Parlamentin istuntokalenteri - 2012 (äänestys) 
<SPEAKER ID="142" NAME="Joseph Daul" AFFILIATION="PPE">
(FR) Arvoisa puhemies, ryhmäni keskusteli eilen illalla tarkistuksista, joita yksiköt eivät ole voineet hyväksyä. Tämän johdosta ja keskusteltuani tänä aamuna valtuuskunnan johtajien ja puolueryhmien johtajien kanssa pyydän, että kalenterista toimitettavaa äänestystä lykätään.
<SPEAKER ID="143" NAME="Martin Schulz" AFFILIATION="S&amp;D">
(DE) Arvoisa puhemies, meillä ei ole ollut tilaisuutta keskustella tästä ryhmässä. Kuulin siitä Joseph Daulilta pari minuuttia sitten tämänaamuisessa keskustelussa ja olen keskustellut asiasta muiden ryhmien puheenjohtajien kanssa, nimittäin Rebecca Harmsin ja Guy Verhofstadtin kanssa. Haluan käsitellä asiaa myös ryhmässäni, koska meillä ei ole vielä toistaiseksi ollut mahdollisuutta keskustella siitä. Uskon, että äänestyksen lykkääminen antaa oivan tilaisuuden löytää laaja konsensus vuotta 2012 koskevasta kalenterista. Siksi meidän olisi minusta äänestettävä tänään lykkäämisen puolesta.
<SPEAKER ID="144" NAME="Puhemies">
(EN) Martin Schulz kannatti Joseph Daulin pyyntöä. Annan puheenvuoron nyt Ashley Foxille, joka vastustaa pyyntöä.
<SPEAKER ID="145" NAME="Ashley Fox" AFFILIATION="ECR">
(EN) Arvoisa puhemies, olin istuntosalissa maanantai-iltana, kun vihreiden ryhmä pyysi äänestyksen lykkäämistä. Joseph Daul ja Martin Schulz olivat myös paikalla ja he molemmat äänestivät lykkäämistä vastaan.
<P>
(Suosionosoituksia.)
<P>
Mikä siis on muuttunut? Onko asia todella lainsäädännöllisesti niin tärkeä vai onko totuus se, että kyseiset jäsenet ovat suuressa vaarassa menettää tarkistuksen 4, minkä vuoksi he haluavat lykätä äänestystä painostaakseen omien ryhmiensä jäseniä?
<P>
(Suosionosoituksia.)
<P>
Tällä ei ole mitään tekemistä meille esitetyn tekaistun syyn kanssa, joten kehotan kollegoita äänestämään lykkäämistä vastaan ja äänestämään tarkistuksen 4 puolesta.
<P>
(Suosionosoituksia.)
<SPEAKER ID="146" NAME="Puhemies">
(EN) Äänestämme siis Joseph Daulin pyynnöstä lykätä äänestystä.
<P>
(Parlamentti hyväksyi äänestyksen lykkäämistä koskevan pyynnön.)

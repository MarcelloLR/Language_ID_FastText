<CHAPTER ID="002">
Muistosanat
<SPEAKER ID="006" NAME="Puhemies">
Istunnon aluksi joudun välittämään huonoja uutisia. Minun on ensinnäkin valitettavasti ilmoitettava teille, että monta vuotta - vuosina 1987-1999 - Euroopan parlamentin jäsenenä toiminut Antoni Gutiérrez Díaz on menehtynyt.
<P>
Tiedätte erittäin hyvin kuten minä, sillä opin tuntemaan hänet hyvin Espanjan poliittisessa elämässä että hän kuului kommunistiryhmään ja sittemmin Euroopan yhtyneen vasemmiston konfederaatioryhmään / Pohjoismaiden vihreään vasemmistoon, jonka varapuheenjohtajana hän toimi vuosina 1992-1994.
<P>
Antoni Gutiérrez Díaz oli myös Euroopan parlamentin varapuhemies vuosina 1994-1999 ja aluepolitiikkaa, aluesuunnittelua sekä suhteita alueellisiin ja paikallisiin viranomaisiin käsitelleen valiokunnan puheenjohtaja vuosina 1992-1994.
<P>
Hänen menehtymisensä on erittäin murheellinen tapahtuma meille, jotka tunsimme hänet. Poliittinen elämä on mielestäni menettänyt yhden parhaimmista edustajistaan.
<P>
Pyydän, että vietämme minuutin hiljaisuuden edesmenneen kollegamme muistoksi.
<P>
(Parlamentti vietti minuutin hiljaisuuden.)

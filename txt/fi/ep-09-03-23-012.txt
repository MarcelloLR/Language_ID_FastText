<CHAPTER ID="012">
Käsittelyjärjestys ks. pöytäkirja
<SPEAKER ID="019" NAME="Monica Frassoni" AFFILIATION="Verts/ALE">
(IT) Arvoisa puhemies, hyvät parlamentin jäsenet, minulla on teille Eurooppa-neuvostoa koskeva kysymys. Kuulimme, että sanoitte Eurooppa-neuvoston kokouksessa parlamentin olevan sillä kannalla, että komission puheenjohtajasta äänestetään 15. heinäkuuta ja että komission muista jäsenistä äänestetään vasta sitten, kun Lissabonin sopimus on hyväksytty.
<P>
Haluaisin tietää, onko tämä totta, ja jos on, millä toimivaltuuksilla saatoitte antaa tällaiset lausunnot.
<SPEAKER ID="020" NAME="Puhemies">
(DE) Hyvä Monica Frassoni, olitte itse paikalla, joten muistatte varmasti, että keskustelimme tästä asiasta puheenjohtajakokouksessa. Ainoastaan yksi henkilö vastusti äänestystä 15. heinäkuuta, ja se henkilö olitte te. Kaikkien muiden ryhmien puheenjohtajat kannattivat sitä näkemystä, jonka kerroin lausunnossani neuvostolle. Voitte lukea sanatarkasti sen, mitä sanoin puheessani. Puhe on kaikkien parlamentin jäsenten ja yleisön saatavilla.

<CHAPTER ID="009-07">
7. Burman traaginen tilanne (äänestys) 
<P>
- Ennen äänestystä:
<SPEAKER ID="103" NAME="Ignasi Guardans Cambó" AFFILIATION="ALDE">
(EN) Arvoisa puhemies, en ole vastuussa mietinnöstä mutta tahtoisin muistuttaa aiheen parissa työskennelleille kollegoilleni, että äänestämme tänään kahdesta mietinnöstä, Kiinaa koskevasta ja Burmaa koskevasta, joissa käsitellään katastrofia ja sen herättämiä reaktioita. Kiinaa koskeva mietintö alkaa lauseella, jonka mukaan parlamentti ”ilmaisee vilpittömän osanottonsa ja myötätuntonsa Kiinan kansalle ja lukuisille uhreille; ilmaisee myötätuntonsa kaikille maanjäristyksen seurauksista kärsiville”, mutta Burmaa koskevaan mietintöön sisältyy vain poliittisia näkökohtia.
<P>
(Puhemies keskeytti puhujan.)
<SPEAKER ID="104" NAME="Puhemies">
(FR) Hyvä parlamentin jäsen Guardans Cambó, tiedätte, että pidän teistä paljon ja arvostan teitä, mutta minun täytyy noudattaa työjärjestystä. Olen pahoillani, mutta en voi avata uudelleen kahta päätöslauselmaa koskevaa vertailevaa keskustelua. Ymmärrätte varmasti tämän.
<SPEAKER ID="105" NAME="Ignasi Guardans Cambó" AFFILIATION="ALDE">
(FR) Esitän suullisen tarkistuksen parlamentin hyväksyttäväksi tai hylättäväksi, jossa ilmaistaan myötätuntoa kansaa kohtaan samaan tapaan, ja täsmälleen samoin sanoin, kuin Kiinan tapauksessa. Se on esittämäni suullinen tarkistus: myötätuntoa kansaa kohtaan.
<P>
(Suosionosoituksia)
<SPEAKER ID="106" NAME="Puhemies">
(FR) Ehdotan seuraavaa, sillä otitte asian esille ennen kuin pääsimme kyseiseen kohtaan. Jos ymmärsin oikein, tahdotte lisätä ilmauksen ennen 4 kohtaa. Voitteko määritellä kohdan täsmällisesti?
<SPEAKER ID="107" NAME="Ignasi Guardans Cambó" AFFILIATION="ALDE">
(FR) Suullinen tarkistus olisi ensimmäinen kohta, ja se kuuluisi seuraavasti:
<P>
”
<P>
”ilmaisee vilpittömän osanottonsa ja myötätuntonsa Burman kansalle ja lukuisille uhreille; ilmaisee myötätuntonsa kaikille katastrofin seurauksista kärsiville”.
<P>
(Suosionosoituksia)
<P>
(Suullinen tarkistus hyväksyttiin.)
<P>
Ennen 10 kohdasta toimitettua äänestystä:
<SPEAKER ID="110" NAME="Hartmut Nassauer" AFFILIATION="PPE-DE">
(DE) Arvoisa puhemies, äänestyslistoissa ei ole Burmaa koskevaan päätöslauselmaan liittyviä tarkistuksia. On vain päätöslauselmaa kokonaisuudessaan koskeva äänestys.
<SPEAKER ID="897" NAME="Puhemies">
(FR) Se ei koske tarkistusta vaan ALDE-ryhmän ehdottamaa kohta kohdalta -äänestystä.

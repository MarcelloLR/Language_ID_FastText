<CHAPTER ID="007-09">
9. YUTP:aa koskeva vuotuinen kertomus 2008 (
<SPEAKER ID="110" NAME="Heidi Hautala" AFFILIATION="Verts/ALE">
(EN) Arvoisa puhemies, mietintö koskee yhteistä ulko- ja turvallisuuspolitiikkaa vuonna 2008. Siinä ei kuitenkaan mainita sitä, mitä tapahtui 10. maaliskuuta 2008, kun tiibetiläiset esittivät rauhanomaisen protestin kulttuuriinsa ja uskontoonsa kohdistuvia sortotoimia vastaan. Meillä on tänään vieras Tiibetistä, Namdrol Lhamo, nunna, joka tuomittiin 12 vuodeksi Drapchin vankilaan, koska hän oli osallistunut rauhanomaiseen mielenosoitukseen ja nauhoittanut sitten lauluja vankilassa. Meidän on syytä osoittaa kunnioitusta hänelle ja muille urheille tiibetiläisille, jotka elävät miehityksen keskellä.
<P>
Tapasin aivan hiljattain Dalai Laman, ja tulimme siihen johtopäätökseen, että tarvitaan pikaisesti riippumaton kansainvälinen tutkimus siitä, mitä tapahtui Lhasan kansannousun yhteydessä 10. maaliskuuta 2008 ja sitä ympäröivänä aikana, sillä niin kauan kun asiaa ei tutkita, Kiina syyttää Tiibetin maanpaossa olevaa hallitusta ja Dalai Lamaa kansannousun lietsomisesta ja sen väkivaltaisista seurauksista.
<P>
Tiibetin maanpaossa olevan hallinnon mukaan vähintään 220 tiibetiläistä menetti henkensä, monet poliisin umpimähkäisen ammuskelun, huonon kohtelun tai vankilassa kiduttamisen seurauksena. Paljon enemmän ihmisiä on kateissa.
<P>
(Jatkuvia suosionosoituksia)
<SPEAKER ID="112" NAME="Adrian Severin">
S&D-ryhmän puolesta. - (EN) Arvoisa puhemies, meillä on tässä tarkistus.
<P>
Normaalisti ryhmämme äänestäisi vastaan, mutta jotta voisimme äänestää puolesta, haluamme poistettavan sanat: "jolla lopetetaan Israelin saarto".
<P>
Tämä siksi, että Israelin saarto on liian monimutkainen asia, enkä näe selkeää yhteyttä edeltävien virkkeiden ja näiden sanojen välillä. Katson, että jos nämä sanat voidaan poistaa, voimme hyväksyä lopun tarkistuksen, ja voimme äänestää sen puolesta. Kyseessä on pieni muutos, mutta näin voisimme äänestää puolesta.

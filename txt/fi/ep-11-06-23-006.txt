<CHAPTER ID="006">
Tervetulotoivotukset
<SPEAKER ID="110" NAME="Puhemies">
(EN) Minulla on ilo ilmoittaa teille, että Mauritanian kansalliskokouksen valtuuskunnan jäsenet ovat asettautuneet paikoilleen virallisella lehterillä. Haluaisin toivottaa lämpimästi tervetulleeksi tämän El Arbi Ould Sidi Alin johtaman valtuuskunnan. He ovat paikalla tavatakseen Euroopan parlamentin jäseniä.
<P>
Vielä kerran, tervetuloa Brysseliin ja parlamenttiimme.
<P>
Euroopan unionin ja Mauritanian väliset suhteet ovat erittäin tärkeitä Euroopan parlamentille. Olen vakuuttunut, että Euroopan parlamentin ja Mauritanian parlamentin jäsenten välinen tuloksekas vuoropuhelu edistää osaltaan näitä suhteita ja myös uusien yhteistyöalojen kehittämistä EU:n ja Mauritanian välillä.

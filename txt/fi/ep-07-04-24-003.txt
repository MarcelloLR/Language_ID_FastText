<CHAPTER ID="003">
Päätös kiireellistä käsittelyä koskevasta pyynnöstä
<P>
Ehdotus neuvoston asetukseksi luonnonmukaisesta tuotannosta ja luonnonmukaisten tuotteiden merkinnöistä - C6-0032/2006 -.
<P>

<SPEAKER ID="008" NAME="Marie-Hélène Aubert " AFFILIATION="Verts/ALE">
maatalouden ja maaseudun kehittämisen valiokunnan lausunnon valmistelija. - (FR) Arvoisa puhemies, hyvät kuulijat, pyydän ryhmiä hylkäämään välittömästi tämän pyynnön kiireellisestä käsittelystä, joka on täysin tarpeeton. Puhumme yhtäältä asetuksesta, joka tulee voimaan vasta 1. tammikuuta 2009, ja toisaalta maatalouden ja maaseudun kehittämisen valiokunta on tehnyt työnsä täysin moitteettomasti. Se käsitteli tätä asiaa viime kokouksessaan, ja käsittelyä jatketaan 7. ja 8. toukokuuta edetäksemme neuvoston kanssa käytävissä neuvotteluissa. Strasbourgissa pidetään ennen Saksan puheenjohtajakauden päättymistä vielä kaksi täysistuntoa, ja olemme ottaneet tilanteen hyvin hallintaan. Neuvotteluja jatketaan. Meillä ei ole siis tarvetta äänestää tämän neuvoston esittämän kiireellistä käsittelyä koskevan pyynnön puolesta.
<P>
(Parlamentti hylkäsi pyynnön käsitellä asia kiireellisesti.)

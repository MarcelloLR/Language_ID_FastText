<CHAPTER ID="009">
Äänestyskäyttäytymistä ja äänestysaikeita koskevat ilmoitukset: ks. pöytäkirja
<P>
(Istunto keskeytettiin klo 13.05 ja sitä jatkettiin klo 15.00.)
<SPEAKER ID="282" NAME="Raül Romeva i Rueda" AFFILIATION="Verts/ALE">
(FR) Haluan ainoastaan ilmoittaa parlamentille tiedon, jonka juuri sain.
<P>
Jo joidenkin viikkojen ajan eräiden Länsi-Saharassa sijaitsevien miehitettyjen kaupunkien ympäristössä on tapahtunut jotakin uutta ja ennen näkemätöntä eli yli 12 000 saharalaista miestä, naista ja lasta on jättämässä meidän tässä keskustellessamme kotinsa ja muuttamassa telttoihin Laayounen, Es Smaran ja Boujdourin lähistölle.
<P>
Muutot, joiden määrä lisääntyy tasaisesti, lienevät uusi tapa osoittaa mieltä vastoin näiden alueiden alkuperäisten asukkaiden kestämätöntä poliittista ja sosioekonomista tilannetta.
<P>
Kerron tämän tässä ja nyt, koska Marokon hallinnon lukuisten väkivaltaisten toimien aiheuttama ongelma saattaa huolestuttavalla tavalla pahentua ensi viikonloppuna. Tämän vuoksi pyydän parlamenttia olemaan valmiina reagoimaan tilanteeseen sen kehittymisen edellyttämällä tavalla.
<SPEAKER ID="283" NAME="Puhemies">
(EN) Otan tämän huomioon. Kyse on tietysti työjärjestyspuheenvuorosta, ja Länsi-Saharan tilanne ja Marokon tilanne eivät ole asioita, joista on tarkoitus keskustella tänä iltapäivänä. Panen kuitenkin merkille, mitä sanoitte.

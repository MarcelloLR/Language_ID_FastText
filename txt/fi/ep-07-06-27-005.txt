<CHAPTER ID="005">
Parlamentin kokoonpano
<SPEAKER ID="032" NAME="Puhemies">
Ranskan viranomaiset ovat ilmoittaneet meille, että Marie-Line Reynaud, Pierre Moscovici ja Jean-Claude Fruteau on valittu Ranskan kansalliskokoukseen. Syyskuun 20. päivänä 1976 annetun sekä 25. kesäkuuta ja 23. syyskuuta 2002 muutetun säädöksen 7 pykälän 2 momentin perusteella näiden jäsenten valtuutus on ollut yhteensopimaton 26. kesäkuuta 2007 järjestetystä Ranskan kansalliskokouksen järjestäytymisistunnosta lähtien. Koska jäsen Reynaudin ja jäsen Moscovicin valinta on asetettu kyseenalaiseksi, koska jäsen Fruteaun valinnan kyseenalaistamista koskeva takaraja on vasta 28. kesäkuuta ja koska Ranskan perustuslakituomioistuimen on tehtävä kyseenalaistamista koskevat päätöksensä mahdollisimman nopeasti, ehdotan kyseisten edustajantoimien perustamisen siirtämistä, kunnes perustuslakituomioistuin on saattanut käsittelynsä päätökseen. Kun otetaan huomioon, että valtuutukset ovat olleet yhteensopimattomat 26. kesäkuuta 2007 lähtien, jäsenet Reynaud, Moscovici ja Fruteau eivät voi tällä hetkellä osallistua Euroopan parlamentin ja sen elinten toimintaan. Lisäksi huomautan, että varapuhemiehen toimi, jota Pierre Moscovici on hoitanut tähän saakka, on nyt vapautunut hänen suostumuksellaan.
<P>
Kun otetaan huomioon tilanteen poikkeuksellisuus, ehdotan asian siirtämistä oikeudellisten asioiden valiokunnan käsiteltäväksi.

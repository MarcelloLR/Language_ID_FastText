<CHAPTER ID="007-03">
3. Parlamentin kanta neuvoston muuttamaan esitykseen Euroopan unionin yleiseksi talousarvioksi varainhoitovuodeksi 2011 (
<SPEAKER ID="170" NAME="Sidonia Elżbieta Jędrzejewska" AFFILIATION="PPE">
(PL) Arvoisa puhemies, mielestäni asiaa on selvennettävä hieman kollegoille. Äänestämme neuvoston esityksestä ilman muutoksia, koska esitys on täysin sama kuin kanta, jonka budjettivaliokunta hyväksyi viime viikolla. Esitys noudattaa tulosta, johon päädyimme kymmenen kuukautta kestäneissä hyvin pitkällisissä neuvotteluissa.
<P>
Haluaisin tässä yhteydessä kiittää erityisesti Euroopan parlamentin valiokuntien erityisesittelijöitä. Kiitos herkeämättömästä luottamuksesta ja tuesta. Kiitos siitä, että ansiostanne voimme tänään hyväksyä vuoden 2011 talousarvion ja sen toteuttaminen voidaan siten aloittaa tehokkaasti heti tammikuun alussa ensi vuonna.
<SPEAKER ID="172" NAME="Olivier Chastel">
neuvoston puheenjohtaja. - (FR) Arvoisa puhemies, hyvät Euroopan parlamentin jäsenet, parlamentti hyväksyi juuri ilman muutoksia neuvoston kannan esitykseen talousarvioksi varainhoitovuodeksi 2011. En voi muuta kuin todeta, että neuvosto on tyytyväinen yhteiseen sopimukseemme vuoden 2011 talousarviosta.
<P>
(Suosionosoituksia)
<SPEAKER ID="173" NAME="Puhemies">
(PL) Olkaa hyvät ja kuunnelkaa. Tämä on tärkeää. Olemme soveltaneet ensimmäistä kertaa Lissabonin sopimuksessa määrättyä menettelyä. Viime vuonna sovelsimme yksinkertaistettua menettelyä. Tämä oli ensimmäinen kerta, kun Lissabonin sopimuksen mukaista menettelyä sovellettiin täysimääräisesti. Näin ollen haluaisin todeta seuraavaa: Euroopan parlamentti on hyväksynyt neuvoston 10. joulukuuta 2010 hyväksymän kannan komission 26. marraskuuta 2010 tekemään esitykseen unionin yleiseksi talousarvioksi. Talousarviomenettely on toteutettu Euroopan unionin toiminnasta tehdyn sopimuksen 314 artiklan mukaisesti. Kyseisen artiklan 4 kohdan a alakohdan mukaisesti julistan talousarvion varainhoitovuodeksi 2011 lopullisesti hyväksytyksi. Seuraavaksi allekirjoitan asiakirjan virallisesti.

<CHAPTER ID="004">
Tervetulotoivotukset
<SPEAKER ID="052" NAME="Puhemies">
(EN) Haluaisin nyt toivottaa tervetulleeksi viralliselle lehterille Sveitsin liittokokouksen valtuuskunnan. Sveitsin valtuuskuntaa johtaa Brigitta Gadient.
<P>
(Suosionosoituksia)
<P>
Minulla on ilo toivottaa teidät kaikki tervetulleiksi Euroopan parlamenttiin Strasbourgiin, jossa olette osallistuneet EU:n ja Sveitsin parlamenttien väliseen 27. kokoukseen eilen ja tänään.
<P>
Tiedän, että kokouksessa on käyty mielenkiintoista keskustelua tilanteen kehittymisestä ja nykytilasta sekä tulevista haasteista Sveitsin ja EU:n suhteissa ja että siellä on korostettu erityisesti EU:n ja Sveitsin välistä vuoropuhelua veroasioista, henkilöiden vapaasta liikkuvuudesta ja EU:n viimeisimmistä laajentumisista saaduista kokemuksista, rajat ylittävästä palvelujen tarjoamisesta sekä Schengenin ja Dublinin sopimuksista, Sveitsin rahoituspanoksesta EU:n laajentumiselle ja maataloustuotteiden vapaakaupasta.
<P>
Parlamenttiemme väliset suhteet ovat pitkäaikaiset - lähes kolme vuosikymmentä - ja ne ovat johtaneet syvään tuntemukseen sekä EU:ssa että Sveitsissä. Olen varma, että tällä viikolla toteutettu näkemysten vaihto edistää parlamentaarista yhteistyötämme.
<P>
(Suosionosoituksia)

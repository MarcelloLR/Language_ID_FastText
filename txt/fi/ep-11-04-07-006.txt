<CHAPTER ID="006">
Äänestykset
<SPEAKER ID="095" NAME="Puhemies">
(EN) Esityslistalla on seuraavana äänestykset.
<P>
(Äänestysten tulokset ja niiden kulkua koskevat yksityiskohdat: ks. pöytäkirja.)
<P>
*
<SPEAKER ID="096" NAME="Nigel Farage" AFFILIATION="EFD">
(EN) Arvoisa puhemies, työjärjestyksemme 110 artiklan mukaisesti komissio voi pyytää milloin tahansa lupaa antaa kiireellistä asiaa koskevan julkilausuman. Yöllä kuulimme taloudellisesti kohtalokkaan mutta ei yllätyksenä tulleen uutisen, että toinenkin maa on joutunut pois pelistä ja että Portugali on autettava kuiville. Kysyisin, oletteko vastaanottanut komissiolta pyynnön antaa tänään Portugalia koskeva julkilausuma. Ellette ole, voisiko komission jäsen kertoa, miksi? Katsooko komission jäsen, ettei Portugalin kuiville auttaminen ole riittävän tärkeä asia täällä parlamentissa käsiteltäväksi, vai työntääkö hän vain päänsä pensaaseen?
<SPEAKER ID="097" NAME="Puhemies">
(EN) Jäsen Farage, teitte asianne selväksi ja olen varma, että komission jäsen Šefčovič kuuli, mitä sanoitte. Jokaisella toimielimellä on oikeus toimia. Teitä on kuultu, ja katsomme, mitä tapahtuu.
<SPEAKER ID="098" NAME="Nigel Farage" AFFILIATION="EFD">
(EN) Arvoisa puhemies, kysyn seuraavaa: onko vastaus kyllä vai ei? Onko komissio pyytänyt teiltä lupaa antaa kiireellisen julkilausuman Portugalin tilanteesta vai ei?
<SPEAKER ID="099" NAME="Puhemies">
(EN) Jäsen Farage, komissiolla on oikeus tehdä niin, ja teillä oli tilaisuus esittää asianne. Seuraavaksi jatkamme äänestyksiä.

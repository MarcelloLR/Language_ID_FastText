<CHAPTER ID="004">
Istuntokalenteri:
<SPEAKER ID="102" NAME="Puhemies">
(EN) Ennen kuin menemme äänestyksiin, minun on ilmoitettava, että puheenjohtajakokous on päättänyt työjärjestyksen 134 artiklan mukaisesti järjestää ylimääräisen istunnon keskiviikkona 23. kesäkuuta klo 15.00-17.00. Tässä istunnossa Eurooppa-neuvoston puheenjohtajalla Herman Van Rompuylla on tilaisuus kertoa parlamentille 17. kesäkuuta järjestettävän Eurooppa-neuvoston kokouksen päätelmistä Lissabonin sopimuksen 15 artiklan mukaisesti.
<SPEAKER ID="103" NAME="Robert Atkins" AFFILIATION="ECR">
(EN) Käytän työjärjestyspuheenvuoron tiedustellakseni, voiko ennakkotapaukseksi muodostua se, että löydämme työpöydältämme täällä parlamentissa tietoja, jotka liittyvät allekirjoitettavaiin ehdotuksiin. Ansioista tai muista seikoista riippumatta on luonnollisesti valitettavaa, että joudumme kohtaamaan työssämme roskaa, johon emme voi millään tavoin vaikuttaa. Voisitteko tehdä lopun siitä?
<P>
(Suosionosoituksia)
<SPEAKER ID="104" NAME="Puhemies">
(EN) Hyvä Robert Atkins, panemme merkille huomautuksenne tai vastalauseenne, tai miksi ikinä sitä halutaankaan kutsua.
<SPEAKER ID="105" NAME="Werner Langen" AFFILIATION="PPE">
(DE) Arvoisa puhemies, minäkin käytän työjärjestyspuheenvuoron todetakseni, ettei riitä, että puhemies vain panee merkille tämän. Vaadin loppua tälle.
<SPEAKER ID="106" NAME="Puhemies">
(EN) Puheenjohtajavaltio on pannut asian merkille ja toimii sen mukaisesti. Asian merkille paneminen on silti vasta ensimmäinen askel. Sen jälkeen ryhdytään toimiin.

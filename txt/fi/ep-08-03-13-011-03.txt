<CHAPTER ID="011-03">
3. Afganistanilaisen toimittajan Perwis Kambakhshin tapaus - Iranin kansalaisen Seyed Mehdi Kazemin tapaus (äänestys) 
<P>
- Ennen äänestystä:
<SPEAKER ID="252" NAME="Marco Cappato">
esittelijä. - (IT) Arvoisa puhemies, hyvät naiset ja herrat, haluaisin vain pyytää työjärjestyksen 115 artiklan nojalla, että tulevaa äänestystä ei mitätöitäisi menettelykysymyksillä.
<P>
Mehdi Kazemin tapaus on sisällytetty ihmisoikeuksia, demokratiaa ja oikeusvaltioperiaatetta koskeviin kohtiin. Vaikka päätöslauselma ei ole turvapaikkapolitiikasta, puhemiehistö päätti kuitenkin sisällyttää sen kiireellisiin päätöslauselmiin. Mielestäni antaisimme todella kielteisen ja käsittämättömän signaalin, jos menettelyä koskeva syy heikentäisi tämän parlamentin yksimielisyyttä.
<SPEAKER ID="253" NAME="Bernd Posselt" AFFILIATION="PPE-DE">
(DE) Arvoisa puhemies, tätä tapausta koskevat tiedot ovat ristiriitaisia. Se, mitä komission jäsen sanoi, erosi siitä, mitä päätöslauselmaesityksessä sanotaan. Komission jäsen sanoi, että Yhdistynyt kuningaskunta ei luovuta häntä. Siksi ehdotan ryhmälleni, että emme äänestä vastaan, kuten alun perin aioimme, vaan pidätymme äänestämästä, ja että tulevaisuudessa tarkastelisimme tällaisia tapauksia entistä tarkemmin. Ne eivät todellakaan ole kiireellisen keskustelun aiheita.
<SPEAKER ID="254" NAME="Puhemies">
(PL) Äänestys on päättynyt.

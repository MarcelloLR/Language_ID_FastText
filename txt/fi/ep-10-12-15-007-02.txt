<CHAPTER ID="007-02">
2. Neuvoston muuttama esitys Euroopan unionin yleiseksi talousarvioksi varainhoitovuodeksi 2011 (äänestys) 
<SPEAKER ID="167" NAME="Martin Schulz" AFFILIATION="S&amp;D">
(DE) Arvoisa puhemies, haluaisin esittää ryhmäni puolesta seuraavan selvityksen tarkistuksesta 13. Kollegani Göran Färm esitti ryhmämme puolesta kyseisen tarkistuksen budjettivaliokunnalle. Me emme ole esittäneet kyseistä tarkistusta uudelleen, mutta Vihreät / Euroopan vapaa allianssi -ryhmä on kerännyt 40 allekirjoitusta ja esittää sen uudelleen. Aiomme äänestää tämän tarkistuksen kohdalla tyhjää. Olen kuitenkin päässyt vihreiden kanssa tästä yhteisymmärrykseen, ja olemme täysin samaa mieltä asiasta. Kuten jo totesin, ryhmämme ei esitä uutta tarkistusta, vaan äänestämme tyhjää. Haluaisin kuitenkin tehdä selväksi, että tuemme kyseessä olevaa kohtaa, eli pääomasiirtojen kansainvälistä transaktiomaksua. Toivommekin, että kollegat istuntosalin toisella laidalla tukevat meitä muissa äänestyksissä lähitulevaisuudessa.

<CHAPTER ID="007">
Puhemiehen ilmoitus
<SPEAKER ID="092" NAME="Puhemies">
Minun on ilmoitettava olevani käsittääkseni kaikkien muidenkin parlamentin jäsenten tavoin erittäin huolissani siitä, että Teheranissa pidettiin 11. ja 12. joulukuuta holokaustia käsittelevä konferenssi.
<P>
(Voimakkaita suosionosoituksia)
<P>
Kehotan Euroopan parlamentin täysistunnon puolesta Iranin hallitusta tekemään kaikkensa estääkseen kaikenlaiset juutalaisvastaiset, rasistiset, muukalaisvastaiset ja syrjivät teot sekä historiallisten tapahtumien ja niiden uhrien kieltämisen.
<P>
(Suosionosoituksia)

<CHAPTER ID="006-08">
8. Euroopan pankkiviranomaisen toimitusjohtajan nimittäminen (
<SPEAKER ID="102" NAME="Sharon Bowles" AFFILIATION="ALDE">
(EN) Arvoisa puhemies, en pidättele teitä kauan. Äänestämme tänään päätöslauselmista hyväksyäksemme Euroopan valvontaviranomaisten toimitusjohtajat. Tulevaisuuden yleistä menettelyä koskevia kysymyksiä käsiteltiin viime kuussa viranomaisten puheenjohtajien nimittämistä koskevissa neuvotteluissa.
<P>
Pankkiviranomaisen toimitusjohtajaksi ehdotetaan Adam Farkasia, vakuutus- ja lisäeläkeviranomaisen toimitusjohtajaksi Carlos Montalvoa ja markkinaviranomaisen toimitusjohtajaksi Verena Rossia. Kaikki ehdokkaat osallistuivat viime viikolla talous- ja raha-asioiden valiokunnan vahvistuskuulemiseen. Ne esitettiin verkossa, ja ne ovat siten saatavilla ECON-valiokunnan verkkosivulla, kuten myös ehdokkaiden elämäkerrat. Täysijäseninen valiokunta päätti huomattavalla enemmistöllä, että meidän pitäisi äänestää näiden ehdokkaiden puolesta, joten se on valiokunnan suositus.

<CHAPTER ID="009">
Äänestykset
<SPEAKER ID="063" NAME="Puhemies">
(DE) Esityslistalla on seuraavana äänestykset.
<P>
(Äänestysten tulokset ja niiden kulkua koskevat yksityiskohdat: ks. pöytäkirja)
<SPEAKER ID="064" NAME="Hannes Swoboda" AFFILIATION="PSE">
(DE) Arvoisa puhemies, totesin eilen ja ilmoitin vastaavasti parlamentin yksiköille, että haluaisin pyytää entisestä Jugoslavian tasavallasta Makedoniasta laadittua mietintöä koskevan äänestyksen lykkäämistä. Se ei johdu siitä, että olisimme esittelijän linjaa vastaan, vaan siitä, että emme halua näin arkaluonteisessa asiassa heittää öljyä tuleen. Mielestämme on parempi etsiä muotoilu, joka takaa mahdollisimman laajan tuen tässä parlamentissa. Siksi pyydän, että äänestystä lykätään Strasbourgiin, ei sen kauemmaksi, vaan ainoastaan Strasbourgiin asti.
<SPEAKER ID="065" NAME="Puhemies">
(DE) Hyvä parlamentin jäsen Hannes Swoboda, palaamme asiaan, kun olemme päässeet vastaavaan kohtaan esityslistalla. Menettely on tämä: kun olemme käsittelyjärjestyksessä Erik Meijerin mietintöä koskevassa kohdassa, käsittelemme sitä. Kiitän teitä kuitenkin. Voitte silloin käyttää uudelleen puheenvuoron. Sitä ei ole jätetty huomiotta.

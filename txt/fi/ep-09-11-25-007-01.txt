<CHAPTER ID="007-01">
1. Vastuuvapaus 2007: EU:n yleinen talousarvio: pääluokka II, neuvosto (
<P>
- Ennen äänestystä:
<SPEAKER ID="081" NAME="Nicole Sinclaire" AFFILIATION="EFD">
(EN) Arvoisa puhemies, käytän työjärjestyksen 173 artiklan nojalla työjärjestyksen 2 artiklaa koskevan puheenvuoron. Lainaan kyseistä artiklaa suoraan: "Euroopan parlamentin jäsenet ovat edustajantoimessaan itsenäiset." Neuvoston ja komission julkilausumista aamupäivällä käydyssä keskustelussa te, arvoisa puhemies, sanoitte, ettei Nigel Faragen huomautuksia voida hyväksyä. Uutena parlamentin jäsenenä tahtoisin, että selitätte työjärjestyksen 2 artiklan huomioon ottaen, voivatko parlamentin jäsenet ilmaista mielipiteensä vapaasti ja sensuroimatta.
<SPEAKER ID="082" NAME="Puhemies">
(PL) Aion tavata jäsen Faragen ja keskustella hänen kanssaan tästä ystävällisessä hengessä. Tämä on ehdotukseni. Kiitoksia paljon.
<SPEAKER ID="083" NAME="Martin Schulz" AFFILIATION="S&amp;D">
(DE) Arvoisa puhemies, minäkin osallistuin tämänaamuiseen keskusteluun. Minusta te ette ollut millään lailla epäoikeudenmukainen tai käyttänyt asemaanne väärin. Päinvastoin...
<P>
(Hälinää)
<P>
Päinvastoin, te kuuntelitte hyvin kärsivällisesti ja kunnioittavasti, kun tämän niin sanotun ryhmän puheenjohtaja osoitti meille olevansa ammattimainen solvaaja. Tästä Nigel Faragen puheessa todellisuudessa oli kyse.
<P>
(Suosionosoituksia)
<SPEAKER ID="084" NAME="Søren Bo Søndergaard">
esittelijä. - (EN) Arvoisa puhemies, pyydän nimenhuutoäänestystä vastuuvapauden myöntämisestä neuvoston talousarvion toteuttamisesta vuonna 2007. Mielestäni on tärkeää, että parlamentti tukee laajasti vaatimuksiamme siitä, että neuvosto lisää yhteistyötään parlamentin ja sen asiasta vastaavien valiokuntien kanssa seuraavassa vastuuvapausmenettelyssä.

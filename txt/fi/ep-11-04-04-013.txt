<CHAPTER ID="013">
Käsittelyjärjestys
<SPEAKER ID="027" NAME="Puhemies">
(PL) Puheenjohtajakokouksen työjärjestyksen 140 artiklan mukaisesti torstaina 31. maaliskuuta 2011 pitämässään kokouksessa laatima lopullinen esityslistaluonnos on jaettu. Siihen on ehdotettu seuraavia muutoksia:
<P>
Tiistai
<P>
Vapaa ja demokraattinen Eurooppa -ryhmä on esittänyt jäsen Fernandesin parlamentin tuloista ja menoista varainhoitovuodeksi 2012 laatimaa mietintöä koskevan pyynnön, että siitä toimitettava äänestys siirretään toukokuun istuntojaksolle, ja näin ollen pyyntö liittyy äänestyksen lykkäämiseen. Jäsen Andreasen esittää pyynnön. Hyvä jäsen Andreasen, olkaa hyvä, voitte käyttää puheenvuoron.
<SPEAKER ID="028" NAME="Marta Andreasen" LANGUAGE="EN">
Arvoisa puhemies, haluan esittää kysymyksen jäsen Fernandesin mietintöä koskevan äänestyksen lykkäämisestä. Syyt ovat yksinkertaiset, ja ne liittyvät pääosin mietinnön kappaleeseen, jossa käsitellään Euroopan historian taloa. Budjettivaliokunnalle on annettu ristiriitaisia ja uskoakseni myös harhaanjohtavia lukuja tästä hankkeesta. Yksi esimerkki tästä on vuosittaisten toimintakulujen määrä, joka on nyt 13,5 miljoonaa euroa. Tämä luku on suurempi kuin alun perin ilmoitettu summa. Kun ehdotin, että kustannukset olisivat 10 miljoonaa, nimeltä mainitsematon parlamentin virkamies syytti minua valehtelemisesta lehdistölle toteamalla, että arvioni ovat hänen mukaansa liioiteltuja. Tämä ei ole se tapa, jolla parlamentin jäsentä voidaan kohdella.
<P>
Arvoisa puhemies, kaikkein pahinta tässä on selkeä eturistiriita, kun budjettivaliokunnan puheenjohtaja istuu Euroopan historian talon lautakunnassa, vaikka hänelle ei makseta siitä korvausta. Missään muussa parlamentissa tällaista selkeää eturistiriitaa ei suvaittaisi. Sillä pidetään valiokuntaprosessia täysin pilkkana.
<P>
(Suosionosoituksia)
<P>
Niin kauan kunnes näitä asioita ei selvitetä, tätä mietintöä koskevaa äänestystä on lykättävä.
<SPEAKER ID="029" NAME="Francesco Enrico Speroni" AFFILIATION="EFD">
(IT) Arvoisa puhemies, hyvät kuulijat, mielestäni äänestyksen lykkääminen on tarkoituksenmukaista. Kyse on neljästä tai viidestä viikosta, joiden aikana vain käsitellään asiaa, ja se liittyy eurooppalaisten veronmaksajien rahoista otettaviin miljooniin euroihin, kuten olemme kuulleet. Sen vuoksi toivon, että tätä pyyntöä tuetaan.
<SPEAKER ID="030" NAME="Alain Lamassoure" AFFILIATION="PPE">
(FR) Arvoisa puhemies, haluan puhua kahdesta asiasta. Ensimmäinen asia on se, että budjettivaliokunta on tehnyt työnsä ja laatinut arvioluonnoksen parlamentin vuoden 2012 talousarviosta sellaiseen vaiheeseen, että sitä voidaan arvioida, siitä voidaan keskustella ja äänestää parlamentissa menettelyjemme ja sen mukaisesti, mitä teimme viime vuonna. Mielipiteet vaihtelevat eri ryhmien välillä. Ne saavat mahdollisuuden ilmaista oman näkemyksensä.
<P>
Toiseksi en voi hyväksyä sitä, että jäsen Andreasen, joka on täysin perillä tästä asiasta, väittää, että minun toimeeni budjettivaliokunnan puheenjohtajana ja osallistumiseeni Euroopan historian talon lautakuntaan liittyy eturistiriita.
<P>
En istu lautakunnassa henkilökohtaisessa ominaisuudessani, vaan budjettivaliokunnan puheenjohtajan ominaisuudessa. Budjettivaliokunta on nimittänyt minut tehtävään edustamaan sitä lautakunnassa samalla tavalla kuin kulttuuri- ja koulutusvaliokunnan puheenjohtaja edustaa omaa valiokuntaansa kyseisessä elimessä.
<P>
Mikäli joku kuitenkin on asiasta eri mieltä, olen siinä tapauksessa valmis luopumaan tehtävästä. Arvoisa puhemies, tästä huolimatta katson, että ihmisten on oltava varovaisia, eikä sekoittaa asioita käyttäessään eturistiriidan kaltaisia sanoja.
<P>
(Suosionosoituksia)
<SPEAKER ID="031" NAME="Puhemies">
(PL) Sisämarkkinoita koskevasta keskustelusta totean, että Euroopan kansanpuolueen (kristillisdemokraatit) ryhmä on pyytänyt, että komission julkisista hankinnoista antaman julkilausuman johdosta käydyn keskustelun päätteeksi voitaisiin jättää päätöslauselmaesityksiä. Keskustelemme näin ollen päätöslauselmaesityksestä tai päätöslauselmaehdotuksesta. Haluaisin, että joku PPE-ryhmän jäsenistä esittäisi tämän pyynnön. Kuka on niin ystävällinen?
<P>
(Parlamentti hylkäsi pyynnön)
<P>
Keskiviikko
<SPEAKER ID="032" NAME="Andreas Schwab">
PPE-ryhmän puolesta. - (DE) Arvoisa puhemies, Euroopan kansanpuolueen (kristillidemokraatit) ryhmä ehdottaa, että teemme lisäyksen komission jäsen Barnierin antamaan lausuntoon julkisia hankintoja koskevasta laista ja sen jatkuvasta kehittämisestä Euroopan parlamentissa lisäämällä siihen parlamentin lausunnon. Se toisi asiaan huomattavasti enemmän sisältöä, ja siksi pyydän teitä tukemaan esitystä.
<SPEAKER ID="033" NAME="Evelyne Gebhardt" AFFILIATION="S&amp;D">
(DE) Arvoisa puhemies, tuen Euroopan kansanpuolueen (kristillisdemokraatit) ryhmän ehdotusta, koska on hyvin järkevää keskustella asiasta. Yhteisymmärryksessä sisämarkkina- ja kuluttajansuojavaliokunnan koordinaattorin Andreas Schwabin kanssa haluan vain pyytää, että emme äänestäisi päätöslauselmasta tällä viikolla vaan odottaisimme toukokuuhun asti, koska meillä ei ole vielä ollut aikaa keskustella tästä ryhmien kesken. Näin ollen sanoisin "kyllä" tämän asian lisäämiselle asialistalle, "kyllä" päätöslauselmalle, mutta haluaisin siirtää päätöslauselmaa koskevaa äänestystä toukokuulle.
<SPEAKER ID="034" NAME="Puhemies">
(PL) Euroopan liberaalidemokraattien liiton ryhmä on pyytänyt, että käymme keskustelua Ai Weiwei'n tilanteesta Kiinassa ja että se sisällytetään keskusteluihin, jotka käydään työjärjestyksen 122 artiklan mukaisesti torstaina iltapäivällä kyseiseksi ajankohdaksi aiotun Zimbabwea koskevan keskustelun sijaan. Pyytäisin ryhmän puheenjohtaja Guy Verhofstadt'a käyttämään puheenvuoron.
<P>
(Parlamentti hyväksyi pyynnön.)
<P>
Torstai
<SPEAKER ID="035" NAME="Guy Verhofstadt" LANGUAGE="EN">
Arvoisa puhemies, Ai Weiwei, joka on Kiinan tunnetuin taiteilija ja toisinajattelija ja jolla on aina ollut tilaisuus puhua vapaasti, pidätettiin Pekingin lentoasemalla sunnuntaina, ja tietojen mukaan hän on edelleen vankilassa. Haluan käyttää tätä tilaisuutta hyväkseni ja esittää vastalauseeni Kiinan viranomaisia vastaan. Lisäksi haluan sanoa teille ja kollegoilleni, että meidän olisi ehkä syytä harkita uudelleen osallistumistamme Pekingissä ensi kuussa pidettävään Kiinan ja EU:n väliseen toiseen huippukokoukseen, mikäli asiat etenevät tässä suunnassa.
<P>
Meidän on laadittava mahdollisimman pian kiireellinen päätöslauselma asiasta, jotta voimme lisätä painostusta Kiinan viranomaisia kohtaan Ai Weiwein vapauttamiseksi. Ensimmäinen ajatus on korvata torstaiksi sovittu Zimbabwea koskeva kiireellinen päätöslauselma kiireellisellä päätöslauselmalla Ai Weiwein pidättämisestä, mutta lyhyen kuulemisen jälkeen näyttää siltä, että parempikin vaihtoehto löytyy. Otamme Norsunluurannikkoa koskevan asian keskiviikon esityslistalle, jotta torstailta vapautuva tila voidaan käyttää Ai Weiweitä koskevan kiireellisen päätöslauselman käsittelyyn. Olen kuullut eri poliittisia ryhmiä, ja ne ovat samaa mieltä tästä tavasta muuttaa esityslistaa.
<SPEAKER ID="036" NAME="Hannes Swoboda" AFFILIATION="S&amp;D">
(DE) Arvoisa puhemies, haluisin puhua nopeasti tämän asian puolesta. Kun otetaan huomioon, että keskiviikkoiltapäivän aikataulu on niin tiukka, pyytäisin neuvostoa ja komissiota antamaan hyvin lyhyet julkilausumat, ja lisäksi pyydän varapuheenjohtajia varmistamaan, että puheenvuoron käyttäjät noudattavat tarkoin heille annettua puheaikaa. Muussa tapauksessa syntyy kaaos. Pyydän varapuheenjohtajia tukemaan tätä asiaa.
<SPEAKER ID="037" NAME="Puhemies">
(EN) Käymme Ai Weiwei'ta ja Kiinaa koskevan keskustelun torstai-iltapäivänä, ja Norsunluurannikkoa koskeva keskustelu käydään keskiviikkoiltana noin kello 20.
<P>
(Parlamentti hyväksyi pyynnön.)
<P>
Keskiviikko
<P>
Jäsen Gebhardt haluaa esittää toisen ehdotuksen. Jäsen Gebhardt, voitteko esittää vielä kerran ehdotuksenne.
<SPEAKER ID="038" NAME="Evelyne Gebhardt" AFFILIATION="S&amp;D">
(DE) Arvoisa puhemies, pyysin, että äänestystä julkisista hankinnoista siirrettäisiin toukokuulle, mikä tarkoittaa tietenkin sitä, että määräaikaa päätöslauselmien ja tarkistusten jättämiselle siirretään sen mukaisesti. Ette ole vielä antanut meille mahdollisuutta äänestää siitä.
<SPEAKER ID="039" NAME="Francesco Enrico Speroni" AFFILIATION="EFD">
(IT) Arvoisa puhemies, hyvät kuulijat, tässä asiassa aikaraja tarkistusten jättämiselle on ilmeisesti riittävä, joten mielestäni meidän ei pitäisi hyväksyä ehdotusta.
<SPEAKER ID="041" NAME="Sophia in 't Veld" AFFILIATION="ALDE">
(EN) Arvoisa puhemies, en ollut aivan varma, missä kohtaa ottaisin tämän asian esiin, mutta muutama viikko sitten hallinto päätti sulkea verkkosähköpostin viikoksi verkkohyökkäysten vuoksi. On melkoinen päätös estää ihmisiä pääsemästä verkkosähköpostiinsa viikoksi. Selitykset ovat paikallaan. Haluaisin tietää, oliko päätös perusteltu, oliko kyse vain varotoimenpiteestä ja miten haavoittuvainen järjestelmä todella on.
<SPEAKER ID="042" NAME="Puhemies">
(EN) Hyvä jäsen in 't Veld, tutkimme asiaa ja välitämme teille siitä tietoa.

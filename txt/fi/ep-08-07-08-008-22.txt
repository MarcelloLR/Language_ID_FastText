<CHAPTER ID="008-22">
22. Itämeren pohjalle rakennettavaksi suunnitellun Venäjän ja Saksan välisen kaasuputken ympäristövaikutukset (
<P>
- Ennen tarkistuksesta 23 toimitettua äänestystä
<SPEAKER ID="155" NAME="Dirk Sterckx" AFFILIATION="ALDE">
- (NL) Arvoisa puhemies, äänestystuloksia osoittavassa näytössä on vikaa. Äänestystuloksena näkyy ainoastaan nolla, joten emme näe, kuinka moni henkilö äänesti puolesta tai vastaan.
<SPEAKER ID="156" NAME="Puhemies">
(ES) Hyvä on, kiitos Dirk Sterckx. En näe itse näyttöä, koska istun siihen selin, kuten voitte huomata.
<P>
Parlamentin vastaava yksikkö ilmoitti minulle, että sähköisessä ääntenlaskentajärjestelmässä on jotain vialla, joten pyydän teitä odottamaan kärsivällisesti muutaman minuutin ajan, kunnes ongelma saadaan korjatuksi.
<P>
- Ennen tarkistuksesta 50 toimitettua äänestystä
<SPEAKER ID="157" NAME="Justas Vincas Paleckis" AFFILIATION="PSE">
(EN) Arvoisa puhemies, luotamme teihin täysin, mutta olisin kiitollinen, jos voisitte ilmoittaa täsmälleen, kuinka moni äänesti puolesta tai vastaan ja kuinka moni pidättäytyi äänestämästä.
<SPEAKER ID="158" NAME="Puhemies">
(ES) Koska äänestystaulu ei vielä toimi, luen tulokset ääneen, jos se teille sopii. Voitte olla siten huoletta.
<P>
(Äänestys keskeytettiin muutamaksi minuutiksi äänestystuloksen näyttävän taulun korjaamiseksi)
<SPEAKER ID="159" NAME="Graham Booth" AFFILIATION="IND/DEM">
(EN) Arvoisa puhemies, yritin juuri tavoittaa katseenne, mutta ette huomanneet minua. Kun varmistimme äänestystulosta tarkistuksesta 49, tulos oli 474 puolesta, 181 vastaan, ja te sanoitte ”hyväksytty, kuten sanoin”. Ette kuitenkaan aikaisemmin sanonut ”hyväksytty”, vaan ”hylätty”.
<SPEAKER ID="160" NAME="Puhemies">
(EN) En muista asiaa. Jos sanotte näin, niin hyvä on.
<P>
- Tarkistuksesta 51 toimitetun äänestyksen jälkeen
<SPEAKER ID="162" NAME="Marcin Libicki">
esittelijä. - (PL) Arvoisa puhemies, luulen, että voimme olla samaa mieltä, vaikkakin vastahakoisesti, että näytöt eivät toimi. On pöyristyttävää, että emme voi täällä Euroopan parlamentissa nähdä, mikä on äänestystulos. Pyydän teitä sen vuoksi tarkastamaan ja ilmoittamaan meille tarkat tulokset, eli kuinka monta äänesti puolesta tai vastaan ja kuinka monta pidättäytyi äänestämästä. Jos tuloksia ei näy taululla, pyydän, että luette tuloksen ääneen ja että joku henkilöstöstänne merkitsee tuloksen muistiin.
<SPEAKER ID="163" NAME="Werner Langen" AFFILIATION="PPE-DE">
- (DE) Arvoisa puhemies, haluaisin huomauttaa, että näyttö toimii hyvin jokaisen parlamentin jäsenen paikalla. Me otimme käyttöön nämä kummalliset näytöt vuosi sitten. Kaikki toimi aikaisemmin hyvin. Joka tapauksessa luottamus puhemieheen on edellytys sille, että asiat käsitellään asianmukaisesti.
<P>
(Suosionosoituksia)
<P>
- Ennen tarkistuksesta 30 toimitettua äänestystä
<SPEAKER ID="165" NAME="Christopher Beazley" AFFILIATION="PPE-DE">
(EN) Arvoisa puhemies, asia on aivan helppo järjestää. Pyydämme ainoastaan, että äänestys jaetaan puolipisteen kohdalla eli toisin sanoen seuraavien sanojen jälkeen ”on erittäin tärkeää, että Venäjä osoittaa hyvää tahtoa EU:n energiapolitiikkaa koskevassa yhteistyössä”. Haluaisimme, että äänestys jaetaan tässä kohdassa. Meidän edustamamme puoli katsoo, että tämä ilmaisu on tarpeeton ja että tarkistuksen ensimmäinen osa voidaan tulkita vääriin. Haluaisimme kuitenkin kannattaa toista osaa, jossa korostetaan Venäjän merkitystä energiaperuskirjaa koskevan sopimuksen ratifioinnissa.
<P>
(Ehdotus hyväksyttiin)
<P>
- Ennen tarkistuksesta 37 toimitettua äänestystä:
<SPEAKER ID="167" NAME="Andres Tarand" AFFILIATION="PSE">
(EN) Arvoisa puhemies, johdanto-osan Q kappale koskee levälajeja, joiden kukkiminen aiheuttaa erityisiä riskejä Suomelle, Ruotsille ja Saksalle. Oletan, että levän suhteen ei ole mitään eroa Ruotsin ja Latvian tai jonkin muun maan välillä, koska se leviää tuulen mukana.
<P>
Suullisen tarkistus tekstin on siis seuraava: ”ottaa huomioon, että töiden toteuttaminen Itämerellä vallitsevissa erityisolosuhteissa saattaa johtaa leväkasvuston äkilliseen lisääntymiseen, joka saattaa uhata erityisesti Suomea, Ruotsia, Saksaa ja Baltian maita,”. Siinä kaikki. Olen pahoillani, että Puola jätettiin pois, mutta se aiheutui teknisistä syistä.
<P>
(Suullinen tarkistus hyväksyttiin)
<P>
- Äänestyksen jälkeen
<SPEAKER ID="169" NAME="Marcin Libicki">
esittelijä. - (PL) Haluaisin kiittää kaikkia tätä mietintöä tukeneita. Toivon, että komission jäsen Stavros Dimas, komissio, neuvosto ja kaikki hyvät ja arvokkaat Euroopan parlamentin toimijat ottavat tämän Euroopan parlamentin lausunnon huomion. Se on ilmaistu selkeästi ja avoimesti. Solidaarisuus energia-asioissa ja solidaarisuus laajemmassa poliittisessa asiayhteydessä sekä ympäristönsuojelu ovat kaikki erittäin tärkeitä Euroopan parlamentille. Tällä mietinnöllä ja äänestyksellä, jossa 90 prosenttia äänesti puolesta, pitäisi antaa selvä osoitus Euroopan unionin viranomaisille, että Euroopan parlamentin näkökantoja ei pidä aliarvioida. Samalla tähän päätöslauselmaan, joka ei ole muodollisesti velvoittava, pitäisi suhtautua siten kuin se olisi velvoittava.

<CHAPTER ID="005-03">
3. Yhteisön ohjelma Fiscalis 2013 (äänestys) 
<P>
- Hans-Peter Martinin mietintö
<P>
- Ennen äänestystä:
<SPEAKER ID="090" NAME="Hans-Peter Martin " AFFILIATION="NI">
esittelijä. - (DE) Arvoisa puhemies, en puhu pitkään. Edessämme olevaa yhteisön Fiscalis-ohjelmaa koskevaa mietintöä, lainsäädäntöön liittyvää ohjelmaa, on häpeällisesti sensuroitu. Talous- ja raha-asioiden valiokunnan puheenjohtaja, sosialistiryhmän jäsen Pervenche Berès sensuroi omavaltaisesti selittämättömällä tavalla mietinnössäni esitettyjä perusteluja. Tämä ei ole sopivaa toimintaa parlamentille, joka kutsuu itseään demokraattiseksi. Löydätte sensuroidut kohdat rahantuhlausta käsittelevän pitkän esityksen lopusta ja Euroopan komission tutkimusten osalta liitteestä - ehkäpä voisitte vaatia parlamenttia palaamaan päiväjärjestykseen - liitteestä, joka on lisätty esitykseen asiasta kiinnostuneita varten.
<P>
(Vaihtelevia reaktioita)
<SPEAKER ID="091" NAME="Puhemies">
Aiheutitte sekasortoa. Torjun jäsen Berèsiin kohdistuvat syytöksenne. Tuo ei ole oikeanlaista käytöstä parlamentissa.
<P>
(Suosionosoituksia)
<SPEAKER ID="092" NAME="Pervenche Berès" AFFILIATION="PSE">
(FR) Arvoisa puhemies, tähän mietintöön sisältyvät perustelut sattuvat olemaan täysin ristiriidassa päätöslauselmasta valiokunnassa suoritetun äänestyksen kanssa, siitä samasta päätöslauselmasta, josta parlamenttia on nyt pyydetty äänestämään. Näin ollen pyysin esittelijäämme työjärjestyksemme mukaisesti ystävällisesti poistamaan kyseiset perustelujen kohdat, koska ne eivät vastanneet päätöslauselmaa sellaisena kuin se hyväksyttiin valiokunnassa. Nämä kohdat lisättiin perusteluihin vähemmistömielipiteen muodossa täysin työjärjestyksemme mukaisesti.
<P>
Arvoisa puhemies, kiitoksia siitä, että annoitte minun kertoa parlamentille tämän demokraattisen elämän todellisuudesta talous- ja raha-asioiden valiokunnassa.
<P>
(Suosionosoituksia)
<SPEAKER ID="093" NAME="Puhemies">
Kiitoksia, jäsen Berès. Minulla ei ollut epäilyksiä asioista.

<CHAPTER ID="005-18">
18. Vastuuvapaus 2006: Euroopan elin- ja työolojen kehittämissäätiö (
<P>
- Ennen äänestystä
<SPEAKER ID="121" NAME="Herbert Bösch  " AFFILIATION="PSE">
talousarvion valvontavaliokunnan puheenjohtaja. - (DE) Arvoisa puhemies, haluaisin huomauttaa täysistunnolle, että päätöslauselmat vastuuvapauden myöntämisestä erillisvirastoille hyväksytään ilman perusteluosaa. Olen puheenjohtajana poistanut perusteluosan työjärjestyksemme 48 artiklan mukaisesti, koska esittelijän laatima perusteluosa ei liittynyt tekstiin, jonka valiokunta hyväksyi. Ilmoitan tämän tiedoksenne.
<SPEAKER ID="122" NAME="Hans-Peter Martin">
esittelijä. - (DE) Arvoisa puhemies, en olisi koskaan tehnyt teille näin, ellei Herbert Bösch olisi käyttänyt puheenvuoroa. Tämä ei vain pidä paikkansa. Voitte tarkistaa tämän itse jostakin asiaa koskevasta päätöslauselmasta: Aluksi tarkoituksena oli poistaa vain pieni osa. Vastustin tätä nimenomaan työjärjestyksen perusteella, jolloin Herbert Bösch - mielestäni täysin mielivaltaisesti ja väärin perustein - poisti koko perusteluosan, jossa viitattiin kriittisiin huomautuksiin, jotka hänen ryhmänsä on muuten esittänyt julkisesti täysin samoin ilmauksin. On kaksinaismoraalia, että asia voidaan sanoa itse, mutta muut eivät saa sitä sanoa.

<CHAPTER ID="004-13">
13. Euroopan parlamentin työjärjestyksen yleinen muuttaminen (
<P>
Ennen tarkistuksesta 9 toimitettua äänestystä:
<SPEAKER ID="124" NAME="Monica Frassoni" LANGUAGE="EN">
Arvoisa puhemies, pyydän asian palauttamista valiokuntaan ja haluaisin selittää miksi. Kun keskustelimme tästä laista, puhuimme paljon vaikutusten arvioinneista. Toisin sanoen aina kun otetaan käyttöön uusi sääntö, on voitava määritellä, millainen vaikutus sillä on. Tänään äänestettävien Corbettin mietintöön sisältyvien uusien sääntöjen osalta emme tiedä, millaiset ovat seuraukset siitä, että muutamme dramaattisesti tapaa laatia lainsäädäntöä hyväksymällä mahdollisuuden, jonka perusteella valiokunnat ja monet esittelijät voivat esittää täysin ristiriitaisia menettelyjä ja tarkistuksia äänestykseen täysistunnossa.
<P>
Tästä syystä Verts/ALE-ryhmä pyytää asian palauttamista valiokuntaan, ei siis siksi, ettemmekö uskoisi voivamme parantaa tilannetta, vaan siksi, että tämä edellyttää sellaisen uudistuksen läpiviemistä, joka vaikeuttaa tulevaisuudessa merkittävästi lainsäädäntöön liittyvää työtämme.
<P>
(Suosionosoituksia)
<SPEAKER ID="125" NAME="Jo Leinen  " AFFILIATION="PSE">
perussopimus- työjärjestys- ja toimielinasioiden valiokunnan puheenjohtaja. - (DE) Arvoisa puhemies, Euroopan unionin uudistaminen on jo tarpeeksi vaikeaa, mutta Euroopan parlamenttia koskeva uudistus tuntuu olevan vieläkin vaikeampaa. Minun on kuitenkin sanottava Monica Frassonille, että tämä uudistusprosessi on kestänyt jo kaksi ja puoli vuotta. Meillä oli uudistusta valmisteleva ryhmä, johon myös Monica Frassoni itse kuului. Valiokuntamme noudatti kohta kohdalta uudistusta valmistelevan ryhmän päätelmiä. Toisin sanoen tänään esitämme täysistunnossa jotakin, josta keskusteleminen ja päättäminen kesti kaksi ja puoli vuotta. Näin ollen tältä osin ei ole mitään syytä palauttaa asia takaisin valiokuntaan. Tänään meidän pitäisi viedä tämä asia päätökseen ja valmistautua uuteen lainsäädäntökauteen monilla työhömme liittyvillä parannuksilla. Tästä syystä äänestän Monica Frassonin esitystä vastaan.
<SPEAKER ID="126" NAME="Richard Corbett" LANGUAGE="EN">
Arvoisa puhemies, en usko, että minun tarvitsee lisätä mitään muuta kuin että Monica Frassonin tiettyjä tarkistuksia koskevat perustelut saattavat olla syy hänen päätökseensä äänestää noita tarkistuksia vastaan. Ne eivät varmastikaan ole syy palauttaa koko asia valiokuntaan, sillä se estäisi kaikkien tänään esitettyjen tarkistusten hyväksymisen, mikä olisi varsin valitettavaa.
<SPEAKER ID="128" NAME="Richard Corbett">
esittelijä. - (EN) Arvoisa puhemies, ennen tarkistuksista 49 ja 67 toimitettavaa äänestystä haluaisin pyytää, että äänestysjärjestystä muutetaan ja äänestetään ensin tarkistuksesta 67, joka on myöhempi, valiokunnassa toimitetun äänestyksen jälkeen esille tullut kompromissi. Uskoisin, että äänestäminen tässä järjestyksessä palvelisi meitä paremmin.

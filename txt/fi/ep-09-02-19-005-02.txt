<CHAPTER ID="005-02">
2. Vetoomuksia koskeva menettely (työjärjestyksen osan VIII muuttaminen) (
<P>
- Ennen äänestystä:
<SPEAKER ID="054" NAME="Brian Crowley">
UEN-ryhmän puolesta. - (EN) Arvoisa puhemies, pahoittelen, että keskeytän äänestyksen.
<P>
Pyydän parlamentin jäseniä lykkäämään työjärjestyksen 170 artiklan mukaisesti äänestystä Gérard Onestan vetoomuksia koskevaa menettelyä koskevasta mietinnöstä, koska asiaa käsitellään tällä hetkellä puheenjohtajakokouksessa Euroopan parlamentissa sovellettavien menettelyjen uudistamisen yhteydessä. Puheenjohtajakokous keskustelee Onestan mietinnössä käsiteltäviä uudistamista koskevia kysymyksiä 5. maaliskuuta 2009 järjestettävässä kokouksessaan. Pyydän, että tämän mietinnön käsittelemistä lykätään maaliskuun toiselle viikolle Strasbourgin istuntojaksoon. Pyydän parlamenttia hyväksymään tämän, jos se on mahdollista.
<SPEAKER ID="055" NAME="Gérard Onesta">
esittelijä. - (FR) Arvoisa puhemies, asiassa on oltava tarkkana. Tällä mietinnöllä muutetaan työjärjestystämme tai pikemminkin selvennetään sitä, miten vetoomusvaliokunta vastaanottaa tai miten se ei vastaanota vetoomuksia, miten annamme tietoja vetoomuksen esittäjille, ja niin edelleen.
<P>
Mietintö hyväksyttiin yksimielisesti muistaakseni yhden äänestäessä vastaan työjärjestys- ja toimielinasioiden valiokunnassa. Sen vuoksi en ole sitä mieltä, että mietintö olisi kovin kiistanalainen. Yhden artiklan osalta sovimme kuitenkin selventävämme sitä, että jos Lissabonin sopimus tulee voimaan, vetoomuksen esittäjälle yksinkertaisesti tiedotetaan, että komissiolle - ei Euroopan parlamentille - esitetty vetoomus liittyy hänen vetoomukseensa. Tiedätte, että komission vetoomukset ovat tällaisia miljoonien henkilöiden allekirjoittamia vetoomuksia.
<P>
Luulen, että kyse on tästä artiklasta, koska siinä viitataan mahdolliseen tulevaan sopimukseen, joka aiheuttaa ongelmia. Minulla ei ole henkilökohtaisesti mitään sitä vastaan, että käsittelyä lykätään maaliskuun 5. päivään. Voin jopa hyväksyä sen, että kyseinen tarkistus kumotaan nopeassa äänestyksessä. Toisaalta olisi kuitenkin erittäin valitettavaa, jos emme paranna tätä työjärjestyksen kohtaa, koska se on aiheuttanut aikaisemmin paljon ongelmia. Voitte päättää asiasta, hyvät kollegat.

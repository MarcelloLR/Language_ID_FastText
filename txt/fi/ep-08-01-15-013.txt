<CHAPTER ID="013">
Edellisen istunnon pöytäkirjan hyväksyminen
<SPEAKER ID="137" NAME="Puhemies">
(FR) Maanantaina 14. tammikuuta 2008 pidetyn istunnon pöytäkirja on jaettu.
<P>
Onko huomautettavaa?
<SPEAKER ID="138" NAME="Cristiana Muscardini" AFFILIATION="UEN">
(IT) Arvoisa puhemies, hyvät naiset ja herrat, on hyvin ystävällistä myöntää minulle puheenvuoro 20 minuuttia sen jälkeen, kun pyysin sitä, vaikka olen eri mieltä kuin puhemiehistö. Haluan puhua julkisesti ja tämän parlamentin demokratian tähden.
<P>
Parlamentin puhemiehistön ja kaikkien ryhmien puheenjohtajien on ymmärrettävä, että kaksi väärää tekoa eivät tee yhtä oikeaa. Se, mikä on poliittisesti hyödyllistä, ei aina ole poliittisesti korrektia, ja kuultuamme tänään suurmuftia meidän on päätettävä selvästi ja yksiselitteisesti meidän kaikkien puolesta, seuraammeko tässä parlamentissa työjärjestyksen demokraattisia määräyksiä vai sitä, mikä on olosuhteista riippuen jokaisen yksittäisen henkilön edun mukaista.
<P>
Tänä aamuna tehtiin parlamentin työjärjestystä koskeva virhe, emmekä korjaa tuota virhettä äänestämällä tänään tyhjässä parlamentissa. Nyt teemme toisen virheen demokratian vahingoksi. En sano UEN-ryhmän puolesta, onko tärkeää keskustella Italian jätetilanteesta klo 21.00 tänä iltana vai klo 17.00 huomenna, tai onko tärkeää, että äänestysselitykset annetaan äänestyksen jälkeen, niin kuin täällä parlamentissa on aina ollut tapana, kun äänestys tapahtuu niin kuin olisi tänä aamuna pitänyt. Kysyn kuitenkin teiltä, herra puhemies - ja voitte keskeyttää minut, se ei kiinnosta minua lainkaan -, mitä parlamentin työjärjestyksessä sanotaan? Tiedättekö? Mitä tähän kysymykseen tulee, haluatte vastata tälle autiolle parlamentille, että sen äänestyksen pitäisi perustua niiden puhujien mielipiteisiin, joille myönnettiin puheenvuoro, eikä niiden, jotka halusivat ilmaista henkilökohtaisen mielipiteensä! Se on järjetöntä!
<SPEAKER ID="139" NAME="Puhemies">
(FR) Arvoisa puhemies, toivon, että äänensävyni on yhtä tasainen kuin teidän omanne oli kiihtynyt. Annoin teille puheenvuoron, koska halusin tietää, kannatatteko vai vastustatteko tammikuun 14. päivän pöytäkirjan hyväksymistä. Teillä ei ollut siitä asiasta mitään sanottavaa. Olin kuitenkin niin kohtelias, että kuulin teitä, ja toivon, että kollegamme antavat samalla tavalla arvoa tavalle, jolla päätitte puhua parlamentille.
<P>
Oletan, että huomautettavaa ei ole, koska rouva puhemies ei pyydä uutta puheenvuoroa.
<P>
(Edellisen istunnon pöytäkirja hyväksyttiin.)

<CHAPTER ID="003">
Työjärjestyksen tulkinta
<SPEAKER ID="006" NAME="Puhemies">
(PL) Eilisessä äänestyksessä ilmoitettiin Euroopan parlamentin työjärjestyksen 56 ja 50 artiklan tulkinnasta, jonka perussopimus-, työjärjestys- ja toimielinasioiden valiokunta hyväksyi 14. helmikuuta 2011 pitämässään kokouksessa. Koska tulkinnasta ei ole esitetty työjärjestyksen 211 artiklan 4 kohdan mukaisesti vastalausetta, tulkinta voidaan katsoa hyväksytyksi. Äänestys jäsen Mathieun mietinnöstä, joka koskee kolmansien maiden kansalaisille jäsenvaltion alueella oleskelua ja työskentelyä varten myönnettävää yhdistelmälupaa koskevaa menettelyä, on näin ollen poistettu tämän istuntojakson esityslistalta. Kuten tiedätte, asiasta on keskusteltu paljon, ja nyt meillä on työjärjestykseen ja työtämme ohjaaviin periaatteisiin perustuva tulkinta.
